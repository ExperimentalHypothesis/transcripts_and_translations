Rady na pravou stranu - 14/05/1982, Brighton, Velká Británie
Navrhuji, abyste je dnes nechali se nejdříve ptát. Zůstanu tady... Pokud máte jakékoliv otázky, je lepší se Mě zeptat zpočátku. Tak, aby byla vaše mysl v klidu. Je lepší, že stojím... je lépe vidět na lidi. Je lepší, když jsem zde, nebo na zemi? Takže, nejprve je lepší se ptát, protože včera, když jsme začali tuto část s otázkami, lidé se trochu odchýlili. Je lepší se zeptat na začátku na to, co potřebujete, protože jste všichni hledající. Všichni jste hledající a hledali jste, tak je nejlepší začít teď otázkami, abych mohla odpovědět v průběhu své přednášky. Žádné otázky? To znamená, že jsou sahadžajogíni zcela schopní Sahadža jógu vysvětlit. Jsem na ně velmi hrdá. Když jsem přijela do Austrálie, novináři se Mě ptali: "Matko, jsou všichni Tví následovníci učenci?" Řekla jsem: "Ne, jsou to zcela obyčejní lidé. Musí být velmi obyčejnými a normálními lidmi.” Ale oni řekli: "To, jaké mají znalosti, je tak překvapující, že máme pocit, že jsou všichni učenci.” Řekla jsem: "Všechna učenost je uvnitř vás." Všechno vědění je uvnitř vás. Když tam jen dáte světlo, tak uvidíte, že všechno to vědění je ve vás. Nemusíte pro to nikam chodit. Je to všechno vevnitř, všechno je ve vás zabudované. Jste vystavění tak krásně, abyste se stali Duchem, že ohledně toho už nemusím moc dělat. Jednoduše se to vypracuje. Jedinou věcí je, že člověk musí vědět, co bychom měli očekávat; abychom se stali Duchem. Jaké by mělo být naše očekávání. A to také musíte logicky pochopit. Měl by to být logický závěr. Ne proto, že něco říkám, že jste se stali členy nějaké skupiny, protože jste někde zaplatili peníze. Takhle to není. Skutečnost je tím, čím je. A logicky to musí být skutečnost.
Nedávno jsem vám říkala o levé straně, o minulosti, o podvědomí, o kolektivním podvědomí a o problémech a podmíněnostech, které získáváme z materiálních věcí, z hmoty. Hmota se vždycky snaží přemoci Ducha. A tahle hmota nás přemáhá, protože jsme na počátku vyšli z hmoty. Ale jak se z tohohle dostane Duch? Jak se přihodí, že se staneme Duchem ? Lidé mluvili o seberealizaci. Tolik lidí mluvilo o druhém narození. Všichni říkali, že se musíte znovu narodit. Je hodně lidí, kteří říkají: “Jsem dvakrát narozený,” sami si dají osvědčení. Na světě najdete lidi všeho druhu, kteří vědí, že se něco musí stát, musí dojít k nějakému průlomu, něco musíme hledat. Představte si, že v Ježíšově době nebylo tolik lidí, kteří hledali. Nikdo také nemohl příliš k učedníkům mluvit. Byli to jen obyčejní rybáři, velmi prostí lidé. Dnes je ale doba, kdy najdete tolik hledajících všude po celém světě. Co hledají? Co hledáte? Je to hledání vašeho Ducha. Je to velmi neurčitý pojem, říci, že hledáte svého Ducha. Co by ten Duch měl být? A proč bychom měli tohoto Ducha hledat? V našem vývoji jsme lidskými bytostmi, naše vědomí je vědomím lidských bytostí a toto vědomí lidských bytostí není konečné. Kdyby bylo, nehledali bychom. Není to konec. Musíme dojít k bodu, kde se musí stát něco víc. Jak přistoupit k této věci logicky? Co se s námi stalo v průběhu naší evoluce? Byli jsme zvířaty, z nich jsme se stali lidskými bytostmi. Co je tak výjimečného na lidských bytostech v porovnání se zvířaty? V lidském vědomí existuje nový rozměr. Například můžete vzít koně nějakou špinavou uličkou, nebude nic cítit, špínu nebo nečistotu, nebo krásu, barvy... nic. Není v tom rozdíl. Když ale vezmete lidskou bytost špinavou uličkou nebo špinavým domem, okamžitě si to uvědomuje, nelíbí se mu to.

Takže to, co k nám přišlo, není nic jiného, než nový rozměr našeho vědomí v porovnání se zvířaty. Nebo to můžeme říci velmi vědecky, že jsme v našem centrálním nervovém systému rozvinuli nové vědomí. Cokoliv je v našem centrálním nervovém systému, toho jsme pány. Řekněme, že cítím, že toto je horké, každý bude cítit, že je to horké. Když řeknu, že tohle je barva určitého ptáka, každý řekne to samé. Takže jakékoliv je vědomí jedné lidské bytosti, říkám vědomí, ne mýtus nebo halucinace, ale realita, kterou cítí svými orgány, smyslovými orgány, tak je pořád stejné. Člověk, který cítí horko, neřekne, že cítí chlad, ani nepřijde někdo jiný a neřekne, že je to chladné. Všichni řeknou, že je to horké. Takže říkají to samé, pravda je jedna, nemohou být dvě. A cokoliv, co se musí stát v naší evoluci, musí být v našem vědomí. Jako ryba, která se stala želvou. Když se ryba stala želvou, co se s ní stalo? Je to ve vědomí želvy, že začala cítit Matku Zemi. Ztratila něco, co měla ryba, a začala vnímat něco nového. Stejným způsobem, v naší evoluci, jestliže se něco musí stát, musíme se stát více vědomými, více dynamickými. V tomhle nám mohou pomoci spisy mnoha lidí. Například můžeme považovat Junga za jednoho z těch, kteří o tom mluvili. Jung řekl... Jung řekl, že když přijde průlom, lidské bytosti se stanou... stanou se kolektivně vědomými. Stanou se. Neříkal, že všichni začnete dělat stejné věci, nebo že se začnete stejně chovat. Ne, řekl, že se stanete, že si toho budete vědomi, ne nevědomí. Takže, když hledáte Ducha, pokud vás osvítí, ve svém vědomí budete vědět něco víc, než jste věděli doteď. Například dnes můžete cítit, že je to horké nebo chladné, ale možná, že s tímto vědomím můžete cítit něco jiného. Řekl to velmi jasně, že se musíte stát kolektivně vědomými. Takže smyslem naší evoluce je stanutí se, nic jiného. Staneme se něčím jiným. V sanskrtu například říkají, pro realizovanou duši, pro Indy je to velmi běžná znalost a není to nijak složité k pochopení, říkají mu "dvidžaha" - tomu, kdo se znovu narodil. A také pták se nazývá "dvidžaha", protože pták se narodí nejdřív jako vajíčko a pak roste, dospěje a náhle se stane ptákem. Je to obdoba realizace. Také víte, že na Velikonoce se dávají vajíčka. Má to stejnou symboliku, že jsme vajíčky a musíme se stát ptáky.

Takže právě teď, v této fázi, když jsme lidskými bytostmi, jsme omezení jako vajíčko, abychom vyrostli do bodu, kdy se můžete stát ptákem. Všechny další věci, o kterých lidé mluví, nejsou realizace. Jako bych mohla říct: "Dobře, když vás dobře zhypnotizuji, můžu vám dát láhve a možná z nich začnete sát jako děti." Dokonce i když byste věděli, že děláte něco divného, dělali byste to. Budete to donuceni dělat, protože jste zhypnotizovaní. Jakákoliv taková činnost, do které spadnete, není realizace, protože cokoliv se vám stalo jako lidským bytostem, kterými jste, nic jste pro to neudělali. Neusekli jsme si jako opice ocasy, abychom se stali lidskými bytostmi. Stalo se to spontánně, jako když se z květu stane plod. Je to živoucí proces. Člověk nepochopil, že cokoliv se vám musí stát, je živoucí proces, není to mrtvý proces. Co dokážeme udělat, je vždy mrtvé. Například dokážeme stát na hlavě, skákat, utíkat, dokážeme dělat nejrůznější věci, ale není to živoucí proces. Živoucí proces je, když se něčím stáváte. A o toto stanutí se musí žádat každý upřímný hledač. Když nejste upřímní, potom je to obtížné. Nebo dokonce když jste upřímní, ale jste chybně ztotožněni s určitými myšlenkami, jež jste četli, protože jste zaplatili za knihu nebo jste zaplatili organizaci, nebo jste zaplatili někomu, to vám nepomůže. Co musíme pochopit je, čím se stáváme. A to jsem vám říkala včera, že se stáváte mistrem. Stáváte se prorokem, jako to řekl Blake: "Lidé Boha se stanou proroky a budou mít síly učinit proroky z ostatních." Takže abyste k sobě byli naprosto upřímní, měli byste říct: "Stal jsem se prorokem a dokážu z ostatních udělat proroky?" Tohle je velmi jednoduchý způsob, jak se dívat na naši realizaci a to, čeho jste schopní, že se stáváte proroky. Protože všechno je ve vás, celý strojní mechanismus je uvnitř vás, jste jako počítač, připravený, že ho zapojí do zásuvky a začne pracovat. Musíte se tím jenom stát. A pokud se tím nestanete, potom všechny další věci - vytváření organizací a jakákoliv podobná věc - nejsou k ničemu, nemají žádnou hodnotu, je to všechno, můžu říct, zavádějící. Co jste získali vy sami? Řekněme, kdyby Ray řekl: "Matka viděla světlo a stalo se to a ono; má takové a onaké síly," - je to všechno k ničemu. K čemu vám to je? Mohla bych být králem čehokoliv, jak se vás to týká? Důležité je, co se stalo vám, a pro to stanutí se, když řeknu, že je všechno uloženo uvnitř vás, tak to musím dokázat, to je vše. Ve skutečnosti nám toto vědění není neznámé. Všechno bylo popsáno od Mojžíšových časů. Například, když mluvil o "Ohnivém stromu". Co je ten ohnivý strom? Nikdo neví, všichni jenom říkají, že to byl ohnivý strom. Ale když vidíte úplně osvícenou Kundaliní, pokud ji vidíte, opravdu vypadá jako ohnivý strom. A potom je také řečeno v Bibli, že: "Objevím se před vámi jako jazyky ohně." Co to znamená? Nikdo to nevysvětluje, nikdo to neví, tyhle jazyky ohně nejsou nic než tahle centra, když jsou osvícená, uvidíte je přesně jako jazyky ohně. Ale vy je nepotřebujete vidět, protože když jste zvenčí pavilónu, můžete pavilón vidět; když jste uvnitř, nevidíte ho, vidíte jen halu. Proto by měl člověk pochopit, že nejde o to, co si myslíme, že by se mělo stát, ale to, co se skutečně stane, že bychom měli přijmout.

Takže nejdřív bychom se měli zbavit špatného ztotožňování se s našimi myšlenkami, že se stane tohle, nebo tamto a tohle by se mělo stát. Měl bych vidět světlo, měl bych létat ve vzduchu. Existuje mnoho lidí, kteří platí za to, aby létali ve vzduchu. Je to nesmysl. Proč chcete létat? Nerozumím tomu. Platí za to mnohem víc peněz, než by museli zaplatit za cestu kolem světa. Skutečně vám řeknu, když musíte letět, leťte letadlem, nebude to tak drahé, jako když platíte za tuto záležitost s létáním, za tuto věc s "Flying Squad". A co musíme pochopit, co to je? Když se vrhneme na toto létání, do čeho se dostáváme? A tahle metoda hypnotizování je tak jemná, že to nedokážete pochopit. Prostě v tom pokračujete. Jako ta stejná věc s podnikem Flying Squad. Měli jsme pána, který byl ředitelem akademie, dostal epilepsii, jeho žena dostala epilepsii, dítě dostalo epilepsii a všichni přišli ke Mně. Přišli o své domy, o všechno, byli na mizině. Toto se stalo celému vtipu s létáním. Člověk si musí uvědomit, že nemůžete platit za svoji evoluci, nemůžete platit. Je to velmi jednoduché na pochopení. Jak jsem říkala včera, když zaplatíte této květině, stane se z ní plod? Je to živoucí proces, za který nemůžeme platit, nerozumí penězům. Živoucí proces nerozumí penězům. Nepoznala jsem žádnou lidskou bytost, - řekněme, že trpí poruchou trávení - která sem dá nějaké peníze a řekne: "Teď, když ti platím, žaludku, strávíš teď moje jídlo?" Děláme to takto? Stejným způsobem je to nejvyšší z nejvyšších živoucích procesů, za který nemůžete platit. Pro lidské bytosti je to velmi jemná věc na pochopení, protože oni věří, že člověk musí za všechno platit, jinak že to nefunguje. Třeba jdete ke stroji, chcete mít, řekněme, dobrý stroj, tak musíte zaplatit. Který funguje, samozřejmě. Když nefunguje, tak ho můžete mít zadarmo. Ale za takový, který funguje, musíte zaplatit. Je-li nějaké auto zadarmo, tak to znamená, že je to harampádí, je to k ničemu. Musíme zaplatit, aby si ho vzali do bazaru, takže v lidských myslích je stále, že člověk musí platit. A je velmi špatné, že nemůžete platit. Mluvím o procesech, které jsou mimo člověka, lidské bytosti je nedělají. Například nemůžeme přeměnit květinu na plod, samotný živoucí proces je mimo dosah lidí. Ale když se stanete, když se stanete vyšší lidskou bytostí, tak to dokážete. A tohle by se vám mělo stát. Jestli se vám to nestane, tak všechny ostatní věci jsou špatné. Hovořím k vám s velkým znepokojením, protože lidé, kteří jsou na trhu, kteří prodávají zboží, to dělají velmi dobře. Vědí, jak vás nalákat, vědí, jak vás protknout myšlenkami, zmást, a vy se s nimi prostě ztotožňujete, dokud zcela neodpadnou. A jste pak zanecháni v beznadějné situaci. Řeknete: "Ó, Bože, co se to stalo?" Je tu jedna věc, že váš Duch není ztracený. Je tam. Navzdory všem chybám, navzdory všemu hledání, Duch spočívá uvnitř vás navzdory všemu... dokud žijete. A tento Duch má být přiveden do vědomé mysli, to znamená do centrálního nervového systému, měli byste cítit síly Ducha ve své bytosti. Toto je Sahadža jóga. Sahadža, jak vám určitě řekl, znamená narozený s vámi.

Včera jsem vám říkala o levé straně, která je silou přání, a prostřednictvím této síly máme všechny naše předsudky, závislosti a všechno přijímání hmoty, materialistických věcí a také, můžete říct, shromažďujeme celou naši minulost, minulost se pak rozšiřuje prostřednictvím kolektivního podvědomí. Také jsem vám včera řekla, že rakovina je nemoc způsobená extrémně levostranným chováním. Ti, kteří jdou do extrému na levé straně, získají rakovinu. A může být vyléčena, pokud dokážete takový extrémní případ dostat do středu, může být vyléčena, o tom není pochyb. Druhou stranou je pravá strana, o které jsem řekla, že vám dnes povím. Ten pán, který dával tolik otázek, tu není, že? Kladl včera jednu otázku za druhou. Nezajímá se o hledání, myslím. Dobře, tak tedy druhá strana, vpravo, je silou, díky které jednáme. Nejprve si přejeme a potom jednáme. Tato síla, síla pravé strany, je v nás vyjádřena jako pravý sympatický nervový system. Věda vychází z toho stejného, je hrubá, toto jsou všechno jemné věci, které jsou uvnitř nás. Tedy tato pravá strana, která existuje uvnitř nás, nám dává sílu pro duševní a fyzickou schopnost jednat. Toto jednání probíhá, když si něco přejeme, chceme realizovat toto přání, pak přistoupíme k činu. Člověk musí pochopit, jakého druhu je tato síla. Tato síla se v sanskrtu nazývá ´prána šakti´. ´Prána´ a druhá, na levé straně, ´mana šakti´, což je síla emocí, nebo můžeme říct mysli, ale, víte, angličtina není tak výstižná. Takže budu říkat mana šakti a prána šakti, jsou to dvě síly, které existují uvnitř nás a které začínáme používat jako levou a pravou, můžeme říct jako brzdu a plyn a pak se stáváme mistrem v řízení. Ale než se jím staneme, tak děláme chyby. Lidská mysl má tu zvláštnost, že zachází do extrémů. Řekněme, že někomu povím: “Musíte meditovat.” Budou meditovat pět hodin. Není potřeba meditovat pět hodin nebo něco takového. Ale když jim řeknete, že musí stát na hlavě, budou to dělat deset hodin. Takže vůbec není třeba zacházet do extrémů, musíme být prostě ve středu, být laskaví ke svému tělu, být laskaví k sobě. Není kvůli čemu šílet, není kvůli čemu se rozčilovat. Je to jen velice jednoduchá věc, která se vám musí stát. Vemte si například semínko, které zasadíte ve velice hlasité hudbě, nebo řekněme, do místa, kde každý spěchá, huláká, křičí, co se stane takovému semínku? Nikdy nevyraší. Když bude na klidném místě, náležitě umístěné, ne v převrhnutém květináči, pak se určitě rozvine v nádherný strom nebo nádherný keř, v cokoliv se má rozvinout.

Stejným způsobem, když jsme příliš v extrémech, jdeme doleva a doprava. Říkala jsem vám včera, co se děje, když jdete doleva, že všechny ty věci, jako hypnóza a mimosmyslové vnímání a většina těch guruů zkouší tyto triky, víte, jako že vás zhypnotizují a lidé se naprosto zblázní do takovéhoto gurua: “On je náš guru,” a chovají se naprosto jako lidé bez rozumu. “Ó, nyní vnímám, vidím je.” Vidím, že důvodem je to, že vnímáte jakýsi pocit záruky zabudovaný v tomto muži a: “Když ho budu následovat, víte, jde do nebe a já půjdu do nebe s ním.” Není to tak. Musíte jít do nebe jednotlivě sami a musíte se stát svým vlastním guruem a musíte o tom všechno vědět. Není to tak, že kdokoliv může za sebe připojit přívěs, dát tam nějaké lidi a říct: “Tak pojďte se mnou, jdu do nebe.” Většina z těch lidí jde ve skutečnosti do pekla a vy je budete velice rychle následovat. Takže, nikdy to tak není, věřte mi. Kdokoliv, kdo říká, že následováním jistého gurua se dostanete do nebe, se naprosto mýlí. Musíte následovat princip a každý guru, který je opravdovým guruem, vám vždy řekne, vždy vám řekne, že se musíte něčím stát. Nikdy neřekne jen: “V pořádku, dali jste mi peníze, dobře, jste členem, teď jste mé dítě, teď jste můj žák a já vám dám svou lásku. Mějme lásku." Kde je ta láska? "A dejte mi víc peněz, dejte mi Rolls Royce, dejte mi toto, tamto.” A my to jako blázni děláme a myslíme si, že můžeme tyto věci směnit. Poněvadž jsme hledači, máme naprosté právo najít svého Ducha a nenechat se oklamat žádnými triky a podvody těchto lidí nebo, řekla bych, velmi hroznými metodami, které používají. Nejen, že vás přijmou za peníze, je mi jedno, že jsou podloudníci, ať si mají peněz, kolik chtějí; ale oni ničí vaše šance získat realizaci, což si neuvědomujete. A jakmile jsou zmařeny, je velice obtížné vám realizaci dát. A jestliže to skutečně spolehlivě nevypracujete, je to bezvýchodná situace. Viděla jsem lidi, kteří kvůli tomu trpěli. Toto dění uvnitř nás pracuje pro naše duševní a fyzické funkce na pravé straně. Například přemýšlíme o budoucnosti, začne plánování… “Toto musíme zítra udělat, nebo pozítří.”... A sedneme si: “Takže, dojdu tam, něco objevím a pak koupím lístek a pojedu tam...” Chci říct, že naše mysl pracuje pro budoucnost. A tak se stáváme zcela zaměřeni na budoucnost do velké míry.

Někdy jsem potkala lidi, kteří jsou tak v budoucnosti, že dokonce zapomněli svoje vlastní jméno. Věřili byste tomu? Chci říct, dokonce si ani nepamatují jméno svého otce. Dobře, ale dokonce zapomněli i svoje vlastní jméno. Chci říci, že jsou jako blázni, protože si nepamatují svoje jméno a nevědí, kde jsou a co dělají. Takové lidi jsem potkala, jsou skutečně nemocní, protože se stali tak zaměření na budoucnost, nevědí nic o své minulosti. Toto futuristické chování začíná ve společnosti, kde lidé stále přemýšlejí o budoucnosti. "Co budu dělat, co musím udělat zítra, co musím zítra zařídit?" A když začnou dělat všechny tyto věci, jejich pozornost jde do extrému vpravo. Toto je velice nebezpečné místo, velice nebezpečné, když se začínáme pídit po budoucnosti. A vidět budoucnost je fiktivní záležitost, naprosto fiktivní, protože to, co si myslíte o budoucnosti, neexistuje. To, co existuje, je přítomnost, musíte být v přítomnosti, ne v budoucnosti. Ale lidé řeknou: "Musíte být v přítomnosti, ale jak?" Nedokážeme to. Buďto jsme v minulosti nebo v budoucnosti. Protože když se zvedne myšlenková vlna, jde nahoru a dolů. A zvedne se další myšlenková vlna, jde nahoru a dolů. Tato myšlenková vlna, která vzestoupí, jdeme s ní, ale nevidíme, že jde dolů. Další myšlenková vlna vzestoupí, vidíme ji, ale nevidíme, kam odchází. A tak přeskakujeme po hrotech těchto myšlenek a nevíme, možná jsme v minulosti, nebo jsme možná v budoucnosti. Ale uprostřed těchto myšlenek je přítomnost a my nevíme, jak tam dostat svoji pozornost, což je velice složitá věc a jen říct, že musíte být ve středu, to není možné. Všechny tyto řeči - "měli byste dělat toto, měli byste dělat tamto..." nic nevypracují, dokud tu není světlo. Například, v této místnosti není žádné světlo a vy řeknete: "Běžte rovně,"... nemůžete jít, protože nevidíte, kde je ulička, kudy jít. Dokonce i když nařídíte - dělejte, co chcete, nemůžete prostě jít rovně, aniž byste se dotýkali všech těchto křesel, protože tu není žádné světlo, nevidíte.

Takže člověk musí pochopit, že když žijeme futuristicky a příliš plánujeme, tak ve skutečnosti, co děláme, je, že žijeme v pomyslném světě. Máme mnoho příběhů o lidech, kteří žili ve fiktivních světech a jak zjistili, že všechno bylo zničeno. A existují lidé, kteří to vypracovávají svým fyzickým úsilím, a když jdou do fyzického úsilí, vytvářejí si další problém, protože se jen stanou fyzicky orientovanými lidmi. A když jste orientovaní jen fyzicky, Duch se na vás rozzlobí. Takže pravostranný pohyb je pro lidi, kteří jsou velmi pedantští, které můžete nazvat lidmi, kteří jsou velmi puntičkářští, co se týče času, a kteří jsou velmi neústupní ohledně věcí, kteří jsou velmi suchými lidmi a kteří jsou velmi seriózní a nechtějí tolerovat žádný nesmysl. Typ lidí, které běžně potkáte, tento typ lidí se stává bolehlavem a jsou velice nudní. Prostě nemůžete snést jejich společnost, mohou to být velice nudní lidé. A dávají velké přednášky, jak být přímočaří a jak chodit rovně. V přírodě není nic rovného, všechno se tak krásně pohybuje, protože příroda je tvořená s rozličností a pestrost přináší krásu. Nepřemýšlejí o kráse, nepřemýšlejí o lásce, milosrdenství, o ničem. Pro ně je svět velice puntičkářský a takovým způsobem žijí. Takoví lidé si v sobě vyvíjejí velké ego, jak vidíte, zde v hlavě je žlutý balón, nazývaný ego. Činností levé strany, emocionální strany, si rozvíjíme superego, ale činností pravé strany si rozvíjíme ego. Toto ego není jednoduché uvidět. Protože když máte superego, máte bolesti v těle, jste nešťastný člověk, máte vrásky ve tváři a vypadáte naprosto zničení. Ale když máte ego, tak vypadáte tak dynamicky. Můžeme říct, že Hitler byl extrém v této záležitosti ega. A vzal si do hlavy, že je nějakým druhem božské inkarnace a že musí zachránit lidi, že je tím, který ví o rasách a podobně a že má zachránit určitou rasu. Tento typ myšlenek přichází od těchto lidí, kteří jsou pravostranní, velmi agresivní, mohou být velmi komunikativní, mohou vypadat velmi pokorně, mohou to být velmi dobří obchodníci, mohou být kýmkoliv, ale nevědí, že mají tohoto Pana Ego, který vzedmul jejich hlavy jako velký balón a oni plachtí ve vzduchu. Ego končí v hlouposti. Budete překvapeni, ego končí v hlouposti. Takoví lidé se oddávají všem druhům hloupostí a říkají: "Co je na tom špatného?" Například znala jsem staré lidi, kteří se chovali tak hloupě a říkali: "Co je na tom?" Například, starý muž, řekněme devadesátiletý, který dokonce nemůže ani chodit bez hůlky, se pustí do těchto tanců a pak spadne, chápete, a myslí si: "No a co?" Jako jsem znala ženu, bylo jí kolem pětaosmdesáti, zemřela při pádu z koně. Přirozeně, chci říct, co jiného očekáváte od pětaosmdesátnice? Je to nabíledni, žena, které je osmdesát pět, by měla sedět doma, starat se o vnoučata, možná může mít pravnoučata. Místo toho, proč chce být pětadvacetiletou dámou šplhající na koně? Takže dělají všechny tyto hloupé věci a pak řeknou: "Co je na tom?" Na hlouposti není nic špatného, co na tom?

Ale takoví lidé otravují společnost, ostatní. Lidé, kteří mají superego, působí problémy sobě, ale ti, kteří jsou egoističtí, působí problémy ostatním. Neustále druhé opravují, trápí je, předávají druhým své myšlenky a takoví lidé mohou být velmi úspěšní, protože nic nemá takový úspěch jako úspěch. Neustále něco vtloukají do hlav lidí, říkají: "Toto je pravda, to je pravda." A když to stále říkáte, tak najednou uvěříte: "Ano, musí to tak být." A takoví lidé jsou mnohem nebezpečnější než, řekla bych, lidé se superegem. Ale pro lidi, kteří neznají triky superega, mohou být velice, velice nebezpeční, protože jsou velmi subtilní, nevidíte je, hypnotizují, a mohou vás posednout a být velmi mazaní a mohou vyvinout mnoho metod, kterých si nejste vědomi. Takže si není jednoduché vybrat, který je lepší, který horší. Obě věci, když jdou do extrémů, jsou špatné, na pravé i na levé straně. Podívejme se teď, co se děje fyzicky. Jak jsem vám říkala o rakovině, kterou získáme na levé straně, co se fyzicky stane lidem, kteří jsou zaměřeni na budoucnost? Máme jedno centrum speciálně pro chování zaměřené na budoucnost, které se nazývá svádhištána, která se na hrubé úrovni uvnitř nás projevuje jako pleteň, nazývaná aortální pleteň. Tato svádhištána čakra je pro lidské bytosti velice důležitá, speciálně pro lidi, kteří jsou rozvinutí. Pomocí této čakry vlastně přeměňujeme tuk ze žaludku pro potřeby mozku. Nuže, toto je centrum Súrji, slunce. Když začneme přemýšlet, tyto buňky se přeměňují takovým způsobem, že jsou použitelné mozkem. Teď, když pořád přemýšlíte, neustále o něčem přemítáte, co se potom stane? Chci říct, že vám z toho nevyrostou rohy. Všechno to spotřebováváte a pak spotřebováváte všechny tyto buňky, musíte mít náhradu a pro tuto náhradu musí svádhištána čakra velice tvrdě pracovat, aby přeměnila tyto buňky pro potřeby mozku. Zatímco to dělá, existují další věci, o které se tato svádhištána čakra musí starat; například o játra, štítnou žlázu, slezinu, ledviny,... o všechno se musí starat toto centrum, a u žen také o dělohu.

Takže, když svádhištána čakra dělá pouze jednu věc a nemůže dělat žádnou jinou práci, pak jsou ostatní věci zanedbávány a vy si rozvinete hrozné nemoci, nazývané jaterní problémy. Jaterní problémy jsou další věcí, kterou sami nevnímáte. Ostatní vědí, že máte nemocná játra, podle toho, jak jste vznětliví, jak jste nedůtkliví, jak neustále vrčíte na lidi a jak nikdy nejste s ničím spokojení, to, jak kritizujete ostatní; toto všechno je projev nemocných jater a takhle nemocní lidé nikdy nejsou sami se sebou spokojení, protože játra se starají o vaši pozornost. A ti, kteří mají problémy s játry - jejich pozornost je hrozná, je taková, víte, že nedokážete svoji pozornost udržet jasnou. Na ulici vrazíte rovnou do auta, protože se díváte na něco, na co byste se dívat neměli. Ale celou dobu se takto díváte, nemůžete jít, chci říct, že nenajdete žádné takové zvíře, které by takto chodilo, to dělají pouze lidé. Když je uvidíte na ulici, budete překvapeni. Kam jdou? Nejdou rovně, nedívají se rovně, ale jejich oči jdou sem a tam, protože pozornost je rozkolísaná. Pozornost je rozkolísaná kvůli špatným játrům. Takže játra jsou velice důležitá. Tedy, játra mají speciální schopnost vytáhnout všechen jed z těla jako teplo a toto teplo v těle musí být přeměněno nebo by mělo být přeneseno do krve, nebo do vody v krvi, a toto musí být odstraněno z vašeho těla potem nebo nějakou jinou formou. Ale co se děje, když jsou tato játra vyřazena z provozu, je, že to nemohou dělat, nemohou předat toto teplo do krevního proudu a toto teplo zůstává v těle a vy se doopravdy zahříváte a toto teplo vám vytváří všechny tyto problémy. Takže, co se stane v Sahadža józe, když Kundaliní vzestoupí - změní typ krve. Vodík a kyslík, které jsou kvůli tomuto horku velice zvláštně rozmístněny, začnou získávat toto teplo. Proto lidé, kteří mají špatná játra, cítí trochu tepla, když Kundaliní stoupá. Ale člověk to může vyléčit tím, že jaternímu orgánu dodá klid a úlevu. Rozhodně můžete svá játra vyléčit, o tom není pochyb. Pak druhá věc, která se vám stane, je slinivka, která vám dá cukrovku. Cukrovku dostane jen člověk, který příliš přemýšlí. Například indický farmář neví, co je to cukrovka. Vy pak přestanete jíst cukr, ale to není způsob, jak zastavit cukrovku. Máte cukrovku, protože přemýšlíte a přemýšlíte a přemýšlíte přespříliš!

Doktoři tomu nerozumí, proto říkají, že je nevyléčitelná, protože si nedokáží spojit přemýšlení s touto nemocí. A to se stane, když neustále přemýšlíte jak blázni, pak dostanete cukrovku. A tato cukrovka je také léčitelná, když získáte svoje osvícení. Také dokážete léčit cukrovku druhých lidí, protože tato životodárná síla, která je spojením všech těchto tří sil, skrze vás proudí a vy ji můžete doplňovat - můžete ji dát lidem, kteří ji vyčerpali. Můžete je naplnit touto energií a můžete je vyléčit. Ale třetí věc je ta nejhorší, co se lidem stává, což je rakovina krve, způsobená slezinou. Slezina je velice důležitá, protože je to centrum klidu uvnitř nás. Člověk, který nemá v pořádku slezinu, nemůže být klidný. Je to velice jednoduché, ale doktoři, ani všichni ti vědecky orientovaní lidé si to nedokážou spojit s něčím tak velice jednoduchým. A ta jednoduchá věc je, že když jíme v šíleném spěchu, tak jsme zralí na to získat problémy se slezinou a můžeme dostat rakovinu krve. Pokud má matka takovou povahu, nebo otec, tak se děti mohou s rakovinou krve narodit. S radostí vám teď povím, že v New Yorku jsme měli případ rakoviny krve, a když jsem byla v jedné vesnici v Indii, někdo ke mně přišel a řekl mi, že jeden chlapec je nemocný, je mu jen šestnáct a má rakovinu krve a doktoři prohlásili, že zemře do čtrnácti dnů. Vždycky prohlašují, jsou dobří jen v prohlašování. Když se tento případ ke Mně dostal, řekla jsem jim: "Nemohu nic udělat, jsem na vesnici, ale můžete zavolat jedné sahadžajogínce. Byla v Anglii, ale nyní je v New Yorku, ona se může o tento případ postarat." Budete překvapeni, tento chlapec byl zcela vyléčen, přišel z nemocnice, navštívil Mě a nyní je zpátky na studiích. Chci říct, takhle to je, vyléčili jsme mnoho případů rakoviny krve, ale nejsme tu proto, abychom něčím léčili lidi nebo je uzdravovali, to není naše práce. Děje se to spontánně jako vedlejší důsledek vzestoupení kundaliní.

Nejdůležitější věcí je, abychom z vás učinili doktory, abychom z vás učinili osvícené lidi, abychom z vás učinili kolektivně vědomé lidi, kteří musí vstoupit do Království Božího, spočinout v Jeho míru, blaženosti a radosti. Tedy - také tyto problémy s ledvinami, vysoký krevní tlak, všechno to je kvůli tomuto. Lidé se strachují, jsou zběsilí, víte, a tato horečnatost k nám přichází jen jako otázka zvyku. Znala jsem lidi, kteří jakmile řeknete: "Musíte někam letět letadlem," znenadání to slovo "letadlo" spustí tuto zuřivost. Zblázní se, nevědí, co vyvádějí. Zapomenou si pas, zapomenou někde zavazadla, zapomenou toto, jsou šílení. Když půjdete na letiště, tak zjistíte, že toto levé nábhí, jak nazýváme toto centrum, tato slezina je šílená. Když jíte, vytvoří se zde stav nouze, při kterém je potřeba víc krve, aby se potrava strávila. Takže tato slezina, chudák, pracuje velice tvrdě, aby vytvořila toto velké množství krevních buněk. Ale když při jídle také, řekněme, čtete noviny, to je ta nejhorší věc, kterou člověk může po ránu dělat. Hrozné. Čtete noviny a jíte, vaše slezina exploduje, protože přichází další stav nouze. Pak jedete na kole se svým sendvičem v ruce, to je dokonce ještě horší. Spěcháte do práce, najednou narazíte na velkou dopravní zácpu, pak se dostanete do velmi špatného stavu díky této situaci a stanete se tak zběsilí a nerozumíte tomu. A o tom člověku, který je před vámi, neustále říkáte: "Co je to s tím chlápkem, proč nemůže jet rychleji?" A ten stejný člověk říká přesně to stejné o chlapíkovi, který je před ním. Takže toto šílenství pokračuje, pokračuje tento krysí závod a jestliže jíte v takovém spěchu a s takovou zuřivostí, rozvinete si tyto problémy, které jsou velmi nebezpečné a říká se jim rakovina krve. Mezi mladými lidmi je to velmi běžné. V neposlední řadě jsou srdeční problémy.

Když věnujete příliš mnoho pozornosti všem těmto vnějším věcem, materiálním věcem, svému materiálnímu pokroku, fyzickému rozvoji a přílišné komputerizaci svého mozku, pak zapomínáte na potřebu pozornosti na Duchu, který sídlí ve vašem srdci a tak Duch ustupuje a když Duch ustupuje, dostanete infarkt. Infarkt dostane pouze pravostranný člověk, nikdy levostranný. Řekla jsem to doktorovi a on překvapivě řekl, že v psychiatrické léčebně nikdy nepotřebujete kardiogram, nepotřebujete ho. Nikdy nedostanou infarkt. Duševně nemocný člověk překvapivě nikdy nedostane infarkt. Člověk, který je duševně chorý, používá své srdce, svoji levou stranu, emoce a jeho srdce by mělo vypnout - ale ne, vypne jeho mozek. Chápete to? A u toho, kdo používá mozek, vypne srdce. To je rovnováha, kterou v nás vytvořila příroda. Podívejte, jak důmyslně se nás příroda snaží přivést do centra: nechodit do žádných extrémů, držet se v centru, zůstat v centru a pak, když jste zcela ve středu, pak získáte velice rychle svůj rozvoj. Takže toto je pravá strana, kterou máme, strana zaměřená na budoucnost, a jak víte, jsme všichni v povaze velmi zaměření na budoucnost. Toto zaměření nemůže být vyléčeno pouze tím, že řekneme: "Ó, nyní nepřemýšlejte," nemůžete to tak udělat, prostě to nemůžete udělat. Když vám nařídím: "Raděj teď přestaňte plánovat," prostě nemůžete, nemůžete si pomoct. Musíte dělat tento druh plánování. A zjistili jste, že všechny tyto plány selhaly, protože tyto plány nesouvisí s plány božského. Božské má nějaké plány, zatímco vy máte jiné a ty se nikdy nesloučí. Takto zjistíte, že se všechny vaše plány zhroutily a vy jste znechucení, ponecháni v bezvýchodné situaci. Nechápete, jak se to stalo.

Pro vaše porozumění - člověk musí vědět, že existuje Božská síla. Ať už se vám to líbí nebo ne. Všechna tato živoucí práce, která je konána - milióny a milióny květů, ze kterých se stávají plody, semínko stávající se stromem, určité semínko stávající se určitým stromem, všechny druhy, které jsou vytvořené, zcela organizovaný způsob, jakým pracují chemikálie, způsob, jakým jsou v chemii vytvořeny zákony periodičnosti - vše, co v tomto světě vidíte, je tak dobře zorganizováno, musí tu být někdo, kdo to dělá. Existuje Božská síla, která nás obklopuje, o tom není pochyb. Ale ještě jsme ji neucítili, to je vše. Jestliže ji necítíme, tak to neznamená, že neexistuje. Ona existuje a vypracovává to. Zjistili jsme svojí vlastní zkušeností, že se děje tolik živoucích věcí. Bereme to prostě za samozřejmost, nestaráme se. Podívejte, v samotném lidském životě, když se má narodit dítě, tak je v těle udržován plod. Obvykle - zákonem lékařské vědy je, že všechno cizí, pokud vnikne do těla, je okamžitě vyhozeno ven, všechny síly se shromáždí, aby se toho zbavily. Ale co vidíme, když se vytvoří zárodek - celý systém pracuje tak, aby ho vyživil, staral se o něj, opravdu si s ním dělá starosti. Velice pečlivě je kolem něj vytvořena voda, tak aby nebyl vyrušován, a tělo se všemožně o plod stará, a když je plod připraven, pak ho vypudí. Kdo to dělá? Kdo za tím je? Někdy si tyto otázky musíme položit. Koneckonců, proč jsme se stali lidmi? K čemu to bylo? Co bylo důvodem? A když nedostaneme odpověď, znamená to, že jsme stále v přechodném stádiu a musíme se dostat tam, kde získáme odpověď.

Stali jsme se lidmi, abychom cítili tuto Božskou sílu, abychom řídili tuto Božskou sílu, a tak se těšili blažeností Božského. Tato Božská síla je kolektivní bytostí, dává nám kolektivitu. Duch v našem srdci je tím, co je kolektivní bytost uvnitř nás, ukazuje, že skrze nás proudí Božská síla. A proto, jakmile jsme připojeni na hlavní napáječ, začneme se stávat tím, k čemu tu jsme. Jako stroj, jakmile je připojen do sítě, získává svůj smysl. Ale tento stroj, i když je připojený na zdroj, si není vědom elektřiny, mého hlasu, ničeho. Ale když je člověk připojen na hlavní zdroj, stane se vědomým a to je to, co musíte pochopit. Když se stanete realizovanými, můžete zvedat Kundaliní ostatních, můžete dát realizaci ostatním. Ray sám ji dal tolika. Dokonce to dokázal i v Rijádu. Dělal to všude, kamkoliv přišel. Je zrovna takový jako vy, je inženýrem, je zrovna jako vy, byl zrovna jako vy a nyní budete překvapení, jak mnoho ví o sobě i o ostatních. Musí přijít naprostá změna, protože jakmile získáte Ducha, když získáte to nejvyšší, všechny tyto světské věci odpadnou a vy se stanete svým vlastním pánem. Žádné další otročení zvykům, prostě se to nádherně vypracovává. Ale člověk si musí dát šanci a musí mít trpělivost. Nejhorší část tzv. inteligence je, že si můžete dělat z čehokoliv legraci. To je ta nejjednodušší cesta, ze všeho si udělat legraci a zbavit se toho. Za starých časů, když chtěli čelit pravdě - jako když přišel Kristus, nedělali si z Něho legraci. Ale posmívali se v době, kdy byl ukřižován, prostě Ho zapřeli. To ale v podstatě není problém, ten problém není kvůli popření, víte, vyžaduje to více úsilí, takže je lepší si z toho udělat legraci. Je hloupost, jak jsem už řekla, je hloupost dělat si legraci z něčeho, čím jste, vy jste Duchem. Jste těmi, kdo to musí dostat a jestliže jen víte, jak si z toho udělat legraci, prosím, běžte a zahrávejte si s tím. Celý svůj život v tom budete pokračovat, všechny své životy znovu a znovu, k čemu to je? A jestliže nedostanete svoji realizaci, slovy vašeho soudu jste selhali, selhali jste a tady se vám dává šance. Můžete být utěšeni a můžete být obhájeni, můžete být očištěni, ale nikdo vás nemůže nutit ochutnat krásu vaší vlastní bytosti, to musíte udělat sami. Když to nechcete udělat, v pořádku. Naprosto v pořádku.

Máte svobodu, dělejte, co chcete. Ale když to chcete udělat, pak, prosím, přestaňte nakupovat guruy a zastavte to kolísání a podívejte se, co potřebujete. Je to vážná věc, která by se měla stát. Dokud se lidské bytosti nerozvinou, žádný ze světových problémů se nevyřeší, žádný z nich, věřte mi. Cokoliv udělali svým myšlením - řekněme, že vytvořili demokracii, vytvořili komunismus, toto, tamto, všechny tyto nesmysly, ve skutečnosti to nemá žádný význam, nemá to žádný význam. Protože, například můžete říct, že jsem velmi vlivná, tak jsem kapitalista. Ale já nedokážu žít bez dávání druhým, takže jsem komunista. Jsem naprostý kapitalista a naprostý komunista. Všechno to existuje uvnitř mne a tyto představy jsou všechny umělé, že uděláte z nějaké skupiny lidí demokraty a z nějakých lidí tamto. Protože dokud jsou připoutáni k sobectví, ke všem těmto věcem, neudělají žádnou dobrou práci. Tedy, odpoutanost přichází, protože se stáváte zajedno s Duchem, který není připoutaný, který dává světlo, takovou odpoutanost, ze které vidíte všechny věci jen jako probíhající drama. A velmi dobře to vypracováváte. Stanete se tak dynamickými, tak dynamickými, až jste svým vlastním dynamismem překvapeni. Kromě toho, člověk musí pochopit, že jestliže je tu síla, která je Všepronikající silou, tato síla sama myslí, vše zařizuje a stará se o vás. Tolik věcí se stalo sahadžajogínům, že když vám o tom všem povím, budete užaslí. Staly se úžasné věci. Ale Krišna řekl velmi jasně: "Jogakšema vahamjaham," což znamená - "když získáte jógu, získáte blaho." Po získání jógy. Řekl - nejdřív jóga, nejprve musí nastat sjednocení, pak získáte blaho. Viděla jsem lidi, kteří jdou k takzvaným guruům, - nemocní, vidíte jejich bledé tváře, naprosto odrovnaní, jsou k ničemu, naprosto nešťastní lidé. A jak mohou být takoví lidé v józe? Nejen fyzicky, psychicky jsou v harmonii, jsou plní soucitu a lásky. A tento soucit nemluví, ale jen plyne, proudí, vyzařuje, můžete dát svůj soucit dokonce i kytkám. Když kytky skomírají, můžete jim to dát a budou ještě chvíli žít. Jsou-li tu, řekněme, stromy, které umírají, když jim to dáte, budou vzkvétat. Když to dáte zvířatům, budou jiní, protože poprvé po získání této síly dáváte zpět něco přírodě. Dosud jste vždy z přírody jen brali. Nyní je to poprvé, kdy začnete dávat něco přírodě. Protože soucit prostě plyne, nic nepřijímá, jen plyne k ostatním a toto se vám musí stát.

Nespokojujte se s levnými věcmi, s něčím nesmyslným, což je nějaký druh mimiker nebo představ mas. Hovořím o kolektivu, kde je každý jednotlivec uvědomělý. Není to hromadná činnost, je to kolektivita. Nechť vám Bůh žehná. Doufám, že dnes mnoho lidí dostane realizaci a stane se zajedno se svým Duchem a bude cítit kolektivitu. Toto je mé jediné přání. Brighton hodnotím v Anglii velice vysoko a vždycky jsem říkala, že Anglie je srdcem vesmíru. Je to velice důležité, že je to srdce, bezpochyby, a proto Blake říkal, že se musí stát Jeruzalémem. Je mnoho pravdy v tom, co řekl. Mnoho věcí, které řekl o Sahadža józe, se naprosto prokázalo. Ale srdce je líné. Srdce spí, což je smutné. Taky jsem řekla, že Evropa jsou játra a pije. Dovedete si představit, co nastane za situaci, jestliže vše půjde proti své vlastní podstatě? A podstatou Anglie je, že je srdcem. To znamená, že spojuje, proudí. Cokoliv se stane v Anglii, je bráno vážně. Předpokládejme, že se všichni stanete hloupými lidmi, celý svět se stane hloupým. Máte takovou zodpovědnost, a ani si to neuvědomujete. Je to velmi důležitá věc, kterou děláme. V této zemi to vypadá velice nicotně, protože je nás opravdu málo, kteří skutečně přišli do Sahadža jógy a upevnili se. Velice málo lidí, myslím, že existuje velice mále lidí tohoto formátu. Jsou zde malé děti, mnoho jich dospěje, řekněme během deseti let. Jsem si jistá, že zde bude velice dobrá kvalita lidí, kteří přijdou a hledači, kteří zde jsou, jsou také trošku nervózní, protože se chtějí učit od Američanů a Evropanů. Není nic, co by se od nich dalo naučit. Jste to vy, kteří budou šířit; vy ponesete poselství. Vím, že je to velice důležitá země a nějak bylo zařízeno, že můj manžel mohl být zvolen v Anglii a my jsme tu teď už osm let, věřili byste tomu? A možná tu budu ještě další čtyři roky maximálně. Takže doufám, že se něco stane a tento Brighton, což je velmi dobré místo, jsem si jistá, že také zde dostane mnoho lidí svoji realizaci a budou nápomocni v osvobození lidských bytostí. Mnohokrát vám děkuji. Nechť vám Bůh žehná. Jestliže máte nějaké otázky, určitě se Mě zeptejte. Ve vší upřímnosti vám musím říct, že jsem vaše Matka; nikdy se necítím dotčená, když se Mě ptáte. Je to důležité, protože ve skutečnosti Já žádné otázky nemám. Vy se musíte ptát Mě, Já žádné otázky nemám.