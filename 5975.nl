7 september 1980
Talk to Sahaja Yogis
Chelsham Road Ashram, London (England)
Hoe weet je waar je staat, wat God betreft.

Advies in Chelsam Rd Ashram, Londen, 7 september 1980

Nederlandse vertaling versie datum 2022-0406

... Vibraties van de foto’s, dat is heel belangrijk. Hoe weet je waar je staat voor wat God betreft? Dat is het belangrijkste, niet? Daarvoor zijn we hier, om één te zijn met God, om verbonden te zijn met zijn kracht, om zijn instrumenten te zijn. En hoe onze verbinding verslapt, hoe we het kunnen corrigeren, dat zouden we moeten proberen te begrijpen. Eerst en vooral moeten we beseffen dat we er niet over hoeven na te denken. Als je er teveel over begint na te denken, heb je gemerkt dat je iets raars doet dat je niet had moeten doen. Plan hierover ook niet teveel want als mensen in dit land beginnen te plannen gaan ze voluit en plannen ze alles. Als ze bijvoorbeeld gaan wandelen, moeten ze de juiste schoenen hebben, de juiste wandelstokken, dit en dat, handschoenen, alles, en ze geraken nooit buiten. Ze zijn zo moe van het plannen zelf. Het gebeurt op dezelfde manier met Sahaja Yoga.

Het gebeurt bijna op dezelfde manier met Sahaja Yoga. Hoewel ik je zei niet te plannen, er niet over na te denken, zie ik dat je er toch mee doorgaat en zo geraak je in de problemen want met denken kan je jezelf niet corrigeren. Wat je wel kan doen is weten dat je bandhans kan maken of jezelf in evenwicht kan brengen met je handen. Je moet je handen bewegen en niet je brein. Goed? Onze breinen bewegen en onze handen en voeten bewegen nooit. Onze breinen bewegen buiten proportie en onze handen en voeten bewegen niet. Dit is de maatschappij die door H.G. Wells werd beschreven, ik kan heel duidelijk zien dat je meer hersenen hebt dan behendigheid en inzicht. Je vingers zijn niet zo gevoelig en je brein brengt je naar kunstmatigheid. Je moet dus je denken niet gebruiken om je chakra’s te corrigeren. Moet ik nu in gouden letters neerschrijven, dat je het niet in orde kan brengen door te denken? Dat is iets wat mensen niet begrijpen.  Nu hebben we mantra’s voor verschillende chakra’s. Elke chakra heeft een mantra die je kent. Als je deze niet kent zou je het moeten uitzoeken. Als nu een chakra verstoord is, dan werk je alleen op die chakra en ontwikkel je de mantra daarop. Veronderstel bijvoorbeeld dat je iets moet zeggen voor je hart.

Dan moet je eerst en vooral God om vergeving vragen. Dat betekent dat je aandacht niet zo erg op de Spirit gericht was als zou moeten. Of, als je fouten hebt begaan, vraag je om vergeving, je vraagt om vergeving. Nu vraag je vanuit je hart om vergeving. Zelfs je hand gebruiken kan kunstmatig zijn, begrijp je dat? Het zou gewoon ritualistisch kunnen zijn. Maar het moet vanuit het hart komen, wat je ook moet zeggen, zeg het met je hart. Vraag vanuit je hart om vergeving, denk er niet over na. Zie je, het probleem is dat, als ik iets zeg, je erover begint te denken en dan zeg je: “Ik moet mijn aandacht uit het centrum (de chakra) weghalen” en dan begin je je aandacht terug te halen. Je kan dat niet. Met je brein kan je je aandacht nergens uit weghalen. Dat gebeurt alleen door je handen of de bewegingen van je handen, of door mantra’s te zeggen. Begrijp je dat? Het is absoluut duidelijk. Veel mensen denken dat, als ze hun aandacht op iets brengen, ze die daarna kunnen weghalen. Je kan dit niet. Maar wat je wel kan doen, is je aandacht zonder gedachten op die bepaalde chakra brengen terwijl je de mantra zegt. Uiteindelijk beheers je die chakra, wat je zwakheid is kan je meesterschap worden. Maar als je denkt, dan zal je het hart nog veel meer verstoren. Je weet dat je door te denken je de rechterkant verstoort, in de zin dat deze teveel gaat werken, overactief wordt, en de linkerkant bevriest, waardoor het hart verstoord wordt. Je ego ontwikkelt zich en omwikkelt het hart. Hoe meer je erover denkt je ego te corrigeren hoe erger het is.

Je bevecht het. Dan weet je dat je evenwicht moet brengen. Haal je ego naar beneden met je hand, door te masseren kan je het naar beneden halen want het vloeit door je hand. Of je nu verstoord bent of niet, het vloeit door je hand, de stroom van je hand is er. Het kan zijn dat je het zelfs niet van mij krijgt maar het vloeien is gestart, het is ontkiemd, het is er altijd een klein beetje. Gebruik dat om je hoofd te masseren, haal je ego naar beneden. Ook voor het hart, denk niet maar geef gewoon (vibraties) of richt je hand ernaar. Richt de vibraties maar denk niet op dat moment. Dat is het belangrijkste. Als je denkt en richt, dan kan je niet richten omdat je aandacht opgeslokt wordt door het denken. Begrijp je dat punt? En hier is het probleem dat mensen teveel denken en teveel praten. Ik bedoel, ze praten over alles. Ze weten alles. Het is zo’n verkwistende gewoonte te denken en er dan over te praten. Iedereen is hier koning omwille van het ego. Vertel je ego nu alsjeblieft: “Zwijg alsjeblieft, we kennen je maar al te goed.” Probeer het zoveel als je kan weg te duwen, soms met kracht, duw het zo weg. Probeer het terug te brengen tot zijn normale positie en je zal verrast zijn dat je je veel lichter zal voelen eens het tot zijn normale positie terugkomt.

Dit moet dus met je hand gebeuren. Je kan olie gebruiken om je lichaam in te wrijven, je kan zelfs poeder of iets anders gebruiken om minder frictie te hebben, maar het is door de massage, door bandhans te geven, door het te verwijderen of door limboo (citroen) of je kan zelfs een sinaasappel of zoiets gebruiken. Probeer deze (slechte) vibraties eruit te halen met deze hulpmiddelen en niet door te denken. Door te denken kan je het niet. Eens je denkt, heb je geen macht over jezelf. Er staat een versperring tussen de Spirit en jou want je denkt met je ego.  Je moet het dikwijls gemerkt hebben, als ik je zei dat je iets niet had mogen doen, was je antwoord: “Ik weet het.” Zie je, dit is iets dat ik niet kan begrijpen. Als je weet dat dit niet gedaan mocht worden, waarom doe je het dan? Wat is die “ik” die het weet? Het is jouw Spirit. Of, wat is het dat ertegen handelt? Het is jouw ego. De identificatie zou met de Spirit moeten zijn en de Spirit denkt niet, hij manifesteert zich. Je kan het dus niet oplossen via jouw denken. Het is een onecht en verkeerd leven.

Om het even wat je doet met het denken, het zal allemaal verkeerd zijn. Waarom hebben jullie in dit land de vaardigheid van de handen verloren? Omwille van dezelfde reden. Als ik een vraag stel over, laat ons zeggen, kunst, dan kunnen mensen me veel vertellen over kunst, maar vraag je hen een penseel ter hand te nemen, ze kunnen het niet. In alle kunstvormen en vaardigheden denken ze. Zo is de creativiteit, de spontaneïteit verdwenen, door het denken. En daarom heb je zeker gemerkt dat de mensen die nu kunst produceren ... het is zo verschrikkelijk dat binnen twintig jaar al deze kunstwerken zullen verdwijnen. Ze zullen geen waarde hebben. Ze werden allemaal geproduceerd in deze ... Ik zie elke dag deze zogenaamde “moderne kunst” en al die dingen. De echte moderne kunst kan alleen worden voortgebracht door iemand wiens Spirit zich manifesteert, zoals Blake. Degene bij wie de Spirit zich niet manifesteert, of het nu gaat over een dichter, een kunstenaar of wie dan ook, eender wat hij maakt zal in geen tijd verdwijnen, heeft geen waarde, want het kan de Spirit geen vreugde geven, het kan alleen uiterlijk geluk geven.

Doe dus alles in stilte, zonder te denken, in gedachteloos bewustzijn. Dat is het belangrijkste.  Je ziet van ’s morgens tot ’s avonds hoeveel je je ego verwent. Het is gemakkelijk om dat te zien in het leven. We proberen kwaad en woedend te zijn, of soms proberen we heel lief te zijn, proberen we er zeer nederig uit te zien, alleen om ons ego te plezieren, niet ons Zelf, niet de Spirit. Door nu alleen je ego te bevechten ga je niet veel bereiken, zoals ik je al verteld heb. Aanvaard gewoon zijn bestaan niet. Het bestaat niet meer voor jou. Het bestaat niet. Het ego bestaat alleen in God want hij doet iets wat jij niet doet. Daarom is het een mythe, je hebt geen ego. Het is een mythe en je gaat verder met de mythe. Nu is het ego in de mens onzin. Het ego in God is één en al zin. Als je nu voor de foto zit, onderzoek dan jezelf, maak jezelf nederig. Maak jezelf eerst en vooral nederig zoals iemand die zich wil vervolmaken. Voor de foto maak je jezelf nederig en tracht je uit te maken wat er mis met je is. Het beste is jezelf een bandhan te geven. Denk niet. Jezelf nederig maken betekent dat je je aandacht naar je hart brengt, word nederig. Breng je aandacht naar je hart en denk niet. Breng nu je aandacht naar de foto zonder te denken en kijk voor jezelf welke chakra’s verstoord zijn.

Je zou geen overhaaste gevolgtrekkingen mogen maken, “O, ja, ik heb verstoringen door dit, door dat, ik neem verstoringen over van iemand anders” en zo meer, die nonsens zijn voor niets nodig. Je hoeft niet over te gaan op rationaliteit om te oordelen over de reden waarom je verstoord bent. Dat is voor ons niet belangrijk. Er is een verstoring. Goed. Ga dus niet nadenken. Ik kan je dat vragen want het is niet nodig. Als je andere mensen onderzoekt, dan is het in orde want je kan hen vertellen wat er moet gebeuren. Maar dan vind je iets, de linkerkant is verstoord. Je weet nu dat dit zo is omwille van je schuldgevoel. Wat ook in het onderbewustzijn is opgebouwd, verstoort je linkerkant. Het kan aan allerlei zaken te wijten zijn, omdat je zin voor moraliteit niet in orde was. Dat is de basis. Een linker Vishuddhi heeft te maken met immoraliteit. Als je immoreel bent geweest, dan krijg je dit. Dat is de basis. Dan heb je de broer-zus relatie. Dan wordt het schuldgevoel in het onderbewustzijn opgebouwd. Als je immoreel wordt, wordt in het onderbewustzijn schuldgevoel opgebouwd. Het kunnen dit soort schuldgevoelens zijn evenals andere.

Zoals je ziet is het echte schuldgevoel te wijten aan één zaak, maar mensen drukken het uit als iets anders, goed?  Maak je geen zorgen over welke schuldgevoelens je hebt. Als je je goed herinnert, vertel ik je nooit welke schuldgevoelens je hebt. Ik vertel je ook nooit dat je moet spreken over deze schuldgevoelens. Veel mensen zeggen me dat zij schuldgevoelens hebben omdat er in Vietnam oorlog is of omwille van andere nonsens zoals, mijn voorvaderen gingen naar Argentinië en doodden er tal van Indianen. Dat is allemaal nonsens, zie je? Het schuldgevoel komt voort uit de werking van het onderbewustzijn, het is wat je de conditioneringen van de linkerkant noemt. Als er een soort van immorele handeling gebeurt, zelfs als je misschien niet weet wat moraliteit is, zie je, als je het dharma niet kent, dan kan het zijn dat je iets doet wat je niet had mogen doen. Vergeet het dus, onthecht jezelf. Degene die de vergissing beging is je ego, niet jij. Je bent zuiver want je bent de Spirit. Veroordeel jezelf daarvoor dus niet. Je hoeft je geen zorgen te maken.

Als er bijvoorbeeld een mankement is aan het instrument, is er niets mis met de elektriciteit. Elektriciteit is zuiver. Zij stroomt niet door omdat er een mankement is in het instrument, we moeten dus het instrument herstellen. Als je nu denkt dat jij de elektriciteit bent, dan kan je het herstellen, maar als je denkt dat je het instrument bent, dan kan je het nooit herstellen omdat je dan opnieuw naar je onderbewustzijn gaat en tracht uit te zoeken wat voor dingen je gedaan hebt. Het kan ook van vorige levens komen, het kan ook zijn dat je het opgelopen hebt door iets smerigs te zeggen dat je je niet meer herinnert. Onderzoek je geheugen dus niet. We zijn helemaal geen psychoanalisten om psychologisch uit te zoeken wat met ons mis is, door vragen te stellen en het onszelf lastig te maken met ons ego. Psychologen denken alleen aan de linkerkant maar ze weten niet dat je het ego ontwikkelt door dat te doen. Als je erover nadenkt waar dit vandaan komt, ontwikkel je onmiddellijk het ego van de persoon in kwestie en hij gaat in een egotrip die zelfs gevaarlijker is dan het probleem van het onderbewustzijn. Want mensen met ego verstoren de hele maatschappij terwijl mensen met een superego alleen zichzelf last bezorgen.

Mensen met ego zijn veel gevaarlijker en lastiger dan mensen met superego. Kijk eerst en vooral wat er mis met je is. Nu, de linker Vishuddhi is verstoord. Goed, dat betekent dat de Kundalini niet voldoende door de linker Vishuddhi stroomt. Goed? Wees dan gehecht aan jouw Spirit. Tracht jezelf aan je Spirit te hechten en dan klaar je het uit. Ik zie het zo. Veronderstel dat ik de Spirit ben en jij het lichaam. Ik zie mijn Spirit en ik zie jouw Spirit. Het maakt mij niet uit wat jij hebt. Zo zie je jezelf op twee manieren, dat je de Spirit bent en niet het lichaam of het verstand of wat dan ook. We moeten het dus uitklaren. Het is paroksha, het is anders, het is iets anders. We moeten het corrigeren. Zoals elektriciteit gescheiden is van het instrument (toont de micro) zo ook ben jij gescheiden van je Spirit, maar deze scheiding moet begrepen worden in meditatie. Daarom is meditatie nodig. Om te mediteren zou je moeten zeggen, “Moeder, maak mij de Spirit, ik ben de Spirit, Moeder ik ben de Spirit.” Je begint alles door de ogen van de Spirit te zien. Dan voel je je niet slecht. Je lacht om jezelf, maakt plezier met jezelf, je geniet alleen met jezelf, je speelt een spelletje met jezelf, je maakt grapjes met jezelf en het geheel wordt een spel.  Maar hiervoor moet je, terwijl je mediteert, eerst en vooral uitzoeken wat er mis met je is. Maar je lost het niet op een mentale manier op, wel met je vibraties en mantra’s. Mantra’s zijn voor Sahaja yogi’s zeer belangrijk. Het is beter als deze mantra’s in het begin luidop worden gezegd. Daarom kan je je beter afzonderen om al deze dingen te doen. Je kan het doen op je kamer. Nu kan je citroenen gebruiken, water, vuur, ether, akash (geluid), de zee, dat alles kan je gebruiken om jezelf te zuiveren.

Eens je jezelf bekijkt via je Spirit zal je niet zo bang zijn. Want je wil jezelf niet zien, je vertoeft de hele tijd in een sfeer van angst. Maar eens je het onder ogen ziet, zal je verrast zijn hoe mooi je bent en al deze zaken zullen verdwijnen. Het is niet nodig jezelf op welke manier ook te veroordelen of trots te zijn, wees gewoon de Spirit. De beste manier om bij je Spirit te zijn is te vergeven. Vergeef, want dan zullen je gedachten verdwijnen. Ik bedoel, hier zijn er mensen met superego, maar zodra je hun superego verwijdert, gaan ze heel snel in het ego. Ik heb het gezien. Ik bedoel, het zijn echt primaire ego’s. Het is alsof ze een tijdje geleden van een paard gevallen zijn en zodra je hen opvangt, hen rechtzet, springen ze weer zomaar op het paard. We moeten dus op dit punt heel voorzichtig zijn. Wanneer je dan mediteert ... hoe lang? Weer ben je aan het denken. Dat alles is pietepeuterigheid, als je dat probeert ben je weer aan het denken. Je moet gewoon op een geschikte plaats gaan zitten, de foto voor je zetten en de vibraties voelen.

Waar zijn je verstoringen? Goed. Dan weet je hoe je de verstoringen kan verwijderen. Zonder denken, probeer dat te doen. Maak dan ... zeg eerst en vooral de mantra’s voor de verschillende chakra’s, waar ook de verstoringen zijn. Bevestig ze, maar je hoeft niet alle mantra’s te zeggen. Zeg alleen de mantra’s met je hart waar het nodig is. Verwijder de badha’s met je handen en bewegingen die je kent en het zal uitwerken. (baby begint te huilen) Je kan haar beter buiten brengen, het is veel te druk voor kinderen, het zal beter voor haar zijn. Het is te veel voor haar.  Hoe minder je denkt, hoe sneller je met je realisatie vooruit zal gaan. Dit is een zegen van de Indiërs. Daarom kan je Ray vragen wat hij over Sahaja Yoga te zeggen heeft. Zij denken niet veel. Zie nu mijn kok die ik wou leren koken. Hij leerde het in één jaar. Hij leerde het al heel goed in één maand. Maar ik kan zeggen dat ik het jullie niet kan leren in zes maanden. Ik weet zelfs niet of ik jullie zoveel kan leren in één jaar want er zullen maar weinig dingen in het brein doordringen en dan komen tot de handeling is ook moeilijk. Jullie bespreken alles, laat ons zeggen, de indeling van de kamer, iedereen zal beginnen argumenteren zonder te denken: laat ons het plan krijgen en laat ons zien wat het is. Iedereen zal beginnen argumenteren. Op dezelfde manier moet je niet argumenteren als je moet leren hoe de Spirit te zijn. Denk er niet over na. Tracht gewoon de Spirit te worden, hem te worden. Je moet hem worden. Nu heb ik het begrepen.

Aan de basis is je probleem dat je alles met je verstand wil uitzoeken en je je handen niet wil gebruiken. Daarom komt de lethargie opzetten. Mensen worden lethargisch zie je. Tenzij je fysiek beweegt, hoe gaat de inertie aan het werk? Niet door je verstand. Verminder dan je denkproces. Probeer niet om zaken te regelen via je denken.  Het zal je sereniteit geven, een soort van vredig bestaan. Als jullie met elkaar praten is het beter te fluisteren, praat langzaam. In mijn aanwezigheid zou je niet mogen roepen en luid praten, wel fluisterend. Je bent hier nu in de stilte. Gewoonlijk praten de mensen alsof ik gewoon een huisvrouw of zoiets ben. Je zou moeten begrijpen dat dit niet de juiste manier van praten is, want dan mis je de essentie, zie je? Je speelt met mijn maya en daar zou je je niet mee mogen inlaten. Tracht dat ook met elkaar te doen, want jullie zijn heiligen. Maak geen ruzie en kibbel niet. Herleid je argumenten tot het minimum van het minimum.  Zoek bovendien alle paden uit die je brein bewandelt en stop het. Tracht het te stoppen, want op dit punt heeft jouw brein al genoeg gedacht voor de volgende zeven levens. Je hebt geen nood aan nog meer denken, dat heb je genoeg gedaan. Welk brein God je ook gegeven heeft, je hebt er zodanig op ingebeukt dat je het nu beter met rust laat en niet meer denkt. Dan zal de inspiratie van binnenin tot je komen. En wanneer de inspiratie komt, zal je zien dat het heel anders is, het zal heel mooi zijn, absoluut fantastisch.  Ik denk, als je leest ... over Zen, ik zeg niet dat je het moet gaan lezen, onmiddellijk ga je tien boeken kopen en beginnen lezen. In godsnaam, doe dat niet. Ik zeg gewoon dat als je over Zen leest, je het niet zal begrijpen. Normaal zullen mensen het niet begrijpen. Ze zullen het gewoon beschrijven als een bloemetje dat eenzaam en alleen in het bos staat. Ze gaan het bekijken en ervan genieten en zien die identificatie met eenzaamheid, dat God alleen is, hij heeft geen gezel. Hij kan niets delen. Maar jij kan dat niet. Je zal er over nadenken, er woorden voor gebruiken en er iets van maken dat nonsens is.

Maar zij zullen genieten, gewoon genieten. Ze zullen een patroon maken met wat stenen en zand. Ik heb gezien dat alle Amerikanen en andere mensen die er naartoe gaan, zeggen: ”Wat is dit? Wat is dit? Wat is dit?” Het is een patroon om je gedachten te neutraliseren zodat je in gedachteloos bewustzijn komt, je bekijkt het patroon zonder te denken. Probeer tenminste naar mijn gezicht te kijken zonder te denken. Mijn gezicht zelf maakt je gedachteloos. Als je mijn gezicht aankijkt, maakt het je gedachteloos. Kijk dus naar mijn gezicht zonder te denken. Op de foto kan je naar mijn gezicht kijken zonder te denken en het zal uitwerken. Tracht jezelf gedachteloos te maken. Dat is het eerste stadium dat je niet bereikt hebt en dan spring je daarop. Zonder enige reden spring je op de gedachten. Dit is het enige verschil in kwaliteit tussen jullie en de Indiërs. Zij denken er niet over na, zij absorberen gewoon. Heb je al gekeken naar een kind dat gezoogd wordt? Het denkt niet, het zuigt en geniet.  Wat zij zeggen is dat je de aandacht naar binnen moet brengen, maar als je tegen iemand van hier zegt dat je de aandacht naar binnen moet brengen, dan zal je met je brein alle trucs uitproberen en niets bereiken. Het gaat erom jezelf stil te maken, je brein stil te maken en dan is er een serene atmosfeer die je rondom je voelt en die ik in India sterk voel. Hier ook komt het in je op, tijdens puja en zo meer.

Tijdens de puja is het nu veel beter. Vroeger maakten ze ’s morgens vroeg ruzie, voor de puja was er veel gekibbel en dan begon de puja. Wat moest ik doen met dat soort puja?  Het belangrijkste is dat we één moeten zijn met ons Zelf. Zonder de Atma te kennen kan je God niet kennen. Je moet je Spirit kennen. Eens die mooie persoonlijkheid in jou ontwikkeld is, zullen de mensen weten dat je de Spirit bent. Als je minder denkt, zal al het werk dat je verricht in orde zijn. Ik heb gezien dat als je iemand vraagt om buizen aan elkaar te zetten, ze dat niet kunnen. Er zullen lekken zijn, er zal één of ander probleem zijn want ze worden niet aan elkaar gezet zonder te denken. Kijk, Douglas heeft nu die hoedanigheid, hij denkt niet. Je hebt gezien hoe hij verbeterd is. Hij denkt niet veel. Hij handelt gewoon en daarom is hij in Sahaja Yoga vooruit gegaan hoewel hij heel erg achteruit gegaan was. Hij weet dat heel goed. Maar hoe is hij vooruit gegaan, door niet te denken. Jullie zijn over ontwikkeld. Tracht dus je brein niet meer te doen werken en maak het nederiger. Zie je, al deze ideeën over de hippie cultuur en zo meer is in feite de beleving van dit overontwikkelde brein. Maar door het dragen van deze kleren, door als hippies te leven of door drugs te nemen, kan je het denken van dit brein niet stoppen. Sahaja Yoga en jezelf in evenwicht brengen is de enige manier. Er zijn ook veel dingen die je zullen helpen.

Neem bijvoorbeeld fysieke dingen: je moet leren op je dieet te letten. Welk dieet voor wat nodig is, welke oefening voor wat nodig is. Begin eraan. Nu ga ik voor een maand weg, je moet het uitwerken. Het is zo dat niemand het zal geloven tenzij je met dat soort van liefde  en sereniteit indruk maakt op diegenen die je toespreekt of die je zal ontmoeten. Ten tweede, wat maakt het meest indruk op mensen? Weet je dat? Wat maakt veel indruk op mensen, zelfs als het kunstmatig is? Eenvoud, eenvoud in karakter, in taal  in kleding ... Eenvoud. Zelfs, laten we zeggen, als je een slonzig gekleed persoon bent weten de mensen dat je slonzig gekleed bent. Zelfs als je bijvoorbeeld een spijkerbroek draagt en doet alsof je niet van een pak houdt en zo, dan nog probeer je iets op te leggen. Maar als je gewoon een normale, eenvoudige jurk draagt, als je je op een eenvoudige manier kleedt, absoluut op een normale manier, dan zijn mensen verbaasd: hoe kun je zo normaal en eenvoudig zijn. En het tweede dat indruk maakt op mensen is wat je voor Sahaja Yoga hebt opgeofferd. Of voor alles wat je doet. Hoeveel toewijding je hebt. Niet wat je ermee hebt bereikt, maar wat je hebt opgeofferd. Dat is heel belangrijk. Dit tweede punt is heel belangrijk: wat heb je opgeofferd. Zie je, als je ziet wat Indiërs schrijven of zelfs wat jullie zoal schrijven: Moeder heeft alle comfort, ze heeft haar eigen gezin, haar kleinkinderen, Maar ze is nog steeds... Ze is zo in ons geïnteresseerd. Ze komt naar hier en vindt dat niet erg, ze offert al haar tijd en al haar vreugde op aan ons. Ze geniet van ons gezelschap, ze wil bij ons zijn. Ik heb vele manieren om indruk op de mensen te maken, maar jullie: tracht iets van jezelf op te offeren. Ondertussen hebben jullie opgemerkt dat sommigen echt parasiteren.

Dit is nog iets waardoor mensen gechoqueerd zullen zijn. Ook de guru's natuurlijk, maar die laten het niet zien. In het begin laten ze zien hoe opofferend ze wel zijn, dat ze hun gezin hebben opgeofferd, ze dragen een kashaya vasta (monnikspij), ze zijn een sadhu geworden. En ze hebben alles opgegeven. Al die lama’s hebben zo indruk gemaakt op de mensen! Natuurlijk is dat bedrog, wij houden ons niet bezig met bedrog. Maar als we ons in ons leven opofferen voor anderen, dingen doen voor anderen, telkens je begint af te wegen hoeveel ze gedaan hebben... Bijvoorbeeld als ik begin af te wegen: “Hoeveel hebben de Engelsen gedaan voor Sahaja Yoga in vergelijking met anderen?” En dan ga ik je betalen volgens het werk dat je hebt gedaan, en ik geef je zoveel tijd als je nodig hebt, onmiddellijk zal ik geen voldoening meer hebben van mijn werk. Het gaat niet, ik ben te eerlijk, te oprecht, ik kan niet zonder mijn eerlijkheid en oprechtheid, ik kan het gewoon niet. Jullie hebben zoveel vrijheid, ik heb die helemaal niet, dit is mijn natuur. Ik kan het niet helpen. Of jullie groeien of niet, tot mijn laatste ademtocht zal ik hard voor jullie werken.

Maar om het voor mij gemakkelijk en voor jullie aangenaam te maken, moet je proberen te werken zonder er bij na te denken. Jullie kunnen mij toch niet begrijpen door te denken. Hoe ver kan je gaan met denken? Je kan er enkel gek van worden! Dus, niet denken. Ontwikkel sereniteit in jezelf. Er is geen meerderwaardigheidscomplex nodig. Jullie kregen je realisatie, anderen zullen die ook krijgen. Anderen zullen misschien beter zijn dan jullie nu. Je zult de waardigheid en sereniteit in je zien opkomen zodra je beseft dat je de Spirit bent. Voor je brein betekent realisatie dit helemaal niet. Zie je, met mijn verstand als ik ‘besef’ dat ik de koningin van Engeland ben, kan ik dat niet worden! Ik moet in mezelf beseffen, dat betekent dat het in mij moet actualiseren dat ik de koningin ben. Het is een actualisatie, niet enkel een denken, niet enkel een ‘geloven in’ iets. Het is de natuur, de ware natuur, dat moet het worden omdat je feitelijk de Spirit bent, Jullie natuur is de Spirit. Jullie zijn niets anders dan de Spirit. De tijd is gekomen voor de manifestatie van de Spirit, en al die oppervlakkige en domme, stomme dingen die je door je brein doet: stop er mee! Verspil je energie niet. Er is niet veel tijd meer!  En hiermee wil ik jullie allen zegenen, dat jullie die sereniteit in jezelf ontwikkelen en die affectie en eerbaarheid en dat respect voor jezelf, en dat wordt. Zoals ik jullie eer, eer jezelf en hou van jezelf en begrijp jezelf.

Moge God jullie zegenen.

In India zeggen ze “Zuig de vibraties op”. Nu zullen jullie zeggen “Wel, hoe moet ik ze opzuigen?” Word gedachteloos, en het zal gaan! Word gedachteloos en het zal gaan. Probeer enkel gedachteloos te zijn, je zult het in je opnemen. Als je gedachten uit je ego komen zeg hen dan: “Wees nederig, wees nederig, wees nederig.” En ze zullen verdwijnen. Omdat je verstand je niets zinnigs kan aanbieden. Enkel je Spirit kan zich manifesteren. Zeg tegen je verstand: “Wees nederig”. Het relatieve, dat je iets unieks moet zijn, dat je een hogere ziel bent of zoiets zal verdwijnen. Al die onzin. Jullie moeten het ‘Geheel’ zijn, jullie moeten in het centrum zijn. Zie je, wat er gebeurt, is dat je in het centrum bent, in deze richting beweegt, klaar? Zoals dit. In het centrum. Zodra je naar iets buitengewoons probeert te gaan, verander je van koers. Zie je, je houdt je aan de centrifugale kracht of moet ik zeggen de centripetale kracht. Er is ook een centrifugale kracht die werkt. Als je probeert er, waar dan ook, uit te geraken tracht iets uitzonderlijk of beter te doen en zo, en je probeert op te scheppen of je probeert hoe dan ook boven het geheel uit te komen, dan vlieg je eruit en wel zo krachtig dat je er versteld van staat. En zulke mensen verdwijnen dan van het toneel. ‘t Is beter nu. Denk niet.  Maar sommige mensen nemen niet eens een voetbad, mediteren nooit. Ik bedoel, ik begrijp niet hoe ze Sahaja yogi’s kunnen zijn, ik kan het echt niet begrijpen. Elke dag moet je een voetbad nemen! Elke morgen moet je jezelf shoebeaten.

Dat is een ritueel binnen Sahaja Yoga.  Maar als je dat niet doet, moet je je daarvoor niet dood schamen, maar heb je de kans om het te doen, doe het, want zo kan je jezelf zuiveren. Dat is een deel. Niet door te denken “Ik heb een voetbad genomen!”. Ik was verbaasd dat sommige mensen geen voetbad nemen en helemaal niet mediteren. Ze doen helemaal niets. En ze worden verondersteld om Sahaja yogi’s te zijn. Zie je, Sahaja yogi’s worden door het Goddelijke beoordeeld, niet omdat je ‘lid’ wordt van Sahaja Yoga dat je ook een Sahaja yogi bent. Dat wordt door het Goddelijke beslist.  Mensen denken, wat ze ook doen, “Wij zijn Sahaja yogi’s.”. Zij die niet mediteren worden helemaal geen Sahaja yogi’s. Dit is onze manier van leven. Zie je, zo zijn er in de Islam regels betreffende de Sharia. Sharia is een manier van leven. Zo is dit onze manier van leven, om onszelf zuiver te houden, hoe we ons reinigen, door ons te baden, door al de smerige dingen in ons eruit te halen en zo. Dat is het belangrijkste. Dan zal je verbaasd zijn dat je je energie niet verspilt aan, laten we zeggen, je werk. Je zal je werk veel beter doen omdat je al je energie verspilt door je hersenen.  Dan hoef ik geen uitleg meer te geven, zodra je de Spirit bent.

Dan geniet je gewoon. Nu is het goed, laat het uitwerken, tot rust komen, zet je aandacht op de Spirit.  Hmm  Hmm. Kijk gewoon.  De Agnya is te veel. Kan je van mijn Agnya nemen? Juist. Zie je: denken is het belangrijkste punt: te veel.  Ga je in een [?] of zoiets. Het zou beter zijn.  Het gaat tot hier. Het blokkeert hier.  Zie je, het denken vermindert nu.  Tracht je gedachten te bekijken. Houd mekaars hand vast en één hand moet buiten zijn. Een hand moet vrij zijn. En wat je kan doen is haar hand vast houden, één hand, één hand ... goed zo. Beter, het denken vermindert.  Agnya is zo kleverig.  Je kan de deur niet open krijgen, niet? Ja, tracht ze te openen. Wat voor regelingen zijn hier getroffen? Dit is allemaal denkwerk! Doe de deur open, het is vrij warm vandaag, heel warm, zet ze open!  Wat gebeurt er met Cooly, waarom krijgt hij zo’n groot ego?  Sahaja yogi: Hij kon vroeger komen maar hij probeert... Shri Mataji: Ik weet het, hij probeert me te ontwijken.

Zie je, dat is het probleem. Hij heeft ego en jij ook. Hadden jullie ruzie? Als je niet met hem omgaat, komt het wel goed met hem. Hij heeft zijn werk verwaarloosd. Als je je werk niet goed doet, waarom zouden de mensen je dan accepteren?  Je moet meer oprechtheid en betrokkenheid bij je werk tonen. Als je denkt dat je het niet beter kan doen. Cooly deed dat vroeger nooit. Nu plots, ik weet niet wat er gebeurd is met hem. Hij is veel te veel beginnen denken.  Don heeft hem helemaal geen goed gedaan. Don, tracht alstublief lief voor hem te zijn en overhaal hem terug, oké? Hij is al een oude Sahaja yogi en hij mag niet uit circulatie verdwijnen.  Als je niet werkt... zie je, als je een goede werker bent dan zal niemand denken, niemand toestaan dat je eruit stapt. In tegendeel ze zullen zeggen: “Werk alstublieft voor ons”. Maar als je een slechte werker bent, zullen ze manieren en methodes vinden om je eruit te gooien. Hetzelfde geldt in Sahaja Yoga. Als je oprecht bent, ben je eenvoudig. God weet dat je in orde bent, je zult er zijn. Zo niet dan gooit hij je eruit. Hij weet alles. Je gaat eruit. Je zal verbaasd zijn hoe je er wordt uitgegooid.

Jullie moeten niet met elkaar vechten. En tracht te begrijpen dat tot je met volledige overgave werkt, niemand je zal accepteren om welk werk dan ook te doen. Al die mensen die zijn opgekomen, zelfs in het werkveld, hebben de dingen goed gedaan.  Als je hem probeert er bovenop te krijgen John, dan ben je zijn vriend.  Tracht mekaar te helpen door te zeggen: “Verlies je geduld niet, word niet boos, alles komt goed. Doe het rustig.” In tegendeel, als een persoon dingen tegen een ander zegt, zal een ander het uitbazuinen. Jullie kennen jullie eigenwaarde nog niet, dat is het belangrijkste. Zie je, omdat, stel dat je in een koninklijke familie geboren bent, dan zou je een soort kunstmatige eigenwaarde hebben. Maar je bent niet in zo’n familie geboren, jullie zijn normale mensen uit gewone gezinnen. En nu? Jullie kunnen gelijk waar geboren zijn. Christus is in een kribbe geboren. En dan? Hij verloor nooit zijn eigenwaarde. Hoe kunnen Sahaja yogi’s zo vechten? Ik vind het niet leuk, zeg het aan Cooly, en wees sober en nederig. Neem de wetten van God niet in eigen handen. Niet vechten. Oké?  Waar is Peter? Waar is hij naartoe?  Allemaal ego. Waar is Peter? Sahaja yogi: Hij is voor het een of ander naar boven Moeder. Shri Mataji: Roep hem. Haal hem hier. Egoïstische kerel. Hij zal vlug uit circulatie verdwijnen.  Op het moment dat de mensen mediteren, wat doet hij dan boven? En hij wil de leider zijn!  Peter Pierce: Ja Moeder? Shri Mataji: Zet je neer en hou de handen van de mensen vast! En je moet elke dag een voetbad nemen en als je mediteert... dan zit je beter hier. En al degene die Sahaja yogi willen zijn en die in de ashram willen wonen moeten elke avond een voetbad nemen, en ze moeten mediteren! Omdat jullie ego’s op elkaar overgaan.

Het is besmettelijk, echt besmettelijk. Tracht om nederig te zijn. Nu meteen. Laat het eruit. Zoveel ego kun je je niet voorstellen. Kijk. Zie je dat? ‘Huk, huk, huk, huk’ het gaat maar door.  Zeg gewoon: “Moeder, u bent ons ego, u bent het ego.” Ik ben, jullie niet. Jullie doen niets. Dat zal het probleem oplossen. “Wij doen niets, u doet alles”, zeg het zo anders zal het niet gaan.  Wees nederig. En daarom zijn er geen emoties, niets. Enkel praten, praten, praten, praten! Geen gevoelens, niets komt naar boven.  Wees nederig! Wees nederig in je hart.  Ah, het zit hier allemaal vast. Zie je?  Er komt iemand binnen die ik niet ken. Het is allemaal warmte. Zie? Zie je?  Ziekmakend, absoluut!  En dat is dan hoe je Ekadesha Rudra blokkeert. Weet je, als het ego te sterk ontwikkelt dan wordt de Ekadesha Rudra een probleem en dat geeft echt aanleiding tot kanker... Beter nu.  Maak je geen zorgen en denk dat... zodra ik van kanker spreek begint iedereen te denken “heb ik het?”. Niemand van jullie kan het hebben.  Zie je, ik weet wat jullie de hele tijd denken: echt dwaze dingen, niets zinnigs!  Als je kanker krijgt, denk je dan: “Ik zal in vrede rusten?”  Hmm, zie je?

Zie hoe veel ego en nutteloze activiteit en de rook van dit verschrikkelijke ego er in je brein zijn.  Zo veel, het blijft kleven.  Zorg dat je je lever verzorgt.  Wat jullie moeten overgeven is jullie ego, ik bedoel jullie denken. Als je denkt, open dan je ogen en zeg: “Ik vergeef, ik vergeef.” Zie je, om je gedachten te neutraliseren, gebruik mantra’s. “O Moeder, ik vergeef” zelfs enkel mijn naam gebruiken is voldoende, het kan je ...  Mijn naam noemen is zeer goed, dat help enorm.  Hmm, mijn naam noemen is de beste manier om je ego te onderdrukken denk ik! Aha, ik kan het nu zien! Zie je? Op een subtiele manier denkt iedereen: “Mataji is zoals wij, waarom zouden we dan haar naam noemen?” Noem mijn naam, je maakt een einde aan je ego, dat verzeker ik je.  Ik ben niet [als jullie], ik ben heel verschillend, absoluut een andere persoon. Ik zeg jullie telkens weer: laat je door mij niet in de war brengen. Zie je? Ik ben eigenlijk een illusie, een complete illusie voor jullie, jullie kunnen mij niet begrijpen. Noem gewoon mijn naam en alles zal uitwerken.  Beter? Het blijft hier nog hangen! Nu is het beter nietwaar?  Aah, beter? Al de hitte gaat eruit.  ‘t Is beter. Het zicht zal verbeteren.

Nu aan de linkerkant, het komt meer op de linker kant. Hmm God zegene jullie.  Eén ding moeten jullie doen: zorgen dat jullie niet denken.  Is het heel koud buiten? Yogi: Ja Moeder. Shri Mataji: ben je zeker?  Phillip, wanneer gaat Bala naar Singapore?  Philip: ik weet het niet zeker Moeder. Shri Mataji: Zoek het eens uit. Goed? Zeg hem dat hij me telefoneert voor ik vertrek want ik moet hem adressen geven van mensen die hij in Singapore moet ontmoeten. Phillip: Ja. Shri Mataji: Omdat jullie donderdag allemaal vertrekken, zeg hem dat hij daarvoor bij mij komt. Phillip: Voor deze donderdag?  Shri Mataji: Hm. Phillip: Ja Moeder. Shri Mataji: Dat wil zeggen woensdag of zoiets als hij kan komen. Ha, zie je? Het klaart op. Beter?

Veroordeel jezelf niet zie je, er moet vrolijkheid zijn om alles uit te klaren.