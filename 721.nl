Paaspuja, “Je moet vergeven”, Hotel Pride, Nagpur (India), 23 maart 2008.

NlTVD 2021-0403

Ik had nooit verwacht dat jullie hier allemaal zouden zijn voor de puja. Ik weet niet hoe jullie er allemaal in geslaagd zijn om te komen. Het is anders een zeer belangrijke dag voor ons allemaal want jullie weten hoe Christus is gestorven. Hij werd gekruisigd. Hij werd aan het kruis gehangen en stierf.

Het was prachtig hoe Hij over jullie sprak. Hij vroeg de vergiffenis van God. Wat we moeten leren van zijn leven is dat Hij wist hoe ons allemaal te vergeven.

Wij moeten ook mensen vergeven. Het lijkt voor mensen heel moeilijk om te vergeven. En als ze kwaad zijn, zijn ze kwaad, ze kunnen niet vergeven. Dan zijn jullie geen Sahaja yogi's meer. Sahaja yogi's moeten vergeven, dat is heel belangrijk want vergeven is de kracht die jullie van Christus hebben gekregen.

Mensen maken fouten; dat is een deel van hun leven. Maar tegelijk moeten jullie als Sahaja yogi's onthouden dat je moet vergeven. Dat is veel belangrijker dan kwaad worden. Of je nu mensen vergeeft voor iets dat ze verkeerd deden volgens jou of volgens God, je moet vergeven. En je zal verbaasd zijn dat vergeving zo'n prachtige, bevredigende kwaliteit is. Als je mensen kan vergeven, zal je heel erg zuiver worden omdat het vuil of de woede die in ons aanwezig zijn, verdwijnen.

Vergeven is dus de hoogste zegening die mensen hebben. Christus heeft hetzelfde gezegd: "Vergeef hen, want ze weten niet wat ze doen." Als Christus het al zei, hoe zit het dan met jullie?

We zijn gewone mensen en als we fouten gemaakt hebben, kunnen mensen kwaad en overstuur geraken. Het beste dat je kan doen is vergeven. Vergeven dat iemand iets deed dat niet had mogen gebeuren. Dat was de grootste kwaliteit van Christus: dat hij wist hoe te vergeven. En Hij vergaf mensen die verschrikkelijke fouten hadden gemaakt. Toch vergaf Hij hen omdat Hij van ze hield. En dat is wat jullie ook zouden moeten vergeven.

Vandaag is een dag speciaal daarvoor: een speciale dag voor vergeving. En daarom zei ik, wat je ook zou denken, het is heel laat, dat we zouden samenkomen omdat ik dit tijdstip niet wou missen.

Vergiffenis komt er via mensen die heel gul zijn, die goedhartig zijn. Jij, iedereen, maakt fouten en dus kunnen wij ook fouten maken. Maar dat betekent dat we het recht hebben om te vergeven en dat we een hart hebben om te vergeven. Als we dat niet hebben, dan zijn we geen Sahaja yogi's. We moeten leren te vergeven en vergeven zonder commentaar. Vandaag is een bijzondere dag omdat dit is wat Christus deed. Hij was een van de krachtigste godheden of goden, kunnen we zeggen, zeer krachtig.

Hij kon om het even wat doen: Hij kon hen allemaal straffen voor hun wangedrag. Maar wat zei Hij? Hij zei: "Ik vergeef" en Hij vroeg ook God om te vergeven.

Wat dus ook je krachten zijn, wat je ook bereikt hebt in je leven, welke positie je ook bekleedt, je moet leren hoe je kan vergeven. Anders kom je zelfs niet in de buurt van Christus. Je moet leren vergeven.

Dat is een prachtige kwaliteit als je kan vergeven, de hele tijd vergeven.

En daarom wou ik jullie allemaal vandaag ontmoeten. Ik wou jullie allemaal ontmoeten en jullie zeggen dat vandaag een dag is om te vergeven. Dat betekent niet dat je gaat zitten denken hoeveel mensen je moet vergeven. Dat zou absurd zijn. Maar als iets in je hoofd blijft rondspoken en je denkt dat je gekweld bent en in de problemen bent gebracht, denk dan gewoon dat je niet weet hoeveel krachten je hebt en dat je niet eens kan vergeven. Als je al die krachten hebt is vergeven de grootste kracht die je hebt.

En vandaag is de dag om te vergeven, mensen vergeven van wie je denkt dat ze je kwaad hebben gedaan, of dat ze onvriendelijk geweest zijn. Probeer je alsjeblieft te herinneren op hoevelen je nog kwaad bent. Vergeef ze gewoon. Dan heb je ze gestraft. Als je ze vanuit je hart vergeeft, dan heb je ze gestraft. Je hebt ze teruggegeven wat ze wilden en wat ze verdienden. Het is niet heel moeilijk om te vergeven, maar mensen denken dat het heel moeilijk is om te vergeven omdat ze bepaalde grote ideeën hebben over zichzelf. En dan vragen ze zich af hoe ze kunnen vergeven. Ik weet niet wat jullie verstoort, om het even wat kan jullie verstoren. Jullie zijn toch gerealiseerde zielen, jullie hebben toch de tweede geboorte gekregen en jullie zijn speciale mensen.

Dus moeten jullie een speciale eigenschap hebben. En die speciale eigenschap is om te vergeven, te vergeven. Niet om te blijven onthouden waarover je kwaad en gekwetst moet zijn. Onthoud enkel wat je moet vergeven.

Vergeef gewoon. Waarom? Het is iets praktisch, heel praktisch. Stel dat iemand mij een mep geeft. Als iemand me slaat, wat moet ik dan doen? Moet ik hem terugslaan? Nee. Moet ik dan vragen: "Waarom heb je me geslagen?" Nee. Moet ik dan denken: "Hij moet een idioot zijn om dat te doen?" Zelfs dat helpt niet. Integendeel, als je gewoon kan vergeven, de persoon die iets verkeerds heeft gedaan vergeven... Voor jou is het belangrijk dat je vergeeft, want dan heeft het geen effect. Zodra je vergeeft, heeft het geen effect meer op jou, op je goedheid, je rechtvaardigheid. Maar ik denk dat mensen het normaal gezien moeilijk vinden om te vergeven.

Maar jullie zijn allemaal gerealiseerde zielen; jullie zijn niet enkel mensen. Daarom verzoek ik jullie te onthouden dat je de kracht hebt om te vergeven. Om iedereen te vergeven die je kwetst, die je martelt, die je verstoort. Hoe ver kan hij gaan? Denk er gewoon aan hem te vergeven en je zal verbaasd zijn hoe hij zal veranderen. Hij zal veranderen en je zal ervan genieten.

Het is moeilijk voor mensen om te begrijpen, maar probeer het gewoon. Probeer gewoon wat ik zeg. Als iemand je kwaad doet, vergeef die persoon gewoon en zie wat de reactie is, de reactie in die persoon en in jezelf. Wat gebeurt er?

Maar als je de last van zijn kwaadheid of domheid of wat het ook is, wilt dragen, dan ben je onnodig beladen met nutteloze dingen.

We zouden onze energie niet mogen verspillen aan het beslissen wat verkeerd is, wat hij heeft gedaan en wat jij hem moet aandoen, dat niet. Laat hem gewoon gerust en vergeef gewoon. Zeg: "Ik vergeef".

Kijk naar Christus. Zo'n krachtige iemand; zo'n krachtige god. En hoe hij voor hen vergiffenis vroeg toen Hij werd gekruisigd. Waarom deed Hij het? Omdat dat kracht heeft. Zeggen: "Ik vergeef", is heel krachtig. Je verliest je kracht niet, maar integendeel stijg je in je kracht. Je stijgt in je persoonlijkheid. Vergeef gewoon. Zo eenvoudig is het. Zeggen: "Ik vergeef." Zomaar.

Zo doe ik het, want mensen hebben hun eigen streken en ze doen wat ze maar willen, maar ik word daar niet boos om. En ik ben er niet door verstoord en er ook niet bij betrokken. Ik zeg gewoon: "Ik vergeef." Dat is alles. En je zal verbaasd zijn, binnenin mezelf helpt het zoveel, het is echt nuttig.

Het is dus een heel grote kwaliteit waarvoor het vandaag een speciale dag is. Op het kruis zei Christus: "O God, vergeef hen, want ze weten niet wat ze doen." Op het kruis waar hij aan het sterven was, zei Hij dat, en wat we moeten leren is te vergeven.

In ons eigen belang, niet voor anderen. Het helpt ons. Als we vergeven zal dit ons heel erg helpen in onszelf. Dit is de boodschap voor vandaag en voor altijd. Voorgoed. Als je kwaad bent op iemand, zeg dan altijd: "Ik vergeef." Als je merkt dat iemand je kwetst, je problemen geeft of je kwelt, hoe ga je daaraan werken? Gewoon vergeven. Dat is de enige manier.

Daarom is vandaag een belangrijke dag voor ons en ik ben zo gelukkig dat hier een prachtige plek is en dat ik tot jullie kan spreken.

Dank je wel.