Evening Talk before Diwali. Nova Ligure (Italy), 24 October 1998

Toivotan teille kaikille onnellista Diwalia ja menestyksekästä uutta vuotta. Koko ilta oli niin täynnä iloa ja rauhaa, että en tiedä miten kuvaisin sitä, ja ranskalaiset olivat tehneet kaiken niin kauniisti. Erityisesti ihmiset Etelä-Afrikasta, Beninistä, Norsunluurannikolta, Keniasta, ja monet muut, jotka ovat tulleet eri maista, ovat näyttäneet taitojaan, iloaan ja onneaan. Ja mikä parasta, olen huomannut heidän olevan hyvin taitavia kaikkien jumaluuksien nimissä ja miten Heitä ylistetään. On yllättävää, miten näin lyhyessä ajassa Sahaja Yoga on levinnyt kaikkiin näihin maihin. Mitä ohjelmaan tulee, jonka ranskalaiset esittivät, se oli mielestäni erinomainen. Viime vuonna he esittivät hienon näytelmän Jnanadevasta; ja tänä vuonna tämä toinen oli todella erinomainen. Kauan sitten kerroin heille, että Jeanne d’Arc oli aivan erityinen Jumaluuden siunaama henkilö; ja Häntä tulisi palvoa jumalattarena tai jumaluutena, joka on pitänyt huolta Ranskasta ja sen itsenäisyydestä. Mutta ihmiset, vaikka toistin tätä joka vuosi, eivät tehneet mitään esitystä Hänestä. Niinpä olinkin hyvin iloinen tästä Jeanne d’Arc -esityksestä. Oikeastaan omassa elämässäni, hyvin nuorena neljäntoista ikäisestä kahdeksaantoista, taistelin oman maamme itsenäisyyden puolesta. 

Professorini, yliopiston rehtori kertoi Minulle myöhemmin: "Tiesin, että olet Shakti, koska miten muuten olisit voinut yksin taistella näitä ihmisiä vastaan." Kaikki aggressiivisuus on nyt aika selvästi näkyvissä, ja ihmiset näkevät, kuinka heitä vastaan on hyökätty. Ranskalaiset ovat hyökänneet näitä ihmisiä ja näitä maita vastaan. Heidän hyökkäyksensä takia he ovat nyt pystyneet tulemaan Sahaja Yogaan, tavallaan, koska silloin ranskalaiset alkoivat kiinnostua näistä ihmisistä, ja kun jotkut heistä ovat muslimeja ja tulevat eri uskonnoista ja he ovat tulleet Sahaja Yogaan, se on erittäin merkittävä asia. He ovat täynnä rytmiä; rytmi on heidän kehossaan. Jumala on antanut kaikille jotakin. Jos joillakin on vaalea iho, en usko, että Jumala ajattelee paljon sitä. Mutta jos ihmisillä on tumma iho, niin heidän rytminsä, heidän rytmitajunsa on hyvä, ja he osaavat tanssia musiikin mukaan. Ja vielä millä nopeudella he tanssivat. Haluan onnitella teitä kaikkia tästä todella kauniista Jeanne d’Arcista kertovasta näytelmästä; ja kaikki näyttelijät, erityisesti nainen, joka esitti Jeanne d’Arcia oli erityisen hyvä. 

Minun täytyy myöntää, että en odottanut sahaja-joogien osaavan esittää näin hienoa draamaa Jeanne d’Arcista. Käytännössä Hänet unohdettiin, koska lopuksi Hänet poltettiin. Monet ovat kysyneet Minulta: "Jos Hän oli siunattu ja Jumalattaren silmien alla, miksi Hänet poltettiin? Miksi Hänet tuhottiin?”. Kaikkien pyhimysten täytyi kohdata kaikki negatiivisuudet, ja vaikka Heidän täytyi kuolla, sillä ei ollut merkitystä, koska He ovat ikuisia. Ei pidä surra sitä, että kaikkien pyhien ihmisten täytyy kärsiä. He voivat kärsiä, koska heillä on varaa kärsiä; heillä on voima kärsiä. Ja siksi jokainen pyhimys on itsessään hyvin palkitseva koko maailmalle; ja teistä kaikista on nyt tullut sahaja-joogeja. Tulittepa sitten Etelä-Afrikasta, Ranskasta tai Englannista, mistä tahansa. Kenenkään ei pidä ajatella toisten dominoimista, tai vastuun kantamista mistään. 

Kun ymmärrätte, että olette kaikki veljiä ja siskoja, ja että kuljette kaikki yhden Sahaja Yogan lipun alla, teillä ei pitäisi olla ajatustakaan tulla individualisteiksi, tai yrittää näyttää, että olisitte jotenkin parempia kuin muut. Minun silmissäni, Minun visiossani olette kaikki samanlaisia. Olittepa sitten hyvin tai vähemmin koulutettuja, tai ei ollenkaan koulutettuja, olittepa tummia tai vaaleita tai minkä tahansa värisiä, Minun silmissäni olette aivan samanlaisia. Katsokaa Äiti Maata, kuten olette nähneet, jokainen, joka haluaa nähdä Äiti Maan, voi oppia, että Hän ei erottele ketään, vaan Hän pitää huolta kaikista samalla rakkaudella ja huolenpidolla. Jos teillä on mielissänne pienintäkään ajatusta jäljellä dominoinnista tai luonnon alistamisesta, yrittäkää päästä eroon siitä, ja pitäkää huoli että teistä tulee nöyriä ihmisiä. Ilman nöyryyttä ette pääse Jumalallisiin korkeuksiin. On hyvin tärkeää olla nöyrä. Ja aikanaan tulette yllättymään, kuinka tämä nöyryys tullaan palkitsemaan. Huomenna meillä on siis puja. Se tulee olemaan hieno puja Shri Lakshmille. 

Ajattelin, koska täällä on aika lämmintä, että voisimme aloittaa huomenna noin kuuden aikaan. Toivon, että kaikki osallistutte pujaan ja saatte siunaukset Shri Lakshmilta. Minun on kerrottava, että on välttämätöntä, että annan teille kaikille luvanl pitää pujia kaikille näille jumaluuksille, mutta teidän tulee tietää, tämä on hyvin herkkä asia, jossa teidän on oltava myötämielisiä ja vastaanottavaisia. Ette voi vain tulla pujaan ymmärtämättä koko asian merkityksellisyyttä. Lakshmi-pujaakin koskee eräs varoitus. Jos tulette paikalle sulkeutuneina tai sydän suljettuna ilman anteliaisuutta, ja kaikenlaisia kummallisia ajtuksia päässänne; kukaan sellainen ei saa siunauksia. Päinvastoin, he saavat osakseen Lakshmin toisen puolen, jota kutsutaan A-lakshmiksi. Siksi on oltava hyvin varovainen, että kun tulette huomenna pujaan, tulkaa avoimin sydämin, rakkaus sydämissänne, ja silloin pystytte ottamaan kunnolla vastaan Lakshmin siunaukset. Jumala siunatkoon teitä kaikkia. Kiitos paljon mukavista esityksistä ja siitä, että toitte esille kaikki nämä maailman lahjakkuudet. 

Olen pahoillani portugalilaisten puolesta, koska Minun piti mennä Portugaliin, mutta en voinut tehdä sitä huonon terveyteni takia. En usko, että terveyteni on huono, mutta mikä nyt sitten syy onkin. Tällä kertaa en päässyt tulemaan, mutta ensi vuonna olen varma, että se onnistuu. Jumala siunatkoon teitä. Kiitos paljon. Kiitos. 