Nederlands vertaling versie datum 2024-0426

Sahasrara Puja. Fiuggi (Italië), 6 Mei 1990.

Al die jaren heb ik op deze dag gewacht. We hebben nu de eenentwintigste Sahasrara, dit is een zeer belangrijk keerpunt. Zoals je weet veranderen we elke eenentwintigste dag onze kalenders voor wat de horoscoop betreft. En dus moet er nu een nieuwe verandering komen en je kunt de aankondiging zien. Een nieuw begrip en bewustzijn van een heel nieuwe dimensie. We hebben tot nu toe te maken gehad met collectief bewustzijn. We zijn collectief bewust. We hebben het idee dat we collectief bewust zijn. We weten ook dat we deel uitmaken van het geheel en dat we allemaal Sahaja yogi's zijn. We hebben duidelijke kennis over onze chakra's en onze nadi's, maar misschien hebben we dat niet van onze krachten, hoeveel krachten er in die eenentwintig jaar in jezelf zijn ontwikkeld. De afgelopen twee maanden stond Italië in brand, het was zo heet. En ik las berichten dat ze zich zorgen maken over de droogte en ze willen dat er regen komt en nu denken ze dat het te laat is. Maar hoe het werkt, zie je, omdat de alles doordringende kracht alles weet en de hele natuur werkt in jouw voordeel, voor jouw programma's.

De dingen gebeuren op het juiste moment, zoals jullie eerder gezien hebben. Ze zijn volledig in overeenstemming met onze programma's. Ze helpen jullie de hele tijd. Wat ze ook aan krachten in zich hebben, ze gebruiken ze op het juiste moment. Wees er nu van overtuigd dat je krachten hebt. En dit is de nieuwe verandering die binnen jullie eigen begrip zal plaatsvinden. Tot nu toe wist alleen jij dat je de vibraties kon voelen, dat je mensen kon genezen, dat je kon helpen genezen. Ik bedoel, nog steeds niet zo zelfzeker dat je de Paramchaitanya kon voelen. Maar je wist niet welke dynamische krachten er nu in je aan het werk zijn, en dit is de nieuwe verandering die gaat komen. Met deze nieuwe verandering moet je een nieuw karakter aannemen, en het nieuwe karakter is aankondiging. Tot nu toe had ik gezegd niet heel openlijk, openlijk over Sahaja Yoga te praten, maar nu is de tijd gekomen. We hebben lang op deze dagen gewacht. Nu moeten jullie er allemaal over beginnen praten, het aankondigen en het aan iedereen vertellen. Anders zal de wereld zeggen: "We hebben het nooit geweten!". Alle andere valse guru's zijn overal zo bekend omdat hun volgelingen op alle plaatsen over hen praten, waar ze maar kunnen.

Ze gaan naar alle grote kantoren, naar grote mensen. Ze gaan naar alle belangrijke mensen, gaan gewoon en vertellen hen wat ze hebben. Tot nu toe hadden we Sahaja Yoga op een laag pitje gehouden omdat ik wilde dat jullie je in eerste instantie zouden ontwikkelen tot werkelijk hele mooie Sahaja yogi's. Zodat van jullie leven, van jullie levensstijl, van jullie gedrag, van jullie begrip, van jullie gedachten, mensen zullen beseffen dat jullie zeer uniek zijn, een heel ander soort mensen zijn. Nu moet die veronderstelling er zijn. Je moet begrijpen dat al deze krachten in je borrelen en dat je ze mogelijk uit formaliteit of misschien uit verlegenheid of misschien uit lafheid, verbergt. Laatst was er een Sahaja yogi die naar mijn huis kwam en hij zag enkele bloemen die aan het verwelken waren. Ik zei: "Ze verwelken niet. Je kunt ze leven geven." Hij zei: "Hoe?" Ik zei: "Je snijdt de onderkant van alle bloemen af en leg je hand eronder."

[Neem die kinderen mee, welk boek heeft hij?] En hij stak gewoon zijn handen onder de onderkant van de stengel en hij zei: "Moeder, ze hangen nog steeds." Ik zei: "Oké, laat ze nu maar in het water." Zijn aandacht was hier en daar, binnen vijftien dagen (minuten?) stonden ze allemaal rechtop, begonnen ze te groeien, ze werden grotere bloemen, en hielden het daarna nog vijf dagen vol. Toen was hij overtuigd. Je kunt zoveel dingen doen om jezelf ervan te overtuigen dat je deze krachten hebt. Ik heb mensen gezien die bepaalde problemen hebben. Ze hebben hoofdpijn, ze hebben dit, dat. Ze komen naar me toe, schrijven in grote brieven: "Moeder, ik heb hoofdpijn. Ik kom er niet vanaf." Nu zijn die dagen voorbij dat moeder je hoofdpijn moet genezen, voor je vrouw, voor je kinderen moet zorgen. Dat is nu allemaal voorbij. Nu ben jij verantwoordelijk, niet alleen voor jezelf, maar voor jullie ashrams, voor jullie steden, voor jullie landen en voor de hele wereld. Neem nu je krachten op. Zoals hij gisteren zong, of speelde, 'The Royal Court' (Nishat Khan).

Nu ben je dus in De Koninklijke Hofhouding. Neem je verantwoordelijkheid! Iedereen moet zich verantwoordelijk voelen. En neem aan wat je bent. Ken je krachten, wat je kunt doen. Ga zitten. De tijd is voorbij dat je moest gaan zitten en je zegeningen moest tellen. Nu moet je je krachten tellen: "Hoeveel krachten heb ik en welke kan ik gebruiken en hoe kan ik ze gebruiken?" Het heeft geen zin om je wonderen te tellen. Je hebt genoeg wonderen gehad als bewijs dat jullie Sahaja yogi's zijn en dat jullie geholpen worden door de Paramchaitanya. Maar weet nu hoeveel van die Paramachaitanya je zelf gaat gebruiken, hoe je het gaat manoeuvreren en hoe je het gaat uitwerken. Dit is het nieuwe tijdperk dat we vandaag beginnen. En dit is de dag waarop ik erop wachtte dat jullie allemaal zouden realiseren dat jullie geen Sahaja yogi's zijn voor egoïstische doeleinden, noch voor jullie families, noch voor jullie gemeenschappen, noch voor jullie land, maar voor de hele wereld. Breid jezelf uit. Je moet die visie voor je hebben, die ik jullie vaak heb voorgehouden, dat jullie de mensheid moeten emanciperen. Heb nu geen schroom. Ten eerste moet je niet denken: "We zijn heel gewone mensen. We zijn heel gewoon.

We hebben niet iets speciaals." Dit werk zal niet gedaan worden door speciale mensen, omdat ze problemen hebben met hun ego. Het zal gedaan worden door mensen die dat ego van groot succes of prestaties of rijkdom of wat dan ook niet hebben. Als ze daarvan verlost zijn, alleen dan kunnen zij het uitwerken. En daarom is het aan jou om te begrijpen wat Christus heeft gezegd dat een kameel door het oog van een naald kan, maar een rijke man niet. Omdat het ego te groot is, groter dan een kameel, groter dan een olifant, dan elk dier dat je maar kunt bedenken. Dat is de reden waarom we, nu we ons nieuwe bewustzijn binnengaan, ons geen zorgen maken over ons negatief denken. Dus, eerst is er de schroom: "Hoe kan ik zijn? Ik ben niet in orde. Ik was zo. Ik deed zo. Ik had zo gedaan." Er komen zoveel brieven met bekentenissen naar mij, bladzijden na bladzijden, die ik weggooi of verbrand. Je hoeft niets meer op te biechten. Er is maar één bekentenis, dat "ik een Sahaja yogi ben en nu, na de eenentwintigste Sahasrara, ben ik een Maha yogi." Dit is de bekentenis die je moet doen. En niet meer van die ouderwetse dingen die mensen me vertellen over je familieleven en alle alledaagse, onzinnige dingen. We hebben ze opgegeven en we zijn naar Sahaja Yoga gekomen voor onze groei.

We hebben onze groei bereikt en waarvoor? Waarvoor? Onze groei hebben we bereikt om mensen te emanciperen, om hen uit het moeras van onwetendheid, van duisternis te helpen. Het belangrijkste doelwit zou, naar mijn mening vandaag, dat niet moeten zijn zowel politiek als fundamentalisme. We moeten dus openlijk tegen deze fundamentalisten zeggen: "Jullie zijn onzinnig. Jullie kennen de waarheid niet. Jullie weten niets over de waarheid. Jullie weten niet dat jullie de Spirit zijn. Jullie weten niet dat er een kracht is die aan het werk is." Je moet hen heel duidelijk vertellen: "Jullie zijn allemaal domme mensen die iets najagen dat een luchtspiegeling is en jullie zullen allemaal in de hel eindigen, zoals beschreven in alle geschriften." We moeten dit openlijk zeggen. Hoe je het ook bekijkt, je mag boeken schrijven. Je mag ze publiceren. Je mag het aan mensen vertellen. Maar nu moet de nieuwe aankondiging komen om te zeggen dat het najagen van onwaarheden je niet naar God zal brengen. En daarbij hebben ze de kracht van de haat gebruikt.

Dus moet je zeggen: "Wij geloven in de kracht van de liefde en niet in de kracht van haat waar jullie in geloven." Voor ons is iedereen in staat om de waarheid te vinden en in staat om naar de hemel van dat paradijs te gaan, die ons beloofd is, het Koninkrijk van God. Dus, voor ons, iedereen, of ze nu behoren tot deze gemeenschap, die gemeenschap, dit ras of dat ras, wat het ook zij, wij geloven niet dat, maar we zijn er zeker van, dat we allemaal heel goed in staat zijn en gezegend door God, zodat we zijn Koninkrijk kunnen binnengaan. Als je zo'n positieve houding aanneemt, zal je negativiteit verdwijnen. Negatieve krachten, zoals je weet, daardoor ben je naar beneden getrokken door dit soort dingen of dat soort dingen, speciaal ná Sahaja Yoga. Vóór Sahaja Yoga zijn we niet verbonden aan families of wat dan ook. Na Sahaja Yoga ben je gewoon gehecht geraakt aan je familie, alsof je eraan vastgelijmd zit. Absoluut vastgelijmd. Ik bedoel, ik moest ieders familieproblemen oplossen. Nu hebben we huwelijken en zelfs na huwelijken merk ik dat mensen nog steeds niet begrijpen wat een Sahaja Yoga huwelijk is.

En er zijn nog steeds enkele problemen, heel weinig, maar ze zijn er. Dus dit onzinnige probleem van "mijn familie, mijn vrouw, mijn kinderen, mijn huis, mijn bezit, mijn geld," al dit "mijn" moet eerst en vooral beëindigd worden. Je moet tot de wereld behoren. Iemand die een koning is, die niet tot zijn koninkrijk behoort, is een mislukking, is nutteloos. Als hij aan zichzelf denkt, aan zijn eigen comfort, aan zijn eigen roem, aan zijn eigen prestaties, dan is hij een mislukkeling. Hij moet denken aan het land waarover hij regeert. Op dezelfde manier moet jij ook je gedachten afwenden van al die kleinzielige dingen waar je je mee bezighoudt. Ik heb met je geworsteld, geprobeerd je te helpen voor alle kleine onzinnige dingen. En veel mensen zeiden: "Moeder, waarom zou u zich zorgen maken? U bent een heilige. Waarom zou u zich zorgen maken over deze dingen?" Ik zei: "Totdat deze verwikkelingen worden weggenomen, komen ze niet naar buiten." Maar nu, nu voel je die vrijheid, volledige vrijheid. Je bent een individu. Je bent absoluut vrij en de bron van je vreugde is je Spirit. Je bent met niemand verstrengeld. Je bent op geen enkele manier aan iemand gehecht. In die onthechting ga je iedereen voeden, inclusief je zogenaamde familie, je volk, je land en uiteindelijk de wereld. Dus, ontdoe je van de negativiteit, het is de eerste belangrijke zaak om onthechting te leren. Onthechting komt door gedachteloos bewustzijn.

Wanneer je naar iemand kijkt of aan iemand begint te denken, ga dan naar je staat van gedachteloos bewustzijn. Onmiddellijk zul je je onthecht voelen en de oplossing van het hele probleem kennen. Nu de grootste kracht die je hebt, is in je brein, dat is dat je deskundig bent. Niet deskundig zoals je begrijpt, dat, "wat is de chakra, wat is het centrum" - dat niet. Maar alle kennis zit in je. Je hoeft alleen maar in gedachteloos bewustzijn te komen en de hele bibliotheek van kennis kan zich voor je openen. Weet je, velen van jullie hebben nog nooit op een podium gesproken, ze hadden plankenkoorts en jullie zijn geweldige sprekers geworden. Zovelen van jullie waren bezeten mensen, ze konden niet eens voor mij staan, ze zijn nu leiders geworden en doen goed werk. Je zult merken dat je op elk gebied zoveel vooruit bent gegaan. Zoveel mensen die nooit konden zingen, zijn begonnen met zingen, die niet konden schilderen, zijn gaan schilderen. Maar dit zijn zeer, zeer alledaagse dingen die ons hier en daar kleine pleziertjes geven, maar het belangrijkste is aan hoeveel mensen we realisatie geven. Of je nu een vrouw bent, of een man, of je een vader bent, of je een moeder bent, of je een kind bent of volwassen. Iedereen moet zien aan hoeveel mensen we realisatie kunnen geven, hoeveel we kunnen bekendmaken over Sahaja Yoga. Dat is het belangrijkste. Sahaja Yoga is geen bijkomstigheid. Er gebeurt iets. Toen ik naar Australië ging, was ik verbaasd dat Sahaja Yoga, wat zo'n belangrijk iets voor hen was, plotseling een bijkomstigheid werd. Dus Sahaja Yoga is een engagement, is een toewijding en volledige betrokkenheid. Anders ben je echt nutteloos voor Sahaja Yoga, absoluut nutteloos. Het is beter om een paar mensen te hebben die toegewijd zijn dan duizenden die gewoon nutteloos zijn.

Dus laten we eens kijken wat je voor jezelf hebt beslist en wat je voor Sahaja Yoga besloten hebt. Als je besloten hebt om voor Sahaja Yoga te kiezen, weet dan dat dit het belangrijkste is wat je moet doen. De hele aandacht moet daarop gericht zijn. Zoals ik vanmorgen vertelde, een zeer goed gedicht geschreven door Namadeva en dat werd opgenomen in de Guru Granth Sahib, dat, "Een jongen speelt met zijn vlieger en de vlieger vliegt in de lucht. Hij praat met iedereen, maar zijn aandacht is op de vlieger. Er is een vrouw die al het huishoudelijke werk doet. Ze doet al het schoonmaakwerk, maar het kind is bij haar, op haar rug of op haar middel. Al haar aandacht is op het kind gericht. Dan zijn er vrouwen die water mee naar huis nemen. Er staat een waterkruik op hun hoofd, soms twee, soms drie. Ze dragen, balanceren. Ze praten met elkaar, lachen, maar de hele aandacht is gericht op het evenwicht." Op dezelfde manier zou je aandacht de hele tijd op Sahaja Yoga moeten zijn - wat gebeurt er in Sahaja Yoga? Wat gebeurt er in Sahaja Yoga? Waar zijn we? Waar gaan we naartoe? Waar is Moeder? Welk deel is ze? Wat is ze aan het doen?

Dat wil zeggen, als je er nu je aandacht op richt, zal je negativiteit absoluut verdwijnen omdat de aandacht die, bij negatieve dingen betrokken was, absoluut onthecht wordt en je begint na te denken over Sahaja Yoga. Dus, aangezien jullie Maha yogi's zijn, moeten we er een Mahayoga van maken. En tot dat niveau door jullie is bereikt, moeten we denken dat jullie nog steeds achterlopen en ik weet niet, bij het draaien van het wiel, hoeveel er nog over zullen zijn. Dus dit is een zeer groot keerpunt en vandaag is een zeer grote dag voor ons omdat Sahasrara vandaag zijn eenentwintig jaar heeft voltooid en, zoals dat, heeft het eenentwintig aspecten. Zeven, de chakra's. Zeven in je drie nadi's. Dus het zijn eenentwintig aspecten die je hebt kunnen bereiken en de eenentwintig krachten. Experimenteer gewoon en kijk zelf. Twijfel niet aan jezelf! Experimenteer gewoon. Eerst twijfelde je zelfs of er een koele bries was of niet, je dacht dat het een airconditioning was die in Londen werkte! Zelfs in Londen dachten ze dat er een airconditioning in hun hoofd zat! Die dagen zijn nu voorbij! Twijfel nu niet aan jezelf en ga gewoon voluit met alle maryada's van Sahaja Yoga. Dus de maryada moet er zijn. Behalve de morele maryada's en ook de gedragsmaryada's, zijn er niet veel maryada's in Sahaja Yoga. Je kunt doen wat je wilt.

Je kunt leven zoals je wilt. Je kunt eten zoals je wilt. Maar de belangrijkste maryada is dat je heel morele mensen moet zijn, eerlijke, morele mensen. En je moet ook, op een bepaalde manier, in uiterlijk, in gedrag, zo'n persoon zijn dat je niet onaangenaam wordt, zodat mensen niet denken dat je rare, vreemde mensen bent. Om dat te overwinnen, moeten we ons kleden op een manier die aantrekkelijker is voor het grote publiek en mensen ons zien als normale mensen en niet als abnormale mensen. Er is aan de buitenkant niet veel te doen. Het is de binnenkant waar we ons volledig op moeten voorbereiden, om onszelf te accepteren, onszelf elke dag voor te houden dat we nu Maha yogi's zijn en dat we het op die manier moeten uitwerken. Vandaag hebben we hier mensen van over de hele wereld en jij gaat deze boodschap aan de rest van de mensen vertellen, die ik nog niet heb ontmoet, dat "Moeder al heeft aangekondigd, ook via de Vishnumaya, dat jullie nu allemaal Maha yogi's zijn geworden." En probeer dat uit te drukken, manifesteer dat met volledig zelfvertrouwen en met deze kracht van liefde, ben ik er zeker van dat jullie allemaal zullen overwinnen.

Moge God jullie allen zegenen.

Er is nog nooit iets over Sahasrara geschreven. In geen van de geschriften wordt Sahasrara beschreven. Niemand wist iets over Sahasrara. Al die jaren Ze konden enkel tot aan de Agnya gaan en tot nu toe is er niets over Sahasrara geschreven. En er zijn geen mantra's geschreven voor de Sahasrara, dus moeten we nu Sahasrara mantra's schrijven. Het is erg verrassend dat zelfs de foto's van Sahasrara's nu voor jullie verschenen zijn om te zien dat jullie Sahasrara's aan het openen zijn. En dat is iets dat nooit eerder is gebeurd in de hele spirituele geschiedenis en niemand kon erover schrijven omdat ze deze Sahasrara nooit gezien hebben. Nu, voor jullie, is het belangrijk om te zien dat je zoiets unieks bij je hebt. Maar het enige wat je nodig hebt is moed en een volledige toewijding om door te gaan met deze verspreiding van Sahaja Yoga, bekendmaking van Sahaja Yoga.
