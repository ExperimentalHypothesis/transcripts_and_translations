Shri Kartikeya Puja. Grosshartpenning, Munich (Germany), 13 July 1986.

Λυπάμαι που άργησα.

Δεν ήξερα ότι αυτό το πρόγραμμα θα γίνει σε ένα όμορφο μέρος σαν αυτό. Εδώ βλέπετε έναν όμορφο πίνακα του Μιχαήλ Αγγέλου που εκφράζει την επιθυμία του Θείου, του Πατέρα σας, να σας σώσει, να σας βοηθήσει, και φέρνει αποτελέσματα. Στη Γερμανία, είχαμε πολύ μεγάλα επιθετικά γεγονότα που επέφεραν ένα καταστροφικό αποτέλεσμα στη Δυτική ζωή, παντού. Τα συστήματα αξιών κατέρρευσαν, η ιδέα του Ντάρμα διαστρεβλώθηκε, οι γυναίκες άρχισαν να συμπεριφέρονται σαν άντρες και τόσοι πολλοί άνθρωποι πέθαναν. Πολύ νέοι άνθρωποι πέθαναν, τόσο νέοι. Καμία τους επιθυμία δεν εκπληρώθηκε, η ζωή δεν τους έδωσε τίποτα άλλο εκτός από πόλεμο. Αυτό που ήρθε ήταν ένα είδος θερμικού κύματος, που κατέστρεψε όλα τα λεπτά πράγματα. Όταν η φύση μπαίνει σε ανάπαυλα ή είναι θυμωμένη, καταστρέφει μόνο υλικά πράγματα αλλά όταν οι άνθρωποι ξεκινούν την καταστροφή, καταστρέφουν ακόμα και τα λεπτά πράγματα όπως το σύστημα αξιών, το χαρακτήρα τους, την αγνότητα τους, την αθωότητα τους, την ανεκτικότητα τους. Έτσι, σήμερα ο πόλεμος μαίνεται σε λεπτότερο επίπεδο. Θα πρέπει να καταλάβουμε ότι όλα αυτά τα πράγματα έφεραν ένα καταστρεπτικό αποτέλεσμα στη Δύση, στη Δυτική προσωπικότητα.

Η πρώτη προσπάθεια που πρέπει να κάνουμε είναι να την επιδιορθώσουμε, να τη φτιάξουμε, να την κάνουμε να σταθεί στα πόδια της. Οι άνθρωποι έχασαν την προσωπικότητά τους, τη παράδοσή τους, δεν είχαν που να αγκυροβολήσουν, δεν είχαν ρίζες, και άρχισαν να κινούνται προς οτιδήποτε μπορούσαν να βιώσουν ως κάποιου είδους διανοητικής εμπειρίας. Οι γυναίκες έγιναν πολύ ανεξάρτητες και νόμισαν ότι μπορούν να επιλύσουν τα προβλήματά τους. Ότι μπορούν να γίνουν σαν άντρες. Εδώ το πρόβλημα άρχισε με έναν ακόμη χειρότερο τρόπο. Γιατί μία γυναίκα είναι γυναίκα κα έναι πολύ μικρό αντρικό κομμάτι μέσα της και γι’ αυτό όταν προσπαθεί να αποφύγει αυτό που έχει και να αναπτύξει κάτι που έχει πολύ λίγο, τότε γίνεται παράξενη. Μπορεί να καταληφθεί από τόσους νεκρούς άντρες. Η επιθυμία της να γίνει αρρενωπή, μπορεί να προσελκύσει πολλά πνεύματα που θέλουν να μπουν στο μυαλό της. Όταν εισέλθουν έχουν την εμφάνιση μιας γυναίκας και το μυαλό ενός διαβόλου. Οι γυναίκες δε μπορούν να το δουν γιατί ίσως με αυτά τα διαβολικά πράγματα να έχουν επιτυχία στα εγκόσμια, να τα καταφέρνουν καλύτερα έτσι.

Ίσως μπορούν να κυριαρχήσουν στον καθένα, μπορούν να γίνουν λεπτολόγοι σαν άντρες, απόλυτες πολύ τακτικές, νοικοκυρεμένες, καθαρές, χωρίς ομορφιά και γλυκύτητα. Αυτές οι γυναίκες τελικά γίνονται σαν βαμπίρ. Έτσι αν και ο πόλεμος τέλειωσε, νομίζω ότι δουλεύει μέσω των γυναικών της Γερμανίας. Είχα ακούσει ότι αυτή η επίθεση είχε έρθει και πιο πριν και υπήρχαν γυναίκες που ονομάζονταν Αμαζόνες. Τώρα αυτή η ιστορία επαναλαμβάνεται. Τις προάλλες είχα μια συνέντευξη με μία Γερμανίδα και έμεινα έκπληκτη με τη συμπεριφορά της επειδή ένιωθα ότι είχε ακόμα ένα Ναζί μέσα της, κάποιο πνεύμα Ναζί υπήρχε μέσα της. Ήταν μια διπλή προσωπικότητα, τη μία μιλούσε γλυκά, την άλλη ήταν ένας Ναζί. και ένας Φασίστας. Θέτουν με πολύ πονηρό τρόπο τα επιχειρήματά τους. Το πρώτο πράγμα που μπορούν να κάνουν είναι να πουν ότι παίρνουν το μέρος καταπιεσμένων ανθρώπων, όπως της Ινδίας.

Οι Ινδοί είναι Αριανοί, εμείς είμαστε Αριανοί και (λένε ότι) είμαστε άνθρωποι που κατανοούμε τους Αριανούς. Ο Ινδοί είναι πνευματικοί άνθρωποι και νιώθουν ότι είναι σαν τους Ινδούς, μα μπορείτε να το πιστέψετε; Το ζητούμενο είναι να βελτιωθεί η ποιότητα της ζωής. Η ποιότητα των αντρών είναι διαφορετική από εκείνη των γυναικών, σας το έχω πει πολλές φορές. Και αν οι γυναίκες προσπαθούν να είναι αρρενωπές, τότε δεν μπορούν να επιτύχουν τίποτα σωστά. Είχαμε πολλές γυναίκες σαν αυτές. Έχετε δει τη γυναικά του Μάο. Έχετε δει τη κυρία Τσάνκα Σέικ. Τώρα αυτή η νέα κυρία Κάρλος, Κάρλος είναι το όνομα της; Μάρκος, Μάρκος. Τόσες πολλές γυναίκες είναι έτσι και τα κάνουν θάλασσα όταν προσπαθούν να είναι αρρενωπές. Στην ιστορία έχουμε πολλές γυναίκες.

Στην Ινδία οι γυναίκες είναι πολύ καλά εξοπλισμένες. Είχαμε γυναίκες σαν την Τζάνσι Κι Ράνι που πολέμησε ενάντια στους Βρετανούς. Ήταν χήρα. Έδεσε το παιδί της στη πλάτη και πολέμησε τους Βρετανούς. Λένε ότι το άλογο της πήδηξε από ύψος 180 ποδιών, από το πυργίσκο ενός οχυρού και οι Βρετανοί έγραψαν: ォΠαρόλο που κερδίσαμε το Τζάνσι, η νίκη έρχεται σε μας αλλά η δόξα πάει στη Τζάνσι κι Ράνι.サ Είχαμε σπουδαίες γυναίκες στην Ινδία. Η Νουρ Τζαχάν ήταν μια άλλη σπουδαία γυναίκα, είχαμε τη Σανεμπί, την Αχάλια Μπαϊ, αλλά ήταν όλες γυναίκες, δεν είχαν το εγώ των αντρών. Όταν έρχεται το θέμα της δουλειάς, δουλεύουν σε γραφεία με άντρες αλλά δε χρειάζεται να γίνουν άντρες. Θα σας πω ένα δικό μου παράδειγμα. Έπρεπε να χτίσω το σπίτι μας στο Λακνάου. Το έκανα με έναν αληθινά γυναικείο τρόπο και έχτισα ένα πολύ καλό σπίτι, καλύτερο από ότι κάθε άντρας θα μπορούσε να χτίσει με ένα πάρα πολύ φθηνό τρόπο.

Ένας άντρας θα πήγαινε αρχικά, να βρει έναν αρχιτέκτονα, ύστερα θα πήγαινε να μετρήσει τα πάντα. Μετά θα προσπαθούσε να τα χωρέσει όλα μέσα εκ των προτέρων. Ύστερα, από τον εγωισμό του, θα πάει σε κάποιο ακριβό μέρος, θα πάρει κάτι ακριβό, θα εξαπατηθεί από αυτό. Τότε ξανά με το εγώ του θα πάει και θα πάρει μια πολύ ακριβή εργολαβία και θα ορίσει κάποιον, θα είναι υπεύθυνος για όλα, υπεύθυνος. Εγώ το έκανα με ένα πολύ διαφορετικό τρόπο. Είχα χρήματα, έτσι πήγα και βρήκα ποιοι έχουν τους καλύτερους ανθρώπους, ποιοι έχουν τα καλύτερα τούβλα. Το σπίτι έπρεπε να φτιαχτεί με τούβλα. Δηλαδή τι άλλο χρειάζεται; Όπως ακριβώς μια γυναίκα θα μαγείρευε το φαγητό της, βλέπετε. Χρειάζεται επίσης άμμο, εντάξει. Χρειάζεται τσιμέντο και χρειάζονται σιδερένιες ράβδους και εργασία.

Έτσι, δεν το έκανα με τον τρόπο που θα το έκαναν οι άντρες. Βρήκα τον άντρα που πουλούσε τα καλύτερα τούβλα. Μου είπε: ォΔεν έχω χρήματα. Για να βάλω εκείνο τον κλίβανο και να τον γεμίσω με τούβλα, και γι'αυτό χρειάζομαι αρχικά χρήματαサ. Του είπα: ォΕντάξει, θα αγοράσω ένα ολόκληρο κλίβανο από εσένα, ένα ολόκληρο. Πόσα θα μου πάρεις;サ Αυτός είπε : ォΠέντε χιλιάδες ρουπίες επαρκούνサ. Αλλά πρόσθεσε: ォΑν ο κλίβανος χαλάσει ή υπάρξει κάποιο πρόβλημα με αυτόν, αν δεν ψηθούν καλά, αυτό θα το χρεωθείτε εσείςサ. Είπα: ォΔεν πειράζει. Βάλε έναν κλίβανο στο όνομα μουサ. Αγόρασα λοιπόν έναν ολόκληρο κλίβανο από αυτόν, ολόκληρο.

Κλίβανος είναι ένα κτίσμα όπου βάζουν όλα τα τούβλα και ύστερα τα καλύπτουν με λάσπη και τους βάζουν φωτιά. Μερικές φόρες μπορεί να συμβεί και όλο το υλικό να πάει χαμένο ή να σπάσει. Είπα ォΚάντο έτσι. Μόνο 5.000サ. Αν τα τούβλα ψηθούν καλά, δε θα κόστιζε σε κάποιον λιγότερο από 50.0000 ρουπίες. Μετά πήγα σε ένα ποτάμι και είπα ォΠόσο στοιχίζει ένα κομμάτι;» όπως αποκαλούν μια μεγάλη περιοχή άμμου. Μου είπαν: ォΑυτό τον καιρό που είναι καλοκαίρι, στοιχίζει πολύ λίγο αλλά το χειμώνα στοιχίζει πάρα πολύサ. Ένας άντρας θα πήγαινε και θα έλεγε ォΕντάξει, τόσο χρειάζομαι τώρα, φέρτο τώραサ. Άλλα εγώ δε έκανα έτσι, είπα ォΤο καλοκαίρι είναι ένα καλό πράγμα, την αγοράζεις φθηνή,γιατί να μην αγοράσω λοιπόν όλη τη περιοχή της άμμου;サ Έτσι αγόρασα όλο το κομμάτι, όλη εκείνη την περιοχή της άμμου. Εντάξει.

Μετά πήγα στους σιδηροπώλες. Είπα ォΤώρα, τι γίνεται με το σίδερο;サ. Είπαν: ォΠρέπει να κάνετε παραγγελία αλλά αν παραγγείλετε χονδρική, τότε θα σας το δώσουμε πολύ πιο φτηνά. Και τοις μετρητοίς πρέπει να πληρώσετε τόσαサ. Είπα: ォΕντάξειサ. Το παράγγειλα. Έτσι ήταν όλα έτοιμα, ακριβώς όπως κάνουμε για το μαγείρεμα , τα ετοιμάζεις όλα από πριν. Μετά αυτό που χρειαζόμασταν ήταν ξύλο. Μου είπαν: ォΤο ξύλο θα έρθει από το Νεπάλサ. Είπα: ォΕντάξει. Από που αλλού;サ Είπαν: ォΑπό κάθε άλλο δάσος μπορεί να έρθειサ.

Έτσι πήγα σε ένα δάσος στο κέντρο της Ινδίας που το λένε Τζαμπάλ και εκεί παράγγειλα. Όλο το ξύλο ήταν κομμένο, φρεσκοκομμένο και από εκεί αγόρασα μια μεγάλη ποσότητα ξύλου σε μια δημοπρασία. Πήρα όλη την ποσότητα ξύλου που είχαν και επιπλέον πήρα το μάρμαρο από εκεί. Αυτό το μάρμαρο δεν είχε χρησιμοποιηθεί ποτέ πριν, πουθενά. Είπα: ォΕίναι πολύ απλό, μπορώ να χρησιμοποιήσω αυτό το μάρμαρο για οτιδήποτεサ. Έτσι πήρα μάρμαρο και ξύλο μαζί από εκείνο το μέρος. Μετά η εργολαβία. Ρώτησα τους φίλους μου αν ξέρουν καλούς εργάτες που να είναι καλοί στο χτίσιμο. Είπαν: ォΝαι, αυτός είναι καλός, εκείνος είναι καλόςサ και τους κάλεσα. Τους είπα: ォΚοιτάξτε, μπορείτε να μείνετε μαζί μου στο σπίτι.

Θα σας ταΐζω πολύ καλά, θα σας δίνω φαγητό και θα σας φροντίζω πολύ καλάサ. Έτσι, εγκαταστάθηκαν όλοι με τις οικογένειες τους και τους μαγείρευα. Με το μαγείρεμα τους κέρδισα και θα έκαναν τα πάντα για μένα. Απολύτως τα πάντα. Ήταν τόσο ευγενικοί μαζί μου, θα παρήγαγαν μια νέα τεχνική που ήξεραν, θα παρήγαγαν το αποτέλεσμα του μάρμαρου από το τσιμέντο. Όλα τα είδη τέχνης που είχαν τα έβαλαν εκεί. Έτσι, ένα τόσο μεγάλο σπίτι με είκοσι υπνοδωμάτια και πέντε τραπεζαρίες, φτιάχτηκε μέσα σε ένα χρόνο. Όχι μόνο αυτό, αλλά κανείς δε μπορούσε να πιστέψει την τιμή του σπιτιού. Ήταν το ένα δέκατο από αυτό που θα έπαιρνε ένας αρχιτέκτονας. Άλλα όλα ήταν γραμμένα τόσο καλά, τα πάντα έγιναν τόσο καλά.

Επειδή δεν ήξερα πώς να γράφω λογαριασμούς, αυτό που συνήθιζα να κάνω ήταν ότι κάθε μέρα έλεγα: ォΕντάξει, σήμερα έβγαλα τόσα χρήματα, τότε τόσα ξοδεύτηκανサ. Έγραφα έτσι κάθε μέρα και ούτε μία ρουπία δεν έλειψε. Κατά αυτόν τον τρόπο κανείς δε μπορούσε να με διώξει ποινικά, κανένα πρόβλημα, ενώ όλοι οι άλλοι αξιωματικοί που έκτισαν τα σπίτια τους εκεί αντιμετώπισαν πολλά προβλήματα, φορολογούνταν το εισόδημα τους, τίποτα μα τίποτα δε συνέβη σε μένα. Και απόκτησα ένα τεράστιο σπίτι φτιαγμένο με τόσο λίγα χρήματα και ένα τέτοιο σπίτι που άνθρωποι είπαν ότι ακόμα και το Ταζ Μαχάλ μπορεί να πέσει, αυτό δε θα πέσει καθώς έφτιαξα ένα γερό θεμέλιο επειδή είχα τόσο φθηνά τούβλα. Αγόρασα ολόκληρο τον κλίβανο χωρίς κόστος και τον μισό τον μεταπούλησα επειδή περίσσεψαν τόσα τούβλα. Οτιδήποτε είχα αγοράσει, πούλησα τη μισή άμμο από αυτή που αγόρασα, επειδή δε τη χρειαζόμουν. Την πούλησα στη διπλή τιμή οπότε πήρα την άμμο μου δωρεάν. Tο ξύλο που είχα αγοράσει έβαλα να το λαξεύσουν όπως πρέπει και είχα μια μικρή δεξαμενή μέσα στην οποία το έβαλα ώστε όλο έγινε απολύτως, πως το λέτε, υδατοστεγές. Το έβγαλα έξω και χρησιμοποίησα το μισό από αυτό, μόνο το μισό, για εκατό παράθυρα και εξήντα πόρτες και το υπόλοιπο το πούλησα. Και ακόμα και τα ροκανίδια πουλήθηκαν σαν καυσόξυλο, καυσόξυλο, πώς το λέτε; Έτσι, μπορείτε να φανταστείτε ότι κάποιο μέρος πουλήθηκε σαν ξυλεία και κάποιο για καλύβες.

Αλλά έπρεπε να μαγειρεύω για αυτούς, έπρεπε να φροντίζω για την άνεσή τους, τους αγόρασα ωραίες κουβέρτες και ωραία κρεβάτια για να κοιμούνται, τέτοια πράγματα και έτσι ήταν πολύ χαρούμενοι. Έτσι δουλεύει μια γυναίκα και όλοι έμειναν έκπληκτοι που δεν μπορούσαν να βρουν κανένα λάθος με τους λογαριασμούς μου, δε μπορούσαν να βρουν λάθος σε τίποτε. Σε όλους τους φίλους του συζύγου μου, είπα να μείνουν πέντε μίλια μακριά μου. Επειδή δούλευε με τον πρωθυπουργό, οι άνθρωποι θα έλεγαν: ォΕντάξει, αυτή παίρνει μίζεςサ και τέτοια πράγματα. Μετά υπήρχε και ένα άλλο πρόβλημα ότι θα έρχονταν και θα μου έλεγαν: ォΑυτό δεν είναι καλό, εκείνο δεν είναι καλόサ. Τους κράτησα έξω γιατί οι άντρες μόνο να διαφωνούν μπορούν. Οι γυναίκες παράγουν αποτελέσματα. Κανένα συνέδριο, τίποτα, είπα: ォΤίποτα μη κάνετε. Αφήστε Εμένα την Ίδια να κάνω τη δουλείαサ. Πολύ όμορφα, με την παρέα όλων αυτών των ανθρώπων έχτισα το σπίτι, ένα όμορφο σπίτι και νομίζω ότι εκεί γύρισαν μια ταινία όπου μπορείτε να δείτε το σπίτι που έκτισα σε αυτό το μέρος.

Έτσι, μια γυναίκα, που είναι Σαχάτζα Γιογκίνι, πρέπει να αναπτύξει αυτές τις ιδιαίτερες ποιότητες της επειδή είναι πολύ διαισθητική, η γυναίκα είναι πολύ διαισθητική. Πάντα φτάνει στο σωστό συμπέρασμα σε χρόνο μηδέν. Αν είναι γυναίκα. Αλλά αν είναι μισή άντρας και λίγο γυναίκα τότε δε ξέρω τι είδους πράγμα είναι. Μια γυναίκα πρέπει να προσπαθεί να είναι γυναίκα. Είναι τόσο ισχυρή, είναι ισχυρή σαν τη Μητέρα Γη που μπορεί να ανεχθεί κάθε είδους πράγμα και μπορεί να δίνει το καλύτερο που έχει μέσα της. Θυσιάζεται υπερβολικά, δίνει υπερβολικά, ανέχεται, αγαπάει, συγχωρεί. Όταν οι άντρες αναπτύσσουν την ποιότητα της γυναίκας τότε γίνονται άγιοι. Αλλά η ποιότητα της γυναίκας δε σημαίνει να κυνηγούν τις γυναίκες. Όχι τέτοιου είδους ανοησίες.

Πρέπει να είναι νικητές, πρέπει να είναι ιπποτικοί άνθρωποι, πρέπει να είναι θαρραλέοι. αλλά παράλληλα πρέπει να αναπτύσσουν τη συμπόνια, τη συγχώρεση. Αλλά νομίζω ότι στη Γερμανία γίνεται το ανάποδο και βρίσκω επίσης ανάμεσα στους Δυτικούς Σαχάτζα Γιόγκις. ότι αυτό το φαινόμενο συμβαίνει συχνά. Οι γυναίκες αναπτύσσουν τρομερό εγώ. Στην Ινδία οι γυναίκες δουλεύουν. Κάνουν τα πάντα. Είχαμε σπουδαίες γυναίκες ρήτορες πριν από πολύ καιρό, που ήταν πολύ γνωστές. Αλλά δεν είχαν εγωισμό. Η μητέρα μου είχε πτυχίο με τιμητική διάκριση, εκείνες τις μέρες όταν υπήρχαν μόνο δύο ή τρεις γυναίκες που είχαν τέτοιο δίπλωμα αλλά πότε δεν την είδα να έχει εγωισμό μέσα της.

Μία από τις κόρες μου σπούδασε αρχιτεκτονική και επίσης διακόσμηση εσωτερικών χώρων. Δεν δουλεύει τώρα επειδή ο άντρας της έχει πολύ καλή δουλειά αλλά φτιάχνει σπίτια για άλλους, ζωγραφίζει για άλλους, βοηθά τους άλλους δωρεάν. Και έχει τόσο καλούς φίλους! Ποιο είναι λοιπόν το επίτευγμα μιας γυναίκας; Έχει περισσότερους ανθρώπους γύρω της. Ανθρώπινο δύναμικό. Έχει περισσότερους ανθρώπους γύρω της. Και ποια είναι η ικανότητα των αντρών; Έχουν να πληρώσουν όλους τους λογαριασμούς του σπιτιού, έχουν να πληρώσουν για την ασφάλεια, για τις επισκευές του αυτοκινήτου. Άστε τους να κάνουν τις βρώμικες δουλειές. Οι γυναίκες λαμβάνουν όλα τα γράμματα αγάπης: από τα παιδιά, από το σύζυγο, από όλους. Αγαπιούνται.

Οι άλλοι τις νοιάζονται. Επειδή σήμερα έχουν γίνει αρρενωπές, δεν έχουν πια όλα αυτά τα πλεονεκτήματα. Όπως παλιότερα αν έμπαινες σε ένα λεωφορείο θα έδιναν μια θέση σε μια κυρία. Τώρα κανείς δεν το κάνει. Κάποτε μια κυρία ταξίδευε, μια ηλικιωμένη κυρία και ήταν ένας νεαρός που καθόταν εκεί. Του είπα: ォΓιατί δεν την αφήνεις να κάτσει;サ Αυτός είπε: ォΓιατί να το κάνω; Φοράει παντελόνι, όπως και εγώ.サ Αυτή η ηλικιωμένη κυρία φορούσε παντελόνι, έτσι είπε: ォΓιατί θα έπρεπε να της δώσω τη θέση; Φοράει παντελόνι, εγώ φοράω παντελόνι, ποια είναι η διαφορά;サ Όλα τα πλεονεκτήματά μας και τα προνόμιά μας τα χάνουμε με το να γινόμαστε σαν άντρες. Και τι κερδίζουμε; Αντιθέτως, νομίζω ότι στη μοντέρνα εποχή οι γυναίκες είναι περισσότερο σκλάβες των αντρών από κάθε άλλη φορά. Στενοχωριούνται πάρα πολύ. Ας πούμε ότι μια Σαχάτζα Γιογκίνι έχει πολλά μπλοκαρίσματα και συγκεκριμένα προβλήματα. Το πρώτο πράγμα που σκεφτεί είναι ォΩ!

Θεέ μου, τώρα θα με αφήσει ο άντρας μου, θα πάρει μακριά τα παιδιά μου, τι θα κάνω;サ. Δε θα σκεφτεί τη Σαχάτζα Γιόγκα. Αλλά συνάντησα μια εκπληκτική γυναίκα, πρέπει να πω πως ήταν αληθινή γυναίκα. Μου είπε: ォΜητέρα, επειδή είμαι σχιζοφρενής θέλω να βγω από τη Σαχάτζα Γιόγκα. Θα χωρίσω από τον άντρα μου, δε θέλω να βλέπω τα παιδιά μου, η Σαχάτζα Γιόγκα είναι πολύ πιο σημαντική από εμένα, από τον άντρα μου και τα παιδιά μουサ. ォΝα μια γυναίκα» είπα και αυτή συνέχισε: ォΕίμαι σχιζοφρενής από τη παιδική μου ηλικία. Το ανακάλυψα τώρα και το ξαναέχωサ. Αλλά συνήθως οι γυναίκες ανησυχούν για τον εαυτό τους. ォΩ! Θεέ μου, θα πρέπει να αφήσω τον άντρα μου». Αυτό σημαίνει ότι παρασιτούσαν πάνω στο σύζυγο.

ォΘα πρέπει να αφήσω τα παιδιά μου». Αλλά τι γίνεται όσον αφορά το να φύγει από τη Σαχάτζα Γιόγκα; Αν σκέφτεστε ότι η Σαχάτζα Γιόγκα είναι το πιο σημαντικό πράγμα τότε θα απαλλαχτείτε και από τη σχιζοφρένεια. Γιατί πρέπει ο Θεός να σας βοηθήσει; Σκέφτεστε σαν τις συνηθισμένες γυναίκες, για τον εαυτό σας, ανησυχείτε μόνο για τον εαυτό σας. Δεν ανησυχείτε για τη Σαχάτζα Γιόγκα. Αυτό συμβαίνει και σε μερικούς άντρες, αλλά δεν είναι τόσο τρομοκρατημένοι επειδή νομίζουν ότι μπορούν να σταθούν στα πόδια τους. Και οι γυναίκες θα έπρεπε να ξέρουν τώρα ότι είναι Σαχάτζα Γιογκίνις και η Μητέρα θα τις φροντίσει. Αλλά αν ανησυχείτε μόνο για τον εαυτό σας, για το σύζυγο σας, το σπίτι σας, τα παιδιά σας, τότε είστε μια χαμένη υπόθεση, δεν είστε πλέον γυναίκα. Αυτό δεν είναι ένα σημάδι καλής γυναίκας. Γυναίκα είναι αυτή που αγαπάει όλα τα παιδιά. Η ικανότητα της να αγαπάει είναι μεγάλη, αλλά αν γίνει μίζερη, αν γίνει μικρόμυαλη, τότε δεν είναι γυναίκα.

Σας είπα για τις εγγονές μου, τις ρώτησα : ォΤι θέλετε να γίνετε;サ Είναι πολύ μικρές και έτσι απάντησαν: ォΘέλουμε να γίνουμε νοσοκόμες ή αεροσυνοδοίサ. Και εγώ ρώτησα: ォΓιατί; Τι το σημαντικό έχουν αυτές οι δουλειές;サ Είπαν: ォΓιαγιά, μόνο σε αυτές τις δύο δουλειές μπορείς να ταΐζεις τους ανθρώπουςサ. Δεν υπάρχει άλλη δουλειά στην οποία να μπορείς να ταΐζεις τους άλλους. Η χαρά του να ταΐζεις τους άλλους είναι μεγαλύτερη απ' το να κρατάς αρχεία. Απολύτως. Είναι απαίσια δουλεία το να γράφεις φακέλους σ’ ένα γραφείο. Είναι καλύτερα να μαγειρεύετε ωραία, αναλογιζόμενες ότι τόσοι άνθρωποι πρόκειται να φάνε και να το απολαύσουν, από το να κάνετε αυτή τη βρώμικη δουλεία. Αλλά οι γυναίκες έχασαν το κεφάλι τους, δεν είναι πλέον συνετές. Έγιναν ανόητες. Τώρα στη Γερμανία πρέπει να είστε πολύ προσεκτικοί.

Στην Αυστρία πρέπει να είστε πολύ προσεκτικοί. Οι Αυστριακές είναι σπουδαίες αλλά θα έλεγα στις Γερμανίδες ότι δεν πρέπει να προσπαθείτε να γίνετε σαν άντρες. Πρώτα απ' όλα ο καλύτερος τρόπος για να το σταματήσετε είναι να μη μιλάτε πολύ. Αν αρχίζετε να μιλάτε σαν άντρες τότε όλα τα μπούτ θα μπουν μέσα σας και θα αρχίσετε να μιλάτε μόνο σαν άντρες. Και μετά θα δείτε με ποιο τρόπο ελέγχονται οι άντρες εμεί οι Ινδές ξέρουμε πως να ελέγχουμε τους άντρες μας καλύτερα από σας. Γιατί δεν έχουμε διαζύγια; Γιατί δεν έχουμε προβλήματα; Τσακωνόμαστε, εντάξει, δεν πειράζει, αλλά οι άντρες μας δε κυνηγούν άλλες γυναίκες. Δε ντυνόμαστε τόσο υπερβολικά, δε πηγαίνουμε σε κομμωτές, δεν έχουμε όλα αυτά τα καλλυντικά. Αναπτύξτε λοιπόν τον αυτοσεβασμό σας. Είστε η Σάκτι. Είστε η δύναμη.

Αν κάνετε τους άντρες σας φυτά τι είδους παιδιά θα κάνετε; Φυτά. Σεβαστείτε τους. Κάντε τους άντρες, απολαύστε την αρρενωπότητα τους. Τότε δε θα σας αφήσουν ποτέ. Δεν υπάρχει ανταγωνισμός μέσα στο ζευγάρι. Βρίσκω ότι το κύριο πρόβλημα σήμερα στην Γερμανία είναι ότι οι γυναίκες έχουν χάσει τα λογικά τους. Αυτό ισχύει απόλυτα για τις Γερμανίδες. Πάρτε για παράδειγμα τη μουσική, την τέχνη. Σήμερα, ποιον θυμόμαστε; Αναλογιστείτε, ποιον θυμόμαστε; Έναν μουσικό, τον Μότσαρτ. Όλοι θυμούνται τον Μότσαρτ, ακόμη και πάνω σε μια σοκολάτα θα βρείτε έναν Μότσαρτ!

Δεν ξέρω αν ο κακόμοιρος έτρωγε ποτέ σοκολάτες ή όχι. Ή θα θυμηθούν, δείτε εδώ, έχουν τον Μιχαήλ Άγγελο ή θα έχουν τον Λεονάρντο Ντα Βίντσι, ή θα έχουν κάποιον σαν αυτούς. Κανείς δεν θυμάται ποιος δούλευε στο γραφείο τότε, τρέχοντας με τους φακέλους πάνω κάτω. Οι γυναίκες έχουν κάτι που μπορεί να είναι παντοτινής αξίας και που πρέπει να το αναπτύξουν. Το σημαντικότερο πράγμα είναι ότι η γυναίκα μπορεί να αγαπά και να αγαπά. Αλλά όταν γίνεται εγωιστική και εγωκεντρική, όταν αρχίζει να ανησυχεί για τον εαυτό της, δεν υπάρχει ομορφιά στην αγάπη της. Σήμερα διαλέγω ειδικά αυτό το θέμα επειδή σήμερα με λατρεύετε ως Kαρτικέυα. Ο Kαρτικέυα ήταν ο γιος της Πάρβατι-Ουμάρ. Η οποία ήταν απλώς η μητέρα αυτών των δύο παιδιών: του Γκανέσα και του Kαρτικέυα. Μια μέρα, οι γονείς τους, ο Σάνκαρα και η Πάρβατι, τους είπαν: ォΌποιος από τους δυο σας κάνει πρώτος το γύρο της γης, θα πάρει ένα ιδιαίτερο βραβείοサ.

Έτσι ο Kαρτικέυα που ήταν η απόλυτη ανδρική δύναμη, είπε: ォΕντάξει, θα ταξιδέψω με το δικό μου όχημα» που ήταν ένα παγώνι. Και ο Γκανέσα αναρωτήθηκε: ォΚοίτα με τώρα, είμαι ένα μικρό αγόρι, δεν είμαι σαν αυτόν και το όχημά μου είναι ένα μικρό ποντίκι. Πώς θα τα καταφέρω;サ Αλλά έπειτα σκέφτηκε: ォΗ μητέρα μου είναι υψηλότερα από ολόκληρο το σύμπαν. Ποια είναι αυτή η Μητέρα Γη;サ Έτσι ο Kαρτικέυα ήταν έξω, ταξιδεύοντας γύρω από τη Μητέρα Γη ενώ ο Σρι Γκανέσα έκανε το γύρο της Μητέρας του τρεις φορές και πήρε το βραβείο! Χάρη στις μητρικές ποιότητες, η Μητέρα είναι για Αυτόν η ανώτερη, ακόμα πιο ψηλά και από τον Σαντάσιβα. Είναι εκπληκτικό αλλά αυτό είναι που αρέσει στον Σαντάσιβα. Να σέβεστε τη Μητέρα σας. Την μητρότητα μέσα σας Την γυναικεία σας φύση. ォΌπου οι γυναίκες είναι αξιοσέβαστες και σεβαστές, εκεί κατοικούν οι Θεοίサ. Οι γυναίκες είναι πολύ σημαντικές.

Φυσικά πρέπει να κατηγορήσω και τους δυτικούς άνδρες, με τον τρόπο που κακομεταχειρίστηκαν τις γυναίκες τους, που τις έχουν κρατήσει μακριά από τη θρησκεία, που τις έχουν ταπεινώσει. Στην Ινδία είχαμε μουσουλμάνους που το έκαναν αυτό, Αλλά ήταν επίσης πολύ πονηρά επιθετικοί και τις μείωναν με πολύ άσχημο τρόπο. Αλλά δεν πειράζει. Παρόλα αύτα, συγχωρήστε τους και προσπαθήστε να είστε γυναίκες πολύ δυνατές. Οι δυνάμεις μιας γυναίκας είναι αυτές της αγάπης οι οποίες είναι οι δυνάμεις του Θεού. Και αυτές πρέπει να χρησιμοποιηθούν, από το να χρησιμοποιούν διανοητικά επιχειρήματα, όλο ανοησίες. Μη σπαταλάτε την ενέργειά σας με αυτά. Θα επιθυμούσα, ειδικά οι Σαχάτζα Γιογκίνις της Γερμανίας, να γίνουν πιο πολύ γυναίκες. Αυτό δεν σημαίνει μόνο καλή μαγειρική αλλά και η στάση τους απέναντι στη ζωή. Να σκεφτούν με έναν ευρύτερο τρόπο ότι ολόκληρη η Σαχάτζα Γιόγκα εξαρτάται από την ικανότητά μας να αγαπάμε.

Πρέπει να είμαστε εξαιρετικά στοργικές, εξαιρετικά καλές, φροντίζοντας τους Σαχάτζα Γιόγκις, δίνοντας τους όσο δυνατόν περισσότερη χαρά. Αλλιώς σε αυτήν την χώρα μπορούν να γίνουν σαν βαμπίρ. Γι’ αυτό να είστε πολύ προσεκτικές. Και στους άνδρες θα έλεγα επίσης, εάν υπάρχουν καλές γυναίκες, πρέπει να τις σέβεστε, πρέπει να αναγνωρίζετε όλα τα δικαιώματά τους, να τις φροντίζετε. Αυτές φροντίζουν τα παιδιά, όμως εσείς να τους παρέχετε όλη τη βοήθεια, όλα τα χρήματα που χρειάζονται. Μην ζητάτε λογαριασμούς και τέτοια, αφήστε τες να τα διαχειριστούν. Το πολύ πολύ να χρεοκοπήσετε, όπως έχουν τα πράγματα, έτσι είσαστε. Αλλά πρώτα δείτε ποια είναι η στάση τους απέναντι στη Σαχάτζα Γιόγκα. Έχω δει ότι στις οικογένειες που οι γυναίκες είναι υπεύθυνες για τα οικονομικά, πάντα παίρνουμε πολύ περισσότερα χρήματα για τη δουλειά της Σαχάτζα Γιόγκα απ' ότι από τα σπίτια όπου οι άνδρες έχουν τον έλεγχο. Είναι εκπληκτικό.

Όταν οι άνδρες έχουν τον έλεγχο πρέπει να σκεφτούν το αυτοκίνητό τους, πρέπει να σκεφτούν πολλά σπουδαία πράγματα, αλλά όταν οι γυναίκες έχουν τον έλεγχο ξέρουν πώς να κάνουν οικονομία, όπως εγώ σας έχω δείξει πώς έχω εξοικονομήσει χρήματα. Οι άντρες δεν μπορούν να αποταμιεύσουν. Δεν μπορούν ποτέ να κάνουν οικονομία. Μόνο οι γυναίκες μπορούν να κάνουν οικονομία, αλλά, εάν έχουν άλλα ενδιαφέροντα, εάν είναι ατομίστριες, θα ξοδέψουν όλα τα χρήματα πηγαίνοντας στα μαγαζιά να αγοράσουν ένα πουκάμισο για τον άνδρα και θα αγοράσουν όλα τα σάρι για τον εαυτό τους. Μπορεί να το κάνουν αυτό. Αλλά εάν έχουν ευρύτερα ενδιαφέροντα, εάν έχουν διευρυμένο ορίζοντα, μπορούν να χρησιμοποιήσουν τα χρήματα τόσο έξυπνα που θα τους μένουν πάντα για να ξοδεύουν για τους άλλους. Εγώ τι κάνω; Αυτά που μου δίνει ο σύζυγός μου για να διαχειριστώ το σπίτι που πρέπει να πω ότι είναι αρκετά, αλλά εξοικονομώ σε διάφορα πράγματα, πηγαίνω στις λαϊκές αγορές, παίρνω πράγματα από εκεί, προσπαθώ να εξοικονομήσω σε αυτό, να κάνω οικονομία εδώ, στα ρούχα μου. Για πρώτη φορά έδωσα τα πουλόβερ μου στο καθαριστήριο, σε ένα καλό κατάστημα. Έτσι μια γυναίκα εξοικονομεί και έπειτα ξοδεύει για το γενικό καλό. Επειδή αυτή είναι η πραγματική ικανοποίησή της.

Αν αναπτύξουμε αυτό το είδος εξισορροπημένης αντίληψης για τον συζυγικό μας βίο, για την κοινωνική μας ζωή, θα είμαστε ιδανικοί άνθρωποι σε αυτόν τον κόσμο. Σχετικά με το σχολείο επίσης, το έχω πει πολύ καθαρά. Τώρα άν θέλετε να το ακούσετε, θα σας ζητούσα αν έχετε αυτό το φυλλάδιο μαζί σας; Θα ήθελα να το διαβάσω. Όχι, δεν το έχετε. Όπως ακριβώς οι άντρες. Αυτοί οι ίδιοι είπαν ότι θα ήθελαν να το διαβάσουν, βλέπετε; Εάν ζητήσετε από τους άντρες να μαγειρέψουν, όλα θα λείπουν. Σρι Μάτατζι, μπορώ με πολύ σεβασμό να Σε ρωτήσω, αν υπάρχει κανένα όφελος από το να είναι κανείς άντρας; Χωρίς τον άνδρα η γυναίκα δεν μπορεί να εκφραστεί. Δεν μπορεί να εκφραστεί, γιατί αυτή είναι το δυναμικό. Αυτός είναι το κινητικό. Είναι απολύτως σχετική ορολογία.

Δεν μπορείτε, να υπάρξετε χωρίς έναν άντρα, δεν μπορείτε. Ακόμα κι αν υποθέσουμε, εάν έχετε όλο το άρωμα της Μητέρας Γης, μέχρις ότου να έχετε τα λουλούδια, πώς θα ξέρετε ότι υπάρχει άρωμα στη Μητέρα Γη; Οι άντρες είναι πολύ σημαντικοί, γιατί αλλιώς τι θα κάνουν (οι γυναίκες); Όλη τους η ενέργεια θα σαπίσει. Έτσι εάν οι γυναίκες είναι η Μητέρα Γη, εσείς είστε τα λουλούδια. Ποιο είναι το πλεονέκτημα; Εσείς είστε αυτό που βλέπουν όλοι οι άνθρωποι. Που τρέχουν γύρω-γύρω σαν τον Kαρτικέυα. Τι μπορούμε να κάνουμε; Έτσι είστε. Δεν μπορείτε να καθίσετε στο σπίτι. Δεν μπορείτε, ούτε ακόμη και στο τρένο όταν ταξιδεύετε, μόλις σταματήσει το τρένο όλοι οι άντρες βγαίνουν έξω. Δεν μπορούν να καθίσουν μέσα Για παράδειγμα, είπα στο σύζυγό μου: ォΤι είναι αυτό, όλη την ώρα φεύγεις από το σπίτι; Γιατί δεν μπορείς να καθίσεις στο σπίτι για λίγη ώρα; Πρέπει να καθίσειςサ. Έίπε: ォΌχι, από εκεί που κατάγομαι, εάν ένας άντρας κάθεται στο σπίτι λέγεται καργκούσνα, που σημαίνει: αυτός που είναι όλη την ώρα στο σπίτιサ.

Και είπα: ォΠώς λέγεται ο άντρας που φεύγει πάντα μακριά από το σπίτι; καρπάγκνα;サ που σημαίνει η φυγή, ο δραπέτης, αυτός που τρέπεται σε φυγή. Πρέπει να υπάρχει κάτι ενδιάμεσο. Αλλά αυτό αρμόζει στον άντρα, είναι εντάξει. Παρόλα αυτά μπορούμε, με τη Σαχάτζα Γιόγκα, να δημιουργήσουμε μια μικρή ισορροπία μεταξύ των δύο πραγμάτων. Αυτή είναι η Σαχάτζα Γιόγκα, η οποία δίνει μια ισορροπία. Τότε αρχίζετε να απολαμβάνετε ο ένας την συντροφιά του άλλου, τόσο πολύ που ακόμη και στο σπίτι απολαμβάνετε και έξω από το σπίτι απολαμβάνετε. Έτσι μπορείτε να είστε μαζί στο σπίτι, όπως και έξω. Τα ενδιαφέροντα είναι κοινά επειδή το ενδιαφέρον γίνεται το ίδιο. Όπως τα λουλούδια που πέφτουν πάνω στη Μητέρα Γη κάνουν τη Μητέρα Γη να μυρίζει όμορφα και κατά συνέπεια μπορούμε να πούμε ότι η Μητέρα Γη μυρίζει όμορφα, εξ’ ίσου όμορφα με αυτά. Όσον αφορά την εκπαίδευση, έχω δώσει οδηγίες και έχω ήδη πει ότι δεν πρόκειται να κάνουμε μεγάλο θόρυβο γύρω από τη Μαρία Μοντεσόρι.

Πρόκειται να κάνουμε σχολεία της Σαχάτζα Γιόγκα. Όλα τα άλλα είναι ανοησίες. Επειδή έχω δει αυτούς που διδάσκουν με το στυλ της Μαρίας Μοντεσόρι, οι γυναίκες έχουν γίνει φρικτές. Έμεινα έκπληκτη με το μέγεθος του εγώ που έχουν αναπτύξει. Συνεπώς, να γίνετε δάσκαλοι της Σαχάτζα Γιόγκα και θα κάνετε ένα σχολείο της Σαχάτζα Γιόγκα. Στην Μελβούρνη ξεκινήσαμε το σχολείο πολύ σωστά και τώρα θα το κάνουν και στο Σύδνεϋ με τον ίδιο τρόπο. Και δημόσια είναι ένα σχολείο της Σαχάτζα Γιόγκα, δεν υπάρχει κανένας φόβος για αυτό. Δημόσια είναι ένα σχολείο της Σαχάτζα Γιόγκα και οι άνθρωποι έχουν επιτύχει τόσα πολλά εξαιτίας αυτού. Εμείς, γιατί θα πρέπει να το κρύψουμε; Πρέπει όλοι να πούμε ότι είναι ένα σχολείο της Σαχάτζα Γιόγκα. Εσείς, οι δάσκαλοι, πρέπει να είστε γνώστες της Σαχάτζα Γιόγκα, έτσι ώστε οι άλλοι να οφείλουν να είναι καλοί Σαχάτζα Γιόγκις ή Γιογκίνις.

Δεν θα πρέπει να είναι εγωιστές, δεν θα πρέπει να έχετε καθόλου εγώ μέσα σας, δεν θα πρέπει να έχετε μπλοκαρίσματα. Όποιος έχει μπλοκαρίσματα δεν είναι καλός δάσκαλος για τη Σαχάτζα Γιόγκα. Δεν είναι όπως σ’ ένα σχολείο της Μαρίας Mοντεσόρι που το βράδυ ο δάσκαλος πίνει, καπνίζει και το πρωί είναι δάσκαλος. Εδώ πρέπει να είστε πρώτα Σαχάτζα Γιογκίνις και έπειτα μόνο μπορείτε να διδάξετε σε ένα σχολείο της Σαχάτζα Γιόγκα. Πρέπει να έχετε αυτήν την ποιότητα, αυτό είναι πολύ σημαντικό, όπως είναι σημαντικό να δεχόμαστε μαθητές που είναι αφυπνισμένες ψυχές ή που να μπορούν να πάρουν την αφύπνισή τους. Σήμερα η Πούτζα είναι ειδικά για τον Kαρτικέυα. Ο Kαρτικέυα αντιπροσωπεύει τον Μέγα, μπορούμε να πούμε, τον κατακτητή ή τον ηγέτη όλων των Γκάνας, είναι ο Αρχιστράτηγος. Ο Γκανέσα είναι ο Βασιλιάς αλλά αυτός είναι ο Αρχιστράτηγος και επειδή ο γερμανικός χαρακτήρας έχει την τάση να διοικεί τα πάντα, θα κάνουμε αυτή την Πούτζα όπου οι άνδρες θα διοικήσουν το Πνεύμα τους και τις ανδρικές τους ποιότητες και οι γυναίκες θα διοικήσουν τις γυναικείες τους ποιότητες. Το να διοικείς είναι διαφορετικό από το να είσαι κυρίαρχος. Ο κυρίαρχος κατέχει, ένας διοικητής δεν κατέχει.

Δεν του ανήκει, αυτό είναι κάτι που επίσης έχει χαθεί. Η κυριαρχία έχει χαθεί, απλά διοικούμε. Και σε αυτή τη κατάσταση πρέπει να έρθουμε τώρα, από την κατάσταση του Γκανέσα, στην κατάσταση του Καρτικέυα, στο αντίθετο. Ο Γκανέσα είναι καλός, είναι ο Βασιλιάς, πολύ ωραία παραμένει με όλες τις δυνάμεις, εντάξει; Από τη μία πλευρά είναι εκεί, αλλά ο Kαρτικέυα είναι αυτός που ελέγχει την αθωότητα, που σας δίνει τη δύναμη αυτού του ελέγχου. Διοικεί. Μετά από την Γκούρου Πούτζα είναι καλύτερα να έχουμε τη δύναμη να ελέγχουμε τους άλλους και αυτό το επιβλητικό πνεύμα επιτυγχάνεται στους άντρες μέσα από την ομιλία τους, μέσα από το δυναμισμό τους, μέσα από τα προσωπικά τους επιτεύγματα, στις γυναίκες μέσα από τη δύναμη της αγάπης τους, μέσα από την ανεκτικότητά τους, μέσα από την ευχάριστη συμπεριφορά τους, τη συγχώρεση, τη συμπόνια. Έτσι ας αναπτύξουμε αυτό σήμερα, το ότι μπορούμε να ελέγχουμε, που σημαίνει όχι ότι το κατέχουμε αλλά ότι είμαστε σε θέση να το ελέγχουμε. Ελπίζω να καταλαβαίνετε ποιος είναι ο Kαρτικέυα. Είθε ο Θεός να σας ευλογεί. Ας ξεκινήσουμε την Πούτζα.

Ποιος το έκανε αυτό; Εσύ έκανες αυτόν τον Γκανέσα; Τόσο γλυκό. Είσαι πολύ καλή πρέπει να πώ. Είθε ο Θεός να σε ευλογεί! Βάλτε μερικούς Γερμανούς να το κάνουν και αυτοί. Ας έρθουν κι’ άλλοι Γερμανοί εδώ. Και κυρίες επίσης, φυσικά. Αυτή που έκανε τον Γκανέσα, είναι Γερμανίδα; Πρέπει και αυτή να πλύνει. Όλοι όσοι μου έγραψαν για να έρθω στη Γερμανία Πρέπει να έρθουν να πλύνουν τα πόδια. Είθε ο Θεός να σε ευλογεί! Είθε ο Θεός να σε ευλογεί!

Σε ευχαριστώ πολύ! Βγάλτε αυτό από μέσα. Βγάλτε το τώρα. Δεν χρειάζεται. Τη λέμε Καμάλα, Καμάλα. Καμάλα είναι το όνομα της Θεάς, εντάξει? Kamal Lakshmi. Καμάλα. Είθε ο θεός να σε ευλογεί. Μπορούμε να τραγουδήσουμε λίγο, γιατί υπάρχουν ακόμα δύο κυρίες.

Και ο Χούγκο ακόμα πρέπει να το κάνει. Ωραία. Αυτό ήταν. Είθε o Θεός να σας ευλογεί. Ελάτε στην άλλη μεριά. Ποιες είναι οι κυρίες τώρα; Υπάρχουν άλλες κυρίες; Τέλος; Ωραία. Χρησιμοποιήστε το ίδιο νερό Μπορούν να χρησιμοποιήσουν το ίδιο νερό, γιατί υπάρχει ήδη πολύ. Τώρα μπορούμε να πούμε τα χίλια ονόματα του Καρτικέυα. Όχι, 108. Νόμιζα ότι χίλια θα ήτανκαλή ιδέα, αλλά ας είναι 108.

Ας δούμε πως θα πάει με τα 108. Πείτε τα δυνατά. Πείτε τα δυνατά, δεν είναι καθαρό. Όχι, όχι ακόμα. Φέρτε του άλλο ένα, ένα ακόμα, γιατί πρέπει να είναι καθαρά, αλλιώς δεν υπάρχει νόημα. Σε αυτά τα 108 ονόματα, αν παρατηρήσατε, δείχνουν ότι ο Καρτικέυα είναι η αθωότητα που δρα στη δεξιά πλευρά, στο Πίνγκαλα. Και αυτό συνδέεται πολύ με το Prana. Σας δίνει Prana. Prana είναι η ζωτική πνοή που παίρνουμε εισπνοή και εκπνοή. έτσι, συνδέεται με τη δεξιά πλευρά.

Επίσης συνδέεται με την αιωνιότητα - Anantari. Anantar είναι το φίδι, το Shesha. που είναι ο αδερφός του Βίσνου. Έτσι, είναι αυτός που απεικονίζεται εδώ σαν Καρτικέυα. Ονομάζεται Anantar. Και είναι η φωτιά. Είναι αυτός που πυροδοτεί μέσα σας την ικανότητα να καταναλώσετε τη δύναμη, και την ικανότητα να διατάζετε ανθρώπους και επίσης την ικανότητα να είστε ένα άτομο γεμάτο εξυπνάδα. Βλέπετε, ένα αθώο άτομο μπορεί να είναι πολύ έξυπνο. όλες αυτές οι ικανότητες εκφράζονται στο Σβαρούπα του Καρτικέυα στην κατάστασή Του. Σήμερα λατρεύοντας τον Καρτικέυα, πρέπει να ξέρουμε ότι ο Καρτικέυα αφυπνίζεται μέσα μας.

Και πρέπει να παλέψουμε με αυτή την ικανότητα. Είναι ο Νισκαλάνκα. Είναι ο πολεμιστής. Έτσι, από τον Γκανέσα, στον Χριστό, στον Νισκαλάνκα. Αυτά είναι τα τρία στάδια στα οποία ήρθε η αθωότητα. Από τον Γκανέσα, στον Καρτικέυα και τώρα στον Χριστό. Και από τον Χριστό στον Νισκαλάνκα. Με τη μορφή του Νισκαλάνκα είναι αθώος. και δεν υπάρχει καλάνκα, δεν υπάρχει ψεγάδι πάνω του, τίποτα. Είναι απολύτως καθαρός, άσπηλος.

Επίσης είναι δυναμικός. Και έχει όλες τις ποιότητες των Εκαντέσα Ρούντρας. Σημαίνει τις 11 ποιότητες ή δυνάμεις του Σίβα που μπορούν να σκοτώσουν Έτσι, έχει την ικανότητα να σκοτώσει και να καταστρέψει ό, τι είναι σατανικό και να δώσει ευλογίες και κουράγιο στους σκόλουθούς Του. Αυτός είναι η τελευταία ενσάρκωση, που ονομάζεται Kalaki. Με απλά λόγια Τον λέτε Kalaki, αλλά κανονικά είναι Νισκαλάνκα. Είναι το άσπρο άλογο. Έτσι, είναι ο Καρτικέυα που ιππεύει το άσπρο άλογο. Και το πώς η αθωότητα ωριμάζει μέσα σας είναι μέχρι το σημείο του Καρτικέυα. Αυτό ήταν σήμερα σε αυτόν τον τόπο, που αποκαλείτε Γερμανία, όπου ο Καρτικεύα πρέπει να γεννηθεί μέσα σας, να αφυπνιστεί μέσα σας. Είθε ο Θεός να σας ευλογεί!

Τώρα αν θέλετε μπορείτε να τραγουδήσετε μερικά τραγούδια σαν το "Ya Devi Sarva Buteshu", όποιο θέλετε. θα ήθελα να έρθουν μερικές γυναίκες εδώ, 7 παντρεμένες γυναίκες απλά για να με βοηθήσουν. Πρώτα ας έρθουν μερικά κορίτσια, αν υπάρχουν. Τα μικρά κορίτσια πρέπει να έρθουν πάνω. Σε λίγο, όταν θα Μου προσφέρετε τη γιρλάντα, εντάξει; Τώρα τα κορίτσια πρέπει να έρθουν. Που είναι τα κορίτσια; Όλα τα κορίτσια πρέπει να έρθουν. Που είναι τα υπόλοιπα κορίτσια που είναι εδώ? Εντάξει, ελάτε. Ωραία, ελάτε. Ελάτε και εσείς.

Και οι δύο. Εντάξει, ελάτε και εσείς. Και οι δύο. Καθίστε, καθίστε. Αν υπάρχει κανένα ανύπαντρο κορίτσι, μεγάλο ανύπαντρο κορίτσι, παρακαλώ να έρθει. Κάποια που δεν έχει παντρευτεί ακόμα. Κάποια, έλα. Μάλλον πάρτε αυτό. Ζητήστε κάποιον να το πάρει. Gregoire: "Σρι Μάτατζι, πριν τραγουδήσουμε τον ύμνο στη Θεά θα θέλαμε να σου διαβάσουμε μια βελτιωμένη εκδοχή του Πάτερ Ημών" "Μήτηρ Ημών Η εν τοις ουρανοίς Αγιασθήτω τω όνομά σου Ελθέτω η Βασιλεία σου Γεννηθήτω τω θέλημά σου Ως εν ουρανώ και επί της γής Τας Θεϊκάς Δονήσεις δος ημίν σήμερον Και άφες ημίν τα οφειλήματα ημών Ως ημείς αφίεμεν τοις οφειλείταις ημών Και μη εισενέγκης ημάς εις ψευδαίσθησιν (μάγια) Αλλά ρύσαι ημάς από του πονηρού Ότι σου εστί η βασιλεία και η δύναμις και η δόξα Του Πατρός και του Υιού και του Αγίου Πνεύματος Νυν και αεί και εις τους αιώνας των αιώνων.

Αμήν." Τόσο γλυκό.