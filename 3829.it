Shri Vishnumaya Puja, Shawnee, Pennsylvania (USA), 19 Settembre 1992.

Oggi celebriamo il puja a Shri Vishnumaya. In questa nazione dovete sapere chi è Shri Vishnumaya, e quali sono le sue relazioni mitologiche, anzi storiche. Vi ho già detto che l'America è la nazione di Shri Krishna; Egli è Kubera come del resto è anche Yama[1]. Poichè è Kubera, la gente è ricca, ha molto denaro, più che in ogni altro posto. Ma cercate di ricordare che dovete avere equilibrio, che il Potere di Shri Krishna è Mahalakshmi. Il principio di Mahalakshmi vi ricorda che la ricerca è importante. Il principio di Vishnu si manifesta dove esiste il suo Potere, Lakshmi, dopo che questo ha raggiunto un certo livello. Solo allora vi trovate elevati ad un nuovo livello di coscienza, di ricerca dello spirito, dove si attua il principio di Mahalakshmi, legato al canale centrale.

In America questo è avvenuto, ma la gente non lo sa, non ha discriminazione, non sa dove dirigersi per la propria ricerca. Molte persone sono rimaste incantate da falsi annunci e promesse; da persone, soprattutto in India, che hanno sfruttato il grado di sviluppo raggiunto dai ricercatori. Il loro modo di vendersi è fatto in modo che la gente, abituata a questo genere di 'marketing', si lasci convincere. Ho cercato ancora di avvertirli ma questo è ciò che accade in America; sono venuta qui per prima e li ho avvertiti, ho detto i nomi delle persone che facevano questi imbrogli, e anche che cos'erano nella loro vita precedente, che cosa facevano, ho descritto i loro poteri negativi e come cercano di manipolare la gente. Nessuno mi ha ascoltato perchè queste persone hanno compreso e sfruttato le debolezze degli americani, hanno gonfiato l'ego della gente, promettendo cose molto superficiali ma fantastiche, come poter volare a tre piedi da terra. E gli americani li hanno seguiti: si sono dedicati a tutte quelle assurdità, perchè pensavano fosse qualcosa di nuovo, di diverso. Non mi hanno voluto ascoltare perchè ho detto "Non voglio denaro". Anzi mi hanno detto che nessuno mi avrebbe seguito se non avessi chiesto dei soldi. Ho chiesto "Quanto Mi pagherete allora per questa cosa inestimabile?" e non mi hanno risposto. In queste persone il principio di Mahalakshmi non era stato risvegliato, e quindi non potevano capire che non bisogna pagare per conoscere la verità. Ecco perchè sono finiti in questa spirale di falsi guru, di cose superficiali.

Uno dei chakra legato a questo giorno speciale è il Left Vishuddi (Vishuddi sinistro), ed è un chakra molto importante. Se è bloccato si possono avere angina, spondilosi, e organi letargici. Questo Left Vishuddi è stato come una moda per gli occidentali, forse a causa del Cristianesimo che costringe a confessarsi e a dichiararsi peccatori, nati nel peccato. Per questo motivo vi siete sempre sentiti colpevoli, e quella colpevolezza si è accumulata nel Left Vishuddi. Penso che sia uno delle caratteristiche più marcate al giorno d'oggi: la gente in America si sente colpevole anche per le cose più insignificanti. Non hanno fiducia in se stessi, innanzitutto perchè pensano: "Siamo una nazione molto giovane, non abbiamo tradizioni". Potrebbero darsi molte arie e sembrare arroganti ma in fondo sentono il peso della mancanza di tradizioni. Come del resto pensano "Gli inglesi sono sofisticati, i francesi ancor di più, mentre noi siamo dei 'primitivi'". Queste sono le strane idee che hanno. A causa di questo in loro si è sviluppato un forte blocco al Left Vishuddi. Ecco perchè l'America ha così tanti problemi legati al Left Vishuddi.

Innanzitutto questo centro si blocca quando non volete affrontare i vostri errori. Dovete dire a voi stessi: "Ok, ho commesso questo errore, non lo farò più; perchè l'ho commesso? Perchè è accaduto?". Affrontateli semplicemente. Ma essi non vogliono; si sentono colpevoli per aver commesso questi errori e li accumulano qui, nel Left Vishuddi. Si ammassano proprio qui, come nere nuvole di colpa. Allora giunge Vishnumaya, che è come il tuono, o meglio, come la carica elettrica liberata dall'attrito tra queste nubi nere, tra l'altro catalizzatrice della pioggia. Per cui improvvisamente avviene uno shock, e queste persone diventano estremamente sensibili e nervose. Questo li porta a pensare "Perchè sono nervoso? Che problema c'è?": l'espressione della colpa avviene attraverso Vishnumaya.

Vi voglio parlare anche delle origini di Vishnumaya: era la sorella di Shri Krishna e nacque dopo di Lui. In realtà non era proprio Sua sorella, ma era la figlia di Nanda. Quando Shri Krishna fu portato via e affidato alle cure di Nanda e Yashoda, essi diedero la loro figlia in cambio, e il padre di Shri Krisnha La riportò indietro. Quando Kamsa chiese di vedere l'ottavo figlio di Devaki, gli mostrarono Vishnumaya e lui disse "Questo non è un maschio, è una femmina!". Prese la bimba in mano e la gettò in cielo da dove lei annunciò che Shri Krishna si era già incarnato e che lo avrebbe ucciso. Perciò Vishnumaya è colei che annuncia le incarnazioni, colei che annuncia che qualcosa di buono sta per accadere; inoltre è in grado di bruciare ciò che non è spiritualmente a posto.

Al tempo del Mahabharata, era nata come Draupadi, sorella di Shri Rama. Tutti voi conoscete la storia del Mahabharata, quindi non ve la racconterò. Quando Durshasana cercò di toglierle i vestiti, lei chiamò Krishna. Disse "Kri.." tenendo i denti stretti e poi terminò la parola "Krishna", e Lui era già lì; questo perchè pensava che dicendo "..shna" i vestiti sarebbero caduti lasciandola esposta a Durshasana. Non appena disse "Krishna", i vestiti caddero ma Krishna era già giunto da Dvarika. Questo viene descritto molto bene in hindi: (Dvarikame shora advayo). A Dvarika si sentì un forte numore, shora advayo, un tremendo rumore, come di tuono, perchè lei era la responsabile dei tuoni. (Shora advayo bhari, shanka chakra gada, padma Garuda la isidari). Krishna giunse con shanka, chakra, padma e Garuda[2]; con tutte le sue armi, giunse cavalcando Garuda per aiutarla. Le diede subito un sari, e affrontò Durshasana che cadde a terra morto.

Perciò Vishnumaya è la vergine; inoltre esiste in tutti e cinque gli elementi. Vi ho mostrato che sposò i cinque Pandavas[3]. Questo Potere della verginità in Lei, pose spesso la gente in pericolo, a causa degli orribili Kauravas[4], che volevano distruggere il dharma. Lei rimaneva ferma, indietro e diceva "Dovete combattere per il dharma, qualsiasi cosa accada". Krishna le dava sempre supporto, come deve essere nel rapporto fratello-sorella. Questo è molto importante in India e dovrebbe esserlo anche tra i Sahaja Yogi, dato che abbiamo i raki bandhan e l'uso di legare il giorno del Diwali un raki al fratello. Questo raki non è altro che il Potere di Vishnumaya, che protegge il fratello: il fratello protegge la sorella e l'amore di quest'ultima protegge lui. La relazione fratello-sorella è molto più importante di ogni altra relazione, perchè è pura, basata sulla protezione, sull'amore e sull'eguaglianza. Per esempio per la relazione genitori-figli non può essere la stessa cosa, ma anche quella nonni-nipoti può essere poco equilibrata; il fratello e la sorella invece sono della stessa generazione, hanno stesso modo di vedere le cose. Questa relazione è retta da Vishnumaya: in India abbiamo avuto un grosso esempio di come questo raki bandhan, questa relazione fratello-sorella, sia rispettata. Nessuno ci crederà perchè in questi paesi nessuna relazione è rispettata, forse non capirete.

Quando Alessandro Magno giunse in India, conquistò gran parte della nostra nazione, ma vi fu un re, un guru che lo sconfisse e lo mise in prigione. Alessandro aveva sposato una donna indiana ed era il giorno del raki purnima. Lei mise un raki in un piatto, lo coprì e lo mando a quel re. Così dissero al re "È giunto un raki" e lui rispose "Legatelo". Ma non sapeva di chi fosse, allora gli dissero che era di sua sorella. "Chi è mia sorella?" chiese. "È la moglie di questo re, di Alessandro." "Oh, Dio mio, come ho potuto fare una cosa simile? Allora è mio fratello!" Immediatamente andò alla prigione e si prostrò di fronte ad Alessandro chiedendo scusa: "Come ho potuto essere così stupido da arrestarti?". Alessandro era stupito; non riusciva a capire: "Cosa sta succedendo?". Il re gli disse "Chiedo il tuo perdono", lo fece uscire di prigione coprendolo di ornamenti per sua sorella. Alessandro proprio non riusciva a capire, sua moglie sorrise e gli disse "Sai, ti ho salvato con un filo" e glielo mostrò. "Come hai fatto a salvarmi con un filo?" "Oggi è il giorno in cui le sorelle possono legare questo filo ai loro fratelli, e i fratelli devono fare ciò che le sorelle vogliono. Così l'ho spedito a questo re guru e lui ti ha rilasciato". Alessandro pensò "Che persone sono questi indiani! Per un filo, rilasciano un nemico come me! Come posso abusare di queste persone? Sono simbolici a tal punto!" e disse "Sono spiacente", chiamò un poeta e gli disse di scrivere poesie "perchè gli indiani sono persone talmente sottili! Mi hanno rilasciato grazie ad un filo! Che grande fiducia, che comprensione, quella del fratello per sua sorella! E anche quella della sorella!"

Ora andremo più a fondo e vedremo bene questi problemi del Vishuddi. In occidente cerchiamo in continuazione di sentirci colpevoli e di tirarci fuori dai nostri errori. Le norme della vita occidentale sono così rigide: se mettete il cucchiaio dall'altra parte del piatto è finita! Cosa importa? Potete prenderlo lo stesso da questa parte! Se vi cade un pò di caffè, il senso di colpa rimarrà con voi per tutta la vita! Dopotutto il caffè deve essere versato! In fondo può accadere, magari è caldo... questo business del senso di colpa è veramente grande; nessuno si corregge, perchè tutti continuano a sentirsi in colpa. In questo modo iniziano a mancare tutte le sottigliezze della vita. In Sahaja Yoga in particolare, sentirsi colpevoli significa bloccare tutto il lato sinistro: non potete sentire bene le vibrazioni perchè questo ne è il veicolo, non si sente bene il lato sinistro. Si comincia a bloccare il lato sinistro fino a quando non si ottengono orribili malattie; solo allora si comprende.

La parte più sottile di Vishnumaya è che conosce la verità. Quando risplende, potete vedere tutto chiaramente. Anche per brevi attimi, mostra ogni cosa nel mezzo dell'oscurità. Allo stesso modo, quando Vishnumaya inizia ad agire in voi, mostra la verità. Ma se continuate troppo con il Left Vishuddi, Lei scompare; non è più lì ad aiutarvi o correggervi o mostrarvi la verità. Allora non sentite più niente, diventate assolutamente insensibili sul lato sinistro; e questo è un indicatore di eventuali malattie di lato sinistro. E

cco perchè abbiamo un numero così grande di problemi di lato sinistro in occidente rispetto all'India; lì ci sono più problemi di lato destro. Sentirsi colpevoli è sbagliato ed è un mito: se voi vi sentite colpevoli, che vantaggio ne traete? È solo un mito, un peso morto che portate sulle vostre spalle; è inutile! Se pensate di aver fatto qualche errore, affrontatelo: "Ho fatto questo errore, non lo ripeterò ancora". Se invece vi sentite colpevoli accumulate tutto qui e continuate a ripetere lo stesso errore finchè non diventate immune. Allora non ci si rende più conto nemmeno dell'errore; la gente sbaglia senza neanche sapere che sta sbagliando. Anche quella consapevolezza, quel senso di allerta scompare e pensate per ogni cosa "Che c'è di male?" È come per l'ubriacone: all'inizio beve e pensa "Non dovrei farlo", poi ne prende ancora un po', ancora un po'... e alla fine "Che c'è di male se sto bevendo? È perfetto!" Tutto questo inizia con il Left Vishuddi, perchè non affrontiamo gli errori. Non è importante il fatto che abbiate poche tradizioni: l'unica cosa importante è il vostro atteggiamento. Per gli Americani è molto importante affrontare i propri errori, perchè questa è la dimora di Krishna. Invece non vogliono affrontarli e diventano molto arroganti: ma Io so che sotto l'arroganza c'è un forte senso di colpa.

Qui sono anche molto collettivi, nel senso che si sono preoccupati del Vietnam, e di altri fatti internazionali. Si preoccupano di tutto ciò che accade nel mondo, sono loro che hanno fatto nascere l'O.N.U., ma nonostante tutto, questo senso di colpa li rende poco sensibili, soprattutto alle cose che rappresentano la realtà. Dovrebbero affrontare tutto ciò che è negativo e che evitano di affrontare. Per esempio, sostengono nazioni despotiche nonstante siano democratici; non dovrebbero farlo solo in politica, ma anche nella vita di tutti i giorni.

Solo allora si diventa veramente collettivi. Qui nessuno può dire "Ciò che stiamo facendo è sbagliato e dovremmo smettere" altrimenti viene dato per pazzo. Ad esempio Freud fu contestato da molte persone, ma nessuno le ascoltò. La stessa cosa è avvenuta con Sahaja Yoga: non Mi hanno voluto ascoltare perchè sono diventati immuni alla realtà, in ogni sua manifestazione! Non vogliono affrontarla, è troppo per loro! A causa di questo atteggiamento hanno dovuto arrangiarsi alla meglio e si sono spostati sul lato destro, sviluppando ogni genere di macchine, interessandosi alla scienza. Ma la scienza non può concludere molto perchè non può comprendere la totalità della realtà. Così Vishnumaya mostra la sua forza, facendo cose che spaventano la gente: infatti può penetrare in ogni elemento, permearlo. Ad esempio può penetrare nell'elemento acqua e creare una tempesta, oppure creare un terremoto attraverso Madre Terra; può fare qualsiasi cosa, perchè ha il Potere di entrare in ogni cosa molto facilmente. Tutti i problemi che l'America sta affrontando sono nati a causa del Left Vishuddi, creati da Vishnumaya.

Sono contenta che il programma di oggi sia dedicato a Vishnumaya, perchè voi Sahaja Yogi dovreste cercare di utilizzare e di venerare questo Potere. Lei vi vede tutti qui, ha cura di voi e vi mantiene. Dovreste convincere la gente qui in America, che il denaro non è tutto; potreste avere denaro, piaceri a non finire, ma non sarete mai soddisfatti, in pace con voi stessi nè diffonderete pace. Il denaro non può sostituire la realtà. Il problema è che la gente diventa così attaccata al denaro che il sistema dei valori crolla. Ho conosciuto una persona che ha costretto la propria sorella a prostituirsi e gli ho detto "Cos'è questo? Cosa stai facendo?" "Che c'è di male? Guadagnamo un po' di soldi!" mi ha risposto. Fanno qualsiasi cosa per guadagnare denaro; per cui non c'è castità, che è la base, il fondamento dell'essere umano. Quando insultate la verginità di Vishnumaya -maya è il Suo gioco- contraete malattie incurabili.

Lei è la vergine e rispetta la verginità: tutti coloro che vanno contro questo principio vengono puniti da Lei. Non parlo solo delle donne, ma anche degli uomini, che hanno tutti il Left Vishuddi e credono che la verginità valga solo per le donne. Anche gli uomini che non rispettano la loro castità, la loro verginità vengono colpiti da Vishnumaya. Non mi sorprende che Los Angeles sia considerata sempre in pericolo; questo avviene a causa di tutto ciò che producono, il cinema e tutto il resto. Nonostante Sahaja Yoga si sia ormai stabilito anche a Los Angeles, è comunque un pericolo: Vishnumaya è una delle shakti piu potenti, perchè Lei gioca con l'illusione, crea la maya e la distrugge, può bruciare qualsiasi cosa. La vostra foresta sta bruciando -65 ettari di terra-: chi ha fatto tutto cio? Vishnumaya. Non ha bisogno neanche di  un fiammifero, può bruciare qualsiasi cosa! Questo bruciare vi dà l'idea della carica elettrica: in molti casi di lebbra la gente Mi diceva "È come se ci fosse una carica elettrica che fuoriesce da qui".

Vishnumaya è anche colei che corregge, quindi non sentitevi colpevoli, affrontate i vostri problemi. Quando nascondiamo i nostri errori in nome del senso di colpa, Lei ce lo fa vedere, a livello individuale, collettivo, nazionale e internazionale; infatti può permeare ogni cosa, e questo le dona la Sua sottigliezza. Ma la gente non riesce a collegare i disastri con le proprie azioni, non capisce perchè sia avvenuta una tale catastrofe, cosa è successo. È venuto un grande tifone, e arrivato ad un certo punto, improvvisamente ha cambiato direzione ed è andato verso le Hawaii. Per quale motivo? Nelle isole Hawaii, a Kauai, c'è uno svayambhu di Shiva e la gente sta facendo lucrosi affari, imbrogliando e guadagnando molti soldi in nome di Shiva. Il tifone è arrivato all'improvviso, nessuno ha compreso come sia potuto accadere. Tutte queste manifestazioni della natura, tempeste, terremoti, frane, inondazioni, sono opera di Vishnumaya; tutte le catastrofi naturali sono causate da Lei. È l'unico modo in cui può scioccare le persone, ma queste devono comprendere che i disastri sono collegati ai loro errori.

Alcuni studenti indiani mi hanno detto che in America sono stati spinti ad assumere droga e a fare anche altre cose. Continuavano a ripetere loro "Fatelo! Siete solo dei codardi!" finchè alcuni di loro provarono. Ciò che li sorprese è che, mentre essi sapevano che era una cosa sbagliata, quelli che li hanno spinti non pensavano fosse sbagliato, pensavano anzi di essere dei grandi martiri, o dei liberatori. Non capivano che questo tipo di libertà è così distruttiva! Quando il vostro Left Vishuddi è completamente bloccato, perdete del tutto la discriminazione, localizzata nell'Hamsa chakra, e non sapete più cosa è costruttivo e cosa distruttivo; anzi accettate per lo più solo le cose distruttive. Cercate di fuggire dicendo "Che c'è di male?"; ecco come è nata la violenza, ecco come è nata la corruzione: dicendo "Cosa c'è di male?" . Perchè se fate qualcosa di sbagliato e lo lasciate nel Left Vishuddi, è finita: alla fine diventate immuni a quel genere di azioni distruttive e continuate a farle.

Come fare per uscire da questo stato in cui non riconoscete ciò che è sbagliato? L'unico modo è dedicarsi a Sahaja Yoga nel giusto modo: innanzitutto affrontare se stessi. Se iniziate ad affrontare voi stessi, comprendete che avete commesso degli errori: "Ho commesso questo errore: non importa, non ho intenzione di sentirmi colpevole per questo, se capitassi nella stessa situazione non lo farei un'altra volta. Inoltre non ho nessuna intenzione di sentirmi colpevole per il mio passato". Con questa fiducia in voi stessi potete sbarazzarvi completamente dei blocchi al Left Vishuddi. È un problema anche quando Io vi dico qualcosa: temo sempre che iniziate a sentirvi colpevoli. Io vi sto semplicemente dicendo una cosa per correggervi mentre voi vi sentite colpevoli per averla fatta: "Madre mi sta dicendo che ho fatto questo..". Voi pensate al passato: "L'ho fatto"; Io vi sto dicendo di non farlo più. Affrontate il vostro errore: qualsiasi cosa abbiate fatto vi è stato perdonato, è andato; altrimenti interverrà Vishnumaya. Questo è molto importante: da una parte c'è lila, il gioco, che fa dire "Tutto il mondo è bellissimo"; dall'altra c'è il senso di colpa: pensiamo che, sentendoci in colpa, possiamo risolvere ogni nostro problema.

Questa parte è come un magazzino di immondizia: non ci rendiamo conto che questa immondizia ci dà problemi, ed è compito di Vishnumaya bruciarla. Così succedono molte cose, perchè Lei lavora con la Sua maya, a modo Suo: come accadde a quella donna estremamente di lato destro. Cercava di dominare chiunque, ma nessuno aveva il coraggio di dirglielo, perchè lei si sarebbe adirata. Per cui dicevano "Lasciamo stare". Io invece glielo ho detto: "Sei molto di lato destro, domini chiunque, tutti hanno paura di te". Lei rispose "No Madre, non è vero" "Va bene, ti stavo solo dicendo una cosa; faresti meglio a credermi oppure andrai incontro a dei problemi". Quel giorno stesso stava scendendo dalle scale e cadde. Poi mi disse "Madre, la mia mano destra è rotta, la gamba destra è rotta" e così via. Le dissi "Vedi cosa accade?" e mi rispose "Adesso so perchè è successo". Ciò che desidero farvi notare è che non voleva ascoltarMi: le persone di lato destro hanno una particolare abilità nel mettere tutto qui, nel loro Left Vishuddi. Io dico sempre che questo è una conseguenza dell'ego: coloro che tentano di dominare, di controllare tutti, coloro che si arrabbiano, mettono tutto lì e ciò si ritorce contro di loro. Cercate di comprenderlo: quando vi sentite colpevoli, non fate del male solo a voi stessi ma anche agli altri.

Vishnumaya si arrabbia molto per due altri motivi: uno di questi è il fumo. Se fumate molto, Vishnumaya reagisce e può causare cancro, o rovinare la vostra gola: col fumo si possono prendere ogni genere di malattie alla gola, al naso e alle orecchie. Dopo una, due, tre volte inizieranno a dire "Che c'è di male?" e porteranno come esempio qualche uomo di ottantatre anni che fuma ancora! È come portare come esempio gli eroi cinematografici e dire "Quell'uomo e quell'altro hanno ucciso la loro moglie, per cui dovremmo ucciderla anche noi"; "Dovremmo fumare anche noi": la cosa che ci sta distruggendo diventa più che giusta e iniziamo a fare esattamente ciò che fanno loro, senza renderci conto che distruggeremo noi stessi come loro hanno distrutto se stessi.

Dovremmo comprendere molto chiaramente i Poteri di Vishnumaya: se cerchiamo di ripetere i nostri errori, mettendoli qui nel Left Vishuddi, diventiamo vulnerabili ad ogni genere di malattie. Quindi se fumate potete diventare molto vulnerabili al cancro alla gola. La seconda cosa che la gente non conosce bene sono i mantras. In india c'è gente che recita ogni mattina cento volte lo stesso mantra, chi trecento volte, chi cinquecento. Vishnumaya è detta anche mantrika: è Lei a dare potere ai mantra. Se non siete collegati al Potere Divino, si ha un corto circuito: se continuate a ripetere i mantras sviluppate problemi alla gola, cancro, anche problemi di stomaco -infatti non c'è differenza tra Krishna e Vishnu-. Voi siete come un telefono quando recitate i mantra: se il telefono non è collegato, alla lunga va fuori servizio. Anche se recitate mantra sbagliati, cioè detti prima della vostra connessione con il Divino, il vostro Left Vishuddi si rovina.

Questo accade spesso in India: supponiamo che siate ad esempio un grande affarista. Avete guadagnato molto denaro, e vi sentite colpevoli per tutte le cose negative che avete fatto, mercato nero, eccetera. Allora costruite un grande tempio a Shri Vishnu, oppure distribuite ogni genere di cose ai poveri, sentendovi soddisfatti. Sono in grado di commettere ogni genere di peccati, di cose senza senso; poi, con il denaro guadagnato fanno un dono a Shri Vishnu pensando che Lui sarà molto contento e non li punirà. Ma Lui è Kuvera! Come potete donarGli qualcosa: è Kuvera! È Lui a darvi il denaro, come potete dare qualcosa a Kuvera, il Dio della ricchezza? È molto comune questo, in India: c'era un uomo molto cattivo e corrotto, veramente una persona orribile.

Aveva portato via moltissima terra ai poveri e ai contadini, così donò un po' di terra al Mahatma Gandhi: questa terra era così cattiva che non ci si poteva neanche far crescere un cactus! E lui andava in giro a dire "Ho dato un sacco di terra a Gandhi!": cercava di giustificarsi per aver preso la terra ai poveri. Questa è un'altra scappatoia che la gente trova: "Fa' ciò che vuoi, e alla fine sii generoso". Questo modo di coprire i vostri errori può essere molto ingannevole; non funziona con Vishnumaya: Lei vi conosce alla perfezione. Se usate questi trucchetti con Lei, vi mostrerà i Suoi poteri. Si può dire che tutti i problemi di lato sinistro siano causati dal potere di Vishnumaya: vi punisce, come del resto vi dona la luce, e vi corregge.

Dovremmo essere molto grati di celebrare oggi questo puja speciale a Vishnumaya, perchè penso che sentirsi colpevoli sia una delle maledizioni dell'occidente, specialmente dell'America. Oggi dovete tutti promettere, pronunciando questo mantra con il cuore: "Madre, non sono colpevole di nulla". Ecco tutto. Se dite questo dovreste sentirvi molto felici: "Non sono colpevole di nulla, non mi sento nè mi sentirò in colpa". Quando smetterete di sentirvi in colpa non farete più cose sbagliate, perchè come potreste gestirle? Non potreste usarle per i vostri sensi di colpa, perciò che vantaggio c'è nel fare qualcosa di sbagliato, che giunge nella testa? Non potete più metterlo nel Left Vishuddi, per cui non farete nulla di sbagliato.

Immediatamente comprenderete che "Se farò qualcosa di sbagliato dovrò affrontare l'errore" e non ci sarà più spazio nel Left Vishuddi per le vostre azioni sbagliate: se uno ha una casa molto piccola e qualcuno gli porta qualcosa egli dirà: "Non portarla, non ho spazio qui, sono già pieno!". La cosa migliore è non avere nessun senso di colpa; se ho sbagliato dirò "Va bene, ho fatto questo errore, lo ammetto, non lo farò più; ma non ho nessuna colpa". Sarete sorpresi: smetterete completamente di fare cose sbagliate, perchè non ci sarà spazio libero per la colpa. Per cui è molto importante oggi celebrare Vishnumaya: sono molto felice del tour in America, questa volta sono davvero contenta, perchè penso che Sahaja Yoga abbia funzionato ovunque molto bene. Se non ha funzionato non sentitevi colpevoli, ma affrontate il problema "Perchè non ha funzionato?".

Il problema è nei Sahaja Yogis, non dovreste accusare nessuno di ciò; cercate di vedere quali errori avete commesso, piccoli o grandi, e affrontateli: "Ho fatto un errore". Ma se dite "Spiacente...", significa che andrà tutto nel Left Vishuddi. Ammettere il proprio errore è una cosa bellissima, e molto gentile nei vostri confronti. In Sahaja Yoga è uno dei mantras più potenti per tutti gli occidentali. Dovrebbero dire in continuazione a tutti gli alberi, alla natura intorno a loro "NON SONO COLPEVOLE": migliorerebbe anche il problema ecologico, perchè non fareste più azioni nefaste per l'ambiente, stareste attenti, non sbagliereste per poi dire "Oh, cosa ho fatto! Non avrei dovuto!". Il punto è: "Perchè l'hai fatto la prima volta?". La prossima volta non lo farai più! Molti problemi si risolveranno, se li affronteremo, e li correggeremo, con coraggio.

Per voi Sahaja Yogi è possibile, perchè siete separati dal vostro essere, potete vedere il vostro corpo, la mente, l'ego, e sapete come metterli a posto. Non siete quelle cose, siete lo Spirito; con la luce dello Spirito potete correggere tutte queste cose. Ma questo senso di colpa vi blocca e non vi fa correggere gli errori, o portare qualcosa di costruttivo nella vostra mente. Questo potrà risolvere molti problemi in America e in tutto il mondo occidentale. Lo stesso vale per gli indiani: non devono sentirsi generosi per una piccola donazione, devono correggere i propri errori, affrontarli.

È uno stile differente: gli indiani sono molto bravi a trovare scuse e scappatoie, ma c'è sempre Vishnumaya a mostrare che non ci sono scappatoie, non c'è bisogno di condannare o degradare se stessi, o sentirsi inferiori. Io Mi direi "Va bene, Nirmala, ti ho visto: hai fatto questo": separatevi da voi stessi, andate presso un fiume a parlare, o presso l'oceano dite "Ho fatto questo errore, non lo ripeterò". Potete fare promesse a tutti gli elementi: se fate questo, Vishnumaya riceverà il messaggio e non entrerà in nessuno di questi per disturbarvi. Dovremmo entrare nell'oceano e dire "L'America non è colpevole per ciò che ha fatto". Perchè qualsiasi cosa abbiamo fatto, dovremmo pagare per questo. Non si risolve niente, mettendo tutto qui. Con la Realizzazione la genetica cambia completamente; allora potete andare dalla natura e dire: "Non siamo più colpevoli ora, abbiamo la Realizzazione". Tante catastrofi in questa nazione possono essere evitate grazie a voi Sahaja Yogis.

Che Dio vi benedica.
NOTE:
[1] Kuvera è il tesoriere degli dei, Dio della ricchezza, mentre Yama è il Dio della morte.

[2] Shanka è la conchiglia, padma il loto, chakra  la ruota e Garuda il veicolo (vahana) di Vishnu

[3] Vishnumaya, nella forma di Draupadi, sposò infatti Arjuna e i suoi quattro fratelli

[4] 4 Cugini e avversari dei Pandavas