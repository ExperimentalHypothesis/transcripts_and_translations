Пуджа за Рождения ден на Шри Матаджи

Делхи, 21 март 2001 г.

Днес всички Вие се събрахте да празнувате Моя 78-ми рожден ден. С любящите си ръце окачихте тези красиви балони като за деца. Както ви казах вчера, трябва да станете наясно със себе си. Просто се опитайте да разберете дали обичате другите така, както Мен. Това е много по-лесно да се изясни чрез интроспекция - доколко обичате ближните и доколко се грижите за тях. Ако това се случи, много от проблемите на Сахаджа Йога ще бъдат разрешени много бързо.

Както вече съм ви казвала, хората в Сахаджа Йога все още преследват парите. Те мислят, че тук може да спечелят. Аз съм учудена. Тук не е мястото, където това може да стане. Тези хора ще бъдат изобличени много бързо. Ако сте загрижени за вашето влияние в Сахаджа Йога като лидер, вие също печално грешите. Това не е мястото да станете политик или да заработите пари – по-добре идете на съответните курсове. Ако сте дошли в Сахаджа Йога, това, което трябва да получите, е океан от любов в сърцето си, който също да установите в другите. Именно любовта ви помага да действате така красиво и меко. Както винаги съм казвала, ако обичате своята страна, никога няма да можете да бъдете нечестни. У вас няма да има други интереси, освен освобождението на вашата страна. В нашата страна имаше две велики цели - някои от вас може би не знаят. Някои хора издържаха в тези мъчителни условия, само защото обичаха своята страна. Вашата страна е духовността. Това е страна на пълното наслаждение, страна, където са установени мирът и покоят, и ако обичате тази страна, как може да имате тези глупави идеи за пари, власт и т.н. Както знаете, никога не съм се безпокоила за тези неща в Моя живот. Разбира се, на нас са ни нужни пари за работа или за друго нещо, но няма нужда да ги гоните и преследвате. Аз съм удивена, че след толкова години на тежък труд от Моя страна все още има хора, които не са се освободили от глупостите си, което не мога да разбера. Те трябва да знаят, че ще бъдат изобличени много скоро. През тази година много неща ще излязат наяве. Ако вие не обичате Сахаджа Йога, не обичате вашата Майка, тогава се носите след тези глупости и напълно се обърквате. Ако искате да се саморазрушите, идете на друго място, а не в Сахаджа Йога. В Сахаджа Йога трябва да знаете, че действително трябва да сте й предани и честни. Трябва да се наслаждавате на своята честност, на своята любов и щедрост. В противен случай ще бъдете изобличени и къде ще отидете тогава? В какво положение ще се окажете ако продължавате да вършите такива неща? Ако напуснете, би трябвало да отидете в ада, защото след като сте били в рая на любовта, а все още продължавате да се безпокоите за глупости, много бързо ще се окажете в ада. Аз виждам това много ясно.

Не би трябвало да говоря тези неща на Моя рожден ден, но тази година е годината, когато всичко ще бъде проявено. Бъдете много внимателни. Никой не трябва да загуби през тази година. Какво да се прави – на Моя рожден ден трябва да каже тези неща. Знаете, че съществуват определени енергии. Знаете, че през различните години започват да действат различни енергии. Сега е настъпило времето за действие на енергията на разобличаването. Дали сте лидер или не, ако правите нещо нечестно, ще бъдете разкрити и наказани по съответен начин. Ще бъдете наказани не от Сахаджа Йога, а по много различни начини, чрез които тези сили действат.

На първо място е това, което наричаме Алакшми. Алакшми означава това, че за ваше наказание ще се окажете разорени. Няма да имате пари. Ще бъдете разобличени и ще попаднете в затвора.

В този благоприятен ден, трябва да кажа, че не бива да правите неща, които са неблагоприятни. Вчера в лекцията ви казах , че вие знаете какви сили има във вас, на какво можете да се наслаждавате, какво да споделяте и как се получава всичко. Но отначало трябва да знаете способни ли сте да правите всичко така или правите всичко наопаки. Бях изумена да чуя, че след толкова години хората не са оставили изкушенията,

които са имали по-рано. На рождения ми ден трябва да си спомните колко години сте в Сахаджа Йога. Трябва да разберете от колко време сте тук, колко пъти сте празнували Моя рожден ден и как вие сте израствали за това. Как сте се променили, как се наслаждавате и как сте попили всички качества на Сахаджа Йога.

Първото и най-важно качество на един Сахаджа йоги е, че той е длъжен да бъде абсолютно честен. Той е дошъл тук не за да печели пари, не за да придобие власт, а за това да живее в един нов прекрасен свят, който ние създаваме. Ние трябва да създадем този свят за всички хора, за целия свят - даже за онези, които живеят в джунглите, за онези, които се изгубиха из Хималаите. За всички тях трябва да разпространяваме това прекрасно съществуване, чувството за себеуважение и достойнство. Много е важно да се види наистина ли уважавате себе си. Много е важно да това. Ако не знаете как да уважавате себе си и тичате след безполезни неща, то какво може да се каже? Що за качества сте развили в Сахаджа Йога? Как да правите бизнес? Или какво? Много е тъжно, но все още има такива хора, които придават значение на подобни неща. Аз зная, че преодоляхте толкова много, достигнахте твърде много, което за човека е просто невъзможно, но както и преди сред вас има хора, които приемат глупостта.

Много е приятно, че празнувате рождения ми ден. Така приятно е да видя всичко това. И Моето желание е вие да бъдете Моите украшения, така че целият свят да види вашата стойност, вашето велико разбиране, че всички вие сте Мои деца. За вас работя всяка минута, всеки миг от Моя живот. Аз мисля за вас и искам да изработя това по един прекрасен начин, така че да бъдете действително добри хора, идеални, особени хора с разбиране. Така че трябва да чувствате този ден като ваш рожден ден. Когато сте напълно изчистени, ставате Нирмал, абсолютно чиста личност с любов и това е денят на вашето второ раждане. Длъжна съм да ви кажа всички тези неща, защото съм шокирана, че някои хора не разбират своята ценност. Ето защо ви казвам, че сте длъжни да познаете себе си. Преди всичко Аз съм Духът. Духът това е отражението на Всемогъщия Бог. Ако вие искате да живеете като обикновени хора, трябва да сте вън от Сахаджа Йога. Но ако мислите, че трябва да покажете своята работа на всички, ако сте горди със себе си, елате в Сахаджа Йога и се опитайте да разберете, че тук не трябва да имате всички тези слабости. Когато Кундалини се издига, тя преминава през всичките шест чакри, като ги осветява. Аз мога да се отнасям търпеливо вас, но Кундалини ще ви накаже. Тя ще направи всичко необходимо за вашето поправяне. Но ако тя открие, че не е възможно да ви поправи, тогава не зная какво ще стане, как това ще заработи. Много е просто да се дойде в Сахаджа йога, да се движите тук и всичко да се изработва. Но ако се опитате да се държите като обикновени хора, то няма да можете да останете в Сахаджа Йога и ще бъдете изхвърлени. И ако това се случи, къде ще се окажете?

В този благоприятен ден трябва да ви помоля да бъдете благоприятни. Да не правите нищо неблагоприятно. Ние наричаме това протокол. Това са дребни неща, които са много благоприятни. Много фини неща, които показват вашата благоприятност. Не е нужно да заучавате това, то идва автоматично и вие се наслаждавате на вашата благоприятност. Вие ставате свети и чисти. То става ваше качество. И когато това стане, този ден става и ваш рожден ден. Както знаете, вие сте родени втори път. И досега бяхте деца, а сега пораснахте. Този растеж трябва да се вижда във всичко. Когато човек расте, той се опитва да изрази себе си. Така и вие трябва да изразите своя растеж и дълбочина в Сахаджа Йога. Виждала съм малки деца, които са толкова зрели и разумни. Мисля, че те са велики светци, родени отново. Ако по стар навик тичате след глупави неща, ако сте изпълнени с алчност, по-добре сами оставете Сахаджа Йога и можете да намерите друг път за тези неща. Удивително е как хората не разбират своето място в Сахаджа Йога. Аз познавам много хора, които действително са прекрасни Сахаджа йоги. Те имат пълно право да се наричат Сахаджа йоги или Махайоги. Но това е възможно само ако вие действително израствате вътрешно и вашия Дух сияе, като чист кристал, като океан от любов. Тогава връзката е установена и имате знания за всички чакри. Вие знаете как да издигате Кундалини, как да се грижите за хората, как да ги чистите. С всички тези знания, с този живот, който получихте, сякаш сте получили мляко за своите енергии. Вие трябва

да станете енергични. Не можете да бъдете летаргични. Ако сте летаргични, не сте Сахаджа йоги. Сега трябва да сте подвижни, защото знаете какво е вашето “Аз” и какво трябва да направите за другите. Вероятно вие сте били велики търсачи в миналите си животи, което сега ви е довело в Сахаджа Йога. Но все още по стар навик продължавате да търсите някакви глупави неща. Така не можете да растете.

Най-главното, което трябва да разберете, е как растете в своята любов. Виждате уплашен, строг човек, който разговаря грубо – той не е Сажаджа йоги. Истински Сахаджа йоги е този, който гледа, слуша, обича, който е много щедър. Вие сте хора от особено качество и това трябва да се проявява във вашия живот. Аз зная, че ме обичате много. Вече съм ви казвала, че вие сте Моите украшения, че вашият живот е Моето украшение, а това как се държите ще бъде оценено високо от света. Така е за да помните, че трябва да растете. Трябва да станете много дълбоки личности, празнувайки вашия собствен рожден ден. Старайте се да наблюдавате всекидневно какъв е вашият опит, какво сте видели, с кого сте се срещали, как сте разговаряли.

На практика Аз зная името на всеки един от вас. Практически познавам също и вашата Кундалини. Зная чия Кундалини е в ред и чия не е. Познавам толкова много хора. Питат ме как зная толкова имена и как мога да ги помня. Не знам как става това, но когато погледна някого, Аз виждам неговата Кундалини и по нея узнавам кой е този човек. Може да има хиляди и хиляди Кундалини, но Аз зная кой кой е, защото ги обичам. Когато обичате някого, вие знаете кой е той. Това не е тази глупава любов, която се нарича “роман”. Това е много дълбоко чувство. Когато вие пристъпвате в градината на своята любов, отвсякъде чувствате прекрасен аромат. И когато мислите за тези прекрасни хора, които са били светци, велики спасители, а сега Сахаджа йоги, то чувствате такава признателност, че сте достигнали това състояние на колективно наслаждение.

Никога не съм ви поставяла никакви ограничения. Правете каквото искате, както искате. Никога не съм се безпокоила за това, но има изпитателна област и вие се намирате в нея. Ако не проверявате себе си, как ще разберете колко далече сте стигнали. По този начин вие сами проверявате себе си, сами изпитвате себе си и сами трябва да си издадете сертификат. И онова, което става в този случай, е, че започвате да разбирате, да разбирате толкова много неща, които никога не сте разбирали.

Знанието, така нареченото знание е лъжовно. Но на вас – на всеки един от вас - се дава истинското знание. Съвсем ясно знаете всичко за всяко нещо, за всички аспекти, за всичко, което ви заобикаля. Трябва точно да знаете какво е положението с вас, къде се намирате и какво правите. Това не означава, че имате по-малко енергия. Но за тази цел трябва да постигнете дълбочина. Както да кажем има кладенец, а ви е необходима вода. Ако ведрото не се спусне , как може да извадите вода? Ако ведрото ви е пълно с камъни, каква полза от кладенеца? Така всичко е вътре в нас. Сахаджа Йога е начин да се вглъбите и да разберете себе си, един прекрасен и чест начин. И именно на това трябва да се наслаждавате, а не на безполезните неща след които тичате и си мислите, че са важни.

Аз вече ви казах какво е това Шудха Ичха – Кундалини (чистото желание). Защото нечистите желания никога не могат да ви донесат удовлетворение. Искате да купите някаква вещ, а после сте недоволни; желаете да купите друга и пак сте недоволни, и пак купувате нещо. Защото това не е истинско желание. В това е и принципът на икономиката – никога не сте удовлетворени. Купувате, купувате, купувате и в резултат на това, че купувате толкова много вещи, цялата промишленост се разрушава. Ето какво става в Америка. Така става, защото всичко, което правите, се връща обратно като бумеранг.

Това не се случва с духовното израстване. То е цвете, аромат, прекрасен опит да бъдеш самия себе си. Това е като да влезеш в една прекрасна райска градина. И ако искате да изпитате това чувство, изоставете всички безполезни идеи, цялата светска суета, освободете се от всичко и тогава ще почувствате, че сте там, където трябва да бъдете. Няма да имате съмнения, няма да имате желания, няма да се чувствате неудовлетворени. Но някои хора са все още на много ниско ниво. Аз зная за това, но не го им казвам. Знам, че през тази година всички те ще бъдат разобличени. Тогава какъв е смисълът да правите

нещо, за което ще бъдете разобличени и целият Сахаджа свят ще гледа на вас като на престъпници? Никой няма да ви уважава. Трябва да се откъснете от това и когато стигнете тук, ще имате възможност да се издигнете.

Вашите очи трябва да гледат нагоре, а не надолу. Трябва да виждате стъпалата нагоре, а не надолу. Трябва да виждате стъпалата нагоре и да ги изкачвате. Казвам ви, по тези стъпала ще влезете в благоуханната градина, във вашата собствена градина, която е толкова прекрасна. Иначе ще се изгубите в светската майа. Толкова много хора се заблудиха.

Иначе защо дойдохте в Сахаджа Йога? Оставете безсмислените си идеи, постарайте се да се обърнете към духовността, към вашата духовност. Във вашия свят трябва да имате чистота и с помощта на Сахаджа Йога чистотата лесно може да бъде установена. Трябва да се подобри вашето качество на свидетел. Това състояние трябва да бъде установено така, че с обусловеностите и реакциите на вашето его да бъде свършено. За да няма повече реакции, а само наблюдение отстрани. Истинското знание идва винаги от състоянието на свидетел. Ако не умеете да наблюдавате отстрани, то всяко ваше знание идва от егото или от обусловеностите. Това не е абсолютно знание. По този начин, за да получите абсолютното познание, трябва да постигнете състоянието на абсолютен свидетел, да достигнете състояние, в което сте абсолютно чисти. Не обвинявайте себе си ако все още не сте такива – винаги е така с хората. Но вие можете да преодолеете всички недостатъци във вашата духовна енергия.

Какво трябва да направите за това? На първо място - интроспекция. Първо се опитайте да се отделите от себе си и да кажете: “Привет господине, как вървят нещата?” Започнете с това “Привет, какво става с тебе?”. Ще започнете да виждате себе си отвън и да отхвърляте всичко, което не е ваше. Не е нужно да правите жертви. Всъщност удовлетворението прави всичко. То наблюдава всичко и вижда всичко, свидетелства и в същото време узнава всичко. Вие разбирате всичко. Не е необходимо да се казва нещо, няма нужда от излишни приказки. Удовлетворението само изразява себе си. Ако сте чиста личност, ако вашите помисли и желания са чисти, тогава има само издигане.

И пак трябва да кажа за Кундалини, за това, че вътре във вас тя трябва да бъде абсолютно установена, напълно изразена вътре във вас, напълно просветляваща ви. Ето такава Кундалини трябва да имате. Това е възможно само ако не пречите на растежа си. Ако позволявате на себе си да растете, тогава растете.

Както знаете Аз започнах това дело едва през 1970 г. и не затова, защото не можех да започна по-рано, не защото имаше много лоши хора, а защото желаех да има дълбочина във всичко, свързано с Кундалини. Аз трябваше да отработя всички комбинации, а след това помислих дали мога да намеря път, с помощта на който всички тези комбинации биха се подредили в една линия. Само тогава Кундалини се издига. И това заработи и се случи само поради чистото желание. Защото Ми е мъчно да гледам хора, които пилеят живота си за безполезни неща, които не могат да се наслаждават на нищо, нямат истинска любов към нищо, нямат истински чувства.

Това, че наблюдавах хората внимателно, беше една премерена и обмислена стъпка от Моя страна. Защо хората постъпват така? Защо се държат така? Защо не разбират? Защо са груби? Защо крещят? Защо се карат?

Защото им липсва равновесие. Ако чрез интроспекция започнете да виждате този дисбаланс, ще разберете как да се изчистите. И действително да поработите над това. Просто трябва да работите над своите чакри. Вижте коя чакра е засегната, къде е проблемът. Трябва да уважавате себе си по такъв начин, че да станете свой лекар. Сами ще знаете всичко за себе си. ”Какво не е наред с мен, защо получих това? Защо е засегната именно тази чакра?” Това е познанието, което получавате вътре в себе си, но само след като опитате да откриете всички тези блокажи. Това ви се дава за вашия растеж, за да станете велики хора. Велики хора, които правят историята и които са уважавани. Като всички големи светци. Та нали те не знаеха как да издигнат Кундалини - нещо, което вие знаете. Вие имате особеното познание как да издигате Кундалини, как да разбирате къде е проблемът. А също така как да кажете на хората по един прекрасен начин с любов за

проблемите им. Така че посланието на вашия Дух е да се обичате един друг. Ако не обичате някого, тогава какво става с вас, какво толкова лошо има в човека? Ако той е Сахаджа йоги, може би във вас говори ревноста, завистта, че все още не сте такъв. Просто се наслаждавайте на братските отношения – в тях има толкова хармония. Защото са създадени с любов. Всичко, което е създадено с любов, е хармонично. Ако се наслаждавате на общността от хора, на техните постижения, се създава такава хармония сред хората. Не мога даже да го опиша с думи. Сякаш сте в райска градина. Такива чувства би трябвало да изпитвате когато ставате едно със себе си. Всъщност, когато познавате вашата същност, тогава сте така щастливи. Защото вашето “Аз” е толкова прекрасно, вие сте прекрасни. Да знаете за всички тези ваши качества е такава наслада и това състояние трябва да съществува във вас.

Понякога гледам как се наслаждавате на танците, песните или на нещо друго и това е чудесно. Но през цялото време вашият Дух трябва да “танцува” от най-незначителни неща. Ако видите нечие произведение, ако видите нечия доброта, отношение, вие чувствате цялата им дълбочина. Например днес видях знамето на независимостта. Преди видях как това знаме беше спуснато и отново издигнато и как едно друго знаме бе спуснато. Не бих могла да ви кажа какви чувства ме изпълниха. Имах чувството, че справедливостта е победила, истината е възтържествувала и това чувство и до днес е силно. Когато виждам знаме, си спомням цялата история. Колко хора се пожертваха, колко зрели бяха всички те. И знамето се издигна заради това. И вие защитавате същите идеи. Вие защитавате всички тези жертви и всичко онова, което трябва да бъде постигнато, за да се подобри човечеството. Трябва да работите над себе си, трябва да постигнете много заради другите. Какво можете да направите за другите? Какво може да постигнете заради тях? Какъв е най-добрият начин развиете в себе си онези качества, които да ви направят абсолютно уникална личност? Говорих ви за това, че имаше много велики лидери и велики личности, които се помнят от хората. Какво толкова велико имаше в тях? Защо все пак хората ги помнят толкова дълго време? Например Шиваджи Махарадж беше такава личност - велика душа с такива принципи. В речите си и чрез постъпките си той възхваляваше живота. Едновременно с това той беше и много храбър. Когато притежавате такива качества, няма да избягате от това, което е важно, няма да се страхувате, няма да се лутате, а ще знаете как да намерите решение, какво да направите, за да се получи всичко. Това ще се случи с вас, ако действително познавате себе си, ако във вас я има енергията на безстрашието и мъдростта. Ще имате мъдростта и смелостта и те ще са онова, което представлявате сами по себе си и което ви дава много храброст. Това не е лутащият се Дух или безумството, това не е грубостта, а едно много спокойно безстрашно отношение.

Има една история за един китайски светец. Един крал го помоли да научи неговия боен петел да се бие. По това време имаше боеве с петли. Светецът каза: “Добре, донеси тук твоя петел”. И сигурно е налял някоя мъдрост в главата на петела. И когато доведоха петела да се бие, се разбра, че петелът просто си стои. Той не напада, а просто си стои. И тогава всички петли побягнаха от бойното поле. Защото този стоящ петел имаше силата на мъдростта и силата на храбростта. Храбростта, когато е сдържана, е много силна. Не се налага да бомбардирате някого, нито да убивате някого, а просто смело да отстоявате своята позиция. И това е още едно качество, което проявявате и което е много вежливо.. Няма борба, няма нападение, просто вие смело си стоите и просто правите онова, което е правилно. Това е възможно при вас сега, защото имате връзка с Божественото, с Парамачайтанйа. То ще ви помогне да постигнете това, което искате.

Много съм щастлива да ви кажа, че днес много от вас, толкова много от вас, са добри Сахаджа йоги. Но ако откриете, че някой не е такъв, веднага ми съобщете. Моля ви, съобщете ми ако някой се опитва да контролира всичко и се опитва да прави пари в Сахаджа Йога или проявява похот или алчност.

По такъв начин, когато всичко във вас заработи, ще знаете, че тази е областта на Дхарма Ютха. Това означава, че се придържаме към Дхармата. Дхарма означава не религия, а Вишва Нирмала Дхарма. Ние отстояваме нашата религия.

Съществува негативност, която се нарича Адхарма и която се съпротивлява, но ние отстояваме Дхарма. Докато не станете дхармични, не ще можете да постигнете нищо в Сахаджа Йога. В чужбина съм виждала хора със странни идеи, които казват например “Майко, аз съм женен, но съм влюбен в друга жена. Какво да правя?”. Аз отвърнах: “Отивай си.” Това е всичко. Просто си тръгнете. Или пък жена казва: “Аз имам връзка с друг мъж. Какво да правя?”. Казвам й: “Напусни, напусни Сахаджа Йога. За тебе няма полза от Сахаджа Йога. И Сахаджа Йога няма полза от тебе”. Това е пълен подбор. За тях няма място в Сахаджа Йога. Така бихме казали в Индия.

В Индия също имаме проблем с честността. У нас има нечестни хора. Аз мисля, че проблемът идва от нашия характер, поради това у нас има много продажни хора. Индия стана много корумпирана. Преди 35 години никога не бях чувала тук за корупция, а сега това идва и в Сахаджа Йога. Но ако това стане в Сахаджа Йога, тези хора ще бъдат изобличени и наказани не от Мен, не от вас, а от собствената им Кундалини.

Мисля, че Ме разбирате, че днес малко се безпокоя за тези хора, които дърпат Сахаджа Йога надолу. Те трябва да разберат, че Аз разбирам всичко и когато нещата станат зле, нека не винят Мен. Така всяка страна има особености по отношение на онова, в което тя греши. Ние сме тук не за да правим нещо погрешно, не сме тук, за да се проявяваме като непорядъчни хора, а затова да покажем колко сме съвършени, че сме чудесни, каквито сме всъщност. Не бива да се оприличаваме на онова, което сме били. Това са нови предели, нова област, която сме достигнали, и нека се наслаждаваме на тази велика област. Мисля, че всички ме разбирате, че днес се малко се притеснявам за хората, които дърпат Сахаджа Йога надолу. И те трябва да разберат, че Аз разбирам всичко и когато няма да им е добре, нека не винят Мен за това. Очевидно е, че те дори не са близо до Сахаджа Йога.

Сахаджа Йога ви пречиства всеки ден. Вие виждате нечий опит, виждате човек, събитие и всичко това ви пречиства. Да предположим, че видя някой нечестен човек. Започвам да проверявам дали самата Аз не правя нещо нечестно. Представете си, че вие самите сте си съдия, който ви поправя отвътре. Къде се намирате? Намирате ли се на пътя на поправянето? Така ще приключите с всичко това.

Вчерашната лекция ви хареса, но тази е нейно продължение. Вие сте велики хора, които могат да спасят целия свят. Трябва да отбележа, че никога не съм очаквала, че това ще се случи с Мен през Моя живот. Но то се случи и Аз ви виждам много велики. Особено жените трябва да работят над себе си. Защото Аз съм жена, а жените имат способността да обичат и понасят. Очаквам, че всички вие ще станате прекрасни Сахаджа йоги и нищо не ще може да убеди целия свят така, както вашата работа, вашата възвишеност, а също и силата на вашата любов.

Когато мисля за целия Мой опит с хората, Аз се чувствам много щастлива. Виждам как хората преодоляха много трудности. Сега живеем в нов свят. И в този нов свят новата раса на Сахаджа йогите трябва да покаже своето постижение, трябва да покаже своята сила, своята храброст и разбиране. Това не е сериозно, а е радостно. Вие трябва да чувствате радостта в себе си, защото всичко е по силите ви. Всичко това се намира винаги във вас и вие трябва да го приемете.

Сега ви поздравявам по случай Рождения ден. Сега вие хората получихте ново раждане, ново разбиране, нови качества на личността. Опитайте се да приемете това ново качество на личността. Опитайте се да уважавате тази личност. Тази личност е и вашето “Аз”.

Нека Бог да ви благослови!