20 heinäkuun 2008
Guru Puja
Campus, Cabella Ligure (Italy)
Guru Puja, "How to Become a Guru", Cabella Ligure, 20 July 2008

Tänään on hieno päivä kaikille sahaja yogeille, koska teidän Sahasraranne on auennut, ja pystytte tuntemaan Jumalan olemassaolon.

Jos sanotaan että Jumala on, se ei riitä, ja Jumalan kieltäminenkin on väärin, hyvin väärin ja ihmiset jotka ovat sanoneet niin, ovat kärsineet. Vain itseoivalluksen jälkeen te tiedätte, että on olemassa Jumala ja värähtelyt. Se on suuri avautuminen kaikkialla maailmassa. Siksi se on yksi tärkeimmistä päivistä teille. Monet teistä ovat tunteneet viileän tuulen käsissänne ja sen tulevan ulos aivoistanne. Jotkut ovat kasvaneet Sahaja Yogassa, jotkut eivät. Jotkut jatkavat vanhojen tukostensa kanssa. Minun täytyy sanoa, että monista voi tulla guruja, siis opettajia, ja teidän tulee olla kuin opettaja. Ollaksenne opettaja teidän täytyy tuntea Sahaja Yoga, sen teoria ja käytäntö, läpikotaisin, ja sitten teistä voi tulla guru. Se on suuri vastuu, gurulta vaaditaan paljon ymmärrystä.

Ensinnäkään teillä ei saa olla egoa; teillä ei saa olla tukoksia missään chakrassa; teidän täytyy olla täysin puhdas koko ajan ja värähtelyiden tulee virrata molemmissa käsissä. Jos ne virtaavat yhdessä kädessä, mutta eivät toisessa, ette voi tulla guruksi. Teidän täytyy olla täydellinen Sahaja Yogi. Vain silloin voitte olla guru, ja moni teistä pystyy siihen, mutta ensin teidän täytyy varmistua: oletteko pystyvä guruksi vai ette? Nöyryydessä ymmärrätte sen. Ne, jotka uskovat voivansa olla guruja tulevat olemaan guruja koska minä en voi nyt matkustaa paikasta paikkaan ja teidän tulee tehdä työni, antaa oivalluksia ihmisille. Teidän täytyy pystyä antamaan massoille itseoivalluksia, vain silloin teistä voi tulla guru. Jos pystytte antamaan massoille itseoivalluksia, sitten voitte tulla guruksi. Voitte käyttää minun valokuvaani mutta oivalluksen tulee tulla teiltä eikä valokuvasta. Vain silloin voitte olla guru. Naiset tai miehet, molemmat voivat tulla guruiksi ja levittää Sahaja Yogaa kaikkialle.

Kaikilla kiertueillani, Kanada on jäänyt paitsi ja pyytäisin joitain teistä menemään Kanadaan, koska se on hyvin kaunis paikka, ja siellä on hyvin kauniita Sahaja joogeja. Teidän täytyy hoitaa tämä. En voi mennä kaikkialle, mutta teidän täytyy mennä muihin maihin ja luoda siellä sahaja yogeja. Pystytte siihen. Ensialkuun voitte käyttää valokuvaani, mutta myöhemmin voitte vain laittaa valokuvan sinne, käyttää omia voimianne ja antaa itseoivalluksen. Pystytte siihen, ja niin me voimme levittää Sahaja Yogaa kaikkialle maailmaan. Olen tehnyt parhaani, mutta luulen etten voi enää matkustaa, joten kerron, että teidän täytyy ottaa ohjat ja saada se toimimaan. Se ei tarkoita että kumoatte minut, ei suinkaan. Olen kanssanne ja joka paikassa missä työskentelette - laittakaa minun valokuvani, mutta oivallus tulee teidän antaa ja yrittäkää antaa itseoivallus massoille. Jos se ei onnistu, sitten tiedätte että ette ole guru.

Jos voitte antaa massoille oivalluksen, vain silloin olette guru. Muuten ette ole. Voitte käyttää valokuvaani, mutta teidän täytyy antaa oivallus ihmisille. Se on gurun merkki. Sitten tiedätte jo eri keskukset, ja mitkä asiat ihmisistä puuttuvat. Olen kertonut hyvin selvästi. Samoin ymmärrätte, että ne jotka tulevat saamaan itseoivalluksen, heillä on jotain epäkohtia ja ymmärrätte, mitkä chakrat heillä tukkeutuvat. Te tiedätte kuinka nuo chakrat puhdistetaan, joten kertokaa heille miten ne puhdistetaan. Teistä on tullut Sahaja Yogan mestareita joten teidän täytyy tietää mitä tulee tehdä. Jos luulette, että olette mestari, jos uskotte, että olette mestari, silloin teistä voi tulla guru.

Mutta aivan ensiksi teidän tulee varmistua ja ymmärtää itsessänne, oletteko guru vai ette. Nyt on teidän velvollisuutenne antaa oivalluksia ihmisille ja voitte antaa jos värähtelynne ovat kuin gurun. Naiset myös, heitä kutsutaan nimellä gurui, ei guru, mutta gurui, voi heitä kutsua myös nimellä guru. He voivat myös tehdä tätä työtä oikein hyvin. Silloin ihmisten ongelmien ratkominen ei ole vaikeaa. Kun he saavat itseoivalluksensa, heidän ongelmansa ratkeavat. Se on suuri voima joka teillä on, käyttäkää kaikki sitä. Voitte aluksi käyttää ryhmää jos haluatte, ja myöhemmin tehkää itsenäisesti. Voitteko te kaikki kuvitella, jos teistä tulee guruja, kuinka paljon sahaja yogeja meillä tulee olemaan maailmassa? Mitä opetattekin, teidän tulee myös harjoittaa.

Jos ihminen juopottelee, hänestä ei voi tulla guru. Ihminen joka flirttailee ja elää moraalitonta elämää, ei voi tulla guruksi. Tutkikaa itsenne ensiksi: Oletteko puhdas vai ette? Jos monet riivatut ihmiset yrittävät tulla guruiksi, he eivät pysty. Katsokaa rehellisesti valokuvasta jos olette riivattu, ette voi tulla guruksi. Guruksi tuleminen on ensin itsensä arvioimista, itsensä ymmärtämistä, ja sitten teistä voi tulla guru. En halua kertoa kenellekään yksityisesti, mutta te kaikki pystytte ymmärtämään. Neljä tai viisi ihmistä voivat yhdessä ottaa selvää toisistaan ovatko he kunnossa vai eivät, puuttuko jotain, onko heissä tukoksia. Mutta jos he sanovat, että olette kunnossa, silloin voitte tulla guruksi ja voitte saarnata Sahaja Yogaa. Tämä on velvollisuutenne.

Näin Sahaja Yoga tulee kasvamaan. Muuten kun jään eläkkeelle tai en matkustele, Sahaja Yoga joutuu täysin hukkaan. Joten teidän täytyy kantaa soihtua, sitä valoa, se on nyt teidän velvollisuutenne. Teillä on itseoivalluksenne. Minä synnyin se velvollisuus kanssani, synnyin sen ymmärryksen kanssa. Ja nyt tekin ymmärrätte itseänne. Älkää tuomitko itseänne, antakaa oivalluksenne toimia, ja olkaa hyvin varovaisia: älkää tulko itserakkaiksi. Teidän täytyy olla nöyriä, hyvin nöyriä kaikkien kanssa. Ja ratkaista tämä, sillä jos he eivät ole oivaltaneita sieluja, teidän ei tule tuomita heitä, vaan kertoa heille kärsivällisesti ja suloisesti, että he eivät ole kunnossa. Kertokaa heille kuinka meditoidaan, kuinka parannutaan.

Se on valtava vastuu. Minä olen tehnyt tätä työtä ja te pystytte siihen myös. Kaikista teistä täytyy tulla guruja. Tämä on Guru Purniman päivä ja siunaan teitä kaikkia, jotta teistä tulee guruja. Mitä teillä nyt onkin, älkää heittäkö sitä hukkaan, vaan käyttäkää ihmiselämän parantamiseksi. Jos haluatte, aloittakaa neljän tai viiden ryhmissä. Sitten jakaannutte. Antakaa tälle aikaa. Teillä on oivalluksenne mutta teidän täytyy antaa oivalluksia muille, muuten teidän tilanne ei ole hyvä, se ei ole normaali. Tänään haluan kertoa teille mitä ominaisuuksia gurulta vaaditaan.

Ensiksi, hänen täytyy olla riippumaton ihminen. Se ei tarkoita että luopuisitte perheestänne tai mitään, mutta teillä täytyy olla kiintymätön asenne - jos joku perheestänne tekee väärin, teidän täytyy mennä pois hänen luotaan. Toiseksi, oivalluksessanne voitte nähdä, että voitte levittää iloa ja poistaa heidän ongelmansa. Olette nähneet mitä minä voin tehdä, tekin voitte tehdä sen. Teillä on siihen voimat - mutta ei teeskentelyä. Ei teeskentelyä, muuten tahraatte Sahaja Yogan maineen. Jos olette itsestänne varmoja, vain silloin tulette guruksi ja voitte tehdä Sahaja Yogan työtä. Annan teille kaikki siunaukseni ja kaiken tukeni, jotta otatte tehtävänne ja tulette guruiksi. Teillä voi olla kaikki pujat ja voitte käyttää valokuvaa. Olette nähneet kuinka se toimii, ja jos jollain on epätasapainoja tai tukoksia, teidän tulee kertoa ihmiselle, kuinka ne korjataan. Valokuvalla se on kaikkein parasta.

Teidän tulee kertoa hyvin nöyrästi, mitä tulee tehdä, ja voitte pelastaa kaikki ihmiset. Enää en ole käytettävissä siinä mielessä, olen tehnyt parhaani ja luulen etten voi tehdä tätä uudestaan. Syy ei ole vanha ikäni, mutta haluan antaa teille täydellisen vapauden levittää Sahaja Yogaa. Olette saaneet sen ilmaiseksi ja teidän myös täytyy antaa se ihmisille ilmaiseksi - älkää veloittako siitä. Vain pujapäivinä, olkaa varovaisia että ette laita itseänne pujaan. Ennen kuin olette varmistaneet ja olette varmoja, että olette luoneet vähintäänkin 100 sahaja yogia, hyviä sahaja yogeja, silloin he voivat tehdä teille pujaa, mutta parasta on vain katsoa ja odottaa. Ette päädy pitämään pujaa ennen kuin... olette luoneet noin 1000 ihmistä kukin. Silloin teillä on oikeus pujaan. Mutta voitte tehdä pujaa minun kuvallani, kunnes olette täysin kunnossa. Pääasia on, että luotatte itseenne.

Älkää tuomitko itseänne. Olette kaikki oivaltaneita sieluja, mutta ne, jotka mielestään soveltuvat siihen, voivat yrittää tulla guruiksi. Teidän pitää olla hyvin kärsivällisiä etsijöiden suhteen. Ette voi olla vihaisia ja kuumaluontoisia. Elleivät he todella yritä aiheuttaa teille hankaluuksia, ' ette saa menettää malttianne. Teidän pitää olla hiljaisia. Monet guruista ovat hyvin kuumaluontoisia, tai ovat ennen olleet, heidän kaikki aikansa taisi mennä sapen kiehumiseen, eivätkä he siksi saaneet kovin paljon järkevää aikaan. He eivät pystyneet antamaan itseoivallusta. Joten, minun pitää varoittaa teitä - hillitkää luontonne. Katsokaa itseänne, jos aina suututte, teistä ei voi tulla guruja.

Gurun pitäisi olla hyvin rakkaudellinen henkilö. Täynnä rakkautta ja ymmärrystä muita kohtaan. Teidän pitää olla nöyriä, ette saa olla epäystävällisiä, huutaa ihmisille. Jos he käyttäytyvät huonosti, pyytäkää poistumaan, mutta älkää huutako heille. Jos joku käyttäytyy mielestänne sopimattomasti, pyytäkää häntä kohteliaasti poistumaan, mutta teidän ei tarvitse suuttua tai huutaa hänelle. Joten teillä on nyt suuri vastuu. Teillä on itseoivalluksenne ja 4-5 hengen kesken voitte muodostaa ryhmän Sahaja Yogan levittämiseksi, antaaksenne itseoivalluksia ihmisille. Kokeilkaa sitä. Tietenkin voitte käyttää valokuvaani, mutta teidän tulee kokeilla taitojanne. Koettakaa ymmärtää nyt, mikä on vastuunne.

Kun teille annetaan jokin virka, teidän tulee aina kantaa tämän viran mukana tulevat vastuut. Samaan tapaan, jos teistä tulee guruja, sen mukana tulevat tietyt vastuut, kuten että oman käytöksenne tulisi olla moitteetonta. Alussa ette voi sanoa heille, etteivät he voi käydä kirkossa, etteivät he saa tehdä sitä sun tätä. Antakaa heille itseoivallus ja puhukaa sitten heille. Alussa ette voi kehottaa heitä mihinkään, muuten he vain alkavat vältellä teitä. Hyväksykää heidät sellaisina kuin he ovat. Älkää heti alkuun yrittäkö parantaa sairauksia. Voitte toki käyttää valokuvaani, mutta älkää yrittäkö itse parantaa. Myöhemmin, jos teillä on hyvä luottamus voimiinne, voitte 4-5 hengen voimin työskennellä sairaiden kanssa. Se ei ole helppoa, voitte itse joutua epätasapainoon.

Ennen työskentelyä tehkää aina itsellenne suojaus. Suojauksen tekeminen on hyvä tapa. Oikeastaan aina ulos mennessänne, teidän pitäisi tehdä suojaus. Olkaa niin hyviä ja vakuuttavia puhujia kuin mahdollista. Te tiedätte niin paljon nyt ja voitte puhua heille. Se on hyvin suuri vastuu. Itse olen työskennellyt sen parissa vuodesta 1970 ja olen tehnyt kovasti töitä tähän päivään asti, enkä voi enää jatkaa. Nyt minun pitää mennä takaisin ja levätä, kuten minua on kehotettu ja olette varmaan samaa mieltä. Mutta voitte kertoa minusta jos se on tarpeen, ja käyttää minun valokuvaani. Aina kun teillä on meditaatio, käyttäkää kuvaani.

He, jotka ajattelevat soveltuvansa johtoon, tai guruiksi, heidän tulisi ensin tarkistaa omat värähtelynsä. Meditoikaa valokuvaani ja tutkikaa itseänne. Teidän pitää olla täysin rehellisiä, että olette sataprosenttisesti tasapainossa, ilman tukoksia, ja silloin teistä voi tulla guru. Teidän täytyy olla. Aluksi voitte opettaa kahta, kolmea ihmistä. Itse aloitin viiden kanssa, joten voitte kuvitella miten siinä edetään. Kokeilkaa parin, sitten viiden tai useamman kanssa. Myöhemmin voitte myös mainostaa. Jos olette antanut itseoivalluksen, sanotaan nyt vaikka, olette antaneet itseoivalluksen kymmenelle, voitte aloittaa oman ryhmänne, tai järjestönne, miksi haluatte sitä kutsua, ja laitatte sen toimimaan. Teillä on nyt kaikki voimat.

Teillä on oikeus siihen. Mutta teillä täytyy olla oikeanlainen temperamentti. Aluksi pitää olla hyvin kärsivällinen ja kiltti. Hyvin kiltti. Vähitellen huomaatte, että osaatte parantaa ihmisiä. Aluksi voitte käyttää siinä valokuvaa apuna, ja myöhemmin voitte itsekin parantaa. Ensiksi katsotte värähtelyistä, mitkä keskukset ovat tukossa, mitkä ovat hyvässä tai huonossa kunnossa. Siten teidän tulee korjata ne itsessänne. Jos jotakin on vialla teidän tulee korjata ne, ja vasta sitten tulla opettajiksi. Ette voi tulla guruksi vain hyväksymällä, että olette guru, teidän tulee olla hyvin, hyvin... tiukka itsenne kanssa.

Teidän tulee arvioida itseänne. Aluksi teidän pitää tutkia, voitteko tulla guruiksi, ja sitten voitte kertoa minulle, miten edistytte. Olen hyvin iloinen lukiessani, montako oppilasta teillä on, ja niin Sahaja Yogan tulee levitä, ei epäilystäkään. Se ei voi jäädä paikoilleen vain koska lähden eläkkeelle, vaan koska meillä on niin paljon sahaja yogeja, se voi kasvaa ja kukoistaa. Luullakseni en voi enää matkustaa ja menen takaisin. Enkä voi enää tulla takaisin. Se ei ole mahdollista. Joten teidän on parasta pärjätä itseksenne. Teidän pitää kirjoittaa minulle, jos teillä on hankaluuksia. Jos joku on epätasapainossa tai teillä on ongelmia.

En usko, että lehdet alkavat arvostella teitä. He ovat tehneet sen minulle, mutteivät varmaankaan teille. Luvatkaa kaikki minulle, että yritätte tulla guruiksi. Minä en ottanut teiltä rahaa. En ottanut teiltä mitään. Haluan vain, että levitätte Sahaja Yogaa. Ihan alussa, edes pujissa älkää ottako vastaan lahjoja tai rahaa. Voitte ottaa hieman rahaa heiltä jos teidän tarvitsee vuokrata jokin iso halli tai tila, mutta se tulee myöhemmin. Koettakaa aluksi opettaa muutamaa ihmistä. Se tulee olemaan hyvin toimiva juttu.

Pujaa teidän ei pitäisi antaa heidän tehdä teille, ainakaan aluksi. Ennen kuin teillä on 300 sahaja yogia, ette voi pyytää heitä tekemään teille pujaa. Voitte käyttää valokuvaani pujissa alkajaiksi. Olkaa hyvin varovaisia, koska teillä on nyt voimia, ja se saattaa hemmotella teidän egoanne. Ehkä alatte ajatella, että olette jotakin suurta. Ei. Teidän pitää pelastaa maailma. Se on minun elämäntyöni, ja pyydän teitä kirjoittamaan minulle Intiaan, jos teillä on mitään vaikeuksia. Kertokaa minulle myös, miten levitätte Sahaja Yogaa, mitä eri puolilla tapahtuu, olisi ilo tietää. Uskon teidän ymmärtävän, minun täytyy siirtyä eläkkeelle.

En voi enää matkustaa. Jos teillä on mitään kysymyksiä, voitte kysyä minulta... Ne, jotka uskovat voivansa tulla guruiksi, nostakaa kätenne. Oi, noin monta. Nostakaa yksi käsi, älkää molempia. Jos joku yrittää ansaita tällä rahaa, sanokaa, ettei se ole oikein, voitte myös kirjoittaa minulle. Ette voi tehdä Sahaja Yogalla rahaa, ainakaan aluksi, mutta kun teillä on n. 3000 ihmistä, voitte juhlistaa kaikkia juhlapäiviä palvonnalla. Mutta teillä pitää olla ainakin 3000 oppilasta kullakin, ennen kuin voitta pyytää tekemään pujaa. Joistakin ei voi tulla guruja, heillä on tukoksia ja ongelmia. Jos teillä on ongelmia, älkää ryhtykö guruksi, muussa tapauksessa se voi vaikuttaa teihin. Mutta jos olette mieletänne puhtaita ja avoimia, silloin teistä voi tulla guruja.

Onko teillä mitään kysymyksiä? Olen avaamassa kansainvälisen Sahaja Yoga -keskuksen, ja kun teillä on 300 uutta sahaja yogia, voitte pyytää heitä tekemään pujan ja ottaa korvauksen. Ennen tätä, jos otatte vastaan rahaa, voitte lähettää sen Sahaja Yoga -keskukseen. Tässä keskuksessa tulee olemaan noin 11 jäsentä, tulen julistamaan sen. Jos teillä on kysyttävää, kysykää minulta nyt. Ensimmäisiltä 300 hengeltä ette ota rahaa, kuin enintään vuokriin ja muihin menoihin, mutta ette ota yhtään rahaa itsellenne. Nyt voitte nostaa taas kätenne - kuinka moni haluaisi olla guru? Jumala siunatkoon teitä! Onko teillä kysyttävää? Voitte ottaa rahaa järjestönomaisesti. Eli jos teidän tarvitsee vuokrata tila, kovaääniset tai jotakin vastaavaa, mutta ei ottaa rahaa omaan käyttöönne.

Teidän tulee olla sen suhteen varovaisia. Kunnes teillä on 300 sahaja yogia. Voitte muodostaa ryhmän, jossa on 5-10 henkeä, ja aloittaa tämän työn. Tulette nauttimaan siitä. Kysykää minulta, jos teillä on ongelmia. Minun pitää mennä Kanadaan, en ole ollut siellä, joten yritän löytää siihen aikaa. Ensin minun pitää mennä Venäjälle, sitten Kanadaan. Teidän pitää työskennellä enemmän omassa maassanne kuin ulkomailla, näin aluksi, ja sitten voitte levittää Sahaja Yogaa ympäri maailman. Katsotaanpa taas, kuinka moni haluaa tulla guruksi? Oi!

Miten suuri määrä. Kiitos hyvin paljon. Kiitos. Kiitos teille kaikille.