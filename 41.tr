Shri Diwali Puja. Temisoara (Romanya), 25 Ekim 1992.

Bugün Diwali Puja'yı kutluyoruz.  Bence hepiniz, İngilizce öğrenmeyi deneyebilirsiniz.  Çok basit bir dil ve daha iyi olur. Sadece hepinizin İngiliz dilini öğrenebileceğinizi söylemek istiyorum. Benim kasetlerimden bu zor değil. Tabii ki, sevginin dili evrenseldir, ona ait bir alfabe yoktur, sorun budur (Shri Mataji güler).  Kelimeler yok ve kelimeler yok.

(Tercüman konuşur)  Shri Mataji, özür dilerim.  O kadar duygu yüklüyüm ki, fazlasıyla duygu yüklü.  Sözlerinizi takip edemiyorum gördüğünüz gibi. Her şey, tüm diller kafamda. Bir başkasının tercüme etmesini isteyebilir miyim? Sözlerinizi takip edemediğimi hissediyorum.

Shri Mataji:  Hayır, iyi olacak. Yakına gel hadi (Kahkaha ve alkış).  Nasıl ifade edeceğimi bilmiyorum.  Ben de çok fazla duygu yüklüyüm. Bu öyle güzel bir buluşma ki, tüm dünyadan hepimiz buradayız.    Hepimiz öyle bir saf bir sevgiyle sarmalandık ki ve Ruslar da geldiler. Şans eseri biraz tapasya yapmak zorunda kaldılar.

Diwali'nin anlamı, yaklaşık beş güne yayılmıştır ve hepsi bir şekilde birliktedirler, bu beş günün hepsi bir araya getirilmiştir. Bu nedenle onların farklı görünümleri vardır fakat her bir görünümde ortak bir nokta vardır, bu da Tanrıça'nın başrolde olmasıdır. Şimdi, ilk gün evin hanımına ibadet edilen  gündür, bu gün mutfak için bir tür kap satın almalısınız veya ev hanımının kullanması için bir çeşit alet veya  evin hanımına bir hediye de olabilir. Bu kadına saygı gösterilmesi gerektiği söylenir fakat onlar da saygıdeğer insanlar olmalıdırlar. Eğer saygıdeğer değillerse onlara nasıl saygı gösterilebilir? Şimdi, hepinizi Batı etkisine karşı uyarmalıyım. Batı etkisinde para her şey demek olmuştur.  Ahlak, karakter, tüm değer sistemi bitmiştir, bu yüzden Sahaja Yogiler olarak bizler, tüm bunları durdurmalıyız. Anlamamız gereken ilk şey, toplumun tamamen Gruha Laksmi'lere bağlı olduğudur.  Yani bu, bir ev kadınının yüksek karakterli, saygıdeğer ve onurlu bir bayan olması gerektiği  anlamına gelir. Toplum onun sorumluluğundadır ve o huzur, anlayış yaratmaktan ve sevginin ne olduğu hakkında tam bir fikir vermekten sorumludur.

Bence onun sorumluluğu erkeklerinkinden çok daha zor ve süptildir ve o, ailenin Shakti’sidir bu yüzden onurlu ya da olgun olmayan bir şekilde davranmamalıdır. Örneğin, diyelim ki her kadın anne olmak ister fakat Batı ülkelerinde pek çok kadın bunu istemiyor, özellikle de Amerika'da.  Çünkü vücutlarının bozulacağını ya da bir şey olacağını, bu yüzden kocalarının onları çekici bulmayabileceğini düşünüyorlar.  Yani karı-koca arasında sürekli devam eden delice bir yarış vardır.  Koca pek çok kadının peşinde koşar ve pek çok kadın, kadın da erkeklerin peşinden koşuyor ya da kocalarına hükmediyorlar. Bu çılgın yarışta çocuklar ihmal edilir, ev ihmal edilir ve bu ikisi arasında her zaman devam eden bir tartışma vardır.

Bu yüzden, kadınlar bu tür çılgınca bir yarış konusunda bu kadar boyun eğici olmamalıdırlar.  Onurlarını korumalılar, şahsiyetlerini korumalılar, kocalarına aldırmadan çocuklarına bakmalılar.  Şimdi çok yaygın olarak kabul gören en kötü şey boşanma ve bu yüzdende, erkekler onları boşayacak ve zor durumda kalacaklar diye korkuyorlar. Fakat batıda her zaman kanuni bir hüküm var, eğer bir koca bir başka kadınla evlenirse ya da bir şey yaparsa,  çocuklara ve anneye, onlara bakmaya yetecek kadar para verilir. Bu tür durumlarda kadınlar eşlerini düzeltmek için uğraşmalılar ve bunun için savaşmalılar fakat eğer eş tavrını değiştirmezse onunla olan bağlantı, tamamen koparılmalıdır. Eğer koca cehenneme gitmek istiyorsa, bırakın gitsin, neden siz aynısını yapmak istiyorsunuz?  Ne de olsa sizin Dharma'nız var, kendi hayatınız var ve sadece kendiniz için endişelenmelisiniz ve eğer o anlamıyorsa unutun onu.

Bu kadar sorumsuz ve aptal bir adama sadece acımak lazım fakat kişi kocanın ayak izlerini takip etmemelidir çünkü sizin çok daha geniş bir sorumluluğunuz var. Bir insan daha genç gözükmeye çalışmamalı ve kocanızı size bağımlı tutmaya çalışarak sürekli olarak hayatınızı sadece sefil bir hale getirisiniz çünkü bununla, güçlerinizi, Shaktinizi kaybedeceksiniz. Fakat eğer eşiniz karakter sahibi bir insansa o zaman ona saygı duymalısınız, onu her açıdan desteklemelisiniz ve ona mümkün olduğunca hoş görü göstermelisiniz.

Dün gördüm, pek çok bayan saçlarını kestirmiş, lütfen bu moda girişimcilerinin elinde oyuncak olmayın, sizi nasıl aptallaştıracaklarını biliyorlar. Bu girişimciler reklam yoluyla insanları aldatmaya  çalıştıkları için, korkunç şeylerin olduğunu gördüm. Geçenlerde Paris'te bize altı inch uzunluğunda (15 cm) etek giymemiz gerektiğini söylediler ve şimdi hiç bir yerde uzun etek bulamıyoruz.  Düşünün,  tüm bu soğuk ülkelerde, bir çoğunun damarlarında varis oldu. Onlar saç için, vücut için, yüzler için stiller başlatırlar, onlar her türlü saçmalığa başladılar fakat Sahaja Yoginiler onların ne yaptıklarını anlamalıdırlar, hiç bir şekilde onların tuzağına düşmemelisiniz.

Siz ailenin Tanrıçasısınız sizin Shaktiniz var ve siz çok dikkatli olmalısınız. Bunun da ötesinde sizler Sahaja Yoginilersiniz ve bu yüzden Sahasrara'nıza hiç kimsenin dokunmasına izin vermemelisiniz. Sizin gücünüz iffetinizden gelir. Hindistan'da binlerce kadın hiçbir erkeğin vücutlarına dokunmasını istemedikleri için intihar ettiler. Şimdi siz Sahaj kültürdesiniz ve Sahaj kültürde biz çok onurlu bir şekilde davranmalıyız. Sizler küçük kızlar olduğunuz zaman da Tanrıçasınız, o zaman masumsunuz, sonra evlendiniz. Evli bir kadın olmanız çok büyük bir şeydir, çok hayırlıdır.

Evlendikten sonra çocuklarınız oldu. Bu sizin için daha da büyük bir onurdur çünkü sizler annelersiniz.  Bizler aktris değiliz, bizler anneyiz ve siz anne olmaktan dolayı gurur duymalısınız, çocuklarınızla gurur duymalısınız.  Sonra büyükanne olursunuz. Bu bence çok büyük bir başarıdır ve siz yaşınızla, büyükanne olmakla gurur duymalısınız. Eğer genç görünmek için mücadele ederseniz çok yaşlı görüneceksiniz. Bakın, Anneniz, yetmiş yaşında ve Benim yaşımı göstermediğimi söylerler, söyledikleri şey bu. Görüşünüşüme asla aldırmadım, zamanım yok. Çok fazla çocuğum var ve yaşımla da gurur duyuyorum.

Yaş ile büyür, olgunlaşırsınız ve daha bilgesinizdir ve bu zamanda kişiliğinizin bütün değerlerine sahipsiniz. Eğer yaşınıza gerçekten de saygı gösterirseniz yardım, tavsiye almak için insanlar size, gelecektir ve o zaman Sahaja Yoga'yı yayabilirsiniz. Kadınları istismar etme şekillerinden dolayı bu moda girişimcileri ile ilgili çok fazla olumsuzluk var.

Bir Diwali gününde bundan bahsetmek istemiyorum, bu yüzden size Laksmi'den, Laksmi'nin sembolünden bahsetmeye çalışacağım. Shri Laksmi, kadınlığın bütünlüğünün sembolüdür ve O zenginlik, refah ve hayır getirir. O, anlayış, cömertlik, huzur ve neşe getirir. O, tüm kutsamaları verendir.  Laksmi'nin sembolünde O, pembe renkli bir lotus çiçeğinin üstünde ayakta durur. Pembe renk O'nun Anneliğinin sıcaklığıdır. Hindistan'da küçük kızlara bile Anne diye seslenilir. Yani Laksmi'nin çeşitli görünümlerinde, sembol şudur,  ilk olarak  O çok sıcak kanlı bir kişidir ve bir elinde de pembe renkli bir lotus çiçeği tutar, bu da onun sıcakkanlı olduğu anlamına gelir.

Gövdesinin her tarafı dikenler takılmış komik tipli bir güve bile, bir lotusun içine girer, dinlenebileceği bir yer bulur. Tüm misafirleri, onlara en iyi yatağı ve en iyi yemeği sunmak için evine davet eder. Normalde erkek bir misafir getirir ve kadın misafiri karşılar ve ona bakar. Bu da evimize gelen her tür misafirle ilgilenmemiz gerektiği anlamına gelir ve kendimizi dışarıdan gelen misafirle ilgilenmeye tamamen adamalıyız.

O lotusun üstünde duruyor ve pembe de bir sarisi var. Bu lotus gibi bir şeyin üzerinde ayakta durmak için denge sahibi olmanız gerektiğidir çünkü O suyla çevrilmiştir ve etrafında bir çok hayvan var, onu yoldan çıkarmaya çalışan canavar benzeri insanlar, bu yüzden o tam bir denge sahibi olmak zorundadır. O'nun aynı zamanda bir lotus tutan iki eli vardır, diğer iki eli ile verir ve bir diğer eli ile kutsuyor. Bu o, çömert olmalıdır anlamına gelir. O, kendisi için değil, her zaman başkalarına bir şeyler vermelidir. Tüm parayı kendisi için harcamamalı, çocuklar, misafirler ve başkaları için harcamalıdır.  Yani, vermesi gereken, cömert olması gereken Laksmi'dir.

Ben Sahaja Yoga'da cömert olan insanlar gördüm, karıları öyle olmayabilir ve o zaman çok acı çekerler. Fakat hanım cömertse, o ödüllendirilir, bütün aile yüzlerce kez ödüllendirilir. Cömertlik şöyledir, içeriye gelen her şeye açık bir kapınız vardır ve siz vermekle bir başka  kapı açarsınız. Böylece çok iyi bir dolaşım vardır. Ben, en çok cömertliğimden neşe duyarım. Eğer bu cömertlikse,    hepiniz cömertlikten neşe duymalısınız. Cömertlik çok ödüllendiricidir. O kadar ödüllendiricidir ki Tanrısal güçlerin cömert bir insana nasıl da yardımcı oldukları inanılmazdır.

Size bir örnek vereceğim: Benim yabancı ülkelerden bir sari istediğini söyleyen arkadaşım vardı. Bu ithal edilen sariler. Bende onlardan iki tane vardı ve çok cimri olan bir başka bayana, bu sariyi arkadaşıma vermek istediğimi söyledim. O da sadece bunların sende sadece iki tane kaldı, neden bu sariyi ona vermek istiyorsun dedi. O çok cimri bir tipti. Biz mutfakta konuşuyorduk ve birileri kapıyı çaldı. Ben kapıyı açtım,  birisi Afrika'dan iki sari getirdi çünkü Afrika'ya giden bir bayan onları göndermişti. Bunun üzerine Ben, neden Bana sari gönderdi dedim. Getiren kişi dedi ki, o gittiği zaman siz ona sarilerini verdiğiniz için, o da size bunları gönderdi. Sarilerin paketlerini açtığımda gördüm ki yanımdaki sarilerle aynıydılar. Ben de her iki sariyi çıkardım ve bayana gösterdim.  Bak, örnek bu.

Bu onun nasıl olduğudur, her zaman, siz başkalarına karşı müşfik olduğunuz zaman ya da  onlara karşı cömert olduğunuz zaman her şey size geri döner. Daha sonra kendinizde fark edeceksiniz ve pek çoğu halihazırda fark etti ki, para onlara sadece akar. Paranın nereden geldiğini anlamazlar. Ne zaman isterseniz para kendiliğinden size gelir.  Para hakkında endişelenmemelisiniz, sadece unutun gitsin ve o size gelir.

Her zaman, her sabah özenle parasını sayan insanlar asla tatmin olmazlar ve onların sahip oldukları hiçbir kutsama yoktur fakat eğer siz sadece para için endişelenmeyi Tanrı'ya bırakırsanız her şey yoluna girer. Yani anlamamız gereken şey, her şeyin Kadir-i Mutlak Tanrının ellerinde olduğunudur.   Sahaja Yoga'ya geldikten sonra hiçbir şey için endişelenmenize gerek kalmaz. Bunu Tanrının ellerine bırakın ve her şey yoluna girecektir. İnsanlara sürekli, "Ben çok endişeliyim, hiç param yok, hiç param yok" demenize gerek yoktur. Bu, sizin henüz Sahaja Yogiler olmadığınızı gösterir.

Bu yüzden komşularınızı, arkadaşlarınızı veya ülkenizi düzeltmeniz gerekiyorsa, her şeyden önce siz olgunlaşmış Sahaja Yoginiler olmalısınız. Yani Laksmi zaten içinizde uyandı. O, Nabhi Çakranızda ikamet eder. Yani Laksmi'nizin uyanmasıyla, neden para hakkında endişelenesiniz ki? Yani o zaman bu son sembolik el size, korumanız altında olanlara bakmanız gerektiğini söyler. Bu da sizinle ilişkide olan herkesi kutsamanız gerektiği anlamına gelir ve sizin gözetiminiz altındaki tüm insanlar için endişelenmelisiniz. Yani Laksmi sembolü sadece kadınlar için değil aynı zamanda daha fazla erkekler içindir.

Bir işte çalışan adam karısına saygı duymalıdır ve karısı da saygıdeğer olmalıdır. Eğer kadın öyle değilse o zaman bu aileye hayır gelmeyecektir. Eğer evinizin hanımı iyi bir insansa Laksmi'nin tüm kutsamalarını alırsınız. Laksmi'nin bu sembolü, paranın kutsamasına sahip olan bir kadın veya erkekten beklenecek türde bir şahsiyeti ifade ediyor. Size bu anlattığım ilk günün ne olduğu hakkında, ikinci gün nedir, fakat asıl olan şu ki, Diwali gününde bizler Laksmi'ye ibadet etmeliyiz.

Bugün bizler Laksmi'ye ibadet ederken, erkekler de yaşamda tam bir dengeye sahip olmaları gerektiğini bilmeliler; bu cömert olmaları gerektiği, himayelerindeki kişilere bakmaları gerektiğidir.  Dediğim gibi, pek çok görünümü var fakat çok önemli olan bir tane var ki o da Shri Rama'nın Ravana'yı söylenenden 10 gün önce öldürdüğüdür ve o gün ona taç giydirilmiştir. Demek istiyorum ki o bugün taç giydi. Karısı Sita'ydı. O da Kraliçe yapıldı ve onların hayatları, O'nun nasıl kendini Rama'ya tamamen adanmış olarak kaldığını gösterdi. Yani Sahaj kültürde bizler  özel insanlar olmalıyız. Sadece para peşinden koşan ve kendilerini mahvetmek için her türlü şeyi yapan insanlar olmamalıyız. Sahaj kültürde meditasyon yapmalıyız ve içimizdeki her şeyle tatmin olmalıyız ve aynı zamanda Laksmi çocukları gibi olmalıyız. Laksmi'nin çocukları.

Anladığımız şeyin iki özelliği var, Laksmi bütün parasal ihtiyaçlarımızı giderir, artı bize ailedeki tüm dengeyi, tüm neşeyi ve tüm mutluluğu da verir. Şimdi bizdeki sorun, meditasyon yapmadıkça ve o tatminkarlık konumuna erişmedikçe biz bu Tanrısal gücün işini göremeyiz. Eğer doğu ülkelerindeki tüm insanlar Laksmi'ye ibadet edebilseler ya da diyebilirsiniz ki, kendi Kundalinilerine ibadet edebilseler, o zaman tüm bu para problemi çözülecektir ve öyle bir değişiklik meydana gelecektir ki,  şu anda Avrupa'nın geri kalanından fakir görüken o ülkeler Shri Laksmi'nin kutsamalarıyla epeyce zengin olurlar.

Şimdi sizi hayatın çok daha süptil bir tarafına götürmeliyim ve bu süptil taraf sizin Shri Laksmi'nin ya da Mahalaksmi'nin kutsamalarıyla aydınlanmanıza erişmiş olduğunuzdur. Mahalaksmi prensibi size bu yükselişi verdi ve Mahalaksmi prensibi, dünyevi hayatınızın çok üstüne yükselerek, aydınlanmanın krallığına yükselirsiniz demektir. O'nun kutsamalarıyla kendiniz de lotuslar gibi olursunuz. Şimdi siz, Diwali'nin ki bu ışıklar dizisi demek olan bir başka görünümü olursunuz.

Shri Rama'nın taç giymesi ya da Shri Laksmi'nin başka herhangi bir görünümü, şimdi sizin kendi taç giymeniz olur. Bu şimdi, Tanrı’nın Krallığına girmiş bulunmaktasınız demektir ve bir kez orada olduğunuzda otomatikman Tanrı’nın Krallığının vatandaşı olarak kutsandınız demektir. Siz lotuslar  haline geldikçe, o zaman kokunuzu tüm çevreye yaymaya başlarsınız. Şimdi bu neşeyi kendinize saklamaz ve bu konuda cömert olursunuz ve bunu başkalarına vermek için hepiniz dışarıya çıkarsınız.  Cömertlik başka bir seviyede, daha alt bir düzeyde, bu evrensel sevgiye dönüştü. Her ne elde ederseniz, her türlü neşe, tatminkarlık, vibrasyonlar, bilgiyi, bunların hepsini başkalarına vermek istersiniz. Onu yaymak istersiniz  çünkü gerçeği elde ettiniz ve bunu kendinize saklamak istemezsiniz. Dünyadaki herkesin gerçeği bilmesinin çok önemli olduğunu düşünürsünüz.

Bu ışıkların konulması anlamlıdır, bu şimdi sizler ışıklarsınız demektir. Bugün en karanlık gece, bu gece en karanlık gece. Aynı şekilde bunlar en karanlık günlerdir, bu Kali Yuga`dır ve bu  esas Kali Yuga. En kötü şeylerin gerçekleştiği en kötü zamanlar. İnsanlar en kötü seviyeye doğru gidiyorlar  ve bu zamanda biz Sahaja  Yoga'yı onların önüne koymalıyız. Zorlu sınavın ne olduğunu biliyorsunuz, kişinin bu insanların beyinlerinin sert kabuklarını kırması. Fakat bu çalışıyor, bu hali hazırda tıklandı, çalışıyor, tıklandı, bu oldu.

Şimdi pek çok ışığı aydınlatmalısınız. Biz buna Deepawali diyoruz. Diwali, Deepawali'dir. Deepawali ışıkların dizileri demektir ve bu Diwali'yi sizden bu kadar çok kişi ile kutlayarak, tüm dünyanın etrafını dolaşacak bir meşalemiz olduğuna eminim. Sadece küçük bir damla olmadığınızı hatırlayın, şimdi okyanus oldunuz ve yaymalısınız. Şimdi kendi tahtlarınızda oturuyorsunuz ve güçlerinizi elde edin. Tüm güçlere kendi içinizde sahipsiniz. Sadece onları ifade etmelisiniz. Sadece kendinizi hissetmeli,  sorumluluğunuzun ne olduğunu kendiniz anlamalısınız. Işık istiyordunuz şimdi ışığınız var. Siz ışık oldunuz, şimdi başkalarına ışık verin. Yani, kendi ışığınızın başınızın üstünde, Sahasraranız üzerinde  olduğu ve kalbinizde olduğu bir konuma ulaşın. Siz sıradan insanlar değilsiniz, asla böyle  düşünmeyin. Aslında Sahaja Yoga'da, sadece sözde sıradan insanlar gelirler. İsa, mütevazi  kalplerin dünyayı miras alacaklarını söylemiştir. Yani siz kalpte mütevazisiniz ve alçakgönüllü olduğunuz için her zaman sıradan insanlar olduğunuzu düşünüyorsunuz fakat olağanüstü olan şu anda tecelli etmekte. Onu kabul edin. Olağanüstü olan, sizin tüm güçlere sahip olduğunuz ve sizler tamamen alçakgönüllü insanlar olduğunuzdur.

Şimdi Diwali kutlaması şudur, ışığı dünyanın her yerine taşıyacağız ve yapabildiğimiz kadar çok insanı  aydınlatacağız. Hiçbir özel şeyimiz, hiçbir özel sorunumuz önemli değil, bu ne ise o, bu  dünyada başka kimsenin sahip olmadığı özel bir pozisyona sahip olduğumuzun farkına varmamızdır.  Yani siz bir kez anladığınız zaman, kendinize saygınız artar ve yapmanız gerekenleri kendiniz görürsünüz. Bu yüzden herkes bugün bir karar vermeli ve Sahaja Yoga'yı alçakgönüllülükle yaymak için elinden geleni yapacağına dair bir yemin etmelidir. Şimdi Puja'yı yapacağız ve bu Puja'da hepiniz tüm dünyadaki, her ülkedeki her evde bir Deepawali yaratacağınıza dair kendinize söz vermelisiniz.

Tanrı hepinizi kutsasın.

