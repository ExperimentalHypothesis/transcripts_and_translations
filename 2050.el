Public Program. Geneva (Switzerland), 11 June 1985.

Υποκλίνομαι σε όλους τους αναζητητές της αλήθειας. 

Η αλήθεια όμως έχει δύο όψεις. Η ψευδαίσθηση που βλέπουμε, μπορεί να μοιάζει με αλήθεια και η ουσία της ψευδαίσθησης μπορεί επίσης να μοιάζει αληθινή. Η άλλη όψη όμως είναι απόλυτη και πρέπει να την αισθανθείτε, να έχετε την εμπειρία της στο κεντρικό νευρικό σας σύστημα. Δεν πρόκειται για διανοητική προβολή της σκέψης μας, ούτε συναισθηματική φαντασίωση, η αλήθεια είναι αυτό που είναι, δεν μπορεί να αλλάξει. Δεν μπορεί να κάνει συμβιβασμούς. Πρέπει να γίνουμε ταπεινοί για να γνωρίσουμε την αλήθεια. Έχουμε πλέον ανακαλύψει τόσα μέσα από την επιστήμη, που αναγνωρίζουμε με ταπεινότητα ότι δεν τα ξέραμε μέχρι τώρα. Το δέντρο πρέπει να έχει ρίζες και οι ρίζες αυτές παραμένουν άγνωστες, αν απλά βλέπετε το δέντρο. Όταν κάποιος μιλάει για τις ρίζες μας αναστατώνει, γιατί δεν τις γνωρίζουμε. Έχουμε συνηθίσει να βλέπουμε το δέντρο και δεν μπορούμε με το μυαλό μας να καταλάβουμε ότι πρέπει να υποβαστάζεται από κάποιες ρίζες. 

Μπορούμε να πούμε λοιπόν, ότι οι άνθρωποι έχουν αναπτύξει πολύ τις επιστήμες και έχουν προοδεύσει σε διάφορες εξελιγμένες χώρες. Δεν γνωρίζουν όμως ότι αν δεν αναζητήσουν τις ρίζες τους, θα καταστραφούν ολοσχερώς. Τώρα που βρίσκομαι μπροστά σας, δεν θα πρέπει να αισθανθείτε ότι ήρθα για να σας προσβάλλω, ήρθα εδώ για να σας μιλήσω για τις ρίζες σας, για τις σπουδαίες ιδιότητες που κρύβετε μέσα σας. Γνωρίζουμε ότι υπάρχουν διάφορα είδη ενέργειας γύρω μας όπως ο ηλεκτρισμός, η βαρύτητα, στο επιστημονικό πεδίο της γνώσης. Μέσα μας όμως υπάρχουν ενέργειες πιο λεπτής υφής που θα πρέπει να προσπαθήσουμε να τις κατανοήσουμε με την ίδια ταπεινότητα που έχει ένας επιστήμονας, με το ίδιο ανοιχτό μυαλό. Τα προβλήματα που αντιμετωπίζουμε εδώ στη Δύση, θα πρέπει να προσπαθήσουμε να τα κατανοήσουμε. Με ρώτησαν στην Αμερική: Τι δεν πάει καλά με τη Δύση; Πρέπει να δούμε τι μας συνέβη κατά την εξέλιξη μας. Όταν εξελιχθήκαμε μέσω της βιομηχανοποίησης, αναπτύξαμε συγκεκριμένες στάσεις και συστήματα αξιών. Η βιομηχανοποίηση ήταν καλή ιδέα, δεν υπήρξε όμως η διάκριση για το που να σταματήσουμε. Για αυτό στις πολύ βιομηχανικά ανεπτυγμένες χώρες, νομίζουμε ότι τρώμε χημικά και όχι φαγητό. 

Η ισορροπία πρέπει να διατηρηθεί, πώς όμως; Με το να γνωρίσουμε τις ρίζες. Το πρώτο πρόβλημα που αισθάνομαι για το Δυτικό μυαλό, είναι ότι πρόκειται για μια διανοητική οντότητα, που έχει αναπτύξει τη διανοητική ικανότητα εκτός ισορροπίας. Όπως στις βιομηχανίες που πρέπει νέα προϊόντα να παράγονται συνεχώς, πρέπει να πωλούνται συνεχώς αγαθά, να έχουμε νέες μόδες, διαφορετικά οι μηχανές θα λιμοκτονήσουν. Με τον ίδιο τρόπο ο εγκέφαλος μας, παράγει νέα πράγματα και έτσι όλα αυτά είναι δημιουργήματα του ανθρώπου. Με τη διανοητική προβολή αρχίζουμε να σκεφτόμαστε αδιάκοπα καινούργια πράγματα και εκτιμούμε οτιδήποτε καινούργιο μας έρθει. Πρέπει να στραφούμε σε καινούργια πράγματα, όχι όμως σε κάτι που στερείται οποιασδήποτε παραδοσιακής αξίας. Την προηγούμενη φορά σας είπα: Τί το ιδιαίτερο έχει ο Φρόυντ, γιατί δεχτήκατε εκείνον και όχι τον Γιούνγκ; Ο λόγος που δόθηκε είναι ότι μας έδωσε καινούργιες ιδέες. Οτιδήποτε καινούργιο δεν είναι πάντα καλό, για παράδειγμα το πλαστικό ήταν κάποτε κάτι καινούργιο, γνωρίζετε τώρα τις συνέπειες παραγωγής πλαστικών. Αν αυτό αληθεύει για την ύλη, τι συμβαίνει με το Πνεύμα; Όταν επίσης αναζητούμε την αλήθεια, προσπαθούμε κάθε φορά να βρούμε μια νέα μέθοδο. Νομίζω πως το κακό που ήρθε με τη μορφή ψευτοδιδασκάλων, είναι προϊόν αυτού του είδους της απαίτησης. 

Μόλις εβδομήντα ή εκατό χρόνια πριν στην Ινδία, ξεκίνησε ξαφνικά ένα κύμα κάποιων νέων ιδεών σχετικά με τη γνώση των ριζών. Κάποια από τα πράγματα που αναφέρουν δεν είναι γραμμένα στις Βέδες ή στα Πουράνας, σε κανένα ιερό βιβλίο ανατολικής φιλοσοφίας ή σε αυτά που γράφτηκαν μετά το Χριστό όπως η Βίβλος, το Κοράνι μετά τον Μωάμεθ ή στα γραπτά του Ζωροάστρη. Δεν έχουν καμιά σχέση με τα αρχαία ευρήματα γύρω από τις ρίζες. Με τον ίδιο τρόπο αναπτύξαμε προβλήματα με τη θρησκεία. Ας πάρουμε για παράδειγμα τον χριστιανισμό. Ο Χριστός ήρθε στη γη όπως θα γνωρίσετε αργότερα, για να δημιουργήσει μια ιδιαίτερη συνειδητότητα του Πνεύματος μέσα μας. Εδρεύει μέσα μας σε ένα ιδιαίτερο κέντρο, που ονομάζουμε Άγκνια Τσάκρα και αναφέρεται στις Ινδικές γραφές ως ο Μάχα Βίσνου. Στην πιο αγνή του μορφή υπάρχει ως το Όμκαρα, ο Λόγος. Έχουν γραφτεί τόσα πολλά για αυτόν στη Δύση, στη Δυτική γνώση με το διανοητικό τρόπο, στην πραγματικότητα όμως έχει κατά πολύ αποκαλυφθεί στην Ινδική φιλοσοφία. Δεν μπορείτε να κατανοήσετε τον Χριστό με διανοητικές προβολές, επειδή βρίσκεται πέρα από το μυαλό. 

Ο ίδιος είπε: Πρέπει να γεννηθείτε ξανά. Όταν ο Νικόδημος είπε: Τί εννοείς να γεννηθώ ξανά; Πρέπει να ξαναμπώ στη μήτρα της μητέρας μου; Εκείνος είπε: Όχι, οτιδήποτε γεννήθηκε από σάρκα είναι σάρκα και πρέπει να γεννηθείτε από το Άγιο Πνεύμα. Τι είναι το Άγιο Πνεύμα; Έκαναν την ερώτηση αυτή στον επίσκοπο του Κάντεμπουρι, το είδα στη τηλεόραση και απάντησε: Το αγνοώ. Ο δημοσιογράφος τον ρώτησε: Τι κάνετε εδώ λοιπόν; Απάντησε: Κάνω τη δουλειά μου. Ο δημοσιογράφος είπε λοιπόν: Εντάξει, το ίδιο και εγώ. Αμοιβαία κατανόηση ανάμεσα σε δύο διανοητικές προβολές. Η αντανάκλαση του Αγίου Πνεύματος μέσα σας, είναι η Κουνταλίνη. Η Κουνταλίνη που μόλις τους δείξατε. Χαμηλά, στο ιερό οστό. Η Κουνταλίνη έχει περιγραφεί πολύ καθαρά σε τόσες γραφές στην Ινδία. 

Αναφέρεται στη Βίβλο ότι: Θα εμφανιστώ μπροστά σας σαν πύρινες γλώσσες. Αυτά είναι τα ενεργειακά κέντρα και αυτό είναι το Δέντρο της Ζωής που αναφέρεται. Στο Κοράνι περιγράφεται ως Ασάς. Σε καμία από αυτές τις αρχαίες γραφές ή στην εποχή του Καμπίρα, δηλαδή τετρακόσια με πεντακόσια χρόνια πριν, δεν ανέφερε κανείς ότι η Κουνταλίνη δημιουργεί προβλήματα. Είδα όμως πολλούς ανθρώπους που έγραψαν βιβλία για την Κουνταλίνη αργότερα, υπάρχει ένα πολύ μεγάλο σχετικό βιβλίο, που με εξέπληξε όταν είδα την περιγραφή που έχουν κάνει βασισμένοι σε ένα Γερμανό συγγραφέα, ότι η Κουνταλίνη μπορεί να δημιουργήσει ζέστη, αρρώστιες, μπορεί να σε κάνει να χορεύεις, να πηδάς. Έτσι λοιπόν έχουν προσπαθήσει να σας δημιουργήσουν προκαταλήψεις ενάντια στην πνευματική σας εξέλιξη. Οι θρησκείες επίσης που ήρθαν μετά τις μεγάλες ενσαρκώσεις προσπάθησαν να κάνουν το ίδιο τέχνασμα. Ο Παύλος είναι εκείνος που ξεκίνησε αυτού του είδους τις προκαταλήψεις μέσα στη Βίβλο. Στην πραγματικότητα ο Παύλος δεν είχε καμία σχέση με τον Χριστό. Το γιατί βρίσκεται στη Βίβλο, δεν μπορούσα να το κατανοήσω από την παιδική μου ηλικία. 

Έπειτα γεννήθηκε ως Αυγουστίνος ο οποίος επίσης ασχολήθηκε με τη θρησκεία, την οργάνωσε και της εισήγαγε προκαταλήψεις. Σήμερα, προς μεγάλη μας έκπληξη, οι άνθρωποι θέτουν σε αμφισβήτηση τη γέννηση του Χριστού και τις θεϊκές του δυνάμεις να πραγματοποιεί θαύματα. Με τις διανοητικές τους προβολές προσπαθούν να αποδείξουν ότι ήταν κάποιος σαν και εμάς. Επίσης πολλά βρώμικα και άθλια πράγματα λέγονται για εκείνον και τη Μητέρα του. Αυτό που έχουμε δημιουργήσει είναι η κόλαση με τις διανοητικές μας προβολές. Πώς τολμάμε να λέμε τέτοια πράγματα για μια σπουδαία προσωπικότητα όπως ήταν ο Χριστός; Είναι το εγώ μας που μας έκανε τόσο θρασείς και αλαζονικούς, που προετοιμάζουμε την ίδια μας την καταστροφή προκαλώντας τέτοιες προσωπικότητες, που μας προστατεύουν και μας καθοδηγούν στην άνοδό μας. Αυτό είναι αποτέλεσμα αυτής της τάσης για νέα πράγματα, διότι το μυαλό θέλει να βρίσκει συνεχώς κάτι καινούργιο, να αναπτύσσει το εγώ. Αν πάτε στην Αμερική, καλύτερα να τους ρωτήσετε πως να ανοίξετε τις βρύσες, επειδή κάθε μια ανοίγει με διαφορετικό τρόπο. Είναι πολύ πιθανό να πατήσετε κάτι και να γίνετε μούσκεμα, επειδή θέλουν τα πάντα να είναι διαφορετικά. Τους παίρνει πολλές ώρες να αποφασίσουν τι είδους βρύση να τοποθετήσουν. 

Αν πρόκειται να μπείτε σε κάποιο Αμερικάνικο αυτοκίνητο, καλύτερα να τους ρωτήσετε πως να ανοίξετε την πόρτα γιατί σε περίπτωση ατυχήματος ίσως να μην ξέρετε να βγείτε, μπορεί να είναι κάτι εντελώς καινούργιο. Η δύναμη του να αποφασίζετε έχει φτάσει σε τέτοιο βαθμό που οι άνθρωποι φαίνονται σαν μικρά ανόητα παιδιά. Το εγώ σταματά την ωριμότητα του ατόμου. Οι προκαταλήψεις του εγώ είναι το χειρότερο από όλα, που δεν μπορούν να απομακρυνθούν. Αν είστε προκατειλημμένοι από το υπερεγώ σας έχετε κάποιους πόνους, κάποια προβλήματα, αλλά όταν έχετε αναπτύξει το εγώ σας δημιουργείτε προβλήματα στους άλλους, τους αναστατώνετε. Έπειτα για να ξεπεράσουν το εγώ, δοκιμάζουν κάποιες διανοητικές διαδικασίες, όπως το να ντύνονται για παράδειγμα σαν πρωτόγονοι άνθρωποι. Με το να ντύνεστε σαν πρωτόγονοι, αυτό το μυαλό δεν πρόκειται να γίνει πρωτόγονο. Γνωρίζετε ότι έχει φτάσει στο ύψιστο σημείο εξέλιξης και θα πρέπει να σταματήσει να συμπεριφέρεται ανόητα. Αν πάτε στην Αγγλία, θα δείτε ανθρώπους να χρησιμοποιούν αστεία χρώματα, να βάζουν αστεία χρώματα στα μαλλιά τους και να αποκαλούν τους εαυτούς τους πανκς. Ρώτησα κάποιους από αυτούς που ήρθαν στο πρόγραμμα: Γιατί κάνετε όλα αυτά τα πράγματα στον εαυτό σας; Είπαν λοιπόν πως αυτά κάνουν τους ανθρώπους ελκυστικούς. 

Σε εμένα φαίνονται σαν κλόουν, αλλά εκείνοι σκέφτηκαν ότι οι άλλοι έλκονται από αυτό. Η δεύτερη λοιπόν κατάρα που βρίσκω, είναι ότι θέλουμε όλοι να έλκονται από εμάς. Ποιο είναι όμως το όφελος; Είναι μια επιδίωξη χωρίς χαρά. Αν όλοι έλκονται από εμάς, τι κερδίζουν ή τι παίρνετε εσείς από τους άλλους; Αποτυγχάνω να το κατανοήσω. Απεναντίας μπαίνετε σε προβλήματα. Βέβαια αν γίνετε πανκς, μπορείτε να αποκτήσετε μια απαίσια τύφλωση. Ίσως να αναπτύξετε κάποια δερματικά προβλήματα στο κεφάλι. Αλλά με τον τρόπο που κινείτε συνεχώς τα μάτια σας για να δείτε πόσοι είναι αυτοί που έλκονται από εσάς, ξέρετε τι μπορείτε να πάθετε; Τη νόσο Αλσχάιμερ που εμφανίζετε στα πρώτα στάδια παρανοϊκής συμπεριφοράς. Στην Αμερική ανακάλυψαν ότι πριν την ηλικία των τριανταπέντε, ένας στους πέντε τρελαίνεται, ένας στους πέντε, μπορείτε να το διανοηθείτε; Το διάβασα σήμερα σε ένα περιοδικό. Είναι πιθανό, πιθανό. 

Νόσο Αλσχάιμερ την ονομάζουν. Νόσο του Αλσχάιμερ, μια νέα νόσος είπαν. Πήρε το όνομα της από έναν επιστήμονα, Αλσχάιμερ. Μετά τα τριανταπέντε ισχυρίζονται ότι αυτά τα φαινόμενα ενισχύονται. Σε μια απλή όμως χώρα όπως η Ινδία ή σε άλλες χώρες που δεν είναι τόσο ανεπτυγμένες και οι άνθρωποι δεν φλερτάρουν, δεν υπάρχουν τέτοιες ασθένειες. Για αυτό είπε ο Χριστός: Μην έχετε φιλήδονα μάτια! Είναι πολύ δύσκολο να καταλάβει κανείς ότι οι άνθρωποι που πάνε στην εκκλησία θέλουν μόνο αυτό. Λυπάμαι που πρέπει να το αναφέρω, αλλά το παρατήρησα παντού όπου πήγα στη Δύση. Είναι μια απαίσια ασθένεια που ανέρχεται με αργούς ρυθμούς. Φαίνεται σαν κάτι επιπόλαιο αλλά δεν είναι, έχει βαθιές επιπτώσεις. 

Τα μάτια πρέπει να έχουν τόση αθωότητα, χωρίς καθόλου απληστία και λαγνεία να εκφράζεται μέσα από αυτά. Η μόνη λύση που βρίσκω είναι η αφύπνιση της Κουνταλίνη και η Αυτογνωσία, μέσα από την οποία ο Χριστός αφυπνίζεται μέσα στο κεντρικό νευρικό σας σύστημα. Έχει την έδρα του στο Άγκνια Τσάκρα, το οποίο βρίσκεται στο οπτικό χίασμα, στο οπτικό χίασμα. Αν δεν υπάρχει αθωότητα σε έναν άνθρωπο, τότε το Άγκνια Τσάκρα μπλοκάρει. Αυτός είναι ο σημαντικότερος εξαγνισμός πουχρειαζόμαστε σήμερα. Φανταστείτε, τους ανθρώπους που λένε ότι είναι χριστιανοί στα διάφορα χριστιανικά έθνη, είναι εκείνοι που πηγαίνουν ενάντια στον Χριστό. Είναι κάτι που προκαλεί έκπληξη. Οτιδήποτε κάποιος κηρύττει, όπως στην Ινδία λέγεται ότι μέσα στον καθένα υπάρχει το Πνεύμα, αλλά οι ανόητοι διανοούμενοι της Ινδίας είναι πολύ απασχολημένοι με τις κάστες. Τέτοιοι διανοούμενοι πρέπει να καταλάβουν ότι δεν μπορούν να βάλουν τον Θεό σε διανοητικά πλαίσια. Δεν αρέσει στους ανθρώπους όταν τους λέω ότι πρέπει να εξαγνίσουν τον εαυτό τους και να γίνουν αγνές προσωπικότητες. 

Το πρόβλημα με τη Δύση σήμερα είναι, ότι έχει χάσει τις αξίες που αφορούν τον εξαγνισμό. Ο εξαγνισμός δεν αφορά το σώμα, δεν αφορά την καθαριότητα στο εξωτερικό επίπεδο, ούτε το πως παρουσιάζετε τον εαυτό σας, είναι εσωτερικός. Η καταστροφή δεν πρόκειται να ξεκινήσει από έξω, είναι μέσα μας και τη χτίζουμε κάθε στιγμή. Το 1972 όταν πήγα για πρώτη φορά στην Αμερική, τους είπα: Μην υιοθετείτε τις θεωρίες του Φρόυντ και μην εμπλέκεστε σε ανόητες διαστροφές. Αν το κάνετε ίσως να αποκτήσετε κάποια ασθένεια που θα σκοτώσει όλο το έθνος, όπως και άλλα έθνη. Είδατε την επιδημία του Έιντζ που έχει ξεκινήσει. Είμαι στην ευχάριστη θέση να σας πω ότι μέσα από την αφύπνιση της Κουνταλίνη, μπορείτε να θεραπεύσετε όλες αυτές τις ασθένειες, γιατί όταν η Κουνταλίνη αφυπνίζεται το πιο σπουδαίο πράγμα που συμβαίνει είναι ότι οτιδήποτε και αν έχετε κάνει ως τώρα διαγράφεται. Συμβαίνει σε όλα τα τσάκρας κυρίως όμως στο Άγκνια. Στο Άγκνια τσάκρα, όταν ανοίγει το Άγκνια τσάκρα, αφυπνίζεται η θεότητα του Χριστού. Το Εγώ και το Υπερεγώ που σχηματίζουν μέσα μας ένα κέλυφος σαν αυτό του αυγού, υποχωρούν προς τα μέσα με αυθόρμητο τρόπο, γιατί η Κουνταλίνη είναι μια ζωντανή δύναμη και σας καθαρίζει εντελώς. 

Τότε μπορείτε να πιστέψετε ότι ο Χριστός πέθανε για την κάθαρση και τον εξαγνισμό μας. Υπέφερε και σταυρώθηκε για αυτό, ώστε να μπορέσει να εισχωρήσει στο μικρό χώρο ανάμεσα στο Εγώ και στο Υπερεγώ. Είναι τώρα η ώρα να επαληθεύσουμε όλες αυτές τις σπουδαίες ενσαρκώσεις και τις γραφές. Τώρα, όταν μιλάμε για θεότητες, οι άνθρωποι εκπλήσσονται διότι δεν έχουν ακούσει ποτέ για κάτι τέτοιο. Οι θεότητες αποτελούν ορόσημα, όπως οι άνθρωποι που ήρθαν για να μας σώσουν, οι αρχηγοί. Είχαν θεϊκή δύναμη μέσα τους και κάθε φορά που έρχονταν στη γη προσπαθούσαν να μας δώσουν μια καινούργια συνειδητότητα. Για παράδειγμα, μπορούμε να αρχίσουμε από το πρώτο τσάκρα, δεν είναι τίποτε άλλο από το μέρος όπου δημιουργήθηκε ο άνθρακας στο χημικό περιοδικό νόμο. Μόνο με τη δημιουργία του άνθρακα μπορούμε να έχουμε την οργανική χημεία και στη συνέχεια έχουμε τα αμινοξέα και τα αμινοξέα φτιάχνουν τη ζωή. Έπειτα από τη ζωή προήλθε, όπως γνωρίζετε, η αμοιβάδα και από την αμοιβάδα σήμερα φτάσαμε στους ανθρώπους. Αλλά γιατί δεν σκεφτόμαστε την αιτία, το λόγο για τον οποίο γίναμε άνθρωποι; Έχουμε κάτι το ιδιαίτερο γι' αυτό, που μόνο εμείς οι άνθρωποι έπρεπε να γίνουμε ανθρώπινα όντα; Και ποιος είναι ο σκοπός της ζωής μας; Είναι μόνο να κοιτάτε τα ρολόγια σας και να ξοδεύετε τον χρόνο σας σε τυχερά παιχνίδια; Γι' αυτό γεννηθήκαμε, όχι για να έχουμε κάποιο σεβασμό στον εαυτό μας; Το να είμαστε επιπόλαιοι είναι έγκλημα στα μάτια του Θείου. 

Πρέπει να γνωρίζετε ότι είστε προσωπικότητες με βάθος. Κοιτάξτε τα επτά επίπεδα πάνω στα οποία έχετε δομηθεί. Είστε η επιτομή όλων των οργάνων που μπορείτε να φανταστείτε. Το μόνο που μένει να σας συμβεί, είναι να σας δοθεί το ερέθισμα. Και μόλις σας συμβεί αυτό εξαγνίζεστε απόλυτα, γίνεστε τότε το αληθινό όργανο. Όπως κάθε όργανο πρέπει να είναι συνδεδεμένο με την κεντρική παροχή, με τον ίδιο τρόπο πρέπει να είστε και εσείς συνδεδεμένοι. Και τότε αντιλαμβάνεστε πόσο φανταστικοί είστε, πόσο δυναμικοί είστε, τι σπουδαίες δυνάμεις έχετε. Αλλά δεν είναι για τους ασήμαντους ή για αυτούς που δεν σέβονται στην ίδια τους την ύπαρξη. Συμβαίνει μόνο σε ανθρώπους που αναζητούν αληθινά και ειλικρινά, αληθινούς και τίμιους αναζητητές. Είναι λοιπόν σημαντικό να γνωρίζουμε, ότι αν πρόκειται να γίνουμε πολίτες στο Βασίλειο του Θεού, πρέπει να αποκτήσουμε την Αυτογνωσία μας, τον Εαυτό μας. 

Ο Βούδας έφτασε σε τέτοιο σημείο που είπε: Μην μιλάτε για τον Θεό, μιλάτε για τον Εαυτό. Ακόμη και ο Μαχαβίρα είπε το ίδιο πράγμα. Οι Ζεν πήγαν ακόμα μακρύτερα, είπαν να μιλάτε μόνο για τη συνείδηση χωρίς σκέψη. Αυτή είναι η πρώτη γνώση που αποκτά κανείς με την αφύπνιση της Κουνταλίνη, ότι έχει απόλυτη επίγνωση χωρίς καμία σκέψη. Όπως όταν κοιτάτε μια όμορφη λίμνη που δεν έχει καθόλου κύμματα στην επιφάνειά της, βλέπετε όλη την πλάση γύρω της να αντανακλάται στα νερά της, δίνοντας την απόλυτη χαρά. Μέχρι τώρα δεν έχουμε γνωρίσει τη χαρά, που δεν έχει διπλή σημασία. Γνωρίζουμε την ευτυχία που είναι μόνο το κανάκεμα του εγώ και όταν το εγώ καταρρέει λίγο, τότε γινόμαστε δυστυχισμένοι. Αυτή είναι η ψευδαίσθηση που έχουμε. Για να δούμε την πραγματικότητα πρέπει να είμαστε ο Εαυτός μας και ο Εαυτός μας είναι πέρα από το εγώ και το υπερεγώ. Ύστερα δεν ζείτε πια με μια σχετική ορολογία, αλλά ζείτε με το απόλυτο. 

Όπως αισθάνεστε τις δροσερές δονήσεις στο χέρι σας, είναι σαν να ενεργοποιείται ένας υπολογιστής και αποκτάτε μια επικοινωνία με το Θείο. Όταν απλώνετε τα χέρια σας για να κάνετε κάποια ερώτηση, μπορείτε να πάρετε την απάντησή με τη μορφή δροσερών δονήσεων, που αυτό σημαίνει: ναι, πολύ καλά ή σαν ζεστές δονήσεις, που αυτό σημαίνει: άσχημα, αλλά μπορεί και να αποκτήσετε φουσκάλες αν προσπαθήσετε να πάτε κοντά σε κάποιον που κατέχετε από αρνητικότητα. Όλες οι πληροφορίες έρχονται σε εσάς από το ασυνείδητο, που έχει γίνει τώρα συνειδητό στο κεντρικό νευρικό σύστημα. Αυτό πρέπει να καταλάβετε, ότι το ασυνείδητό σας πρέπει να γίνει το συνειδητό. Όποια πληροφορία και αν είχατε μέχρι τώρα από το ασυνείδητο, γίνεται πλήρως κατανοητή από τη λογική. Το πρώτο πράγμα που συμβαίνει λοιπόν στο κεντρικό νευρικό σας σύστημα είναι ότι γίνεστε, ξαναλέω γίνεστε, συλλογικά συνειδητοί. Δεν είναι μια διανοητική προβολή, αλλά απλώς γίνεστε. Επίσης γνωρίζετε για τον εαυτό σας, επειδή γνωρίζετε για τα ενεργειακά σας κέντρα και όταν ξέρετε πώς να θεραπεύσετε αυτά τα κέντρα τότε είστε τέλειοι, με καλή υγεία, σε απόλυτη χαρά. Αυτή ήταν η εισαγωγή στη Σαχάτζα Γιόγκα: Σαχά σημαίνει με, τζα σημαίνει γεννημένος, είναι αυθόρμητο. Και ένωση είναι η σημασία της λέξης Γιόγκα. 

Επίσης έχει και άλλη μια σημασία, ονομάζεται Γιούκτι, που σημαίνει κόλπο. Γιούκτι. Επίσης σημαίνει δεξιοτεχνία, πώς να χειριστείτε αυτή τη δύναμη όταν αρχίσει να ρέει μέσα σας, να γνωρίσετε τα πάντα γι' αυτήν, για να αποκωδικοποιηθεί. Όλα αύτα είναι δικά σας. Το φως ενός φωτισμένου, ανάβει το φως ενός άλλου. Δεν υπάρχει καμία υποχρέωση. Είναι όλο δικό σας, πρέπει να το αποκτήσετε και μετά να το εδραιώσετε. Όλο αυτό πρέπει να είναι δωρεάν, διότι είναι ένα δώρο της φύσης, είναι μια ζωντανή διαδικασία, δεν μπορείτε να πληρώσετε γι' αυτό. Δεν μπορείτε να πληρώσετε τη Μητέρα Γη για τη βλάστηση ενός σπόρου, πληρώνετε κάτι; Πόσο πληρώνουμε τα λουλούδια για να γίνουν καρποί; Η φύση δεν καταλαβαίνει την έννοια των χρημάτων, με τον ίδιο τρόπο και ο Θεός δεν την καταλαβαίνει. Αλλά ο τρόπος με τον οποίο έχουμε ζήσει μέχρι τώρα, πάντα πληρώναμε χρήματα για τη δουλειά του Θεού. 

Ειδικά στην Ελβετία οι άνθρωποι πιστεύουν ότι αν δώσουν χρήματα σε κάποιες χώρες, τότε κάνουν τη δουλειά του Θεού. Η φτώχεια έχει δημιουργηθεί από τους ανθρώπους, όχι από τον Θεό. Μια χώρα σαν την Ινδία, που ήταν υπό κατοχή για τριακόσια χρόνια, είναι περίεργο να φτωχύνει; Έστι αυτό δείχνει ότι δίνοντας χρήματα, δεν επιτελούμε το έργο του Θεού. Αυτό είναι ένα ανθρώπινο πρόβλημα, δημιουργημένο από τους ανθρώπους, λύνετε από τους ανθρώπους. Το έργο του Θεού είναι αγνή συμπόνια: συμπόνια που δεν μιλάει, που δεν μπορεί να αποτιμηθεί σε χρήματα. Απλώς ρέει, εκμπέμπεται και δρα. Δεν περιμένει τίποτα, δεν μπορεί να το ελέγξει κανείς, δεν μπορεί να καταστραφεί, δεν χρειάζεται κάποιου είδους προστασία είναι αυτό που είναι, το έργο του Θεού. Διότι ποιος είναι ο άλλος για τον Θεό; Είμαστε όλοι ένα αναπόσπαστο κομμάτι της υπαρξής Του. Αν αυτό το χέρι βοηθά το άλλο, ποια υποχρέωση μπορεί να υπάρχει; Πρέπει λοιπόν να καταλάβουμει τη διαφορά ανάμεσα στην πραγματικότητα της υλοποίησης του έργου του Θεού και της ψευδαίσθησης. Η θεϊκή ποιότητα είναι τέτοια που ικανοποιεί τη δίψα σας όπως το νερό. 

Σας δίνει το φως που σας οδηγεί, σας δίνει τη δύναμη που σας κάνει να ορθωθείτε προς το σωστό, σας δίνει τη συμπόνια που σας κάνει να απολαμβάνετε τις αρετές σας, σας δίνει αυτή την προσοχή που σας πάει στα υψηλότερα επίπεδα του πνεύματος. Ανακαλύπτει όλα τα μαργαριτάρια μέσα στον ωκεανό της ψευδαίσθησης. Σας δίνει την ειρήνη εσωτερικά και εξωτερικά και σας εμβαπτίζει σε μια βροχή ευδαιμονίας και χαράς. Είναι δικαιωμά σας να το έχετε, πρέπει να το έχετε. Γι' αυτό το λόγο είστε εδώ, αλλά με ταπεινότητα. Αυτό είναι σημαντικό, ως ένδειξη χάρης. Όταν κάποιος σας δίνει ένα μετάλλιο, σκύβετε το κεφάλι σας. Με τον ίδιο τρόπο όταν σας κοσμούν με αυτό, πρέπει να σκύψετε το κεφάλι μπροστά από το Θείο. Όταν το κοινό σας χειροκροτεί, σας επεφημεί, σας χειροκροτεί όρθιο, ο ηθοποιός υποκλίνεται μπροστά του, χαιρετά το κοινό. Χαιρετά το κοινό, εντάξει; Τώρα με τον ίδιο τρόπο πρέπει να χαιρετίσουμε το Θείο. 

Αυτό που παραδίδουμε αυτόματα είναι το εγώ μας και τις προκαταλήψεις μας. Ελπίζω σήμερα να αποκτήσετε την αυτογνωσία σας. Και μεθαύριο όταν θα μιλάω για το πνεύμα, ελπίζω να κάνετε εφικτή την κάθοδό του. Πρέπει αργότερα να το εδραιώσετε πλήρως. Διαφορετικά θα είναι όπως στην παραβολή του Χριστού, που οι σπόροι που βλάστησαν δεν έβγαλαν ρίζες. Είθε ο Κύριος να σας ευλογεί όλους. Θέλετε να κάνω Εγώ κάποιες ερωτήσεις; Ωραία. Ας αποκτήσουμε τώρα την εμπειρία. Πώς να προστατεύσουμε τον εαυτό μας από κάποιον, από τον οποίο αισθανόμαστε κάτι άσχημο στα τσάκρας; Πρόβλημα του Εγώ. Α, εντάξει. 

Αυτό πρέπει να μάθετε. Και πριν την Αυτογνωσία μπλοκάρονται τα τσάκρας σας από τους άλλους, όμως δεν το αισθάνεστε. Μετά την Αυτογνωσία, το αισθάνεστε προσωρινά, σαν μια ένδειξη. Πρέπει, λοιπόν, να μάθετε πως να προστατεύεστε και όταν έρθετε στο κέντρο μας, θα σας τα πουν όλα, λεπτομερώς. Όποτε έχω έρθει στην Ελβετία ή οπουδήποτε αλλού, τα σπίτια είναι πάντοτε γεμάτα. Οι άνθρωποι θέλουν να Με ακούσουν. Αλλά δεν αρκεί μόνο το να ακούσουν κάτι, πρέπει και να το εξασκήσουν, να το κατανοήσουν πλήρως, να τους γίνει βίωμα. Δεν υπάρχει κάποια σειρά μαθημάτων γι' αυτό. Πρέπει εσείς οι ίδιοι να το αντιληφθείτε από τους άλλους που το έχουν κατορθώσει και μπορείτε και οι ίδιοι να τελειοποιηθείτε. Μόνο που πρέπει να του δώσετε λίγο χρόνο Οι Ελβετοί είναι πολύ καλοί στο να φτιάχνουν καλά ρολόγια και θέλουν οι άνθρωποι να εξοικονομούν χρόνο, αλλά οι ίδιοι δεν έχουν χρόνο για το Θεό. 

Το ίδιο και οι Ιάπωνες, που ενώ είναι πολύ καλοί με τα ρολόγια, δεν έχουν χρόνο για το Θεό. Φτιάχνουν ρολόγια για άλλους, όχι για τους εαυτούς τους. Είναι πολύ απασχολημένοι κατασκευάζοντας ρολόγια. Τώρα πρέπει να γίνετε ιδιοτελείς, να κοιτάξετε τους εαυτούς σας. Καλύτερα να βρείτε χρόνο για το Θεό και τον εαυτό σας. Λοιπόν, τώρα θα κάνουμε... Αν έχετε κάποιες απορίες, να ξέρετε οτι υπάρχει ένα κέντρο στην Ελβετία, όπου μπορείτε να πάτε να γνωρίσετε αυτούς τους ανθρώπους και να πάρετε όλες τις απαντήσεις από αυτούς. Τώρα, πρώτα απ' όλα, πρέπει να ζητήσω απ' όλους σας να συγχωρήσετε τον εαυτό σας και να ξεχάσετε όλα όσα είπα, γιατί δεν θα ήθελα να αισθάνεστε ένοχοι για τίποτα. Αυτό είναι το μεγαλύτερο εμπόδιο στη Δύση. Οι άνθρωποι αισθάνονται ένοχοι για τα πάντα. Ακόμα και αν φοράνε ρούχα που δεν ταιριάζουν μεταξύ τους, αισθάνονται ένοχοι. 

Είναι υπερβολικό το πόσο ένοχοι αισθανόμαστε. Γι' αυτό κάνω μια ταπεινή παράκληση, να μην αισθάνεστε καθόλου ένοχοι. Με οτιδήποτε κι αν έχετε ασχοληθεί, οτιδήποτε κι αν έχει συμβεί, πρέπει να γνωρίζετε ότι είστε ο ναός του Παντοδύναμου Θεού και η Κουνταλίνη σας είναι ικανή να σας δώσει την αφύπνιση, να σας εξαγνίσει απόλυτα. Αρκεί να μην αισθάνεστε ένοχοι για τίποτα. Αυτός είναι ο πρώτος όρος: πρέπει να είμαστε θετικά προσκείμενοι στον εαυτό μας, γιατί πρόκειται να μπούμε στο Βασίλειο του Θεού. Το δεύτερο πράγμα που θα σας ζητήσω είναι να εκμεταλευτούμε το προνόμιο που μας δίνει η Μητέρα Γη. Παρόλο που κάνει λίγο κρύο, δεν πειράζει, μπορείτε να βγάλετε τα παπούτσια σας και να ακουμπήσετε τα πόδια σας στη γη. Επειδή και τα παπούτσια καμιά φορά είναι λίγο στενά και δεν σας αφήνουν να έρθετε σε επαφή με τη Μητέρα Γη. Είναι μια πάρα πολύ απλή μέθοδος, εξαιρετικά απλή, διότι είστε απόλυτα έτοιμοι. Είναι εξαιρετικά απλή, γιατί είστε έτοιμοι. 

Τώρα, πρώτα απ' όλα, πρέπει να προσπαθήσουμε να αισθανθούμε τα τσάκρας μας και να τα καθαρίσουμε μόνοι μας. Διότι, αν υπάρχουν κάποιες επιπλοκές, μπορούν να απομακρυνθούν. Γι' αυτό, θα σας πω πώς να τοποθετήσετε το δεξί σας χέρι, ενώ το αριστερό θα πρέπει να είναι στραμμένο προς Εμένα έτσι, συμβολίζοντας την επιθυμία σας να πάρετε αφύπνιση. Τώρα, χρησιμοποιούμε το δεξί χέρι για να ακουμπάμε τα κέντρα στην αριστερή πλευρά του σώματός μας. Είναι πολύ απλό: πρώτα, θα βάλουμε το χέρι στην καρδιά, μόλις σας πω. Μετά, πρέπει να το βάλουμε στο πάνω μέρος της κοιλιάς και στη συνέχεια, στο κάτω μέρος της κοιλιάς. Έπειτα, ξανά, στο πάνω μέρος της κοιλιάς και μετά, πάλι στην καρδιά. Τώρα, πρέπει να βάλετε το χέρι εδώ, στη γωνία ανάμεσα στο λαιμό και τον ώμο. Από μπροστά, έτσι, όχι από πίσω. Aυτό το κέντρο είναι πάντα στη χειρότερη κατάσταση απ' όλα, μπλοκάρεται όταν αισθάνεστε ένοχοι. 

Αντιματωπίστε το σαν να βλέπετε κάτι αστείο. Για ποιο λόγο αισθάνεστε ένοχοι; Άλλη μια διανοητική προβολή. Είναι ψευδαίσθηση. Eντάξει. Τώρα, πρέπει να βάλετε το χέρι σας πάνω στο μέτωπο, έτσι, κατά μήκος και μέτα στο πίσω μέρος του κεφαλιού. Μετά, πρέπει να τεντώσετε την παλάμη σας και να βάλετε αυτό το μέρος της παλάμης στην κρανιακή πηγή. Πιέστε δυνατά και κινείστε το δέρμα επτά φορές, δεξιόστροφα, όταν σας πω. Μην προσπαθήσετε να σταματήσετε τις σκέψεις σας ή τίποτα παρόμοιο, αυτό θα συμβεί αυτόματα. Αν υπάρχουν πολλές σκέψεις, μπορείτε να βάλετε την προσοχή σας εδώ, στην κρανιακή πηγή. Ας ξεκινήσουμε, λοιπόν. 

Πρέπει όλοι να το κάνετε. Όσοι δεν θέλουν να το κάνουν, θα πρέπει να βγούν έξω για να μην ενοχλούν τους υπόλοιπους, γιατί κάποιοι θα νοιώθουν αμήχανα. Δεν είναι ευγενικό. Τώρα, πρέπει όλοι να κλείσετε τα μάτια. Βγάλτε τα γυαλιά σας, γιατί δεν χρειάζεται να δείτε κάτι. Πρέπει να έχετε τα μάτια σας κλειστά. Τώρα. Τώρα, βάλτε το αριστερό σας χέρι προς Εμένα, έτσι και έχετε πίστη στον εαυτό σας. Τώρα, συγχωρήστε τον εαυτό σας και κλείστε τα μάτια. Κρατήστε τα μάτια σας κλειστά. 

Κλείστε τα μάτια, βάλτε το δεξί χέρι στην καρδιά και το αριστερό προς Εμένα. Στην καρδιά σας. Το αριστερό χέρι προς Εμένα και με το δεξί χέρι κάνουμε τις κινήσεις. Εξήγησέ τους. Τώρα, παρακαλώ, βάλτε το δεξί χέρι στην καρδιά, δεξί χέρι στην καρδιά. Το αριστερό χέρι πρέπει να μένει πάνω στο πόδι σας, προς τα πάνω Να είστε άνετα. Πρέπει να είστε άνετα. Τώρα, πρέπει να Μου κάνετε μια βασική ερώτηση. Στην καρδιά εδρεύει το πνεύμα. Οπότε, παρακαλώ, ρωτήστε Με τρεις φορές: Μητέρα, είμαι το πνεύμα; Αν μπορείτε να Με αποκαλείτε Σρι Μάτατζι είναι καλά ή Μητέρα ό,τι σας ταιριάζει καλύτερα. 

Πρέπει πραγματικά να έχετε πίστη στον εαυτό σας. Τώρα, κατεβάστε το δεξί χέρι στο στομάχι, στο πάνω μέρος της αριστερής πλευράς και πιέστε. Αυτό είναι το κέντρο της κυριαρχίας, που δημιουργήθηκε απο προφήτες που ήρθαν σ'αυτή τη γη. Εδώ, λοιπόν, πρέπει να Μου κάνετε άλλη μια ερώτηση. Εφόσον είστε το πνεύμα, πρέπει να είστε ο καθοδηγητής του εαυτού σας. Πρέπει να πείτε: Μητέρα, είμαι ο καθοδηγητής του εαυτού μου; Είμαι ο προφήτης; Είμαι ο δάσκαλος του εαυτού μου, είμαι ο κυρίαρχος του εαυτού μου; Τρεις φορές. Τώρα, παρακαλώ, κατεβάστε το χέρι στο χαμηλότερο μέρος του στομάχου και πιέστε. Αυτό είναι το κέντρο της γνώσης σχετικά με το Θεό. Αυτή η γνώση δεν είναι διανοητική, αλλά είναι η τεχνική που οικοδομεί το κεντρικό νευρικό σας σύστημα. Έτσι, εδώ πρέπει να δηλώσετε κάτι, γιατί Εγώ δεν μπορώ να σας πιέσω να αποδεχτείτε τη διαδικασία αφύπνισης της Κουνταλίνη. 

Τώρα, πρέπει οι ίδιοι να ζητήσετε να μάθετε για την πραγματική γνώση, την αγνή γνώση. Οπότε, παρακαλώ, πείτε έξι φορές: Μητέρα, μπορώ να λάβω την αληθινή γνώση; Μπορώ να λάβω την αγνή γνώση; Με αυτή την ερώτηση η Κουνταλίνη θα αρχίσει να κινείται. Έξι φορές, παρακαλώ, κάντε την ερώτηση: Μητέρα, Σε παρακαλώ, μπορώ να λάβω την αληθινή γνώση, την αγνή γνώση; Πρέπει να ανοίξουμε δρόμο για την Κουνταλίνη, που αφυπνίστηκε. Σας παρακαλώ, κρατήστε τα μάτια σας κλειστά. Σηκώστε το δεξί σας χέρι και βάλτε το στο πάνω μέρος της κοιλιάς. Παρακαλώ, κρατάτε τα μάτια σας κλειστά, μην τα ανοίγετε ενδιάμεσα, γιατί η προσοχή σας πρέπει να πάει βαθιά. Σ' αυτό το σημείο, όπως σας είπα, βρίσκεται το κέντρο της κυριαρχίας σας. Τώρα, εδώ, πρέπει να πείτε με πλήρη πίστη στον εαυτό σας, κατηγορηματικά: Μητέρα, είμαι ο κυρίαρχος του εαυτού μου. Είμαι ο καθοδηγητής του εαυτού μου, είμαι ο προφήτης του εαυτού μου. Παρακαλώ, πείτε το δέκα φορές. 

Σας παρακαλώ, μην αισθάνεστε ένοχοι όταν το λέτε αυτό. Σας παρακαλώ, μην αισθάνεστε ένοχοι. Είστε ο προφήτης. Ο Γουίλιαμ Μπλέικ έχει πει ότι: οι Άνθρωποι του Θεού, δηλαδή οι αναζητητές, θα γίνουν προφήτες και θα έχουν τις δυνάμεις να κάνουν άλλους προφήτες. Εσείς είστε οι άνθρωποι του Θεού και θα γίνετε προφήτες. Τώρα είναι καλύτερα. Ο Γουίλιαμ Μπλέικ βοήθησε! Τώρα, παρακαλώ, ανεβάστε το χέρι στην καρδιά σας. Δεν θα πρέπει να κάνετε τις δηλώσεις βιαστικά, αλλά με κατανόηση και βάθος. Τώρα, σ' αυτό το σημείο, πρέπει πάλι να υποστηρίξετε με πλήρη αυτοπεποίθηση και να πείτε: Μητέρα, είμαι το πνεύμα. 

Παρακαλώ, πείτε το δώδεκα φορές. Τώρα είναι καλύτερα. Δουλεύει. Τώρα, βάλτε το χέρι στη γωνία, ανάμεσα στο λαιμό και τον ώμο. Τοποθετήστε το αρκετά πίσω, ώστε να πιέσετε το κόκκαλο. Εδώ πρέπει να πείτε, με πλήρη εμπιστοσύνη στον εαυτό σας: Μητέρα, δεν είμαι καθόλου ένοχος. Πρέπει να ξέρετε ότι ο Θεός, που είναι ωκεανός αγάπης και συμπόνιας, πάνω απ' όλα, είναι ο ωκεανός της συγχώρεσης. Οποιαδήποτε κι αν είναι η ενοχή σας, συγκρινόμενη με τη δύναμη του Θεού να συγχωρεί, δεν μπορείτε να έχετε καμία ενοχή. Οπότε, πείτε δεκαέξι φορές: Μητέρα, δεν είμαι καθόλου ένοχος. Κάποιοι άνθρωποι αισθάνονται πως δεν μπορούν να πιστέψουν ότι δεν είναι ένοχοι, οπότε για να τιμωρηθούν, ας το πουν 108 φορές! 

Καλύτερα. Κανείς δεν θέλει να τιμωρηθεί, καλή ιδέα. Καλύτερα; Τώρα, παρακαλώ, ανεβάστε το χέρι στο μέτωπό σας, με την παλάμη στο μέτωπο και πιέστε τους δυο κροτάφους. Βάλτε την κατά μήκος. Εννοώ, τοποθετήστε την οριζόντια. Και τώρα πιέστε δυνατά. Εδώ πρέπει να πείτε, χωρίς να έχει σημασία πόσες φορές, αλλά από την καρδιά σας: Μητέρα, συγχωρώ τους πάντες. Μερικοί νομίζουν οτι είναι δύσκολο. Όμως, είναι μύθος να πιστεύετε οτι συγχωρείτε ή δεν συγχωρείτε. Ενώ αν τους συγχωρείτε όλους, δεν γίνεστε υποχείρια κακών ανθρώπων, στα πλαίσια του μύθου, βέβαια. 

Τώρα, σηκώστε το χέρι σας και πηγαίντε το προς τα πίσω, στο πίσω μέρος του κεφαλιού σας και κρατήστε το σφιχτά. Πιέστε το χέρι λίγο προς τα πίσω και κρατήστε το σφιχτά. Εδώ πρέπει να πείτε, για δική σας ικανοποίηση και μόνο: Θεέ μου, Σε παρακαλώ, συγχώρεσέ με εαν έχω κάνει κάτι εναντίον Σου. Τώρα, τεντώστε το χέρι σας και βάλτε την παλάμη στην κορυφή του κεφαλιού, στην κρανιακή πηγή και πιέστε δυνατά, πολύ δυνατά, δεξιόστροφα, λέγοντας το εξής, ότι θέλετε την αφύπνισή σας, γιατί, Εγώ, πάλι, δεν μπορώ να καταπατήσω την ελευθερία σας. Γι' αυτό, σας παρακαλώ, πείτε: Μητέρα, επιθυμώ την Αυτογνωσία μου. Σε παρακαλώ, δώσε μου την Αυτογνωσία μου, επτά φορές. Πιέστε μόνο με την παλάμη, όχι με τα δάχτυλα. Τώρα, κατεβάστε το χέρι αργά. Ανοίξτε τα μάτια σας αργά. Τοποθετήστε το δεξί σας χέρι προς Εμένα και το αριστερό πάνω από το κεφάλι σας. 

Μην σκέφτεστε, μην σκέφτεστε. Δείτε αν βγαίνει μια δροσερή αύρα. Αλλάξτε χέρι, παρακαλώ. Βάλτε το δεξί χέρι και δείτε οι ίδιοι αν βγαίνει μια δροσερή αύρα. Μην έχετε άγχος. Είναι λεπτό, πολύ λεπτό. Τώρα αλλάξτε πάλι. Βάλτε τα χέρια σας προς τα πάνω έτσι και σπρώξτε το κεφάλι, κάντε την εξής ερώτηση. Στο μικρόφωνο - έλα πιο κοντά στο μικρόφωνο. Τώρα κάντε την ερώτηση: Μητέρα, αυτή η δροσιά είναι του Αγίου Πνεύματος; Είναι αυτό το Μπράχμα Σάκτι; Είναι αυτή η πανταχού παρούσα Θεϊκή αγάπη; Τώρα, κατεβάστε τα χέρια σας κάτω παρακαλώ. 

Παρατηρήστε για τον εαυτό σας. Μην σκέπτεστε. Το αισθάνεστε στα χέρια σας; Εκείνοι που αισθάνονται δροσερή αύρα πάνω στα χέρια τους ή πάνω από το κεφάλι τους, είναι μια πολύ λεπτή αίσθηση, παρακαλώ να σηκώσουν και τα δυό τους χέρια. Οι περισσότεροι από σας την αισθανθήκατε. Όμως τώρα θα σας πω, πώς να προστατεύετε τον εαυτό σας, όλοι σας πρέπει να ξέρετε πώς να προστατεύσετε τον εαυτό σας. Κάποιοι δεν την ένιωσαν επειδή έχουν πρόβλημα εδώ, στο Βισούντι Τσάκρα. Ίσως δεν έχουν συγχωρέσει τους άλλους. Δοκιμάστε αυτό. Βάλτε το δεξί σας χέρι προς το μέρος Μου και το αριστερό σας χέρι έτσι, για να το εξισορροπήσουμε, προς τον ουρανό. Με αυτό τον τρόπο χρησιμοποιούμε τον αιθέρα. 

Αν αισθάνεστε τη δροσιά ή κάτι εδώ από κάτω, βάλτε το πίσω έτσι, αν αισθάνεστε από κάτω. Αυτοί οι άνθρωποι είναι πολύ γρήγοροι, της δεξιάς πλευράς, έτσι αυτό είναι το πρόβλημα που έχουν. Δεν πειράζει, θα φτιάξει. Σκέπτεστε πάρα πολύ! Φουτουριστές, είναι φουτουριστές. Μόνο αντιμετωπίζοντας τα προβλήματά σας, θα τα λύσετε. Όχι με διανοητική προβολή, αλλά αντιμετωπίζοντας τα, απλά βλέποντάς τα όπως είναι. Είστε το Πνεύμα, δεν είστε το πρόβλημα, είστε πέρα απ' όλα αυτά. Μετά την Αυτογνωσία, η λέξη πρόβλημα αποβάλλεται από το λεξιλόγιό σας! Τώρα βάλτε το αριστερό σας χέρι έτσι και το δεξί χέρι προς τη Μητέρα Γη. 

Καλύτερα, πολύ καλύτερα. Μην σκέπτεστε. Μπορείτε να το καταφέρετε. Τώρα, θα σας πω πώς να προστατεύεστε. Είναι πολύ απλό. Πρέπει να παρέχετε προστασία στις αύρες σας. Μπορείτε να βάλετε τα γυαλιά σας αν θέλετε. Αυτό πρέπει να το κάνετε όλοι, Είτε νιώσατε τη δροσερή αύρα είτε όχι. Δίνετε προστασία στις αύρες σας με αυτόν τον τρόπο, βάζετε το αριστερό σας χέρι έτσι και το δεξί χέρι γύρω από τις αύρες, το περνάτε πάνω από το κεφάλι και το φέρνετε κάτω έτσι. Το αριστερό χέρι προς Εμένα. 

Εντάξει, ας το κάνουμε επτά φορές, για τις επτά αύρες. Μία - μην σκέπτεστε. Μην σκέπτεστε! Τρία, τέσσερα, πέντε, έξι και επτά. Είναι σημαντικό. Τώρα, πώς να ανεβάζετε την Κουνταλίνη σας, είναι και πάλι πολύ απλό. Τώρα βάλτε το αριστερό σας χέρι μπροστά από την Κουνταλίνη σας εσείς οι ίδιοι μπορείτε να το κάνετε. Θα πρέπει να κινηθεί από πάνω, μπροστά και κάτω, όπως πάνε οι δείκτες του ρολογιού, δεξιόστροφα. Το αριστερό χέρι πρέπει να παραμείνει σταθερό, να είναι ίσιο. Έπειτα προς τα κάτω. 

Αυτό το χέρι πρέπει να κινείται ίσια. Η προσοχή πρέπει να είναι στο αριστερό χέρι. Τώρα, προσπαθείστε να κινείτε το χέρι σωστά. Πρέπει να το πάνε στην κορυφή του κεφαλιού σας, οδηγείστε το στην κορυφή του κεφαλιού σας. Γείρτε το κεφάλι σας προς τα πίσω, κάντε ένα νοητό κόμπο, κάντε μια περιστροφή, μια μεγάλη περιστροφή και δέστε το όπως έναν κόμπο. Ας το κάνουμε ξανά για να το σταθεροποιήσουμε. Κάντε το ξανά παρακαλώ. Δεύτερη φορά, ας το κάνουμε . Τώρα γείρτε το κεφάλι σας πίσω και κάντε μια μεγάλη περιστροφή, κάντε έναν κόμπο. Τώρα, για Τρίτη φορά το ίδιο, όμως ο κόμπος θα γίνει τρεις φορές. 

Ξανά. Τώρα κινείται γρήγορα. Βάλτε - τώρα ένα, ξανά μια περιστροφή, δύο, περιστροφή και τρία. Τώρα παρατηρείστε τα χέρια σας. Αισθάνεστε πολύ πιο ανάλαφροι. Αισθανθείτε τη στο κεφάλι σας επίσης, βγαίνει μια δροσερή αύρα. Θα είσαστε απόλυτα ήρεμοι. Δεν μπορείτε να σκεφτείτε τώρα όμως αν το θελήσετε, μπορείτε. Όμως μην το σκέπτεστε, δεν μπορείτε να το σκέπτεστε. Απλά αισθανθείτε το, το αποκτήσατε όλοι σας. 

Ωραία! Θα δείτε, τα μάτια σας θα λάμπουν. Θα υπάρχει φως στα μάτια σας. Τώρα, δεν σκέπτεστε. Διαφορετικά, την επόμενη φορά που θα έρθω, θα πείτε: Μητέρα, έχω χάσει τις δονήσεις μου. Αν το σκέπτεστε, δεν μπορείτε να το φτάσετε. Εντάξει. Τώρα αν θέλετε να Μου σφίξετε το χέρι, θα καθήσω για λίγο εδώ μαζί σας. Μπορείτε να έρθετε να Με χαιρετήσετε. Όμως οι Σαχάτζα Γιόγκις, δεν χρειάζεται διαφορετικά δεν θα έχει τελειωμό! 

Μπορείτε να έρθετε εδώ και να δείτε. Αισθάνεστε την δροσερή αύρα; Τώρα απ' αυτό που βλέπω. Φίλιπ, βοήθησέ τον, κοίταξέ τον ο κύριος αυτός δεν ένιωσε τη δροσερή αύρα. Είναι περισσότερο της δεξιάς πλευράς. Κατέβασε τη δεξιά προς.... Εντάξει. Ένα λεπτό, παρακαλώ, ένα λεπτό. Γεια σου, τι κάνεις; Το ένιωσες; Το χάρηκες; Γεια σου, τι κάνεις; Ο Θεός να σας ευλογεί. Ναι, θα είμαι εκεί. Όχι, θα είμαι - πότε θα γυρίσει εκείνος; Κατάλαβα, στο Λονδίνο δεν θα είναι; Πήρε την αφύπνιση; Το ξέρω, ναι το ξέρω. 

Εντάξει, λοιπόν μπορεί να έρθει στο Λονδίνο; Θα είμαι στο Λονδίνο. Εντάξει....Εντάξει. Ευχαριστώ. Ευχαριστώ πολύ, ευχαριστώ. Πήρατε την Αυτογνωσία. Ωραία.... Ναι. Ο Θεός να σας ευλογεί. Είμαι πάρα πολύ ευτυχισμένη. Τώρα είστε εντάξει. 

Τώρα πρέπει να γίνετε ολοκληρωτικά Σαχάτζα Γιόγκις έτσι ώστε να έχετε απόλυτη αυτοπεπίθηση. Πρέπει να έχετε απόλυτη αυτοπεπίθηση, εντάξει; Είμαι πολύ ευτυχισμένη που θα γίνει. Ο Θεός να σας ευλογεί. Τι σου συνέβη; Εντάξει. Σου έχει συμβεί; Ωραία. Έχει γεννηθεί αφυπνισμένη, ένα σπουδαίο άτομο. Κοιτάξτε τα μάτια σας. Μπορείτε να δείτε τα μάτια ο ένας του άλλου; Ποιος μίλησε; Όχι. Δεν μπορεί να το κάνει εκείνη. Υπάρχει μια επιστήμη από πίσω. 

Αυτό είναι ένα παιδί γεννημένο αφυπνισμένο. Κάνει λάθος. Κάνει λάθος. Δεν είναι έτσι. Πρέπει να έχετε την ολοκληρωμένη γνώση, εντάξει; Καλέστε την κυρία που έχει άσθμα, εκείνος θα τη θεραπεύσει, απλά πείτε του να ασχοληθεί με την κυρία με το άσθμα. [ Ινδικά ] Πώς είσαι; Χαίρομαι που το απέκτησες. [ Ινδικά ] Πρέπει να εδραιωθείτε, αυτό είναι σημαντικό, έπειτα πρέπει να το δώσετε στον καθένα... Θα σας πω το εξής. Όμως βλέπετε από την ώρα που .... Ναι, το θέμα είναι, ότι σε μια ομιλία δεν μπορείς να μιλήσεις για όλους. Όμως έχω μιλήσει για όλους αυτούς, τον Ιησού, επειδή εδώ λατρεύεται περισσότερο ο Ιησούς Όμως όλοι τους είναι πνευματικά όντα, είναι όλοι τους δικοί μας, δεν υπάρχει διαφορά... Αυτό είναι. 

Ναι, αυτό είναι, αυτό είναι. Έτσι τώρα το μαθαίνετε, θα ακούσετε τις ομιλίες μου όπου έχω μιλήσει για τον καθένα τους, εντάξει; Ο Θεός να σας ευλογεί. Είναι ο αδελφός του.... Έχεις πολύ καλή νύφη! Είναι ο αδελφός σου; Θα είναι μια χαρά, θα δεις, επειδή οι άνθρωποι έχουν έρθει πρόσφατα εδώ, όταν είχα έρθει, είχα διπλωματικό διαβατήριο, όμως εκείνοι εξέτασαν μόνο το δικό Μου διαβατήριο και μετά είδαν το εισιτήριό Μου και όλα αυτά - κανενός άλλου. Έτσι είναι αυτοί οι άνθρωποι, πολύ..., τι να κάνεις; Δεν το γνωρίζετε, πρέπει να έχετε περισσότερους Ινδούς να.... Θα είναι μια χαρά, δεν υπάρχει αμφιβολία. Θα τους πάρεις και στη Βομβάη! Γεια σου, πώς είσαι; Αυτοπεποίθηση. Εντάξει, αυτό είναι που νιώθω, ότι έχετε έλλειψη αυτοπεποίθησης. 

Τώρα αυτό που σκέπτεστε, σας κάνει να τρέμετε από όλες τις ανόητες αμφιβολίες που οι άνθρωποι σας μετέδωσαν. Είσαστε το πνεύμα, και πρέπει να γίνετε αυτό. Σας καθοδηγώ για να έχετε απόλυτη αυτοπεποίθηση, εντάξει; Έτσι πρέπει να έρθετε και να δείτε και αυτούς τους ανθρώπους, αυτοί είναι... όμως θα έρθω μετά.... Θα έρθω μεθαύριο, εντάξει; Να καλέσετε και τους φίλους σας. Πρέπει να σας κάνω όλους να έχετε πολύ μεγάλη αυτοπεποίθηση. Όμως σίγουρα να έρθετε, επειδή.... Καμπότζη; Ω! Πως είστε; Απλά απολαύστε, απολαύστε τον εαυτό σας! Όμως πρέπει να έχετε αυτοπεποίθηση και αφήστε το να λειτουργήσει. Ξανά και ξανά... Πρέπει να παρακολουθείσετε, μετά θα πρέπει να δείτε... Με απόλυτη αυτοπεποίθηση γι' αυτό, εντάξει; Ο Θεός να σας ευλογεί. 

Λοιπόν πώς είσαστε; Ο Θεός να σας ευλογεί. Τώρα έλα πιο κοντά, έχεις γίνει πολύ γενναία, εντάξει; Πείτε της ότι της ζητάω να έρθει, έλα σύντομα. Ευχαριστώ πάρα πολύ. Είσαι καλά; Αυτό δεν πρόκειται να σε βοηθήσει. Καλά αυτό, όμως πρέπει να γνωρίζεις τα πάντα και γι' αυτό και αυτό είναι καλό. Βλέπεις, δεν πρέπει να το κάνεις χωρίς διάκριση. Θα το αφήσω σε αυτούς, είναι όλοι τους εδώ. Θα μείνεις εδώ; Ναι; Θα έρθω μεθαύριο και αυτοί θα σου δώσουν τη διεύθυνση. Ναι και μεθαύριο θα πρέπει να φέρεις και τους φίλους σου. Από ποια χώρα είσαι; Περού; Εντάξει, φέρτους όλους. 

Εντάξει; Πρέπει να τους δω. Πώς είσαστε; Πώς αισθάνεστε; Από ποια χώρα είσαι; Πουέρτο Ρίκο! Ω! όμορφη χώρα. Θα πρέπει να επισκεφτώ όλα αυτά τα μέρη κάποτε. Πρέπει να πάω. Δεν έχω πάει ακόμα εκεί, όμως θα πάω. Θα δούμε... Είσαι εδώ; Ωραία! Πώς είσαι; Έλα πιο κοντά! Φέρε και τους φίλους σου! 

Πες τους, πρέπει να έρθουν! Εντάξει; Ο Θεός να σας ευλογεί. Πώς είσαι; Δεν έχουμε συναντηθεί; Δεν είσαι από την Βολιβία; Λοιπόν πώς είσαι; Όμως πρέπει να συγχωρείς. Πρέπει να το πεις. Πρέπει να συγχωρείς. Πρέπει να συγχωρείς τους πάντες. Πρέπει να συγχωρείς. Απλά πες το: Συγχωρώ. Απλά πες το: Μητέρα, συγχωρώ. Απλά πες το μέσα από την καρδιά σου. 

Βλέπεις τώρα; Τώρα εδραίωσε τον εαυτό σου. Αυτό είναι πολύ σημαντικό. Διαφορετικά δεν θα έχεις αυτοπεποίθηση. Πρέπει να εδραιωθείς. Το σημείο που περισσότερο τονίζω, παρατηρείστε τον...επίσης... πρέπει να δείτε αυτούς τους ανθρώπους. Α! πολύ ωραία! Σπουδαία! 'Ημουν από εκείνη την πλευρά. Έχω δώσει αυτοπραγμάτωση σε ανθρώπους στη Ρωσία. 

Θα πάω... Θα είναι οι πρώτοι που θα το λάβουν. Είναι πολύ καλοί. Είναι πολύ καλοί άνθρωποι. Οι άνθρωποι είναι πολύ καλοί στη Ρωσία.Σπουδαίες ψυχές! Σε δεκατέσσερις εβδομάδες θα τους διδάξουμε από την Ινδία. Όμως είναι πολύ φιλικοί, ωραίοι άνθρωποι. Μπορούμε να έχουμε επικοινωνία μαζί τους πολύ εύκολα. Θα το καταφέρουμε. Θα το προσπαθήσω σε κυβερνητικό επίπεδο. Μπορούμε να το κάνουμε. 

Ο Θεός να σας ευλογεί. Πάμε τώρα. Εδραιώστε τον εαυτό σας. Απλά πείτε: Μητέρα, έλα στο κεφάλι μου, αυτό είναι όλο. 