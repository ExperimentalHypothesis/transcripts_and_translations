Diwali puja. Delfi (Yunanistan), 7 Kasım 1999.

Yunanistan'da, özellikle Delfi'de Diwali'yi kutluyor olmamız çok, çok uğurlu ve hayırlı. Bunun çok eski bir tarihi var ve bildiğiniz gibi Athena burada yaşıyordu. O Ezeli Anneydi. Sanskritçe "Atha", "ezeli" anlamına gelir. Yani bu yer tarif edilmiştir, Puranalarda bile “Manipur [göbek] dvipa [ada]” olarak tanımlanmıştır. Manipur, Nabhi'dir. Ayrıca Sanskritçe Manipur kelimesi de Nabhi Çakra anlamına gelir. Bu yüzden o Manipur dvipa olarak tanımlanır, "Manipur e dvipa" olarak yazılır. Bu Puranaları, bunları eski zaman kitaplarını düşünün - Tanrı bilir kaç yaşındalar, en azından sekiz bin veya belki daha fazla olmalılar - ve onlar Yunanistan'ı Manipur dvipa olarak tanımladılar, Nabhi'nin yeri ve Adi Shakti'nin bulunduğu yer, işte Athena budur. Yani, bu onlar tarafından nasıl biliniyordu – belki burulma (torsion)alanından, derdim; ama çok açık bir şekilde yazılmıştır ve burada bulduğumuz şey Nabhi'deki Athena'nın yeridir. Athena da, Ezeli Annedir, Kendisini, öncelikle denizde, yani Nabhi'nin kendisinde ifade ettiğini, söylerler. Tüm işini oradan yaptı. Şimdi diyebiliriz ki, O'nun hareketinde, O varoluş olarak indiğinde Shri Ganesha'yı yarattı, sonrada sağ tarafa gitti ve Mahasaraswati'yi yarattı, tüm evreni diyebiliriz, yarattığı tüm bu yaratıkları yarattı. Ve sonra O indi, indi ve Kundalini olarak yerleşti; ama aşağı inerken de, bizim yükselişimiz için gerekli olan Mahalakshmi Prensibini yarattı. Bu Onun hareketiydi, ancak Kendisinin Nabhi'de enkarne olduğu söyleniyor, çünkü belki de tüm bunları yaptıktan sonra Nabhi'de enkarne oldu ve ayrıca Ganesha'nın Kundalinisinin Nabhi'de olduğunu görüyoruz.

Nabhi'de enkarne oldu, böyle derler, çünkü ilk saf bilgi, bir kişinin veya hayvanın veya herhangi bir kişinin saf arzusu, açlıktır. Bu Nabhi'dedir. Ve O bu açlığı doyurmak, yönlendirmek ya da ele almak istiyordu ve Nabhi'ye ilk gelişinin nedeni bu olabilir. Şimdi Athena olarak sahip olduğumuz bu Ezeli Anne'nin de elinde bir Kundalini var, ayrıca O'nun bir tridenti (üç dişli mızrak) var. Bütün bunlar, doğduğunda Nabhi Çakradaki kötü güçlerle savaşması gerektiğini bildiğinin işaretidir. Bütün bu tarih, Yunan mitolojisinde gerçekten çok açık bir şekilde gösterilmiştir, ancak daha sonra bu mitoloji, her şeyi nasıl bozacağını bildikleri için insanlar aracılığıyla çok, çok yanlış bir yol izledi. Yani yaptıkları şey tüm Tanrıları ve Tanrıçaları birer insan gibi göstermekti ve Hindistan'da bulunan birçok Tanrı burada da var, onlar Yunan mitolojisinde bile temsil ediliyorlar. Ancak Hint tanrıları çok saf ve gerçekten Tanrısaldır ve bir aziz gibi sayılırlar, ancak burada Onlar insan seviyesine indirilmiştir. Ve oradaki pek çok Tanrı, Hint Tanrılarından biraz farklı gösterildi, çünkü onlar Tanrıyı insan yaptılar. Yavaş yavaş, birinden diğerine  doğru sapma göstermesi çok şaşırtıcı. Hindistan'da bile bu yapıldı ama kalıcı değildi çünkü bizim Puranalarımız var. Bu yüzden insanlar onu mahvetmeye ve bozmaya çalıştığında, Puranalarımız olduğu için, hal normal durumuna geri döner. Ama Puranalara, İncil, Kuran gibi ya da bu türden diğer dini kitaplar gibi tapınılmaz, onlar sadece eski zamanların tarihini anlatırlar; ve bunun anlaşılır olduğunu görmek gerekir, bu açıklanabilir, insanlar bunu bilebilirler.

Ama Manipur dvipa’yı anlatma şekilleri gerçekten harikaydı ve Büyük İskender zamanında bile Yunanistan çok müreffeh, son derece güzel bir devletti. Çünkü onunla birlikte buraya gelen şairlerden biri olan Chand Bardai (Hintli bir şair)tarafından bu anlatılmıştır ve bu şeylerin ne olduğu tüm detaylarıyla anlatılmıştır. Ve ayrıca Adi Shakti'nin, çok açık bir şekilde Ezeli Anne'nin bir tapınağı olduğunu ve orada oturan bir Ganesha olduğunu tarif etti. Bunu tüm detaylarıyla anlatmış. Ayrıca tapınağa giden basamakların üç buçuk tane olduğunu söylüyor. Üçü tanesi büyük ve sonuncusu ise yarım. Ve eğer yaparsanız, onları tüm dünyaya yayarsanız, bu üç buçuk sarım yapılabilir. Ayrıca çok net bir şekilde burada Shri Ganesha'nın swayambhusu, bir swayambhu olduğunu söyledi. Ve ayrıca Delfi Kahini içinde, Nabhi Çakra'da Tanrıların konuştuğunu söylerler. Tüm bunlar Hindistan'da, İskender'in Hindistan'a gelmesinden çok önce, çok, çok daha önce anlatıldı ve bundan dolayı, çok daha büyük bir uyum olabileceğini anlayabiliriz, belki; belki de bir sürü insan yurtdışına gidiyordu, belki de buraya geliyordu ya da tüm Puranaların yazılmış olduğu burulma bölgesinden (Bakınız relativite teoremi)geliyordu. Yani kesinlikle içinde bulunduğumuz yer, kadim bir yer, tanımında doğrudur ve her şey, buna şüphe yok ama daha sonra bozulma geldi, bu gerçekleşti. Ayrıca burada Kundalininin orada olup olmadığı ve çakraların da boyandığı meselesi var.

Ama Hıristiyanlık geldiğinde, onlar “bunların hepsi uydurma, unutun gitsin” dediler ve işin diğer yüzünü görmek istemediler. Ve işte bu şekilde, bu o kadar da temiz ve net olmayan bir tür tarih oldu. Athena'ya olan inanç azaldı, tüm Tanrı ve Tanrıçalara olan inanç da azaldı ve bu hale gelmeye başladı, aslında güzelce yok oldu da diyebiliriz. Yunanistan'ın durumu buydu. Şimdi tekrar geri döndük. Nabhi olan Lakshmi Puja için “Manipur e Dvipa” da güzelce oturuyoruz. Lakshmi sudan çıktı, buna şüphe yok ama Athena, Lakshmi'nin Annesidir. Her yeri kaplayan O'dur ve O Lakshmi'yi yarattı ve bu Lakshmi, burada hüküm süren O'dur ve O çok tezahür ediyordu. Ve burada güzel şeyler yarattı, çünkü onlar çok zengin insanlardı, Yunanlılar çok zengindi; ve her türlü şeyle uğraşıyorlardı, özellikle ticarette, sonra gemicilikle de. Gemicilik onların en önemli işlerinden biri ve Ben kocamla buraya, kendisi gemici olduğu için geldim. Ve havaalanında bakanın eşinin, diğer bir başka bakanın daha eşinin, Başbakanın eşinin olması beni şaşırttı. Şaşırdım, onlar normalde gelen hiçbir hanımefendiyi almaya alana gitmezler. “Hayır, hayır” dediler. “Kocalarımızın bize söylediklerini görüyorsunuz, 'Gerçekten kesinlikle, kusursuz bir şekilde kadınsı ve çok hayırlı ve çok dingin bir bayan görmek istiyorsanız, o zaman bu kişi Bayan Srivastava'dır.” Bu yüzden Beni görmeye geldiler, düşünebiliyor musunuz! Artık dünyadaki kadınlarda bir dinginlik fikri yok ama bu hanımlar Beni görmeye geldiler, “bu asude hanım da kim diye geldiler?” Ve Bana çok iyi baktılar ve ardından bir seçim de yaklaşıyordu. Ama Bana söylediklerini unutmuyorum ve çok saygılı bir şekilde Bana “Bu dinginliği Siz nasıl geliştirdiniz?” dediler.

“Ben geliştirmedim dedim. O sadece vardı. Sakin görünmek ya da herhangi bir şekilde  bunu çözmek için hiçbir şey yapmadım. Bunun için bir güzellik salonu yok ama bu bende doğuştan gelen bir şey ama eğer siz bunun dinginlik olduğunu sanıyorsanız”, dedim. Onlar da, “Hayır, hayır, bütün erkekler 'O, bu korkunç günlerde bile son derece sakin kalan bir insan' diye Sizi bize övdüler”, dediler.  Şimdi, Diwali çok önemli çünkü bugün en karanlık gün, en karanlık gece ve en uzun gece ve onu bitirmek için ışıklar koydular. Şimdi atmosferdeki her şey çok karanlık, siyah ve güneş gitti. Bu yüzden onlar bütün bu ışıkları yaktılar. Aynı şekilde, bu Kali Yuga, şimdi, Kali Yuga'yı bir gün olarak düşünebilirsiniz. Çok karanlık, korkunç, bir sürü sorunu var, hayatımızı perişan ediyor ve bu hayatla nasıl başa çıkacağımızı bilmiyoruz. Şu anda gerekli olan şey, insanları aydınlatmak. Kali Yuga şu an en kötü halinde. İnsanların, Tanrı adına bile yaptıkları şeyler şok edici. Ama bu, bizim tüm yön duygumuzu kaybettiğimiz Kali Yuga. Hangi yöne gideceğimizi bilmiyoruz. Her tür yanlış şeyi yapıyoruz ve her şeyin yolunda olduğunu düşünüyoruz, sonuçta yanlış olan ne var ki? Onların söylediği tek  şey – “Sorun ne ki?” Onlara “bunu yapmayın” diyorsunuz. “Bunda yanlış olan ne ki?” diyeceklerdir. Ve bu sayede her insan çok, çok bireyci bir hale geldi. Bir bakıma değiller, çünkü onlar bir modayı takip ediyorlar, bir tarzı takip ediyorlar – yani değiller, onlar köle – ama kendilerinin çok bağımsız olduklarına inanıyorlar, özgür insanlar olduklarına inanıyorlar, her istediklerini yapabilirler. Kali Yuga'daki bu özgürlüğün veya bu özgürlük fikrinin bir sonucu olarak, onlara olan şey, aşırı derecede çirkin olmalarıdır. Kali Yuga'da yaptıkları şeyler inanılmaz. Rahip olduklarında bile, kiliselerdeler, bu şey, o şey, nasıl da bu kadar korkunç şekilde ahlaksız oluyorlar ki, Tanrı adına, Tanrı'nın bu çatısı altında, bunun nasıl olabileceğine inanamıyorlar?

Ama başladı, bu Kali Yuga. Ve bu Kali Yuga'nın bitirilmesi gerekiyor. Peki gecenin karanlığını gidermek için biz ne yapıyoruz, ışıklar koyuyoruz. Aynı şekilde insanlar da aydınlatılmalıdır. İnsanların kalbinde ışık olmalıdır. Onlar aydınlanınca, bizim cehaletimiz yüzünden çektiğimiz bu karanlık sona erecek ve mutlak bilgiye sahip olacağız. Bu, onların sözünü ettikleri yeni bir çağdır, tam olarak şimdi burada, burada öyle bir şekilde işleyecek ki, tüm aydınlanmış kişilikler birlikte olacak ve onlar ışığın ne olduğunu, gerçek bilginin, gyana’nın ne olduğunu bileceklerdir. Dolayısıyla bizim yolumuz bir bilgi yoludur: sevgi olan bilgi, şefkat olan bilgi. Anlamamız gereken şey budur, Kali Yuga'nın tüm bu çatışmalarının ve sıkıntılarının giremeyeceği başka bir alana, arenaya geldiğimizdir. Dışarıda yağmur yağıyor, içeride hiçbir şey yok - bu böyle, artık sadece özgür değiliz, yaptığımız her şey özgürlükten başka bir şey değil; bizi alçaltan, gerçekler üzerindeki hakimiyetimizi kaybetmemize neden olan hiçbir şeye bağlı değiliz. Böyle bir kişilik meydana getirildiğinde, o zaman ne olur, Kali Yuga'nın tüm bu fikirleri ortadan kalkacaktır ama bunun aynı zamanda Son Yargı olduğunu da söylemeliyim.

Gerçeği kabul edip, hakikatte oturanlar ve hakikatte büyüyenler kalacaktır, diğerlerinin hepsi yok olurlar – bu zaten söylendi. Bu sanki içinde iyi beslenmiş, bol su olan ve sevgi alan, ayrıca insanlara çok şey veren ağaçların olduğu bir bahçe gibi, görüyorsunuz. Diğerleri yandı ve bitti. Aynı şekilde ilk önce sevgiyi kabul etmeli, sevgiyi almalı, kendinizi o sevgiyle beslemeli ve sonra da başkalarına vermelisiniz. Kali Yuga'nın lanetlerinin üstesinden gelmenin basit bir yolu budur. Kali Yuga, o derece karanlıkla dolu ki, birbirimizle çarpışmaya başlıyoruz. Örneğin hepiniz burada oturuyorsunuz. Aniden karanlık olur. Başkalarına çarpışsanız da, çarpışmasanız da, nasıl hareket edeceğinizi,kiminle oturduğunuzu, hiçbir şeyi bilmiyorsunuz, aynı şekilde, kalpteki karanlıkla, zihninizdeki karanlıkla, nerede olduğunuzu, ne yaptığınızı bilmezsiniz ve ne yapmanız gerektiğini bilmediğiniz bir şekilde, tıpkı delirir gibi birbirinize çarpmaya devam edersiniz. Kali Yuga işte budur. Onu tanıyan ve ondan çıkan Sahaja Yogi'dir. Aksi takdirde, hala aynı çevrenin, aynı dengesizlik çemberlerinin içine düşüyorsanız, sizde tıpkı diğer insanlar gibi olursunuz. Kali Yuga ile ilgili olarak başka bir şey de şudur, size vursalarda veya yok edilseniz bile, onlar kendilerini suçlamazlar. Başkalarını suçladığınız, kendinizi asla suçlamadığınız, bu diğer bir korkunç davranış şeklidir. Kendinize vurmanız sizin kendi hatanızdır. Bu sizin yanlış yaptığınız bir şeydir ve işte olan şey budur. Bu, bizim illüzyon dediğimiz şeydir, bhrama dır ve bu ilüzyonun ortadan kalkması gerekiyor. Ve Kali Yuga için, onun yanılsamalar çağı olduğu söylenir ve bu yanılsamanın içine düşerseniz bitersiniz ama illüzyonları görürseniz gerçeği aramaya çalışırsınız. Bu nedenle bugün arayış çok güçlüdür, çünkü onlar bunun bir yanılsama olduğunu hissedebiliyorlar.

Gerçek bu değil, onlar biliyorlar. Ve bunun gerçek olmadığını bir kez anladıkları  zaman ne yaparlar? Gerçeğin ne olduğunu, doğrunun nerede olduğunu bilmek ister ve onu bulmaya çalışırlar. Kali Yuga'da, arayış böyle başladı. Kali Yuga hakkındaki hikaye, Nala'nın karısı Damayanti'nin, Kali'nin yarattığı ve yine bu aynı yanılsamalar nedeniyle ondan ayrıldığı, diğer bir Purana’da, “Damayanti Purana” da anlatılır. Bir gün Nala, bu korkunç Kali'yi yakaladı ve ona "seni şimdi boğacak ve işini bitireceğim" dedi. Kali, "Pekala, bunu yapabilirsin, ama önce benim önemimi, mahatmyamı dinle – benim nasıl bir önemim var, neden oradayım" dedi. Bunun üzerine Nala bekledi. Kali, "Şimdi kabul et, eğer beni dinlersen sana anlatırım" dedi. Ben ne zaman ki geleceğim ve dünyaya hükmedeceğim - yani ne zaman Kali Yuga olacak – o zaman insanlar bhranti'ye girecek, bu yanılsamalar anlamına geliyor. Onlar bunun gerçek olup olmadığını bilemeyecekler ve sonrasında gerçeği aramaya çalışacaklar. Ama sadece insanlar, yani ormana gidenler ve her şeyden vazgeçenler değil; ama onlar başka bir tipte olacaklar, bunu yapanlar, bu tür arayışlar içinde bulunanlar, Kali Yuga'da doğacaklar ve onlar normal ev halkından insanlar olacaklar ve her türden yanılsamanın içine girecekler. Ve bu ilüzyona girdikleri zaman ve ancak o zaman, bunun gerçek olmadığını anlayarak, aramaya başlayacaklar ve işte o zaman gerçeği arayacaklar. Ancak o zaman, Aydınlanmalarını alacaklar.” Bunu çok net bir şekilde söyledi, binlerce yıl öncesini kastediyorum. Yani Kali Yuga, insanların Aydınlanmalarını alabilecekleri, kendi özlerini tanıyacakları, gerçeği bilecekleri zamandır.

Bu çok uzun zaman önce söylendi ve bunun şimdi gerçekleştiğini görebilirsiniz. Yani bunun olması için gereken zaman buydu, çünkü eğer siz Satya Yuga'daki gibi iyiyseniz ve tüm bunlar varsa, bu durumda siz aramazsınız; sadece kabul edin, itaatkarsınız, iyi insanlarsınız – bitti. Ama Kali Yuga'da siz gerçekten mutlak gerçeği aramaya başlarsınız ve bu yüzden bu ışıklar, o karakteri tasvir eder ya da aydınlanmakta olan ruhu tasvir eder diyebiliriz. Yani hepiniz aydınlanmış ruhlarsınız. Benim için Diwali budur. Eğer insanlar aydınlanmışlarsa, bu Diwali'dir: onlar Kali Yuga'nın tüm bu karanlığını ortadan kaldırırlar ve hepiniz Kali Yuga'nın güzelliğini ve sevincini yaşarsınız. Diwali'nin çoktan başlamış olması çok, çok semboliktir. Birçok ışığımız var ve ışığın azlığından dolayı değil ama bizim daha fazla ışık almamız gerekiyor; neden daha fazla ışık alıyoruz, neden bunu istiyorsunuz? Çünkü hepsi kurtarılmalıdır. Çabamız hepsini kurtarmaktır, çok zordur, bu çok zordur ama şimdilerde, aydınlanmış ruhların sanki tohumlar gibi gidip, kendilerini nasıl çok uzak yerlere ektiklerini ve orada zenginleştiklerini, orada çok güzel, koku veren ve başkalarına gölge veren ağaçlar olduklarını görebilirsiniz. İşte bu yüzden her türden insanın uyandığını ve onların aydınlanmış ruhlar haline geldiğini ve başkalarını da uyandırdığını görüyorsunuz. Tüm bu süreç çok iyi yapılandırılmış mı, sanki öyle görünüyor ve iyi çalışıyor. Şüpheli olan tek şey, kaç tanesinin Sahaja Yoga'ya geleceği ve bizim kaç tanesini kurtarıp kurtarabileceğimizdir?

Tek sorun bu ve siz buna hazırlıklı olmalısınız, her biriniz “her gün en az bir ruhu, her gün bir kişiyi kurtaracağım” diye karar vermelisiniz. Diyelim ki, bir nehirde veya denizde boğulan bazı insanlar var. Ne yaparsınız? Hepiniz kurtarmak için koşturursunuz. Onun hayatını kurtarmak için her şeyi yapıyorsunuz. Aynı şekilde, bütün insanların hayatını kurtarmamız gerektiğini anlamalıyız ve bunun içinde çok çalışmalıyız. Şimdi, bu yanılsamadan gerçeğe olan bu yükseliş sırasında, uygun bir şekilde yüzleşmemiz gereken bazı sorunlarımız var. Bundan kaynaklanan sorunlardan birisi de, dedikleri gibi, açlıktır. Para için duyulan açlık olabilir, yemek için olabilir, her şey için olabilir. Şimdi, eğer paraya karşı bir açlık varsa, bu asla doymak bilmez olduğu için kalıcı olarak [içinize] yerleşecektir, onu asla tatmin edemezsiniz. Ama modern zamanlarda insanlar sadece deliriyorlar, size söylüyorum, para için gerçekten çıldırıyorlar. Başkalarında olup olmaması onların umurlarında değildir, başkalarında bu rahatlık var ya da yok, ama onlar sadece gösteriş yapmayı seviyorlar, gösteriş yapmak istiyorlar - çok zenginler, çok iyiler - ve tüm egolarıyla her tür şeyi yapıyorlar. “Yanlış bir şey yok; yanlış olan nedir ki? Bunun nesi yanlış?" Bu, sahip olduğunuz en büyük engellerden biri, bu egonun dikte ettiği zihninizdir ve bunun ne olduğunu, şunun ne olduğunu bile doğrulamadan sizin hemen bunu yapmaya çalışmanızdır. Yani zihin bhranti altındadır, illüzyon içindedir ve o zaman sizin bunu anlamanızın birçok yolu vardır. Bu yüzden size, Sahaja Yoga'da eğer onlar aydınlanmalarını almayı isterlerse, canları nereye isterse keyifle her yere gidebilirler dedim. Bu harikalar yarattı çünkü o gün siz, daha güçlü bir ruh halindesiniz ve yanlış olan şeylerden kaçınıyorsunuz. Şimdi çoğunuz Sahaja Yoga'da büyüdünüz ve tamamen dönüştünüz.

Bunu görmek çok güzeldir. Ben şey gibi çalışmadım... Pek bir şey yapmadım, sanmıyorum; Bir şekilde aydınlandım, bu çok uzak bir ihtimal ama Ben hiçbir şey yapmıyorum. Eğer hiçbir şey yapmadan aydınlanma alırsanız ve eğer siz “bunu ben yaptım” derseniz, buna inanamam. Bu nasıl olabilir ki? Ben hiçbir şey yapmadım, deyip, sadece Aydınlanmanızı aldınız. Ama şimdi gördüğümde, o zaman düşünüyorum ve sizin ne kadar güzel şarkı söylediğinizi, ne kadar güzel bir şekilde tatlılaştığınızı ve birbirinizle ne kadar güzel bir şekilde dost olduğunuzu fark ediyorum, artık ikna oldum ve sizin Sahaja Yoga'yı oturtmanızın fazla zaman almayacağını hissediyorum. Kendimizi Sahaja Yoga'ya çok daha açmamız gerektiğini anlamamızın zamanı geldi. Ve diğer sorunların da orada olduğunu görüyorsunuz. Sanki sorunları varmış gibi, Bana “Anne, yazılı kanunlar olmalı” diyorlar. Hayır dedim. Bunu siz deneyimlerinizle de bilebilirsiniz.” Örneğin geçen gün bir Lakshmi Prensibi olduğunu söyledim. Şimdi Lakshmi Prensibinin nasıl ortaya çıktığını görelim. Çok basit, eğer bilmek istiyorsanız bu çok kolaydır, çok basit. Çünkü bu Lakshmi çok değişkendir, chancala [hareketli]. Bir uşağa yüz rupi verdiğinizde, o parayla hemen meyhaneye gider ve içer: Lakshmi öldü; siz ona Lakshmi verir vermez, o adam bir bara gidip içmeye çalışır. Yani Lakshmi'nin ne durumda olduğunu hayal edebilirsiniz. O çok iyidir ama aynı zamanda sizi cezbeder de. Sizi çok cezbeder. Yani, bilirsiniz, izlemelisiniz: ne kadar paranız varsa, bankaya koymalısınız ya da her ne isterseniz onu yapın, ama hepsini harcamayın. Bunu sadece yapmayın.

İkinci olarak şunu da bilmelisiniz, eğer tüm kapılar kapalıysa ve siz Lakshmi'yi bir kapıdan içeri alırsanız, O içeride kalacaktır, buna şüphe yok, O kalacaktır; eğer siz cimriyseniz kalır, ama çürür çünkü çıkışı yoktur. Bu yüzden, eğer siz diğer kapıyı da açarsanız, sadece bu Lakshmi'nin dışarı çıkabilmesine değil, aynı zamanda çok daha fazla hava alabilmenize, dışarıdan çok daha fazla özgürlük alabilmenize de  şaşıracaksınız, çünkü siz diğer kapıyı açtınız. Tek bir kapı ile siz sadece deneyimlersiniz, içeriye hiçbir şey gelmez. Bir kapıyı açıyorsunuz, hava gelmeyecektir, hiçbir şey içeriye girmeyecektir ama siz ikinci kapıyı da açıyorsunuz, o zaman odanın içinde taşkın akıntılar olduğunu göreceksiniz. Aynı şekilde para sahibi olmak isteyen bir kişide, önce elindeki parayı harcamayı öğrenmelidir. Ve bu Kali Yuga'da, kutsamalardan birisi budur, çünkü Kali Yuga'nın işi şüphe yaratmak, yanılsamalar yaratmaktır, böylece bhramat (ilüzyon) yaratmaya devam edecektir. Ama eğer siz gerçeğe bağlı kalırsanız, o zaman bu işe yaramayacaktır, çalışmayacaktır. Bu nedenle, her zaman bir test alanı içinde olduğumuzu anlamak önemlidir. Bu sizin sadece  şahit  kalmanız gereken bir şeydir. Lakshmi'nin sadece aldatmakla, bir şeyler kapmakla, yalan söylemekle ilgilenen bir adamın evinden nasıl kaçmak istediğini görmek çok ilginçtir. Yani Lakshmi onunla kalmaz, oradan uzağa gider. Tüm bunlar etrafımızda oluyor. Bunların hepsi kabadır, hepsi oradadır - korkunç! Görüyorsunuz, görmek için, zihninizin hareketini açıkça görmelisiniz. Nereye gidiyor, nerede düşünüyor? Lakshmi düşünmemeniz gereken bazı şeyleri düşünmenizi sağlayan biridir. Dediğim gibi insanlar içki içmeye başlayacaklardır, yarışlara gidecekler, çok içeceklerdir yani her şeyi yapacaklardır.

Neden? Çünkü paraları var, şimdi bir yerde harcamak zorundalar ama onlar bunu gerçek iyiliğe, gerçek başarıya, yatırım olmayan şeylere koyacaklardır. Ve işte bu yüzden böyle, çok fazla para harcayan, savurganca çok fazla para harcayan insanlar var. Yani israf asla ve asla sizi hedefinize ulaştırmaz; ve sizin hedefiniz, Ruh olmak üzere varlığınızın gerçekleştirilmesidir. Bunun anlaşılması çok, çok süptildir. Yanlış bir şey yapmadığınızı düşünüyorsunüz; bu da ne? – sonuçta, ben yanlış olan veya ciddi bir şey yaparken vücut tepki vermelidir, ama hayır. Hiçbir şey tepki vermeyecek, ne zihniniz ne de bedeniniz. Görüyorsunuz, bunca yıldır Benim deneyimim çok basitti, hala Lakshmi Prensibi ile ilgilenen bazı Sahaja Yogiler var: Sanki Beni aldatmak istiyorlar, Sahaja Yoga'dan para kazanmak istiyorlar.

Bir de kendi aralarında iş yapmak isteyenler var. Hepsi çok kötü şekilde başarısız oldular, o kadar kötü bir şekilde başarısız oldular ki, onlar müflis gibiler ya da hapisteler ve daha başka bir sürü şey. Bu nedenle, bir Sahaja Yogi ile asla iş yapmayın. Bir Sahaja Yogi için, Sahaja Yogilerle iş yapmamak çok önemlidir. Eğer bu basit prensibi anlarsanız, Sahaja Yoga ile iş yapmayacaksınız. Elbette Benimle de iş yapamazsınız. Yani bu, insanların yapmaya başladığı çok, çok basit bir şeydir. Örneğin, iki Sahaja Yogi tanışırlar: biri diyelim ki Japonya'dan, diğeri de Amerika'dan. Ve onlar, “Oh, sen bir Sahaja Yogisin, ben de bir Sahaja Yogiyim. Bana sahte bir kağıt verebilir misin yada bana bir rapor verebilir misin?” şeklinde size sorular sormaya devam ediyorlar. "Ama neden? Bunu istemiyoruz. Bunu yapmak istemiyoruz." Onlar sizinle ilgilenmiyorlar, sizin sahip olduklarınızla ​​ilgileniyorlar. Ve bu insanlar sizinle iş kısmı ile ilgili olarak iletişim kurmaya başladıkları zaman, bu durum sizin çok akıllıca ve zekice öğrenmeniz gereken bir şeydir. Sahaja Yoga'da, Aydınlanma ile ilgili işler dışında onların aralarında başkaca hiçbir işleri  yoktur. Eğer bu noktayı anlarsanız, bu küçük şeyi, oldukça yanıltıcı olan para kısmı ortadan kalkacaktır. Eğer teslim olursanız,  her şey güzelce çalışır, ama aksi halde teslim olmasanız bile bu iş halledilebilir; çünkü siz sonucu görüyorsunuz ve inciniyorsunuz, başınız dertte ve bu yüzden bırakıyorsunuz. Yani her ne olursa olsun, bu bizim izleme sistemimizdir – çakralardan biri diyebilirim – burada açıkça görebilirsiniz: izleyerek. Açıkça ne kadar başınızın belaya girdiğini görüyorsunuz, bu yüzden de pes ediyorsunuz ama bunu yapmadan önce, vibrasyonlarımız vasıtasıyla bunu görmek için çok iyi bir yolumuz var.

Sadece vibrasyonları hissedin ve kendinizi görün: eğer vibrasyonlar iyiyse, bu durum hoş ve iyi. Eğer iyi değillerse, o zaman sizde bir şeylerin yanlış olduğunu bilmelisiniz. İstediğiniz herhangi bir insanı yargılayabilirsiniz, herhangi bir papazı yargılayabilirsiniz ya da bu milyonerlerden herhangi birini ve tüm bu şeyleri görmek istiyorsanız, bunları yargılayabilirsiniz, ama önce şunu öğrenmelisiniz: O, kişi mükemmel bir Sahaja Yogi midir, değil midir? Bu bireylerle olur. Kolektivitede de olabilir. Kolektivitede insanların çok yanlış yönlendirildiğini gördüm ve negatif olan bir kişi, negatif olan diğer bir kişiyi hemen bilir ve sonra bu diğer negatif olanı ele geçirir, her ikisi birlikte çalışmaya başlarlar. Bu yüzden, Sahaja Yoga'da Aydınlanmanızı aldığınızı, her şeye sahip olduğunuzu, çokça paraya sahip olduğunuza da bilmeli, son derece dikkatli olmalısınız. Bunun hırsızların içeri girmesi için çok ama çok iyi bir işaret olduğunu bilmelisiniz. Bu yüzden çok dikkatli olmalı ve tüm bu saçma sapan şeylerden etkilenmemelisiniz. Annenizden gelen koruma budur, sizi bu şekilde korumak istemektedir. Hayata karşı tüm tavrımız, bir şahit tavrı içinde olmalıdır: her şeyi açıkça görürsünüz. Yavaş yavaş bu görme o kadar keskin, o kadar net bir hale gelecektir ki, şaşıracaksınız. O zaman orada bir şey kullanacaksınız, kullandığınız herhangi bir şeyi. O zaman düşünmeniz gerekmez, yalnızca vibrasyonları bilmeniz gerekir: vibrasyonlar nelerdir, vibrasyonlar ne söyler, çünkü onlar size rehberlik etmek için oradadırlar. Vibrasyonlarda henüz çok iyi olmayanlar, kendilerini oturtmaya çalışmalıdır. Vibrasyonlarda iyi değilseniz, bu sizin insanları doğru bir şekilde yargılamayacağınız veya doğru bilgiye sahip olmayacağınız anlamına gelir. Bu yüzden önce vibrasyonlarınızı ve ayrıca da, çakralarınızı düzeltmelisiniz.

Bundan sonra müttefiklerinizin neler olduğunu görebilirsiniz, onlar kimler? Aslında bakın, zihniniz şimdi o kadar aydınlandı ki, önünüzdeki her şeyi doğrudan görebilirsiniz. Ama eğer bu aydınlanmış zihni kullanmazsanız, şaşıracaksınız, negativitenin bazı güçleri var ve bu güçler bir kez işe başladığında - bilirsiniz, aslında şimdi bu şeylerin bir daha olmayacağı bir noktada olduğumuzu söylemeliyim.  Ama Ben Sahaja Yoga'ya başladığımda durum çok kötüydü, çok kötüydü ve yarı pişmiş, çeyrek pişmiş, on altıda biri pişmiş insanlarımız vardı [Gülüyor]. Ve onlara bunu nasıl anlatacağımı bilmiyordum, çünkü eğer onlara bir şey söylersem kaçacaklardı. Onlar Sahaja Yogaya gelmezlerdi. Diğer yerlerde ise, gurular ne yapıyorlar, para alıyorlar ve – “bas”(Hintçe yeter), hepsi bu. Şimdi insanlar “Guruya para verdik, nasıl buradan gidebiliriz?” diye düşünüyorlar. Belki de para vermeye ve ona yapışmaya devam ederler ama Sahaja Yoga'da para söz konusu değildir. Yani onlar gelirler, sonrada kaybolurlar. Bu çok yaygındır; Kısa bir süreliğine Sahaja Yoga'ya gelmeleri çok ama çok yaygındır. Ama eğer onlar gerçekten özel insanlarsa, buna öylece yapışırlar ve her şeyi doğru açıdan görmeye başlarlar çünkü onlar aydınlanmışlardır, büyümüşlerdir, olgunlaşmışlardır. İşte biz Diwali aracılığıyla Kali Yuga'nın bu korkunç gecesine geri dönmeliyiz. Yapmamız gereken şey budur, alçakgönüllü olmak ve iyi olup olmadığınızı, doğru yöne gidip gitmediğinizi bulmaktır. Buna sadece siz karar verebilirsiniz. Vibrasyonlarla catch ettiğinizi hemen anlarsınız ya da haklı olduğunuzu bilirsiniz. Hangi kararı verirseniz verin, ellerinizi tam olarak kullanmalısınız. Size faydası olacak olan şey, konuşmak değildir, yardımcı olacak olan şey dersler vermek değildir - hayır.

Bu, deneyimler yoluyla, anlayış yoluyla, duygular ya da derinlik yoluyladır, onların ne tür insanlar olduklarını, ne hakkında konuştuklarını, ne yapmanız gerektiğini sizinle iletişimde olacak her şeyin derin etkisini söylemeliyim. Bu biraz zihinsel olabilir, ancak daha sonra kesinlikle zihinsel aktivitenin ötesine geçer. Şimdi olduğu gibi, Kali Yuga'nın bittiğini, bitmek üzere olduğunu söyledim. Ama yine de, sözde bu tür bir normalliğe geri dönmeye çalışacak insanlar olabilir. Ama tüm bunlardan kurtulmak için bir çıkış yolu var, basit, meditasyon. Meditasyonla, ulaşılması gereken her şeyi başarabilirsiniz ve o zaman bize yapılması gereken çok, çok önemli bir şey verildiğine şaşıracaksınız. Ve en önemli şey, kendiniz hakkında dikkatli olmanızdır, umarım Lakshmi'nin tuzağına düşmezsiniz. Sizi süsleyen aynı Lakshmi, aynı zamanda sizi deforme edebilir. Bu yüzden bu güzel Lakshmi'yi, bu süslü Lakshmi'yi idealimiz olarak tutmak için her şeyi yapmalıyız ve bu işe yarıyor. Amacımız budur, idealimiz bu ve bunu yapmalıyız ki, yeni bir yönetim kurabilelim, çok güzel bir yönetim. Tüm tavrımız, bizim tetikte olmamızı sağlayacak şekilde olmalıdır, çünkü siz meditatif hale gelirsiniz. Bir şey hakkında düşünmeye başlar başlamaz, meditatif olacaksınız. Düşünmeniz ortadan kaybolacaktır. Düşünemeyeceksiniz ve sonra kaybolabilirsiniz? Ama hayır, meditatif olduğunuzda kaybolamazsınız. Neden?

Çünkü o zaman hayatınızı gerçeğin ellerine bıraktınız. Elinizi size rehberlik eden, sizi koruyan, izleyen... sizi izleyen, size yardımcı olan gerçeğin eline verdiniz ve asla yanlış bir yoldan gidemezsiniz. Eğer meditatif konumdaysanız bile, merak etmeyin, size bir şey olmayacaktır. Ama eğer asla meditatif konumda değilseniz, kurtarılmanız imkansızdır. Kurtarılmak imkansız, olgunlaşmak imkansızdır; olgunlaşmak için çok meditatif konumda olmalısınız. Bu çok önemlidir. Bugün burada bulunan tüm Sahaja Yogilerin bu pujayı yaptığını söylerdim ve sonra Benim aydınlanma pujası olarak adlandırdığım bir başkası olacak, ya da o her neyse; ama meditatif ruh halinizden çıkmamak için çok ama çok dikkatli olmalısınız. Yapabileceğiniz şey, ne kadar ileri gittiğinizi, sorunlarınızı ne kadar çözdüğünüzü izlemektir. Bunu görür görmez, hemen tam bir aydınlanmış ruh haline gelirsiniz. Bu yüzden rehber, bizim aydınlanmış ruhlar olduğumuzu bilmemizdir. Ve bu kadar önemli olan şey nedir? Neden bizler aydınlanmış ruhlar haline geldik? Sadece kendi arzularımız için değil, saf arzularımız için değil, bu başkaları için. Ve sadece kendimiz için değil, başkaları için de burada olduğumuza dair bu anlayışta, kolektif bilince ulaşır ve başkalarına yardım etmeye başlarsınız. Çok iyi bir halde kalacaksınız aksi takdirde kaybolursunuz ve diğerleri de kaybolurlar. Bu yol, gerçekten ilerlememiz, gerçeğe doğru ilerlememiz, bu gerçeği diğer insanlar için, diğer insanlar için onlara getirmemiz ve onları kurtarmamız gereken yoldur. Onlara olan sevginizi, tüm ilginizi bu şekilde ifade edebilirsiniz. Bu, bence ele alınması çok zor bir konu çünkü – bu konu hakkında konuşmanın, bunu kendi içimizde özümsemekten, çok daha kolay olduğunu söylemeliyim. Bu yüzden şimdi Beni dinlerken, lütfen daha sonra da meditasyon yapmayı deneyin.

Meditasyonda özümseceksiniz ve içinizdeki olduğunu düşündüğünüz bu aynı güç, ayırt edicilikte, vibrasyonların verilmesinde, Sahaja Yoga dışında yapmakta olduğunuz her türlü şeyde, sürekli olarak hareket ediyor olacak. Ama eğer siz meditasyon yapmazsanız, eğer başka bir yerdeyseniz bu işe yaramaz. Bu bir işe yaramayacaktır. Bu yüzden bugün her yerde bu kadar çok Sahaja Yogi olduğu için mutlu olmanın ve kutlamanın günü, tüm dünya için umut var ve bu vahşi doğada kaybolan tüm insanları biz kurtarabiliriz. Bu bir gerçek, buna şüphe yok. Ama o kutlamadan ve arkamıza yaslanmamız gereken her şeyden sonra, asanam da (yere oturmak)veya herhangi bir yerde, bunu arayabilir ve neler olduğunu görebiliriz; ve meditasyonda elde ettiğiniz tüm bu güzelliklerle, elde ettiğiniz her tür şeyin ortaya çıkmasına şaşıracaksınız. Ve bir şeylerin getirdiği tüm endişeler ve sıkıntılar ortadan kalkar. Bu hepinizin başına gelmelidir ve kendinizi anlamak için bu özel kapasiteye hepinizin sahip olmanızı rica ediyorum. Benim umudum gerçekleşti. Sizi burada otururken görmek Beni çok mutlu ediyor ve aynı şekilde hepiniz, başkalarının Kundalinisini yükseltmeye, onları Sahaja Yogada yetiştirmeye çalıştığınızda – size ne olacağına şaşıracaksınız – aynı şekilde hissedeceksiniz. Başkalarına Aydınlanma vermek çok keyiflidir. Bunun için hiçbir şey yapmanıza, hiçbir şey ödemenize gerek yok, hiçbir şeye gerek yok; sahip olduğunuz bu güç uyandı, hepsi bu. Yani yapmanız gereken, nereye giderseniz gidin sadece kişinin Kundalinisini uyandırmak, ona aydınlanma vermektır. Hiçbir şey yapılmasına gerek yok. Ve bu çok neşe vericidir, bundan dolayı kendinizi çok mutlu hissedersiniz. Bu yüzden bugün hepinizi insanlara Aydınlanma vermek, insanların Nabhisine ve her ne ise, ona göz kulak olduğunuz bu özel güçle kutsuyorum. Ne kadar ileri gidebileceğinizi anlamak çok, çok önemlidir. Dünyayı değiştirmeliyiz, dünyayı kurtarmalıyız. Bu sizin  sorumluluğunuzdur. Siz Aydınlanmanızı aldınız, diğerleriyse almadı, bu yüzden başkalarında kusur bulmaya çalışmayın. Kendinizi, aydınlanmaya sahip olduğunuzu ve sizden Sahaja Yoga'yı yaymanız beklendiğini düşünün. Çok teşekkürler.

Tanrı sizleri korusun.

Bugün o kadar meditatif bir halde oluyorum ki, bilemiyorum!

Tanrı hepinizi kutsasın.