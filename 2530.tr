Shri Krishna Puja. (Hindi/Marathi).  Pune (Hindistan), 9 Ağustos 2003.

Sahaja Yoga’nın çok yayıldığını ve dünyanın her köşesinde insanların Sahaja Yoga’ya saygı gösterdiklerini anlamamız gerekiyor, fakat Sahaja Yoga bizim içimizde tamamen ifade edilmediği müddetçe, Sahaja Yoga’ya saygı duyan insanlar,  bunu yapmaya (saygı göstermeye) devam etmeyeceklerdir. İşte bu yüzden içimize bakmamız temel zorunluluktur.  Shri Krishna’nın doğası,  içimize bakmamız ve bizleri sıkıntıya sokan şeyleri görmemizdir. Bunun ne olduğunu bulmalıyız. Kendimize doğru, içimize bakmalıyız ve bu zor bir şey değil.

Yüzümüzü görmek istediğimiz zaman  aynaya bakarız. Aynı şekilde, ruhumuzu görmeye ihtiyaç duyduğumuz zaman da, içimizde nasıl göreceğimizi bulmalıyız.  Çok sayıda Sahaja Yogi Bana “Anne, içimizde ne olduğunu ve nasıl yaptığımızı, hangi şekilde görürüz” diye soruyorlar. Bunun için,  çok alçakgönüllü olmalıyız. Eğer alçakgönüllükten yoksun olursak, kendi düşüncelerimizin  bulutları ile kaplanacağız.

Bu yüzden Shri Krishna’nın yaşamında,  ilk önce küçük bir çocuk gibi olarak göründü.  Tamamen küçücük bir çocuk gibi. Bir şey bilmeyen. O kendi hakkında bir şey düşünmedi. Annesi vardı ve O kendi annesinin desteğiyle büyümek istedi. Bizlerde kendi içimize bakmalı ve kendimizinde  küçük bir çocuk gibi olduğumuzu  anlamamız gerekmektedir. Shri Krishna bunu tekrar tekrar söyledi. Benzer biçimde, İsa da küçük bir çocuğa dönüşmemiz gerektiğini aynı şekilde bize söyledi. Bir çocuğun sevimli doğasının rahatlatan örtüsünü  görmemiz gerekir. Bir çocuk gibi mi konuşuyoruz? Bir  çocuk gibi olmamızı sağlayacak içimizdeki kalite nedir?

Çocuk saflık, masumiyet demektir. Bu masumiyetle kendimize doğru bakmamız ve kendimizi onunla kaplamamız gerekir. Masumiyet çok canayakındır. Çocuklara bakın, onlara duyduğunuz sevgi masum oldukları içindir. Onlar akıllılık nedir bilmezler, kendi önemlerini hissetmezler, hiçbir şekilde. Bildikleri nedir? Bu insanların hepsinin bizimle ilgili olduğunu bilirler. Onlar bizim erkek kardeşlerimiz, kız kardeşlerimiz ve her şeyimiz. Peki bunu nasıl bilirler? İşte soru bu. Aynı şekilde bu çocuklar, masum bir çocuk gibi olduğumuzu ve içimizde masumiyet olduğunu unuttuğumuzu bilirler.

Gelip, akıllılıklarını göstereceklerini ve kendilerini Anneye kanıtlayacaklarını düşünen bir çok Sahaja Yogi var. Bana herhangi bir şey kanıtlamaya ne gerek var ki? Ben zaten her şeyi biliyorum. O zaman yapmanız gereken şey, kendi içinize doğru bakmak ve masumiyetinizi tanımaktır. O nerede ve ne yapıyor? Ve bunun ne kadar eğlenceli olduğunu düşünmemiz gerekir. Shri Krishna ile ilgili tek şey bu. O, kesinlikle bir çocuk kadar basitti ve büyüdüğünde çok derin olan Gita’yı açıkladı. İnsanların bunun içinde büyümesi nasıl oldu? Aynı şekilde Sahaja Yoga içinde büyüyebiliriz. Bunu bulduk ama hala bunun içinde gelişmedik. Gelişmek için kötü şeyleri arkada bırakmamız gerekir. Her şeyden önce  çocuksu bir mizaca sahip olmamız gerekir. Birine  sen bir çocuk gibi olmalısın dersek, bunu  yapması çok zordur. Bizler olduğumuz şeyi öylece bırakıp çocuklar gibi olamayız. Ama çocuklarla yaşamak, onlara saygı duymak, onların dediklerini dinlemek büyük bir fark yaratabilir ve içimizdeki tüm bu şeyleri değiştiririz.

Bu yüzden öncelikle büyüdükçe,  içimize birçok kötü şeyin girdiğini bilmemiz gerekir. Bu kötü şeyleri nasıl uzaklaştıracağız? Ne gibi kötü şeyler içimize gitti? Bu konuda düşünür ve buna dikkat koyarsak, o zaman düzeltebiliriz. Birisi ile öfkeli bir şekilde konuştuğumuzda veya birini azarlamak istediğimiz zaman veya birini nasıl düzelteceğimizi düşünüp durduğumuz zaman bu gibi şeylere dikkat koymamız gerekir. Dikkatimiz diğer insanlara kaydığında kendimizden uzaklaşırız çünkü bizler kendimize karşı iyi olmalıyız. İşte bu nedenle, başka kişiler hakkında düşünmenin faydası yoktur. Bu yüzden öncelikle sadece kendimize bakmalı ve kendimizi görmeliyiz. Ancak tüm olanlar, Ben bunu  anlattım ve bu Sahaja Yogilerde oluyor, çünkü kundalini içerde uyanır ve tüm yolları gösterir.

Şimdi, geriye kalan şey içimizdeki kirdir, bunu nasıl düzelteceğizr.

İlk ve öncelikli husus olarak başkalarının hatalarına bakma şeklimiz değişmelidir, çünkü aynı hatalar bizim de içimizde mevcuttur. Yani başkalarındaki hatalara bakmak yerine, kendi içimizde hangi hataların olduğuna bakmalıyız. Bunu görmeyi öğrenirsek birçok şey otomatik olarak iyileşecektir. Azizlerde ve bilgelerdeki şey kendi hatalarını görmeleridir ve onlar bu hale nasıl geldiklerini düşünürler. Onlar şöyle düşünürler “Nasıl bu kadar sert şeyler söylüyorum? Neden böyle yalan söylüyorum?”. Yani bu kendini izleme akışıdır. Çoğu zaman böyle akmıyoruz.

Bizler, bundan ayrı olduğumuzu düşünürüz ama durum öyle değildir. İçimizde kendimizi tanımamızın mümkün bile olmadığı böyle yollara bizi götüren bu akıntının olduğunu anladığımızda, kişi içe dönebilir.  Diyelim ki kendi içinize döndünüz, meditasyon yapın, bu şeyleri içinizden çıkarmak çok kolay ama bunu yapmayacaktır. Bu yüzden meditasyon yapmalı ve sürekli üzerinde çalışmalıyız. Bildiğimiz yollara sahibiz. Shri Krishna’ya meditasyon yapmak gibi. Shri Krishna üzerine meditasyon yaparak içimizde bunlardan temizlendik. Ama Shri Krishna üzerine meditasyon yaptığımız zaman  başkaların hataları üzerine düşünürüz. Shri Krishna’nın hatalarına görmek istersek, bu hataları da görebiliriz ama kendi hatalarımızı göremeyiz. Kendi hatalarımızı göremezken Shri Krishna’nın hatalarını görebiliyor olmak çok fazladır.  Shri Krishna’nın hatalarının ne olduğu üzerine kitap yazan birçok insan gördüm. Yanlış olan ne yaptı? Nasıl yaşamalıydı? Onları kendi kendilerini bilmiyorlar. Kendileri hakkında düşünseler bile ve kendilerine baksalar bile, bu, içlerinde  hata olduğu ve bu hatanın temizlenmesi  gerektiği yönünde olmuyor hiçbir zaman. Başkalarının hataları hakkında tartışmaya devam edebilirler. Görmemiz gereken tek şey kendimizin  içindeki hatalarımızın ne olduğudur.

Shri Krishna’dan daha büyük bir yogi olduğuna inanmıyorum çünkü O kendi içimizdeki hatalara, kendi  içimizdeki kusurlara bakmayı bizlere  göstermiştir. Bu çok büyük bir şey. O bunu  söyledi ama gerçekten bunu yapan insan sayısı çok azdır. Çoğunlukla başkalarının kusurlarına bakıyoruz çünkü onları herkes hatırlar, herkes onları bilir fakat çok az sayıda insan kendi kusurlarını anlayabilir. Bu yüzden,  bu insanlar hiçbir zaman iyi olmayacaklar. Kendi kusurlarımızın farkında olmalı ve kendimize gülmeliyiz, “Bak bana, içimde hangi kusurlara sahibim” diye düşünmeliyiz.

Bu dikkat asla kendimizde değil, hep başkalarının hataları üzerindedir. Bu bizi istikrarsız yapar ve bunların kendi kusurlarımız olduğunu anlamakta başarısız oluruz. Neden başkalarının kusurlarına bakıyoruz? Bunu yaparak kendi kusurlarını düzeltecek miyiz? Onlar asla bu şekilde düzeltilemez. Yavaş yavaş bu nokta anlaşıldıkça kişi, başkalarının kusurlarına odaklanmayı bırakacaktır. Kendi kusurlarına bakmak kişiyi şaşırtacak ve kendi içinde kaç tane şeytani güç muhafaza ettiğini  anlayacaktır. Bu tür pis şeyleri zihnimizde düşünüp dururuz.

Bu temizlenme başladığında, bir şekilde özel bir form geliştirir. Özel güçler elde eder ve bu güçlerle birçok şey yapabilir. Bu onun egosunu büyütmek için olmaz, bunun yerine bu şekilde temizlenir. Bu şekilde temizlenmeye başladığımız zaman amacımızı ulaştık (demektir). Bu nedenle, kendi kusurlarımıza bakarak, kendimizi temizlemeye ve kusurları arkada bırakmaya başlarız.

Peki bunu nasıl yapacağız? Kusur görmek zor bir şey değildir fakat zor olan kısım bunu bırakmaktır. İşte bu nedenle kusuru görmek sübtil, anlık olmalıdır ve dikkatimiz ona yönelik olmalıdır. Birçoğu bu şekilde temizlenebilir.

Bugünkü festivalin mesajı; kendi içimize bakmamız ve görmemizdir. Shri Krishna’nın söylediği şey budur. Ama insanlar bunu yapmayı zor bulurlar. Bu olmaz. Kendimizi göremememizin sebebi nedir? Aradaki perde nedir? Perde; ego vs. gibi kötü şeylerdir. Bunlar dikilirler ve bizler görmemiz gereken kusurları göremeyiz. Bu kusurları görmek çok elzemdir.

Bugünkü Pujayı yaptığınız için çok mutluyum. Shri Krishna’nın pujası olacak ve birçok insan kendi içinden temizlenecek çünkü bu Shri Krishna’nın özel bir kutsamasıdır. O bunu Kendiliğinden yapacaktır ama içinizde tamamen temizlenmek istediğinize dair bir gösterge olarak,  birazcık ilgi göstermelisiniz.  Bu sorunun ne kadar derin olduğunu bilmiyorsunuz. Bunu çözmek için çok çalışmalıyız. Önceleri, insanlarbir  çok fiziksel egzersiz yapıyorlardı, kendi gurularının emirlerini  dinliyorlardı. Birçok şey yapıyorlardı ama asla derinliğe ulaşamıyorlardı.  Ama sizler Sahaja Yogisiniz. Bu sizin için zor olmamalı. Bu nedenle size sadece, kendinize bakmanızı öğrenmeniz gerektiğini söylüyorum. Çok keyifli olacak. Şimdiye dek, tamam, ama ne yapmaya başladığınızı bilmiyorum. Bir gözcüyü kendi üstünüzde tutun. Tüm bunların nasıl çalıştığını göreceksiniz, bundan zevk alacaksınız,  kendinize gülecek ve “ne demeli buna” diye haykıracaksınız.  Bu olduğu zaman içinizdeki masumiyeti göstermeye başlayacaksınız.  Bu, Shri Krishna’nın Bala Leela’sı (çocuksu oyun) dır.

Bu masumiyet içinde bir kez yıkandığınızda gözleriniz çok sabit olacaktır. Kendi üzerinizde, kendi kendinizi anlamaya başlayacaksınız. Aslında, kusur sadece içimizde yatar. Başkalarının kusurlarına bakarak kendi kusurlarımızı nasıl düzeltebiliriz? Çok basit direkt bir soru, sarinizin üzerine bir şey düşer ve biz bunu almaz ve bir başkasını taciz eder veya suçlarsak, bu şey oradan gitmez öyle değil mi? Bu kadar zekaya hepimiz sahibiz.  Ama  bu zekayı kullanmıyoruz. Ve bunun için hepiniz bu zekayı kullanmalısınız.

Eğer bunu anlamayan varsa soru sorabilirsiniz, Marathi dilinde de. En azından bazı sorular sormalısınız. Şimdi bakın, dikkat içeri gidiyor ve bizler onu daha öteye itiyoruz ama bu kendiliğinden olmalıdır. Dikkatin, kendi kendine içeri doğru girme alışkanlığı olmalıdır.  Biliyorum ki, bir çok sorunuz var. İçimizde birçok çelişkimiz var, buna şüphe yok. Ama bu sorular çok sübtil. Bunun sonu yok. Her zaman, tüm bunların üzerine çıkan bir soru vardır. Şimdi insanlar “Anne, tüm bunların üzerine nasıl yükseliriz?” diyorlar. Meditasyon. Meditasyon hakkında ne söylemeli? Kendiniz üzerine  meditasyon yapmalısınız. Sizler  kendinizi görmelisiniz, şunu, beyninizin nereye gittiğini görmelisiniz. Ve siz nereye gidiyorsunuz? Yavaşça temizleneceksiniz.

Bugünün önemi çok büyük. Shri Krishna’nın enkarnasyonu bizler için büyük bir temizlenme yaptı ve O bize çok yardımcı oldu. Onun dünyaya gelişi büyük bir fark yarattı. Kundalinin uyanışı da onun kutsamaları sayesinde yumuşak oldu. Lütfen kendinize bakmaya çalışın. Kendi kendinizden rahatsız olmamalısınız ve başkalarından da rahatsız olmamalısınız. Bu çok eğlenceli olacak. Bu Krishna Puja.

Başka sorunuz varsa Bana sorabilirsiniz..... Ne demeli....

Sahaja Yogi’den yorum:  Herkes Nirvichara da.

Shri Mataji: Başka soru? Soru nedir?
Sahaja Yogi: Herkes Nirvichar’da oturuyor.
Shri Mataji:  Yaklaşın.
Sahaja Yogi:  Meditasyonda Nirvichar’a (Düşüncesiz konuma)  nasıl yükseliyorsunuz?

Shri Mataji: Meditasyonda? Meditasyonda vichar (düşünceler) yoktur. Düşünceler neden meditasyona gelmeli ki? Meditasyon sırasında hiç bir şey aramazsın. Bu sadece içinde hissedilecektir. Meditasyon sırasında bunu anlayıp anlamadığınızı ayırt etmesi gerekenler, sizlersiniz. Meditasyonda, önce kendi hatalarınızı bileceksiniz, nerede yanlıştınız, nerede doğruydunuz. Kendi hatalarınızı anlamaya başladığınızda, o zaman doğru iz üzerindesiniz. Aynaya baktığınızda, kendinizi görürsünüz. Başkalarını görmenin ne faydası var? Bizdeki problem şu, aynada her zaman başkalarını görmeyi seviyoruz. Aynada başkalarını görmeye başlarsanız, o zaman kendi hatalarınızı nasıl göreceksiniz?

Sahaja Yogi:  Sahte guruların etkilerinden kendimizi nasıl koruyabiliriz?

Shri Mataji: Neden sahte gurulara gitmek zorundasınız? (Shri Mataji güler). Önce siz söyleyin, neden sahte guruya gittiniz? Sahte guruya gitmenizi cezb eden şey nedir? Oraya nasıl gittiniz? Kendinize önce bunu sormalısınız. Sonrasında bu sahte gurunun kötülüklerini görmezden geldiğinizi anlayacaksınız. İşte kendinizi korumadığınız şey bu. Şimdi, geçmişte sahte gurularla ilgili, kesin olarak onların kötülükleri ve kişiyi nasıl sürüklediklerini anlattığım konuşmalar yapmıştım. Onların problemi hepinizi tuzağa düşürmektir. Benimsedikleri farklı iş türleri var. Bunun dışında, guruların sizi tuzağa düşürmek için bir işleri var ve sizler tuzağa düşüyorsunuz. Bundan,  hangi tuzağın içine düştüğümüzü anlamalısınız. Beynimizi bu sahte guruların badhalarıyla (negativiteler) doldurduk. Şimdi, eğer bu badhalardan herhangi birini Bana anlatabilirseniz, o zaman Ben de size anlatabilirim...........

Shri Mataji: Şimdi, bu badhalardan bir ya da ikisini biliyorsanız beni bilgilendirin. Sahte guruların badhaları. Bu badhalar aslında ne yapar? Öncelikle dikkatlerini sizin cebinize odaklarlar. (daha yüksek) Öyle değil mi? Bunu yapmaya başladıkça, onların amaçlarının farklı olduğunu anlamalısınız. Ama bunların hepsi kaba seviyede. Sübtil seviyede aslında, sizi tuzağa düşürmeyi istemeyecek bir sürüsü vardır, ama kendi ölümsüzlükleri için denerler. Bu nedenle guru olurlar.  Bu böyledir, kişi kendi ölümsüzlüğünü yansıtır. Bu nedenle bunların hepsini izlemeli ve bu konuda eleştirel olmalısınız. O zaman sizi terk ederler. Ama çoğu insan onların badhalarını, egolarını, öfkelerini, fiziksel sağlıklarını ve gurudan alabileceği daha birçok özelliği emerler. Bu gurular gibi ne zaman hasta hissetseler, gölgeleri sizin içinizde yansımaya başlar.

Bu nedenle, kendinizi analiz etmelisiniz ve bu gurudan ne aldım diye kendinize bakmalısınız. Bu çok önemli. Sonra, kendinizi temizlediğiniz zaman  şunu göreceksiniz ki, bu size büyük bir fayda sağlayacaktır. Kendi ruhani yükselişinizi aradığınız zaman neden bir guruya gittiniz? Onu tanımak için bir guruya gittiniz ama tuzağa düşürüldünüz.  O guru, böyle bir gurudur ve sizler, kendinizi ondan nasıl koruyacağınızı bilmelisiniz. Ondan uzak durmalısınız. Birçok guru ile, sadece onları görmek,  ne yaptıklarını ve insanları nasıl etkilediklerini görmek için birarada oldum. Ve insanları ne ile tuzağa düşürdüklerini.

Bu insanlarda gördüğüm ilk şey şu, bu insanlar sizin zayıflıklarınızı bulurlar, hangi zayıflıklara sahip olduğunuzu. Eğer bu işe yaramazsa, o zaman kendi badhalarını sizin içinize koyarlar. Bu badhalar çok çeşitli tiplerdedir. Bu badhalar dışında, ilk önce sizin içinize,  sizin kurtulamayacağınız hangi tipteki badhaları koyduğunu bulmayı öğrenmelisiniz. İçinize koydukları en büyük badha KORKU dur. Bu sizi korkutmaya devam eder, “Eğer beni bırakırsan sana şunlar bunlar olur”. Bu tip korku içinize nüfuz eder. İçinde çok gücü yoktur. Ama sizi korkutmaya devam eder. Bu korku geldiğinde, ona “evet bunu biliyorum” demelisiniz. Bu korkuyla insanlar o gurunun çevresinde dolanmaya devam ederler. Bunun için, bu korkuyu herkesten dışarı atan Shri Krishna oradadır. Bitti mi yoksa başka sorunuz var mı?

Sahaja Yogi: Herkes Nirvichar (düşüncesizlik).
Shri Mataji: Herkesin vicharda (düşünceler) olduğunu söylemişken, şimdi bizler vicharın (düşüncelerin) ötesine geçmeliyiz.

Sahaja Yogi tekrar teyit eder: Hayır Anne, bu Nirvichar (düşüncesizlik)
Shri Mataji: Nirvichar. Bu nasıl oldu? Benim de düşündüğüm, böylesi güzel bir puja organize ettiniz. Etraf nasıl? OK mi? Evet, huzurlu ve sakin.. huzurlu..  şimdi daha iyi. Kendine şahit olabilen bir insan, bu mükemmeldir. Başkalarına gülen birisinin dikkati, başka yöndedir. Tekrar, kendine şahit olan ve buna gülen kişi, kendi çevresine ve durumuna  şahit kalan insan mükemmeldir.

Sonsuz kutsamalar.