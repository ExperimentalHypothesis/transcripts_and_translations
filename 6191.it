Sankranti Puja (Estratto). Pratishthan, Pune (India), 14 Gennaio 2001.

Oggi per l’India è un giorno molto importante perché il sole passa dall’emisfero sud a quello nord. La cosa più importante in Sahaja Yoga è che voi dovete cambiare, dovreste cioè dedicarvi alla Dea con un cuore diverso, pieno di amore, affetto e gentilezza. Mi auguro inoltre che diffonderete Sahaja Yoga. Ciò è molto importante, perché sapete che la mia visione è troppo ampia e voi dovete darvi da fare veramente per realizzarla e dare la realizzazione a quanta più gente possibile.
Dovete riflettere a ciò che la vostra mente sta facendo. Ci sono molte persone che attendono di entrare in Sahaja Yoga. Voi dovreste avere la luce della spiritualità; dovete rendervi conto di essere spirituali, dovete crescere in spiritualità e far crescere anche gli altri. Sahaja Yoga non è limitato a voi. Non è concepito per l’individuo, per una persona sola, ma per tutto il mondo. Abbiamo Sahaja yogi in tutto il mondo, ma non diffondono Sahaja Yoga. Sono soddisfatti delle proprie motivazioni. Questo non è Sahaja Yoga. Dovete parlarne apertamente. Ma i Sahaja yogi sono molto timidi, non parlano di Sahaja Yoga, mentre indubbiamente possono farlo.
Il sole cambia direzione, tutti lo sanno, tutti pregano per questo. La gente si bagna sulle rive del Gange per purificarsi. Tutto questo va bene.
Adesso è il tempo della purificazione, dell’identificazione e anche della comprensione dell’importanza di Sahaja Yoga. Non so quante persone si rendano conto davvero dell’importanza di Sahaja Yoga. Se si comprende, si può svolgere moltissimo lavoro in Sahaja Yoga. È un lavoro talmente nobile che dovete farlo tutti collettivamente e allora sentirete che la vostra vita ha un significato, diversamente è priva di significato e di luce. Perciò dovete cercare di dare l’illuminazione agli altri. Dovete fare introspezione, chiedervi che cosa avete fatto per Sahaja Yoga.....

(Madre prosegue parlando del Maharashtra in Marathi.)