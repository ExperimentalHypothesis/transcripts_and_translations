[embed]https://vimeo.com/106488411[/embed]

SHRI DEVI PUJA. Sydney, Ausztrália, 1983.03. 14.

Mostanra már mindnyájan ráébredtünk arra, hogy bennünk rejlik a béke, a szépség és a lényünk dicsőssége. Ezeknek az óceánja van bennünk. Nem kereshetjük kívül, befelé kell fordulnunk, meditatív állapotban – ahogy nevezik. Abban keressük, élvezzük. Amikor szomjasak vagyunk, egy folyóhoz vagy óceánhoz megyünk, hogy megpróbáljuk oltani a szomjunkat. De még az óceán sem tud édesvizet adni. Akkor hogyan adhatja meg nekünk bármi, ami rajtunk kívül terül el, azt a valami nagyon mélyet, ami belül van? Kívül próbáljátok megtalálni, pedig nem ott van. Bennünk van. Teljesen bennünk. Nagyon egyszerű, mivel a sajátunk. Elérhetjük, ott van.

Mindent, amit eddig tettetek – kifelé fordulva örömet, az úgynevezett örömet keresve, az úgynevezett boldogságot keresve, a földi hatalom és birtoklás úgynevezett dicsőségét keresve – azt most mind vissza kell fordítanotok. Mindezt vetítsétek önmagatokba. Nem volt rossz dolog, hogy kifelé fordultatok. Nem volt helyes, hogy kifelé fordultatok. Nem kell sajnálnotok mindazt, amit eddig tettetek. Nem az volt a helyes út, hogy megtaláljátok az élet igazi örömét, lényetek igazi dicsőségét. Olyan sok emberben működik, hogy finom szinten kezdtétek megérteni. Lehet, hogy páran csak mentális szinten vannak, nem számít. Lehet, hogy néhányan csak fizikai szinten érzik. Nem baj. De ti a helyes úton vagytok, jó irányba haladtok.

Próbáljatok meditálni, meditáljatok többet, hogy elérjétek a belső lényeteket. És ez a belső lény az áldások hatalmas óceánja, ami mindegyikünkben létezik. Ez a hatalmas dicsőítő fényáradat elárasztja mindenki belső szépségét. Hogy ezt megközelítsétek, befelé kell figyelnetek, megtagadva mindent, ami ez ellen van, ami akadályozza a befelé irányuló mozgást.

Néha a szél annyira erős lehet, hogy tévesen értelmezzük, hogy Isten dicsősége belül van. De forduljatok vissza. Minden pillanatban emlékezzetek rá, hogy befelé kell haladnotok. Ilyenkor elfelejtitek a külső dicsőségek gondolatát.

Egy hitvány ember azt gondolja, ha sok pénzt keres, akkor boldog lesz, pedig nem. Ha megnézitek, ő a legboldogtalanabb. Az élet apró-cseprő dolgai miatt aggódik. Hallhattátok, hogy a nagyon gazdag emberek kleptomániások. Aggódnak. Nagyon fösvények, egy gombostűért is aggódnak. A legkisebb hiányzó dolog is felzaklatja őket. Rengeteg olyan szokásuk van, ami nélkül nem tudnak élni. A gazdagság mindig egy átok volt az embereken. Akik csak a gazdagságot keresik, nem tudják azt élvezni.

Vannak olyanok, akik kicsit jobbak, és azt gondolják, hogy mások irányításával, a hatalom megszerzésével nagyszerű pozícióba kerülhetnek az életben. Ők is elbuknak. Láthattátok, mi történik velük. Az emberek nem is akarnak beszélni róluk.

Vannak, akik ragaszkodnak valakihez, egy emberhez, vagy a családhoz, a gyerekeikhez, a rokonaikhoz. Ez nagyon gyakori Indiában. Ez sem vezet el Istenhez, ez is nagyon korlátolt. Odaköt másokhoz és minden erőtök kárba vész. Ha teljes mértékben önmagatokká váltok, minden különleges értelmet nyer, akkor mindennek értelme lesz. Olyan értelemben, hogy ha bármit birtokoltok, mert olyan fajta emberek vagytok, akik szeretnek birtokolni… Ő (a legfelsőbb lényetek) semmit sem birtokol, teljesen független.

Nem birtokol, mert mindentől független. És mivel független, eljátszadozhat velünk, felépítve egy színjátékot. Játszadozik a tulajdonnal, nagyon sok embert megleckéztetve. Teljesen független, nagylelkű, és élvezi a nagylelkűségét. Minden teljesen megváltozik, dinamikussá válik.

Felfed nekünk minden szépséget, amit az ember teremtett, és ami birtokolható, és mi elkezdjük élvezni, anélkül, hogy birtokolnánk. Megértjük a birtoklás mítoszát. Ugyanez a helyzet a hatalommal, amit egyes emberek mások felett gyakorolnak. Vannak, akik pénzt szeretnének keresni a Sahaja jógán keresztül, vagy előnyökhöz jutni a Sahaja jógában. Ez lehet nagyon finomszintű és nagyon messzire elmehet. Ez a finomszintű dolog elmegy addig, hogy láttam embereket, akik pénzt akartak megtakarítani a Sahaja jóga jogcímén. Ez azt jelenti, hogy a figyelem a pénzen van.

Pénzt keresni, vagy pénzt spórolni, üzletet csinálni a Sahaja jógából, ez mind abszurd, de ha ezt akarjátok, azt mondom: „Rendben, kezdj neki, próbáld meg.” Rájöttök, hogy a Sahaja jóga nem üzlet.

Természetesen a Sahaja jógik dolgozhatnak együtt, lehet közös vállalkozásuk, de a Sahaja jóga nem üzlet. Ez Isten üzlete, ahol nektek mindeneteket oda kell adnotok, nem ragaszkodhattok semmihez, nem ragaszkodhattok. Pénzt nem kell érte fizetni, de a szíveteket teljesen bele kell adnotok. Ha nem tudjátok a szíveteket beleadni, akkor semmit sem tudtok elérni.

Ugyanez van a hatalommal is. Vannak, akik úgy gondolják, hogy még a Sahaja jógik felett is lehet hatalmuk, tudnak rájuk hatni, tudják őket irányítani. Az ilyen emberek teljesen kikerülnek a Sahaja jógából.

A szeretet erejét kell élveznetek, hogy az emberek úgy nézzenek rátok, mint a védelmezőjükre, a segítőjükre, a támaszukra, a barátjukra, és nem úgy, mint uralkodó személyiségre. Atyainak kell lennetek, nem pedig egy démoni romboló erőnek, ami mindenkit fenyeget. Az ilyen emberek rövid időn belül kikerülnek a Sahaja jógából. Lelepleződnek. Soha ne érezzetek szimpátiát az ilyen emberek iránt, mert az csak lehúz benneteket. Tartózkodjatok tőlük, különben amikor, mint egy tangens, elhagyják a Sahaja jógát, ti is velük mentek. Tehát vigyázzatok.

Olyan emberek is jönnek a Sahaja jógába, akik minden erejüket arra pazarolják, hogy a családjukra vagy hasonlókra gondolnak, vagy olyanok, akik soha nem gondolnak a családjukra. Ez egy nagyon finomszintű terep, ahol a Lélekre irányuló figyelem elveszhet. Elkényeztetik a gyerekeiket, a férjüket, a feleségüket. Az egész figyelmük rossz irányba fordul és számukra az lesz a legfontosabb, hogy mennyire sikeres a házasságuk, mi van a gyerekekkel, meg minden ehhez hasonló. Nem bízzák Istenre. Istenre kell bízni. Mi mind szentek vagyunk, mindent Istenre kell bízni. Kezdetben a Sahaja jógában mindenki azt mondja: „A férjem ilyen, a feleségem olyan, a testvérem ilyen, a gyerekeim olyanok, Anyám kérlek, gondoskodj róluk.” Rendben. Kezdetben ez rendben van. De mikor növekedtek, fel kell hagynotok ezzel.

Amikor meditáltok, az Istenhez vezető utazásotok egyéni, és amikor odaértek, akkor váltok kollektívvé. Előtte ez egy teljesen egyéni belső utazás, teljes mértékben egyéni utazás. Ezt látnotok kell. Ezen az utazáson senki sem rokonod, senki sem testvéred, senki sem a barátod. Teljesen egyedül vagy, csak magad vagy. A legbensőbb lényetek felé egyedül indultok. Ne gyűlöljetek senkit, ne legyetek felelősek senkiért, hanem a meditációs állapotban egyedül vagytok. Ott senki sem létezik rajtatok kívül. Ha egyszer eléritek ezt az óceánt, az egész világ a családotokká válik. Az egész világ a ti megnyilvánulásotok lesz, minden gyerek a ti gyereketekké válik, és minden emberrel egyenlő megértéssel bántok.

Létrejön ez a kiterjedés, amikor beléptek a Lelketekbe, és a Lélek szemével kezdtek látni. Micsoda nyugalom, micsoda béke, milyen áldás létezik bennetek.

Fel kell készülnötök erre az utazásra. Ezt az utazást a meditációban egyedül teszitek meg, és minél többet fedeztek fel a meditációban, annál inkább szeretnétek ezt megosztani másokkal. Ennek így kell lennie. Ha ez nem történik meg bennetek, akkor valami nem működik. Hiányzik a tisztaság, valamiféle torzulás van.

Bármit találtok ebben az egyéni tevékenységben, azt másokkal együtt akarjátok élvezni, másoknak is át akarjátok adni. Ez a jele annak a személynek, aki valóban meditációs állapotban van. Ha valaki meditál, de nem képes szétosztani, amit talál, akkor becsapja magát és becsap másokat is. Mert azt az örömet, amit a meditációban érzel, szét kell osztani, tovább kell adni, meg kell mutatni. A lényeden keresztül kell, hogy áramoljon, mint ahogy a fény sugárzik minden meggyújtott lámpásból. Mint ahogy nem kell megesküdnünk, hogy ez egy meggyújtott lámpás, úgy egy szentnek sem kell igazolás arról, hogy ő szent. Az a mélység, amit önmagadban elérsz, minden irányba kiterjed. Ez egy ilyen kölcsönhatás. Minél mélyebb vagy, annál inkább sugárzol. Egy egyszerű személy, egy hétköznapi ember, egy tanulatlan ember lehet ilyen. Ismerünk egy urat Bombayból, akit Vadiknak hívnak, egy idős ember, aki annyira mély, hogy sugárzik. Az emberek támaszkodnak rá, mert sugárzik belőle a szeretet. Annyira meditatív. Nem kell túl sok időt meditációval eltölteni, de az eltöltött időnek, a gyarapodásnak, láthatónak kell lennie rajtatok abban, ahogy ragyogtok, és ahogy továbbadjátok másoknak.

Ez egy szent tulajdonsága, és ilyen szentté kell válnotok. Mindaddig, amíg nem váltok mélyebbekké, nem menthetünk meg más Sahaja jógikat, és azokat sem, akik nem Sahaja jógik. Egyre magasabbra és magasabbra kell emelkednetek, hogy az egész függönyt felhúzhassátok. Akik megpróbálnak magasabbra emelkedni, azok az egészet felfelé húzzák, és ezzel magukkal rántanak mindenkit, aki velük emelkedik.

Legyen egyértelmű, hogy mi a célotok. Értsétek meg, hogy mi a célotok az életben, mint Sahaja jógiknak. Megváltoztatok. Már nem vagytok azok, akiket a birtoklás hajt, vagy akik emiatt aggódnak, akik a megélhetésük miatt és világi dolgok miatt aggódnak.

Már nem kell túl sokat aggódnotok az egészségetek és hasonlók miatt, vagy a magánéletetekért. A munkátok miatt sem kell nagyon aggódnotok, mert nem fontos, és végül nem kell aggódnotok a családotok miatt, a gyerekeitekért, a férjetekért, a feleségetekért, és nem kell egy lyukat találnotok, ahová elbújhattok. Mert az egyetlen hely, ahová valóban elbújhattok, az Isten szeretete, ahol tényleg megkapjátok az Ő teljes védelmének nagyszerű, pihentető, áldásos érzését.

Sydney korábban jó volt, és még jobban fejlődik, de nem olyan ütemben, mint kellene. Új módszereket kell találnunk, hogy ezt terjeszthessük. De először fel kell vállalnotok a pozíciótokat, azt, amik vagytok. Vállaljátok fel, hogy mind szentek vagytok, és nagyszerű munkát kell végeznetek. Ne az ego részét vállaljátok, hanem a kinyilvánítását. Magatoknak kell döntenetek.

Biztos vagyok benne, hogy működni fog, és a látogatásom sokat segít majd, hogy megértsétek, hogyan lehet a legjobban terjeszteni ezt a fényt minden irányba.

Isten áldjon meg benneteket!

H.H. Shri Mataji Nirmala Devi