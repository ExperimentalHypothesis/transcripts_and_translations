18 सितम्बर 1988
Ganesha Puja
मुंबई (भारत)
Talk Language: Hindi | Transcript (Hindi) - VERIFIED

परमात्मा की सृष्टि की रचनाकार की शुरुआत जिस टंकार से हुई उसी को हम ब्रम्हनाद तथा ओंकार कहते है। इस टंकार से जो नाद विश्व मे फैला वो नाद पवित्रता का था। सबसे प्रथम परमात्मा ने इस सृष्टी मे पवित्रता का संचारण किया। सर्व वातावरण को पवित्र कर दिया। पहले उन्होंने पुनीत किया जो चैतन्य स्वरुप आज भी आप लोगों को जाना जाता है,  आप जान सकते है। उसे महसूस कर सकते है, उसकी प्रचिती आपको मिल सकती है। वही ओमकार आज चैतन्य स्वरुप आपको भी पवित्र कर रहा है।

श्री गणेश की पूजा हर पूजा में हम लोग करते है और आज तो उन्ही की पूजा का बड़ा भारी आप लोगों ने आयोजन किया है। लेकिन जब हम किसी भी चीज की पूजा करते है तो उनमे बहुत सारी विविध स्वरुप की मांगे होती है।

कुछ लोग होते है कामार्थी होते है, कुछ लोग पैसा मांगते है, कुछ लोग कहते है हमारा कार्य ठीक से हो जाए, कुछ कहते है कि हमारी दुनिया में बड़ी शोहरत हो जाए बहुत हमे फेम मिल जाए, सब दूर हमें मान मिले। कोई कहता है कि हमारी नौकरी अच्छे से चली तो अच्छा है, कोई कहता है हमारा बिज़नस चलना चाहिए, कोई कहता है हमारे मकान बनने चाहिए। ये सब कामार्थी बाते है। और इसी तरह से मनुष्य की मांगे होते होते वो गणेश की पूजन करता है। यहाँ पर जो सिद्धीविनायक है उसकी भी जागृति मैंने बहुत साल पहले की थी। सब लोग उस सिद्धिविनायक के पास जा करके हमें ये चीज दे दो हमें वो चीज दे दो मांगते है। लेकिन ये सिद्धिविनायक है। ये चीज देने वाला नहीं है, ये वस्तु देने वाला नहीं है। उसके लिये बहुत से  दुनिया में चमत्कार करने वाले बैठे है जो आपको हीरे दे देंगे पन्ने दे देंगे और आपका सर्वस्व छीन लेंगे।

ओमकार स्वयं निराकार है, उसका कोई आकार ही नहीं है। सो सर्वप्रथम जो कि गणेश का स्वरुप था वो निराकार । आज हम उनकी साकार मे पूजा करते है लेकिन सहजयोगियों को जानना चाहिए की हमारे जीवन का अंतिम लक्ष्य क्या है, हम क्या चाहते है, उसकी पूर्ति हमने की है? हैववीफुलफील्ड़अवरडेस्टिनी ? हम किस लिए सहज योग में आए है? इसलिए आये की हमारी तंदुरुस्ती ठीक हो जाये, हमारा बिज़नेस ठीक हो जाये और हमें बड़ी मान्यता मिले, इलेक्शन में जीत जाये। ये तो सभी माँगते है। इसमें कौनसी विशेषता है, लेकिन सहजयोगियों को ये सोचना चाहिए की आज जो हम एक नए स्तर पर उठ खड़े हुए है, एक नए मंजिल पर खड़े हुए है, तो इससे हमें क्या पाने का है ? और हमारी क्या इच्छा है ? फिर यही बात आती है, जिस गणेश को आप पूजते है आज साकार में उसे हमें निराकार में प्राप्त करना है। उसको अपने अंदर प्राप्त करना है, अपने अंदर विराजना है। ये नहीं की गए उनको फूल चढ़ाने, ये तो सभी करते है।

उनको फूल चढ़ा दिया, उनकी पूजा कर दी, माँ की भी पूजा हो गई, गौरी की भी पूजा हो गई। लेकिन उनकी शक्ति आप अपने अंदर संगृहीत कर सकते है, उसका आप परिणाम दे सकते है। आप उसे अपने चित्त को, अपने मन को, बुद्धि को, वाणी को भी शुद्ध कर सकते है, और उसके अलावा आप दूसरो कों भी ये शुद्धि दे सकते है। ये गणेश ही के जैसा आपको हमने बनाया। हमने आपको आत्मसाक्षात्कार, जिस तरह से गणेश को बनाया गया उसी प्रकार आपको बनाया । उसमे कोई फर्क नहीं। एक ही तरह से, एक ही ढंग से बनाया गया लेकिन कहाँ गणेश ?

सो आप जब गणेश की पूजा करते है तो आपको ये सोचना चाहिए की हमें निराकार की ओर उठना है। निरकार से एकाकारिता लेनी है। हम तो साकार ही के पीछे मे दौड़ते है। अभी एक साहब, बोरीवली के सहज योगी पूना में आए। आकर के मुझे कहने लगे कि मेरी तो वो भी कृष्णा पूजा भी गई क्योकि मैं पूना नहीं आ सका और ये भी पूजा गई। मैंने कहा ये क्यों गई? कहने लगे असल में मै वहाँ से गणपति लेकर के आता हूँ अपने भाई के यहाँ और हमारा तीन दिन का उत्सव होता है। तो गणपति मै लेके यहाँ आया और वहाँ की भी पूजा मेरी मिस हो गई।

माने अभी तक अज्ञान वहीं के वहाँ बैठा हुआ है। यहाँ की पूजा मिस करके आप गणपति यहाँ  से दस पंधरा रुपये का खरीदकर के ले गए, माने गणपति को ख़रीदा भी जा सकता है। आप हमें नहीं खरीद सकते है पर गणपति को आप खरीद सकते है। और फिर जो गणपति के नाम पर जो धंधे कर रहे हैं। इसीलिए पूना में आजकल बरसात हो रही है जिससे गणपति के वो मार्ग ही बंद हो जाएँ और तब तक बरसात होनी चाहिए जब तक गणपति विसर्जित नहीं होता। विसर्जन करने की जरूरत नहीं होनी चाहिए। वही भीग भाग के विसर्जित हो जाएंगे। वहाँ के गणपति के मैंने जो किस्से सुने मैं तो एकदम अवाक रह गई कि श्री गणपति को बिठाया है और उसके सामने शराब पीते हैं। वहाँ बैठ कर शराब पीते हैं। गंदे गंदे गाने गाते हैं। उसके आगे गंदे गंदे नृत्य करते हैं। और सब गंदी तरह की औरतें वहाँ जमा रहती है और सब तरह के धंधे करते हैं। ये गणपति की विडंबना हो गई।

अब एक ये मार्ग लोकमान्य तिलक ने बताया था कि उसको गणपति को सामाजिक बना दीजिए और समाजिकत मे जो है आपके सामने चीज ऐसी रहेगी की जिसके सामने आप बड़े बड़े ऐसे संगीत के या व्याख्यान मालाओं के कार्यक्रम बनाये जिससे लोगों में एक तरह की जागरण हो जाए। पर यह तो अच्छे भले लोगों को खराबी के रास्ते पर ले जाने की पूरी व्यवस्था

ऐसे गणपतियों ने की है। और जितना बड़ा गणपति उतना ही वहाँ पाप ज्यादा। और ऐसे गणपति के सामने पाप करने से वो कोई छोड़ेगा? वो इन लोगों को छोड़ने वाला नहीं। अब जब तक हम बैठे हैं ठीक हैं, लेकिन बाद में वो ठिकाने नहीं होने वाला। क्योंकि वो जानते हैं कहाँ कहाँ काम करना है और कहाँ मेहनत करनी है। और मुझे यही डर लगता है कि होने क्या वाला है? पुण्य पटनम जिसे कहते हैं। ऐसे पुणे शहर में वैसे ही एक राक्षस बैठा हुआ है। और भी बहुत सारे वहाँ इकट्ठे हो गए हैं। उसके अलावा यह जो गणपति के नाम पर अनाचार शुरू कर दिया है इसे क्या कहा जाए?

क्योंकि परमात्मा का इनसे संबंध नहीं है। गणपति की पूजा करना है ना? अच्छा गणपति जी बैठ जाइए, आप तो बैठे हुए हैं। हमने आपको खरीद कर लाया। आप तो हमारे हाथ में है आप गणपति को बैठा दीजिए और उनके सामने जो भी करना है वह करिए वह तो मिट्टी है हमने खरीद कर लाया बाजार से और फिर हमारे ही हाथ में है जब भी चाहे विसर्जित कर दे।

इस मनुष्य के अहंकार ने उसे इतना नीचे तक उतार दिया है की वह भगवान के नाम पर हर तरह  की बुराइयाँ करता है ऐसे तो आप देख ही रहे है की हर मन्दिर मे आप जाइये, तो वहाँ पर देवियों के मंदिरों में भूत नचाते है बिल्कुल बेशर्म जैसे। उनको कुछ मालूम नहीं कि क्या आफत आ सकती है। आज हम बहुत धर्म धर्म करके घूम रहे हैं लेकिन धर्म का जो हाल है उधर तो किसी को ध्यान ही नहीं है। अब धर्म को राजकारण में लाने का फायदा क्या? जब धर्म ही नहीं रहा। हर एक धर्म में यही है। एक धर्म में बात हो तो आदमी बात करें की यह खराब है की वो खराब है। हर धर्म इस तरह से चल पड़ा है।

सो गणपति को जब आप लोग पूजते हैं तो आपको पता होना चाहिए कि आप सहजयोगी है आप योगी जन है कृषि और बड़े बड़े महान लोगों को भी जो मिला नहीं वो आपको आज साधारण सर्व तौर पे मिला है। सबको मिला है। रास्ते पर ले आए। सब कुछ पा लिया। लेकिन जब हम कोई बात कहते हैं तो आप लोग अपनी तरफ कभी भी नहीं देखते। आप सोचते हैं की मै किसी और को कह रही हूँ। यह नहीं सोचते कि हम भी उसी में से हैं, कि हमारी दृष्टि कहाँ है? हम क्या सोचते हैं? माताजी देखिए यह मैं एक घर ले रहा हूँ इसको आप आशीर्वाद दीजिए। अरे भाई तुम हो तो वहाँ आशीर्वाद तो होना ही हुआ। अच्छा नहीं माता जी तो देखिए मेरी चाबी जो है मोटर कि उसको आप आशीर्वाद दीजिए। तो चाबी लिए खड़े हैं। मैं तो ऐसा आशीर्वाद दूँगी की गाड़ी चलेगी नहीं। और फिर जबरदस्ती करना कि आप मेरे घर आओ। मेरे घर नहीं आओगे तो ये होगा और फिर वहाँ जाकर हम सुनेंगे क्या कि मेरा बिजनेस ऐसा है वैसा है। यह सहयोगियो के लक्षण नहीं है। सहजयोग जो करते हैं उनको याद रखना चाहिए कि हमें निराकार में उतरना है। याने आप निराकार नहीं होने वाले, साकार में रहते हुए ही आप निराकार के पूरी तरह से माध्यम बनने वाले है ।

आपसे तो अच्छे रेडियो है, जिसको रेडियो बना दिया। अगर किसी को रेडियो बनाए तो उसने अपने हाथ से रेडियो बनाया और उसको कनेक्शन किया तो उसमें से संगीत सुनाई देता है। रेडियो धूल तो नहीं फेकता। तो सर्वप्रथम हमारे अंदर गणेश जी को अगर जगाना है, सिर्फ पूजा मात्र ही नहीं, हमें उसे अगर जगाना है तो सर्वप्रथम हमें देखना चाहिए कि हमें शुद्ध होना है। हमारे अंदर शुद्धता आनी चाहिए। सो सबसे पहली

शुद्धता है कि हमारी जो मौलिक बातें हैं उसकी ओर ध्यान दिया जाए। आजकल के सिनेमा और आजकल की सब चीजे आने से हमारी आँखे तक खराब हो गई और वो अबोधिता, वो निश्चल और निरवाज्य प्यार संसार से मिट गया है। कोई सोच भी नहीं सकता कि ऐसा कोई प्यार कर सकता है। और इस उधेड़बुन में मनुष्य रहता है कि किस तरह से हम इस कार्य को ऐसा करें कि जो सहजयोग भी चलता रहे और हमारे ये धंधे भी चलते रहें।

जैसे कल एक देवीजी आकर मुझे कहने लगी कि मेरे पति एक दूसरी औरत के पीछे में पागल है। मैंने कहा उसको छोड़ो। नहीं वह कहते हैं मैं तो परम सहजयोगी हूँ मुझे कैवल्य मिल गया है। माताजी से संबंध मेरा और है और यह संबंध मेरा और है। मगर के ऊपर चढ़ के आप नाव में नहीं उतर सकते। और जो लोग इस तरह के कामों में और इस चीज में अभी भी उलझ रहे हैं उनको उचित है कि वो सहजयोग छोड़ के और हमें रिहाई दे। और अपने से छुट्टी पाए। क्यूँ उनका जो होना है वो तो होगा ही लेकिन सहजयोग बेकार में बदनाम होगा। अभी भी अगर चित्त इस तरह से उलझता है तो समझ लेना चाहिए कि जिसे कहते है की  बिल्कुल ही बुनियादी चीज बेसिक्स  आपने नहीं पाया है गणेश जी के बेसिक्सl

जरा महाराष्ट्र में यह चीज कुछ अक्ल कम है। लोगों को औरतों के पीछे भागना कुछ समझ नहीं आता। यह अजीब चीज मानी जाती है। बस अपने यही किसी से शादी हो जाए चलो अपनी बीवी हो गई। इस तरह से वो आ जाता है। यहाँ पर औरतों का पागलपन नहीं है। पर मैंने सुना है कि साउथ इंडिया में भी बहुत है। एक कोई राजा थे और सुनते हैं कि उनकी 12000 पत्नियाँ थी। बड़े आश्चर्य की बात है। और उनमें से कुछ तो पैदल चलती थी बेचारी, कुछ पालकी में और कुछ घोड़े पर और कुछ हाथी पर, फिर उनको ये इच्छा हुई की एक और औरत करनी चाहिए। तो उन्होंने उस औरत की कोशिश करी, जब उसके लिए कोशिश करी तो उसने मना कर दिया। मुझे नहीं आपके इसमें शामिल होना। तो उन्होंने चढ़ाई कर दी। उस वक्त में एक मुसलमान राजा वहॉं पर था तुगलक। उसने उस चढ़ाई का मुंहतोड़ जवाब दिया और वो हार गया और उसकी 12000 औरतें भी भाग गई। उसको एक औरत कठिन गई।

सो हमारे सहयोगियों को भी समझना चाहिए कि हमें किस तरह से अपनी शक्ति को अपने अंदर पूर्णतया जीवित रखना चाहिए। और किस तरह से हमें अपनी वर्जिनिटी पर, अपनी कुंवारी अवस्था पर, अपनी गौरी स्थिति पर बहुत गर्व होना चाहिए। क्योंकि यही स्त्री की शक्ति है। अगर स्त्री की शक्ति छीन जाती है तो फिर ऐसी स्त्री किसी काम की नहीं रह जाती। और इसलिए ऐसी स्त्री को कोई पूछता भी नहीं और उसे मानता भी नहीं । हालांकि आजकल आप लोग दुनिया में देखते हैं बहुसंख्य कि लोग जो है बहुसंख्य है। ये लोग ऐसी औरतों को मानते हैं जो बिल्कुल मशहूर कहना चाहिए गंदगी से लबालब है, जिनमें पवित्रता छुई भी नहीं है। सो ये जो बहुसंख्य है य़े एक ही मार्ग से जा रहे हैं, अपने नर्क की ओर। बहुसंख्य जायेंगे और वहाँ बहुसंख्यों का जो हाल होने वाला है वह मुझे आज ही दिखाई दे रहा है। बहरहाल आप बहुसंख्य नहीं है आप अल्पसंख्या है और आपकी स्थिति और है। इसीलिए जान लीजिए कि इस तरह के कामों में उलझना आपको बिल्कुल शोभा नहीं देता। और अभी भी थोड़े थोड़े लोगों में मैं देखती  हूँ उनका चित्त इधर-उधर बहुत घूमता है। यह तो सबसे प्रथम चीज हमें जाननी चाहिए कि हमारी नैतिकता जो है कम से कम हमारी नैतिकता ठीक होनी चाहिए।

अब दूसरी चीज जो हिंदुस्तानियों में है खास करके जो परदेस में छूटी है। उनके यहाँ  नैतिकता का बल कम है लेकिन भौतिकता का बल वहाँ जबरदस्त है। क्योंकि उनको भौतिक चीजों में दिलचस्पी नहीं। भौतिक चीज उनको कोई मनोरंजक नहीं लगाती । पर हिंदुस्तानियों कि तो आँखे हर एक दुकान में जब तक उसका सब एडवर्टाइजमेंट पढ़ के वो ना हो तब तक उनको चैन नहीं आता। हर पीछे मुड़ मुड़ के पढ़ेंगे हर एडवर्टाइजमेंट l यहाँ क्या मिलता है, वहाँ क्या मिलता है, यहाँ क्या खरीदना वहाँ क्या खरीदना है। और जब परदेस में भी ये जाते हैं तो बाजारी की धुन में रहते हैं। बहुत शर्म आती है और जब यहाँ से भी परदेस में जाते हैं, शादी-वादी होकर जाते हैं, तो वो तो इस कदर भौतिक बन जाते हैं, हमारी समझ में नहीं आता है कि उनकी भौतिकता क्या है ? गणपति पुले में भी एसा दिखाई देता है कि लोग याने कि भाई साहब हमे ये चीज मिली है पर अभी तक ये चीज नहीं मिली। तो यह भी दे दीजिए। कितना ओछापन ? सब पैर की ठोकर पर होना चाहिए तब आपने कही अपनी आँख उस निराकार की ओर उठाई कि जहाँ सारी भौतिकता ठोकर पे हैं। जब तक यह शान आपके अंदर नहीं आएगी तो आप कहाँ के सहयोगी हो सकते हैं ?

तुकाराम को देखिये l ठीक है आप जिस पोजीशन में हैं उसके तरह से रहिए। जैसे राजा जनक थे । राजा थे तो राजा बनकर रहते थे। सब ठोकरों पे चीजे रखते थे। और जब तक आपके अंदर यह भौतिकता बंदी हुई है तो आपका पहला ही जो चरण है वो मंदिर में ही नहीं आ सकता श्री गणेश के। ठीक है माँ है वो देना चाहती है क्योंकि इस तरह से तो मैं जता सकती हूँ कि आपको प्यार करती हूँ। लेकिन इसका मतलब नहीं कि मेरे लिए वह बहुत बड़ी चीज है। बहुत बार शब्दों से नहीं कहाँ जा सकता, मेरे कटाक्ष को आप समझ नहीं सकते। तब हो सकता है चीजों से मैं जाहिर करना चाहती हूँ कि मैं आपके साथ हूँ और आप मेरे साथ है। आप मेरे बच्चे हैं। लेकिन इसका मतलब नहीं कि आप पागलों जैसे भौतिकता पर जुड़े रहें और कभी-कभी तो इतना कमाल होता है किसी को कोई चीज दे भी दो तो वह कहती है यह तो चीज मैं पहनती नहीं हूँ मुझे यह चीज नहीं चाहिए मुझे दूसरी चीज चाहिए वैसी मैं पहनूँगी। धन्य है आप। अरे भाई शबरी के जिन्होंने झूठे बेर खाए, विदुर के घर जाकर जिन्होंने साग खाया, ऐसे सब महान हमारे साहब लोग हो गए और आपके सामने भी है। आपसे कोई छिपे नहीं। तो फिर इस तरह की बातें करना ओछापन, छोटी चीज़ । अगर माँ ने छोटी सी भी चीज दी तो वो बहुत ऊँची समझकर सर पर रखना चाहिए। ये तक अगर आपको नहीं आता है तो आपकी सारी फैशन और आपके सब बेकार है।

जो चीज श्री गणेश की है उसमें सबसे पहली चीज है कि मनुष्य को अपना चित्त स्वच्छ कर लेना चाहिए। चित्त स्वच्छ करने का तरीका ये है चित्त कहाँ है आपका ? चित्त अगर परमात्मा में है तो शुद्ध है य़े चैतन्य आपमें बह रहा है। अगर आपका चित्त इधर उधर है तो उस चित्त का फ़ायदा क्या ? जब तक आपका चित्त शुद्ध नहीं होगा तब तक आप ज्ञान को प्राप्त ही नहीं कर सकते क्योंकि चित्त मे ही आपका सारा चैतन्य बह रहा है। चित्त से ही आप सब जानते है। जिसका शुद्ध चित्त होता है सिर्फ विचार मात्र से कार्य हो सकता है। ध्यान देने से ही कार्य हो सकता है और कभी-कभी उसकी भी जरूरत नहीं । जिस शक्ति को आप प्राप्त करना चाहते हैं, जिसे की आपकी अंतिम जो कुछ भी, जिसे आप ध्येय कहिये, या अपना लक्ष्य है जिसे आप प्राप्त करना चाहते है, वो है ये चैतन्य जिसे आप अंदर बसाना चाहते हैं, जिसके अंदर ये शक्ति है जिस शक्ति के कारण आप अनेक कार्य कर सकते हैं, उसको छोड़ कर के आप क्या ये बेकार की चीजों के पीछे पड़े हैं? चित्त सारा इसमें रहेगा कि सहज योग में आने से हम कितने रुपए पैसे कमा सकते हैं। नहीं तो क्या-क्या चीज मार सकते हैं ? उसे जरा ऊंचे उठे तो इसमें चित्त रहेगा कि हम किस तरह से अपनी बीमारी ठीक कर ले। उसके बाद और चित्त उठा तो ज्यादा से ज्यादा ये ही माँ के दर्शन होने चाहिए। अब हर जगह से, कभी औरंगबाद से, तो कभी आपके संगमनेर से, तो कहीं से,  कहीं से, लोग बस आ जमते है। दिल्ली से , कल्कत्ते से जम गए। हम जान करके (मुद्दामून) मराठी में शब्द है इसका कहीं और वो नहीं है पर्यायी नहीं है (मुद्दामून) जान करके हम आए। क्यों आये भाई ? मेरे पास टाइम नहीं है। (मुद्दामूनाए) तो सबसे लड़ाई करनेका की माँ के दर्शन करने हैं। दर्शन तो तुम्हारे हृदय में ही हो सकते हैं।

अरे तुमको इतनी शक्ति दे दी उसके ही दर्शन करो बहुत है। हम तो शक्ति ही है ना ? हमें  निराकार में तुमने प्राप्त नहीं किया है इसीलिए दर्शन चाहिए कि बैठ करके घंटो इधर की बात उधर की बात, समय बर्बाद करना। क्या जरूरत है ? शक्ति स्वरूप होने में आप स्वयं शक्ति हो सकते हैं। लेकिन ये रुकावटें कब जाएँगी और कब हम समझेंगे कि हम स्वयं वो शक्ति स्वरुप हो सकते हैं और हमारे अंदर इतनी शक्तियाँ हैं। उसके अंदर हमें वंमान चाहिए जिसके कारण कुछ भी न करते हुए सारा काम हो जाए । लेकिन यह विचार दिमाग में नहीं आ सकता आसानी से। अज्ञान ही नहीं, सिर्फ अज्ञान हो तो मैं कहूँगी ठीक है सिर्फ अज्ञान है। लेकिन अज्ञान ही नहीं है, लालच जो जकड़े हुए हमें, और दूसरी ममता, माया – यह मेरा लड़का यह मेरी बेटी।

और जिस वक़्त आप इसे सोचते हैं तब यह भी सोचना चाहिए कि हम माँ के भी तो बेटे हैं, उनकी भी तो बेटी है और उनके ही अब हम बेटे हैं। सहज योग में आने के बाद आपका जीवन बदल गया आप दूसरे खानदान में चले गए, आपका घर बदल गया, आप का गोत्र बदल गया, आपकी जाति बदल गई, आपका धर्म बदल गया, आप पूरी तरह से बदल करके एक नए हो गए, नए मानव हो गए है वो क्यों ? क्योंकि आपकी माँ जो है  उसने आपको जागृति दे दी । तो आप सब पूरी तरह से बदल गए जैसे एक गणेश जी को बनाने से हमारे हजारों काम, करोड़ो काम हो जाते हैं क्योंकि उनके अंदर पूर्णतया माँ पे ही श्रद्धा माँ के लिए सब पूर्णतया शरणागत होने की स्थिति है।

सो जब तक वह शुद्धता हमारे हृदय में नहीं आएगी, जब तक हमारे मन में हम उस शुद्धता को प्राप्त नहीं करेंगे तब तक वो शरणागति आएगी नहीं। ये तो ऐसा ही है की जब तक आप गंगा पर नहीं जाएंगे और उसमें गगरी नहीं डुबाएंगे और गगरी के अंदर जगह नहीं होगी तो उसमें पानी कैसे आएगा ? ये सीधा हिसाब है। सो जरुरी है कि हम अपने चित्त को शुद्ध करें, और चित्त को शुद्ध करके और वो  शुद्ध चित्त ही हम अपनी माँ कोदे सकते हैं। अशुद्ध चीज से तो हमें तकलीफ ही होती रहती  है। और जब शुद्ध चित्त होता है तो आपको आश्चर्य होता है कि आप स्वयं ही एक पुष्प की तरह महकते रहते हैं, और आप को देख करके मैं भी बहुत प्रसन्न हो जाती हैं हूँ की क्या मेरा बेटा खड़ा हुआ  है क्या मेरी बेटी खड़ी हुई है। और सब चीजों से मुझे प्रसन्न नहीं होती कि आप बड़े अच्छे कपड़े पहन के मेरे सामने खड़े हो जाए, सूट बूट पहन के, या बाल कटा के, या मुँह में लिपस्टिक लगाकर लगा के। उसे मुझे बिल्कुल प्रसन्नता नहीं होती उल्टा मुझे लगता है कि यह  जा रहे हैं, अब रस्ते से हट रहे हैं।

इस तरह की जो आधुनिकता है उसे प्राप्त कर लेना गणेश की ओर से मुंह मोड़ लेना है। उसकी क्या जरूरत है ? वो तो पुरातन है, और हम भी बहुत ही पुरातन है, इसलिए अगर आप हमारे बेटे हैं और हमारी बेटियाँ है तो जिस संस्कृति को हम पुरातन मानते है उसी से आपको चलना होगा और रहना होगा। और इसका नजारा बहोत खराब दिखाई देता बाहर। लोग बाग हमसे खुद कहते है की जो फॉरेन के लोग है जिनको की उनके समाज में ही अति आवश्यक है वो तक हमें कहते है कि माँ तुम हमें परमीशन दें दो तो हम साड़ियाँ और कुर्ते पजामे पहनकर घूमेंगे। लेकिन हमारे यहाँ उलटा है।

तो जो गणेश की संस्कृति है कि जिस संस्कृति की अन्तरतम जो स्थाई भाव है वो है सौंदर्य। अब आप देखिए ऐसे तो वो बहुत मोटे हैं उनके तोंद इतने बड़े हैं, महाकाय है, गणेश इतने मोटे हैं। लेकिन उनका सौंदर्य क्या है ? किस चीज का आकर्षण है ? लोकमान्य तिलक ने क्यों गणेश ही की मूर्ति को माना ? ऐसे तो महाराष्ट्र में विठल विठल ही लोग करते रहे हैं सुबह से शाम तक। वहाँ  के विट्ठल भी उठ गए, यहाँ तो विट्ठल ही की बीमारी है सबको, तंबाकू खाकर। लेकिन क्यों लोकमान्य तिलक ने श्री गणेश को ही ( अस्पष्ट...पूजा) और क्यों वही सारे दृष्टि की जितनी भी सुंदरता है उसे बनाते हैं। उनका कौनसा स्थाई भाव है जिसके बगैर श्री राम, श्री कृष्णा, ईसा मसीह , या बुद्ध या कोई भी नहीं सौंदर्य मे उतर सकते थे। वो कौन सा उनके अंदर भाव था? उनके अंदर वही बाल्य स्वभाव, एक बालक का स्वभाव जिसमें अभोदिता – इनोसेन्स पूरा भरा है। पूरा इनोसेन्स  जिसके अंदर भरा होता है । यही चीज जो है जो सबसे मोहक और सुंदर होती है, ना की आप की चालाकी और आपका बन्ना थन्ना यह कोई मोहकता, यह दो क्षणों की बात है। एक मुंह पर लोग अच्छा बोलेंगे और पीठ पीछे बुरा कहेंगे, लेकिन जो अभोदिता श्री गणेश की है, वही सारे सौंदर्य की सृष्टि, सारे संसार में है।

तो सारी सृष्टि का जो रूप है वो श्रीगणेश की कार्यवाई है। उनकी जो बालिश बाते है। श्री कृष्ण का भी वही वर्णन सबसे अच्छा लगता है जो सूरदास ने किया है कि ठुमक कर चलते थे, एसे पैर से पैजन उनके बजते थे, गिर जाते थे और आश्चर्य की बात है के वो शीशे में अपना स्वरूप देखकर बड़े खुश होते थे हालांकि वो विश्व के करता है। जहाँ उन्होंने अपनी माँ को अपने मुँह  खोलकर सारे विश्व का दर्शन कराया और बच्चों जैसी जो बातें करते थे। श्री राम के लिए भी यही कहा गया है। ईसा मसीह के बारे में लोगों ने उनका बचपन बताया नहीं, लेकिन उनका बचपन श्री गणेश के रूप में आप जान सकते हैं और इसी लिए जहाँ जहाँ बचपन का लोगों ने उल्लेख नहीं किया बड़ी भारी गलती कर गए क्योंकि ऐसे लोगों में आनंद और उल्हास नहीं होता, रोने धोने का धर्म बन गया। जैसे आप देखते हैं कि जैनिओ मे रोने धोने का धर्म है, बुद्ध मार्गियों मे रोने धोने का है, मुसलमानों लोग रोने धोने का है, बाप रे बाप उनका तो भगवान ही बचाए रखें और ईसाईयों का तो बहुत ही रोने धोने का है। ईसा मसीह ने सबके लिए अपने को क्रूज़ पे टांग लिया और सबके पापों की क्षमा मांग ली एक बार में । अब आपको आश्चर्य होगा की ऐसी ऐसी जगह है जहाँ ईसा मसीह को टांग नहीं सकते तो खुद ही तंग लेते है और बड़े प्रोसेशन के साथ वो टंगा हुआ आदमी सब जगह घुमाया जाता है बताइए इस तरह के तमाशे करने से क्या आप ईसा मसीह को प्राप्त कर सकते हैं ?

सो जो आनंद है उस आनन्द के प्राप्त करने के लिए सर्वप्रथम आपको गणेश जी जैसे होना चाहिए। उनकी ओर कौन ध्यान देता है ? आज पूजा के बाद भी क्या आप सोचिएगा कि माँ ने हमसे बताया की गणेश जी जैसे अबोध होना चाहिए। चलो कोई आपको ठग भी ले। हमें भी बहुत लोग कहते हैं कि माँ आप बहुत सीधी है, आप बहुत भोली है, आप को लोग ठग लेंगे। मुझे ठगनेवाला अभी तक पैदा नहीं हुआ, लेकिन मैं जानू तो कि तुम कैसे ठग हो, नहीं तो मैं जानूँगी कैसे कि ठगी क्या होती है ? क्योंकि मुझे तो मालूम ही नहीं ठगी चीज क्या होती है ? जब यह मुझे ठगते हैं तब मुझे पता चलता है कि यह ठग है और यह ठगी होती है। फिर उधर चित्त देने से वह ठग भी खत्म हो जाता है और ठगी भी ख़तम हो जाती है।

सो जरुरी है कि मनुष्य को उस भोलेपन को स्वीकार्य करना चाहिए। शंकर के लिए भी यही कहा जाता है कि वे भोले है, उनमें भोलापन है। कौन से ऐसे देवता हैं जिनमें भोलापन नहीं है ? देवी के लिए कहते हैं कि जिस वक्त उनको बहुत क्रोध आया और उन्होंने सारी दृष्टि का संहार करने का विचार कर दिया, बिलकुल तंग आ गयी, तब सब लोगों में हाहाकार मच गया जब माँ ही बिगड़ गई तो अब क्या होगा हमारा और सबको लगा कि अब तो हमारा सर्वनाश हमेशा के लिए हो जाएगा और फिर से सृष्टि की रचना ही नहीं होगी। उस वक्त शंकर जी को एक बात सूझी कि उन्हीं के बच्चे को उनके पैर के नीचे डाल दिया पहले से कि तोडना है तो इसी बच्चे को तोड़ो। इतनी बड़ी जीब उनकी निकल आई। बाप रे, मैं अपने बच्चे को ही मिटा रही हूँ ?

ये बच्चों के तरफ से जो हमारे लिए एक तरह से प्यार, अल्हाद, एकता और जिसे हम कहते है एकाग्रता, समग्रता ये प्राप्त हो जाता है। सब ने कहा है कि बच्चों के कारण दुनिया एक हो जाती है। जब एक बच्चे पर आफत आती है तो सब माँ-बाप की आँखें उस बच्चे की और दौड़ती है इस बच्चे को बचाए । क्योंकि हम लोग विश्वव्यापी है एक तरह से के जो विश्वव्यापी सबसे बड़ी चीज है कि बच्चों को पनपने देना चाहिए। ये विश्वव्यापी शक्ति है और इसका एहसास, इसका अनुभव हम सबके अंदर है। इसीलिए ईसा मसीहा ने कहा है कि तुम को अगर परमात्मा के साम्राज्य में जाना है तो छोटे बच्चों जैसे तुम्हें होना चाहिए।

यही गणेश की पूजा है जहाँ की वो अभोदिता है। और उनका सहज नृत्य जो है, सहज झगड़ा जो है, सहज बातें जो है कितनी सुंदर हैं ? उसके हर एक जगह आपको दर्शन होते हैं और आप देखते हैं। पर उसमे अगर अपके  अंदर ममत्व आ जाए, बच्चें में बिल्कुल ममत्व नहीं होता। आ जाएगा वह हर चीज को खेल बना देगा। आप उनको अगर एयरपोर्ट पर ले जाइए, तो वहाँ वह कुछ ना कुछ खेल ढूँढ लेगा, कूदने का हिसाब, या दौडने का हिसाब या तो कुछ न कुछ वो खेल बना देते है । हर चीज उनके लिए लीला है और फिर उसे छोड़ भी देते हैं। उससे अटैचमेंट नहीं। उसके साथ झूठा पन नहीं है कि यह खेल मेरा है। जब ये हो जाता तो सोचना चाहिए कि बच्चा जो है उसमें अभी बहोत बच्चापन नहीं रहा। जो बच्चा होगा तो तुमको चाहिए तो तीन बार लाकर देगा। कोई खेल खेल रहा है तो उसे छोड़कर दूसरा खेल खेलने लिए भाग जाएगा। उसको किसी के प्रति यह नहीं लगता है कि हमें इसे चिपकना चाहिए या कुछ रहना चाहिए ।

वो जो भोलापन है, उस भोलेपन में उस एक चिज की न्यूनत्व है वो आपमें पूरी हो गयी है क्यों की उनको कोई ज्ञान नहीं है, बगैर ज्ञान के भोलापन है। लेकिन आपने ज्ञान को पाया है और उसका सरताज आपका भोलापन है। इतने बड़े ज्ञान को प्राप्त करके भी अगर हमसे उस चीज की प्राप्ति नहीं हो सकती, उस गणेश की श्रद्धा और उसकी समर्पण शक्ति को हम अपने अंदर प्राप्त नहीं कर सकते तो बाकी सब करना तो व्यर्थ ही है एक तरह से मेरे ख्याल से बिल्कुल यह उस मशीन की तरह है। आए मंत्र कह डाले गणेश के। मै तो सोचती हूँ कि इतनी पूजा में इतनी बार  हम गणेश को पूजते है और कहते है ठीक है उनका मंत्र जरूर कहा करिए लेकिन मेरे ख्याल से गौरी की पूजन ही ठीक रहेगी। वो चालना देती है, वह कुंडलिनी है, वह आपको उठाती है।

गणेश को आपका साकार ही में देख सकते हैं। अब निराकार में देख नहीं पाते क्योंकि अभी तक आपने गौरी का संचालन नहीं किया और गौरी का आसरा नहीं लिया। आप सिर्फ गणेश ही को ही देखना चाहते हैं। आज गौरी का ही दिन है ऐसा कुछ इत्तेफाक है कि सहज योग में हमेशा सहूलियत से पूजा होती है। मुहूरत पे नहीं होती। कुछ भी हो, सहूलियत होनी चाहिए, अभी संडे का रोज होना चाहिए नहीं तो सबको ये  नही  और संडे के रोज में भी वो टाइम होना चाहिए जब सिनेमा नहीं हो। मैंने आजतक संडे को कोई सिनेमा ही नहीं देखा और मुझे समज में नहीं आता कि संडे को सिनेमा होता है की नहीं होता है। पर संडे को सिनेमा होता है इसीलिए पूजा सवेरे ही रखना अच्छा। माँ जल्दी आप ख़तम करना क्योंकि वहाँ सिनेमा का टाइम हो जाता है।

ये अगर हमारी स्थिति है तो क्या फायदा है गणेश जी की पूजा करने का । अगर हमारा चित्त  ऐसी ही चीजों में उलझा हुआ है तो आप लोग ये समझ लीजिए कि इसका कोई इलाज हम नहीं कर सकते। इसका कोई इलाज नहीं है। सो चित्त को जो है हर समय आपको देखते रहना चाहिए कि इसमें कौन से विचार खड़े हो रहे हैं ? उस पर नामदेव ने कहा हुआ है कि जैसे एक छोटा बच्चा हाथ में पतंग की डोरी लिए हुए सबसे बातें कर रहा है, खेल रहा है और  हस रहा है, मजाक कर रहा है। लेकिन उसका चित्त पूरा उस पतंग की ओर है। उसी प्रकार एक योगी जन को अपना चित्त पूरा उस पतंग पर रखना चाहिए। अपनी आत्मा की ओर । नहीं तो यह सारी शक्तियाँ जो दी भी है उसकी कोई पूर्ति नहीं हो सकती उसका कोई प्रादुर्भाव नहीं हो सकता। कुछ स्फोट नहीं हो सकता। बहुत लोग पूछते हैं कि माँ ऐसा क्यों होता?

जैसे की आप जानते हैं कि कोई सी भी स्पुटनिक जैसी चीजे जोकि आकाश में और अंतराल में जो फेकि जाती है उसका तरीका यही है की जब एक के अंदर एक बिठाये जाती है और जब पहला एक हद तक पहुँचता है तो उसमे एकदम स्फोट होकर उसको धकेल देता हैं। फिर दूसरा वाला फिर स्फोट होता है उससे दूसरा धकेला जाता है इससे अक्सेलरेट होती है उसकी शक्तियाँ  माने उसमे एकदम बढ़ावा आ जाता है। ऐसे ही स्फोट हमारे अंदर क्यों नहीं हो जाता ? क्योंकि अभी भी हम दस पैसे में खरीदे जाने वाले गणपति जैसे ही है। इस वजह से। अगर असली गणपति हो तो उसका स्फोट होना चाहिए और लोगों को पता चलना चाहिए की एक-एक आदमी क्या कमाल का है।

वैसा नहीं होता है। हम अपनी ही चीजों में उलझे रहते है। अपने ही बातों में, अपने ही बारे मे सोचते  है और हर समय सोचते हैं कि इसमें हमारा क्या लाभ है सहज योग में आने से? असल में पूरा ही लाभ है, पूरा ही लाभ है  । क्योंकि जिस वक्त आप अपने सिंहासन पर बैठ गए तो पूरा राज आपका की है लेकिन आप सिंहासन पर न बैठते हुए हर दरवाजे पर जा कर भीख मांगेंगे तो आप तो भिखारी ही है। आपको सिंहासन पर बैठा ने का फायदा क्या? और सिंहासन पर बैठकर भी आप कहेंगे कि, माताजी को, कि आप थोड़ा रूपया पैसा दे दो तो इस चीज का क्या अर्थ निकालता है?

गणेश की शक्ति अगर अपने अंदर जागृत करनी है तो सबसे प्रथम जानना चाहिए कि हमें निराकार की ओर चित्त देना चाहिए, चैतन्य की ओर देना चाहिए और चैतन्य जो हमारे अंदर से बह रहा है उसको देखना चाहिए। जिनका चैतन्य दूषित है वह यही कहेगा मुझे भूत लग गया। क्यों लगा? गणेश को कभी भूत नहीं लग सकता ।

तुमको तो अपने शरीर में मैंने स्थान दिया है, ऐसा तो किसी ने नहीं किया होगा। और मै तकलीफे उठाती हूँ आपकी सफाई के लिए। लेकिन आप लोग अपनी सफाई क्यों नहीं कर सकते? और आकर लोग कहेंगे माँ मेरा आज्ञा पकड़ गया, मुझे अहंकार हो गया। क्यों हुआ? जब करने वाला जब परमात्मा है तो आपको अहंकार क्यों हो गया ? उसकी वजह यह है कि अपने दोषों को हम नहीं देखते हैं, दूसरों में टाल देते हैं और कहते हैं कि ये तुम्हारा काम है, और ये तुम्हारी वजह से है। उसके उलट श्री गणेश है, उनको पता भर चल जाए और मेरी नजर अगर उन पर नहीं हो तो सबको ठिकाने लगा देंगे। मैं आपसे बता रही हूँ। इतने वो माहिर है, होशियार है, सतर्क है, दक्ष है। वो जानते हैं की कहाँ पर कौन बैठा है? मुझे भी सब मालूम है, यह नहीं कि मुझे नहीं मालूम। लेकिन मैं सुरक्षित रखना चाहती हूँ आपको, लेकिन वो नहीं। वो कहते हैं ऐसे बेकार के लोगों को क्यों माँ के पीछे लगाना? वो तो ऐसे ही ठिकाने कर दे।

लेकिन सबसे बड़ी चीज जो मेरी समझ में नहीं आता अब भी कि सब होने के बाद आपकी वाणी शुद्ध नहीं। वाणी में बहुत से लोग गालियाँ देके अभी भी सहज योग में, चीखते हैं, चिल्लाते हैं, जोर से बोलते हैं। उसमें प्रेम, माधुर्य कुछ है ही नहीं। इसका मतलब आप की वाणी भी शुद्ध नहीं। और ऊपर से दांभिकता जिसे कहना चाहिए की ढोंग करना ऐसा दिखाना कि हम बड़े मुस्कुरा रहे हैं, बड़े हस रहे हैं, बहुत ही खुश हो रहे हैं और अंदर से तो मैं देख रही हूँ कि उनका हृदय ही स्वछ नहीं। वह जो असली आनंद का गाम्भीर्य है, उसकी चमक ही और होती है। और हम से तो छीप  नहीं सकती वो। आप कुछ भी पोत के आईये, हम पहचान जाएँगे कि आप कितने गहरे पानी में है। लेकिन वो किस लिए? हम भी आपको क्यों परखते हैं? किस वजह से परखते हैं ? इतनी मेहनत क्यों करते हैं ? वजह ये चाहते हैं कि आप लोग सब चमक जाए। लेकिन जब तक आपके मन में अपना हित ना आए, जब तक आप अपने अंतिम लक्ष्य को पूर्ति की तरफ ध्यान नहीं दे और फालतू चीजों में उलझे रहेंगे और उसी से मुझे तंग करते रहेंगे। मुझसे लोग आर्गयू करते हैं और कहते के माँ हम आपकी इतनी पूजा करते हैं तो भी ऐसे कैसे हो गया?

क्यों आपके अंदर कोई दोष नहीं ? आप संपूर्ण हैं ? ये तुम कहिए कि आप लोग पार हो गए? इस तरह की जब हम बातें सोचते हैं, तब हमारा चित्त उठता जाता है ऊपर की ओर, और चैतन्य की ओर हमारे हाथ फैलाए हुए है, उस वक़्त चैतन्य हमारे अंदर बहना शुरु हो जाता है और इतना खुश होता है वो कि चलो मेरा स्थान यहाँ मिल गया। जैसे कोई बाढ आ जाए, इस तरह से पूरा शरीर अलौकिक हो जाता है। एक दो आदमियों को अलौकिक करना तो बहुत आसान चीज है लेकिन मैं तो चाहती हूँ कि सामूहिकता से हम लोग इस तरह से बने। क्योंकि आज उसकी जरूरत है, नहीं तो सोचो की यह समाज कहाँ जा रहा है ? एक से एक चोर उचक्के बैठे हुए हैं। सारी दुनिया भर की परेशानियाँ लोगों को लगी हुई है और इसके अलावा इतनी अनैतिकता माने घोर घोर कलयुग है। आप अपने बच्चों को इसी मे क्या चाहते है सब कर दे? या आप चाहते हैं कि कोई विशेष महान कार्य के लिए आप इस संसार में आए हैं उस कार्य को आप करे।

हो गया आपको पैसों का प्रॉब्लम था सॉल्व हो गया, नौकरी का प्रॉब्लम था सॉल्व हो गया, और कोई प्रोब्लेम्स थे  सॉल्व हो गए , आगे क्या ? अभी लालच तो खत्म ही नहीं हो रही। और उसके लिए भी मुझे परेशान करना हर समय बिलकुल उचित नहीं । सिर्फ मुझसे  प्रश्न सहयोग पर ही करने चाहिए और कोई सा भी दूसरा प्रश्न करना गलत है। और वो भी प्रश्न बेकार में जानने के लिए बहुत सारी बातें करने की जरूरत नहीं। शांति में ही पूछने से अपने आप को उत्तर आ जाएगा। नहीं तो हर बार आपको मेरा लाउडस्पीकर लगाना पड़ेगा कि माँ ने इसमें क्या कहा ? तो औरों में और आप में क्या फर्क है? एक साहब मेरे पास आए, कहने लगे मुझसे भगवान बोलते हैं। मैंने कहा कैसे? कहने लगे बस मैं गीता है, ऐसे खोल लेता हूँ, जो पेज खुल जाता है उसमे जो लिखा है उसी से मैं समझ जाता हूँ भगवान को क्या कहना है। मैंने कहा वाह भई वाह। वही हाल मेरा दिखता है। पेज खोल दो, माँ ने क्या कहा? ऐसे कहा। आपके अंदर सृजन शक्ति हैं स्वयं है, आपके अंदर विचार शक्ति स्वयं है। आपके अंदर वो शक्ति है जिससे आप दुनिया को चमका सकते हैं। तब आप क्यों बार-बार यह चाहते हैं माँ ही इस बात पर बताएं? आप स्वयं ही प्रश्न का उत्तर दे सकते हैं। मैंने देखा उत्तर देने के लिए सिर्फ एक मैं ही हूँ। मेरे सामने तो सब प्रोब्लेम्स ही सब लोग लेके आते हैं। इसमें ऐसा प्रॉब्लम है उसमें ऐसा प्रॉब्लम है। लेकिन कोई नहीं मिलता की नहीं इसका सलूशन है माँ। आप चिंता न करें हम कर दिखाएंगे। ऐसे भी तो कोई चाहिए जो कहेंगे ये हम कर दिखायेंगे, हैं यह कोई मुश्किल काम नहीं है।

हर आदमी को जानना चाहिए कि जो भी चीज जिसे आज हम कह रहे हैं भौतिकता, साकार, या कोई भी चीज है उसमें शक्ति का संचार होते ही वो  चीज कुछ और ही हो जाती है। जैसे यह चीज बेकार है, उसमें जैसे ही शक्ति का संचार हो गया तो आप लोग मुझे सुन रहे हैं। इसी प्रकार कोई सी भी जिसे हम कहते हैं की जो व्यर्थ है, उसमे शक्ति का संचार होते ही वो कमाल की हो जाती है। आपको अपने बच्चों से प्यार है। अच्छा उनमें शक्ति का संचार करो, वह बच्चे कमाल के हो जाएँगे। हो ही जाएँगे। अगर आपको अपने घर से प्यार है चलो उसमें शक्ति का संचार करो तो वो मन्दिर हो जाएगा। आपकी बुद्धि में अगर कोई दोष है या आपको हर समय सवालात बहुत दिमाग में आते हैं, आप उसमें शक्ति का संचार करो सब चीज का उत्तर आपके सामने आ जाएगा। आपको मुझसे पूछने की जरूरत क्या? सबसे तो बड़ा ज्ञानेश्वर जी को अगर उनकी किताबे पड़े तो आश्चर्य लगता है कि कभी उन्होंने मुझे  साकार स्वरूप देखा  नहीं लेकिन उन्होंने शक्ति को बरती है  जो  उन्हें  दी थी और उस शक्ति स्वरूप उन्होंने क्या क्या (अस्पष्ट ........) ठीक करे ।  अगर आप अभी भी इसी साकार स्वरुप से ही तृप्त है आप आगे नहीं बढ़ सकते। आपको निराकार में हमें प्राप्त करना होगा जिससे कि आपके अंदर की सृजन शक्तियाँ बढ़े । इसी को हम मानते है कि जो श्री गणेश को कहते हैं कि वह हमारे महागुरु है, उसकी वजह यही है कि उनकी शक्ति के संचार से हम स्वयं ही गुरु हो जाते हैं। हम कितनी बार कहते हैं कि हम स्वयं के ही गुरु है, लेकिन ऐसे कितने लोग हैं मुझे नहीं दिखाई देते जो अपनी टांगों पर खड़े होकर कर सकते हैं की हाँ माँ, ये चीज है, इसके हमारे पास उत्तर है। हम ही को इसका उत्तर माँगना हैं और जब वह देने लग जाते है उत्तर तो वो ऐसे उत्तर होते हैं कि सारी दुनिया निरुत्तर हो जाती हैं। क्योंकि जो उत्तर देते हैं इतने अहंकार भरे इतने बेवकूफी के और इतने निम्न स्तर के होते है कि समझ में नहीं आता की ये सहज योगी है की कहाँ जा रहे है। अश्रद्धा वालों को को नुकसान होता है, यह एक बात है। नुकसान भी होता है और उनको सीखना पड़ता है। उनको बहुत से लेसंस लेने पड़ते हैं समझ लीजिए। लेकिन वो भी होने के बाद वो सब  होने के बाद भी आप अगर जिंदगी भर स्कूलों में ही पढ़ते रहे तो आपको नौकरी कैसे मिलेगी ? हर यर अगर आप फेल होते रहे तो आपको नौकरी मिल ही नहीं सकती। परमात्मा आपको क्यों अपना नौकर बनाए? क्योकि तुम कहते हैं हे प्रभु तुम हमें अपना माध्यम बना लो। वो भी तो सोचते है की माध्यम किसे बनाया जाय ? ऐसे दीफेक्टिव लोगों को क्या जरूरत है माध्यम बना करके हर बार आफत हो ? उनकी गाडी ही नहीं चल सकती। हम उनके माध्यम बनने के लिए हमारे अंदर सारी शक्तियाँ हैं, हमारे अंदर जागृति है, हम उसके बारे में जीतना जानते हैं कोई भी नहीं जानता था। सहस्त्रार के बारे में किसी ने लिखा तक नहीं वो तक हम जानते हैं। सारी चीज आज हमारे सामने पुस्तक के जैसे खुली हुई है। लेकिन इसका मतलब यह नहीं कि पुस्तक को पढ़ने से हो जाएगा या मंत्र के कहने ही से आप शक्तिशाली नहीं हो सकते। मंत्र का जो स्थायीभाव पवित्रता है और उसकी फेक, कहते है कि  कहाँ नजर है ? जब तक दोनों चीजों में सामंजस्य नहीं आ जायेगा, जैसे कि हाथ में पतंग हो और उड़ान उसकी ऊपर हो। इसी प्रकार जब तक आपके जीवन में न हो कि हमारी उड़ान कहाँ है ? बहुत से लोग यह जरूर कहते हैं कि माँ हमें गॉडरिलाईजेसन कब होगा ? इसका कोई मैं लिखके दे सकती हूँ ? गारंटी और दूसरी मर्तबा गए वहाँ किसी की बुराई करने लग गए। साधा एक क्रोध जिस आदमी को कन्ट्रोल नहीं हो सकता वह क्या सहजयोग करेगा? कृष्ण ने क्रोध को सबसे पहले कंडम किया। सबसे बुरा बताया। क्रोधम जयस्यम। क्रोध सबसे खराब चीज है। सम्मोहन लाने वाली चीज है।

सो हमारे अंदर जो गणेश की शक्ति है उसे जागृत करने में यह सोचना चाहिए कि हमें पवित्र होना है और पवित्रता में उनका सौंदर्य स्वरूप जो भोला स्वरूप उसे लेना । नहीं फिर वो कहेंगे, ठीक है, हम गणेश है। हम हाथ में परश लेकर के इसको उसको मार देंगे। वो शक्ति आपके पास नहीं है। वो परश आपके हाथ में नहीं है, वो जिस दिन आपके हाथ में आएगी तो आपके हाथ में परश दिया जाएगा। अभी जिससे आप मार रहे हैं वो आप ही का भूत आप को मार रहा है। आप भूत हैं जो आप चीख रहे हैं, चिल्ला रहे हैं और गुस्सा कर रहे हैं दूसरों को मार रहे हैं यह गणेश शक्ति नहीं हो सकती। क्योंकि आपको पता ही नहीं कि आप किस पर चला रहे हैं? क्यों चिल्ला रहे हैं? क्या कर रहे हैं? ये जिस आदमी का इस तरह से दिमाग खराब है उसे सहजयोग छोड़ करके पागलखाने में चले जाना चाहिए। उसका स्थान यहाँ पर नहीं।

जो आज का भाषण है उसमें धार है उसी परश की। समझ लीजिए आप। यह हमें अधिकार है। आपको अधिकार नहीं कि आप इस परश को दुनिया भर में घुमाते फिरे। अपनी नाक काट लीजिएगा, कान काट लीजिएगा । किसी को आप काट नहीं सकते। सहजयोग में जो भी आदमी ऐसा होता है उस पर दुनिया थूकती है, हसती है, मजाक करती हैं, पीठ पीछे उसकी निंदा करती है। और ऐसे लोग सहजयोग से बहुत जल्दी घाट उतर जाते हैं।

अपनी वाणी अत्यंत सुंदर, स्वच्छ होनी चाहिए। अच्छी होनी चाहिए। मधुर होनी चाहिए। पर उसके पीछे में चल छल कपट नहीं होना चाहिए। जैसे बिजनेस वाले कहते हैं, आप बहोत अच्छे है, आइए पान खाइए, फलाना खाइये और जेब खाली करके जाइए। हृदय बात हृदय से कहनी चाहिए। और जब हृदय बात कही जाती है तो बड़ी गुणग्राही होती है क्योंकि हृदय जो है यही सब चीज को समाता है। वही चीज हमेशा के लिए सनातन हो जाती है। बाकी चीजें ऊपरी उपरी, बुद्धि की चीज ऊपरी उपरी रह जाती है।

लेकिन जो चीज हृदय को छू जाती है ह्रदय स्पर्शी है वही चीज ह्रदय में बैठ जाती है। इस चीज की आप गांठ बाँधकर रखिए कि श्री गणेश का स्थान है तो मूलाधार पे, पर जब वो अपने हृदय में आ जाता है तभी वह आत्म स्वरूप हो करके चैतन्यमय हो जाता है। आत्मा जो है वही श्रीगणेश है और वही श्रीगणेश जब हमारे ह्रदय से प्रकाश देता है वही वो फिर वो चैतन्य हैं। जिसने श्री गणेश को अपने हृदय में बिठा दिया उसके लिए फिर कुछ कहने की जरूरत नहीं। उसको कहते हैं कि हर समय निरानंद में डूबा रहता है। उसे और चीजों की खराब ही नहीं होती और ना परवाह रहती है। और रिद्धि सिद्धि जब उसके पैर के पास । वो खुद जानता भी नहीं, सोचता भी नहीं, सारे काम अपने आप होते रहते। है यह अनुभव सिद्ध है। यह बात मैं ऐसी वैसी नहीं कह रही । यह अनुभव सिद्ध है, ये आप लोग जानते हैं। मेरे बारे में जानते है वो आपके बारे में क्यों नहीं होना चाहिए। अभी तो हम ही आपके लिए रिद्धि- सिद्धि बने आपके पीछे पीछे घूम रहे हैं पर सबका समय होता है। आपको भी अपनी मंजिल को छोड़ कर के दूसरी और मुड़ना नहीं चाहिए। अपनी नजर उन्नत करके उस और जाना चाहिए जहाँ आपको जाना है और जिसे आप को प्राप्त करना है। कि  ऐसा आजतक कभी हुआ नहीं था और जो हो रहा है उसको अगर आप भूल जाएँगे तो इसमें दोष हमारा नहीं। और इसकी सजा हमारे को देने की जरूरत ही नहीं, श्री गणेश बैठे हुए हैं परस लेकर के। इसलिए अपने ओर  दृष्टि करें। अपनी अंदर वो गांभीर्य। श्री गणेश की जो शक्ति है उस गांभीर्य से अपने अंदर वह आनंद का गांभीर्य, आनंद एक सागर जैसे गंभीर। जैसे ऐसे गंभीर आत्मा को देखते ही मनुष्य पुलकित हो जाए, आनंद से भर जाए। फिर तो आप ही के दर्शन से काम हो जाएगा मेरी तकलीफें बहुत कम हो जाएगी। यह स्थिति आनी पड़ेगी और यही आज निश्चय करके आप पूजा करे कि वही हम स्थिति हम लाने वाले हैं और आज विशेषकर गौरी की पूजा है, कुंडलिनी की पूजा है, जो हमें शक्तिचालना देती है, जो गणेश को ही वो शक्ति देती है जिसके कारण वो चलायमान है। और अब निराकार स्थिति से साकार आ करके और आप लोगो के साकार स्वरूप से वो आपको निराकार में उतार सकती है वही वह गौरी शक्ति है।

तो हम शक्ति के पुजारी हैं और जो शक्तिशाली नहीं है, निशक्त है, जो अपनी शक्ति की पूजा नहीं करता और जो अपने अंदर में वो शक्ति को जगाता नहीं है और उसमें रममाण नहीं होता, उसका प्रकाश नहीं देता, उसके लिए अपने को सहयोगी कहना व्यर्थ है। ऐसे तो बहुत से बंदर और गधे मिल सकते हैं जिनपे मैं लेबल लगा दूँ सहयोगी सहयोगी। सहज गाढवे, सहज फलाने। तो क्या आप हो जाएँगे? तो यह लेबल लगाने की बात नहीं है अंदर की बात है। अंतरतम की ह्रदय की बात है। इसको ह्रदय से प्राप्त करना चाहिए, हृदय में उतरना चाहिए और जितनी भी समाज में, राजकारण में, बाहिये में, बाहरी बातें हैं, उनको अपने अंदर नहीं घुसने देना चाहिए। क्योंकि सब लोग ऐसा करते हैं इसलिए हम भी ऐसा करते हैं। यह सहज योग हैं इसमें आपका अपना व्यक्तित्व है। यह नहीं कि अपनी इंडिविजूअलिटि है, व्यक्तिगत नहीं है व्यक्तित्व है। हमारी पर्सनैलिटी है। हम सहजयोगी हैं। दुनिया करती हैं इसलिए हम क्यों करें? हम इसे नहीं करने वाले। जब तक आप लोग इस हिम्मत के साथ आगे नहीं बढ़ेंगे, सहज योग यहाँ पर कोई पहाड़ नहीं कर खड़े कर सकता कुछ दल दल शायद खड़ी हो जाए तो हो जाये। माँ के मंसूबे बहुत है और मेहनत भी हमने बहुत की हैं मेहनत की कमी नहीं की लेकिन अब चाहते हैं कि आप लोग इधर ध्यान दें और अपने को समाधान में रखें लेकिन इसका मतलब यह नहीं है कि मुँह पर मुस्कुराहट लाके कि हम बड़े समाधानी है नहीं। समाधान को अंदर तौले। क्या आप वाकई समाधानी है ?

आशा है आप लोग सब पूरी तरह से ध्यान करेंगे और ध्यान के ओर अपना पूरा सर्वस्व लगाएंगे। तभी काम बननेवाला है। और जब आपके अंदर खुद यह शक्ति आ जाएगी तो आप आश्चर्य करेंगे कि माँ, हम तो सारे पहाड़ों से ऊँचे हो गए, सारे पेड़ों से भी ज्यादा हरित हो गए, इस पृथ्वी से भी हम विशाल हो गए। जैसे तुकाराम ने कहा था कि मैं तो दिखने में छोटा हूँ लेकिन आकाश इतना बड़ा हूँ । ये जब तक आपके अंदर नहीं होता तो फायदा क्या सहजयोग में आने से ? आज की बातों पर आप कृपया ध्यान दें और उधऱ  चित्त करें और पूरी मन से आज यही पूजा करें – श्री गणेश जी की हम गौरी माँ के सहायत से, उसकी शक्ति के साथ उस निराकार में उतरे जहाँ हम पूर्णतया आनंद में रहें और हमारे रोम-रोम में वो शक्ति ऐसी बहे कि लोग दुनिया में जाने कि सहजयोग ने क्या कमालात की है। अपने कमाल को पूरी तरह से हासिल कर लेना, उसे एक्सेलेंस कहते हैं। वो चीज आप में आनी चाहिए। सहजयोग में हमें एक्सेलेंस  आया है या नहीं यह खुद आप जज करना चाहिए। और हर एक आदमी उसको कर सकता है। उसको पढे लिखने की, किसी चीज की, किताब की किसी भी चीज की जरूरत नहीं है। सिर्फ शुद्ध इच्छा की जरूरत है जो हमें अपने अंदर रखना चाहिए। आशा है आज पूजा में आप लोग इसे प्राप्त करे। महान शक्ति के साथ ही आप बाहर जाइए। उसको छोड़े बगैर नहीं। छोटी- छोटी बातें जो भी मन में उठ रही हैं कि मेरा यह ठीक हो जाना चाहिए। सब छोड़-छाड़कर आज उसी महाशक्ति को प्राप्त करें। सब अपने आप ही ठीक होने वाला है ।