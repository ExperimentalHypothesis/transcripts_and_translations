11 Haziran 1989
Virata Puja
Camp Wonposet, Litchfield (United States)
Shri Virata Puja. Kamp Wonposet, Connecticut (ABD), 11 Haziran 1989.

Bugün Shri Krishna’nın topraklarında Virata Puja yapmaya karar verdik. Bildiğiniz gibi, Shri Vishnu’nun gelişimini tasvir eden O, toplamda on kez enkarne olmuştur ve en nihayetinde kendisini Virat olarak göstermiştir. Virat varoluşun beynidir ve ona Yüce Tanrı denebilir, yani tüm merkezi sinir sistemimiz, Shri Krishna üzerinden Vishnu olarak çalışmıştır ve sonrasında bütün bu enkarnasyonlar olarak ve ardından Shri Krishna olarak ve nihayetinde ise O  Virat olmuştur. Bu beynimizin gelişimidir ve biz Virat’a ibadet ettiğimiz zaman, kendi içimizde de Virat’ın bu gücünün tezahürüne sahip olduğumuzu bilmeliyiz. Eğer Shri Krishna, Mahavirata ise, içimizde sahip olduğumuz bu tezahüre Virat diyebiliriz.

Hepiniz Virat hakkında, bugün Benim sizlere anlatabileceğimden çok daha fazlasını biliyorsunuz çünkü o bütündür. O bütünlüktür ve her şeyin bütünüdür. Eğer bu Virat’sa, o zaman o beyninizdedir, ama gerçek sizin kalbinizdedir. Yani bütünlüğü görüyor olabilirsiniz, şahit oluyor olabilirsiniz ama gerçek bunun arkasındaki inceliktir. Yani kalp tarafından yönetilmeyen, kalp tarafından beslenmeyen bir beyin, çok tehlikeli bir şeydir, çünkü o dışa dönüklük yaratır (kişinin ilgisinin kendi duygu ve düşünceleri yerine, dıştaki nesnel ve toplumsal çevreye yönelmesi)  ve kalbini test etmeden bir şeyler yapan böyle bir kişi, çok gaddar olur ve böyle bir kişi çok tehlikeli olabilir. İçimizde bu, başka bir şekilde de var olabilir, eğer (sadece) kalbimizin bizi yönetmesine izin verirsek, sadece duygularımızla yaşarsak ve aklımızı kullanmazsak, o zaman bizler kendimize karşı çok tehlikeli kişiler olabiliriz. Bu anlamda, bizler isteksiz oluruz, yanlış şeylere karşı hoşgörülü oluruz.  Ve bu gün, Amerika’da kişinin hissettiği şey şudur, sağ kanala nazaran sol kanalın daha baskın olduğunu hissedebilirsiniz. Sağ taraf dikkatimizdir ve sağ tarafın dikkatine, Kadir-i Mutlak Tanrı’nın karaciğeri diyebiliriz. Şimdi, bütünlükten bahsetmemiz gerekince, bütünün bir parçası olduğumuz zaman ve bütünün bir parçası olarak biz, var oluşun bütünün bir parçası olarak kendimizin farkında olduğumuz zaman, bütün olmamız gerektiğini ve bunun için bir şeyler yapmamız gerektiğini idrak ederiz. Özellikle Shri Krishna’nın topraklarında, bu muazzam Sahaja Yogilerden Virata’lar yaratma işini halletmeliyiz.

Amerikada Sahaja Yoga ile edindiğimiz birçok deneyimlerimize bakarak, daha önce konuştuklarımıza nazaran, çok daha açık ve net konuşmamız gerektiği sonucuna vardım. Bu büyük ülkede bu kadar çok arayış içinde olan varken, Sahaja Yoga’da neden böyle bir başarısızlık var. Asıl sorun şu ki, sol kanalın bu ülkeyi çok fazla baskı altına almış olduğunun farkında değiliz. Aktif olan kişiler var, ama refahın çok yüksek olması, çok fazla özgürlük, her şeyde  olan “bunda yanlış olan ne ki?” fikri yüzünden, oran çok düşük.  İnsanlar utanmazlığa, ahlaksız yaşam şekline ve rahata düşkünlüğe doğru ilerliyorlar. Bu rahata düşkünlük ve bunu muhafaza etme sonucunda insanlar sürekli olarak içinde dinamizm olmayan bir çeşit ego geliştiriyorlar.

Sorun Sahaja Yogilerde yatıyor, Sahaja Yoga’da bu kadar değil. Şayet siz bu toprakların çok verimli olmadıklarını görürseniz ve burada çok sıkı çalışmalısınız, Amerika’daki tüm Sahaja Yogilerin sorumluluğu derine inmektir. Bunu görebilirsiniz, her nerede toprak verimli değilse, ağaçlar çok derine inerler, özsuyu içlerine çekebilmek için Toprak Annenin içinde, çok derine inerler. Ve yine aynı şekilde, yukarıya doğru çok büyürler, çünkü derinliklerinin gücü onlara bu denli bir büyüklük de verir. Böylece onlar hem çok uzun, hem de çok derin olurlar. Amerika’daki Sahaja Yogiler de aynı şekilde çalışmalılar çünkü burada çok fazla yüzeysellik, çok fazla anlamsızlık var ve yaşamlarında bir anlam yok. Onların hiçbir şekilde anlamları yok ve onlar duyguları, sevgileri ve bütün bu şeylere dair edindikleri saçma sapan fikirlerle sadece hayatlarını ziyan ediyorlar.

Şimdi bu gün ihtiyacımız olan şey, sonuç üretecek ve dinamik olacak sağ kanal Sahaja Yogilerdir. Onlar, kimileri sağ kanal olduğu için ya da o sağ kanal olacakları için endişelenmemeliler, çünkü bugün buna ihtiyacımız var. Dinamik olan kişiler olmadan bunu halledemeyeceğiz. İngiltere’de ve başkalarına hükmetmiş birçok ülkede olduğu gibi, bu ülkedeki bir reaksiyon bu. Görüyorsunuz ki burası aslında bazı yerli kabilelere aitti ve İngilizler, İspanyollar ve tüm o Avrupalılar gelmiş, onları öldürmüş ve burayı işgal etmişler.  Bu büyük bir soygun, kesinlikle büyük bir soygun. Kibirleri ve saldırganlıkları yüzünden, böylesine korkunç bir şey yaptıklarını dahi göremediler. Demek istediğim, neden Hitler’den bahsedelim ki, onlar Hitler’den bile daha kötüydüler, çünkü Hitler o göreve atanmış biriydi, o buna mahkûm edilmişti ve insanlar bunun bir hata olduğunu biliyorlardı. Peki ya, onca yoldan gelip de burada bu kadar insanı öldürüp ve sonrada her yerde büyük Amerikalılar olarak güzel zaman geçirmelerine ne demeli ve şimdi birde, her yerde gösteriş yapmaya çalışıyorlar.

Aslında yapılan şey o kadar günah ki sanırım bütün bu ölen ruhlar onları sahiplendiler ve şimdi bu gün Amerika sol tarafta. Amerikalıların sağ kanalları bitmiş durumda, onlar sol taraftalar, suçluluk, suçlu hissederek günahları affediliyor. Bir kere sağ tarafa gittiniz mi, çok disiplinli olursunuz ve mizaç olarak çok münzevi olursunuz, diyebilirim ve siz başkalarını yönetmek ve yakalamak istersiniz. Ancak bu gün İngiltere’nin de, Amerika’nın da durumu aynıdır. İngiltere’deki Sahaja Yogilerde aynı şeyi gördüm, sadece aşırı derecede sevecen ve romantikler tipler, bilirsiniz, onlar Beni seviyorlar ve Beni seviyorlar ve Beni seviyorlar. Ben bunu anlamıyorum. Bu nasıl bir iş böyle? Onların hepsi Beni seviyorlar, Benim için çiçek getiriyorlar ve bu kadar. İngiltere’de ve Amerika’da Sahaja Yoga’yı biz bu şekilde mi çalıştıracağız? “Anne, ben seni çok seviyorum.” Ne olmuş yani?

Bütünün bir parçası olmak için, bir damla okyanusa dönüşmelidir, sizler büyük kişiler haline gelmelisiniz, sizler sorumlu olmalısınız. Ve bu çifte kumrular tarzındaki davranış aklınızdan tamamen çıkmalı, aksi takdirde Sahaja Yoga bu iki ülkede de çalışmayacaktır ve her biriniz sırayla lanetleneceksiniz. İngiltere’de olduğu gibi, bu ülkeye gelen şok üstüne şok var. Ama insanlar bu olaylardan hala bir ders almıyorlar, hala sorun yok, biz şu hastalığa yakalandık, tamam; sonra da onu yüceltiyoruz. Şayet biz ekolojik farklılıklardan dolayı acı çekiyorsak, hala bizler yüceltildik diyorlar.  Eğer çok fazla makine kullanarak dengeden çıkıyorsanız, hala yüceltildik. Çünkü onlar sadece kendilerini şımartmak istiyorlar. Sadece kendilerini şımartmak istedikleri için bu ülkede yanlış giden şeyin ne olduğunu görmek istemiyorlar, onlar gerçek olan hiçbir şeyi görmüyorlar. Ve gerçek, kalpte olsa da,  kalpte çalışıyor olsa da, eyleme geçmelidir.

Bu harekete geçmelidir ve şayet eyleme geçmezse, bu tarzdaki pasif bir davranışın size yardımı olmayacaktır.  Şimdi Ben bu ilerlemiş yaşımda hala bir yerden öbürüne gidiyorum ve Ben o kadar çok şey yapıyorum ki. Şimdi bunu düşünelim: Sahaja Yoga için biz ne yaptık? Sizi dışarıdan görenler, sizi bazen sadece kimi saçı başı dağınık hippiler olarak ya da buna benzer bir şey olarak görüyorlar. Merkezlerinize gelen kişilerden aldığım rapor bu şekilde. “Ay, onlar bir takım hippiler, anlıyor musunuz” bunun gibi şeyler. Şimdi bir Sahaja Yogi’nin yapması gereken ilk şey, kişiliğindeki bir şeyleri telafi etmektir, Amerika da bu çok önemli. Onlar okuyor, onlar işsizler, onlar bunu şunu yapıyorlar. Bu çeşit insanların Sahaja Yoga’ya hiçbir faydası olmayacaktır, onlar Sahaja Yoga’da yük olacaklar. Eğer gerçekten bir şey yapmak istiyorsanız o zaman bir şey olmalısınız. Okumalısınız, bir şey olmalısınız, bir tür lisans, diplomaya sahip olmalısınız, size bağlı olan bir şey olmalı, bir şey ifade etmek zorundasınız. Hippiler Amerika’da Sahaja Yoga’yı çalıştıramazlar; belki Hindistan’da çalıştırabilirler ama burada değil.

Öyleyse, kişi bizde neyin yanlış gittiğini anlamalıdır, daha önce benimsediğimiz kimi eğilimlere dair çok süptil bir yöntemi mi takip ediyoruz. Aydınlanmadan sonra, aydınlanmış ruhlar olduğumuzu düşünüyoruz, şimdi bizler yogiler olduk, bizler aydınlanmış ruhlarız. Kişi şunu görmelidir, aydınlanmış ruhlar olduk, buna şüphe yok fakat şunu da görmeliyiz, Sahaja Yoga’ya gelmeden önce bizde var olan her ne türden bağımlılıklarımız varsa, bunlar daha süptil oldular. Bunlar kendilerini ışık olarak ifade etmediler, sadece kendimizin Sahaja Yogiler olduğumuza inandık. Vibrasyonlarımız olduğuna ve aynı zamanda vibrasyonları da hissedebildiğimize inandık. Ancak bütün olduğumuz o konuma hala erişemedik. Hala büyümeliyiz. Ve eğer vibrasyonlarınızla oturup sonra da kendinizin iyi olduğunu düşünüyorsanız, son derece yanılıyorsunuz demektir. Sahaja Yoga’ya gelmeden önceki şartlarımız ne olursa olsun, diyelim ki bir hippiydiniz, aydınlanma geldi fakat sonrasında bu aşk işi fikri hala orada. Diyelim ki siz bir iş adamıydınız,  aydınlandınız ve bundan sonra Annenin, işinizde size yardım etmesi gerektiğini düşünüyorsunuz, olan şey budur. Farz edelim bekârdınız ve Sahaja Yoga da evlendiniz, o zaman da evliliğinizin Sahaja Yoga’da mükemmel olmasını istersiniz. Şayet sizde bir sağlık sorunu ya da buna benzer bir şey varsa ve “Ben bunun için Anneden yardım istedim” diye düşünen daha süptil bir kişi haline geldiniz. Fakat  Sahaja Yoga’ya bizim nasıl bir katkıda bulunduğumuzu hiç düşünmeyiz.

Yanlış olduğunu düşündüğümüz belli bazı şeyler vardı – belki bu, fakat Sahaja Yoga’da,  bu şeylerin hala bizim içimizde olduğunu ve hala içimizde var olmaya devam ettiklerini görmüyoruz. Virata olmak için kendimizi gerçekten sorgulamalıyız, öfkelenmeden, kötü niyetli olmadan ya da onun gibi şeyler yapmadan kendimiz için bunu görmeliyiz. Ben bazı küçük beyinli, kıskanç kişiler biliyorum ve onların kıskançlıkları hala devam ediyor. Farz edelim iyi bir müzisyen var, şayet diğeri de müzisyense onlar o kişiyi takdir etmeyeceklerdir, o onu takdir etmeyecektir, onu “gerçekten mi, Ben bir müzisyenim, o da bir müzisyen, o zaman ben ona yardım edeyim” diye (düşünüp) bu kişiyi yüreklendirmeyecektir. Bu yüzden de, daha önce var olan dar kafalılık, yüceltilmiş bir şekilde hala devam eder. O kişi “Tamam, ben iyi bir müzisyenim ve ben çok iyi şarkı söylüyorum ve ben Anne’nin övgülerinin şarkısını söylüyorum” diye düşünecektir. Ama şarkı söyleyen herhangi bir kişi, sizin de bütünün parçası olduğunuzu bekleyecek şekilde sizi takdir etmeyecektir. Bu el acı çektiğini hissettiği anda diğer el, derhal ona yardım eder. Tüm vücutta, bakın, sistem bütünüyle birbirine bağlıdır. Siz yemek yer yemez, sindirim sistemi çalışmaya başlar.

Ancak kendimizi izlemeliyiz. Şayet derinleşmeniz gerekiyorsa, hangi alanda zayıf olduğumuzu anlamak için kendimizi izlemeliyiz. Peki, bir ağaç nasıl büyür? Size köklerin sonunda bulunan o minik hücrenin hikâyesini defalarca anlattım, o bilir, o bir amaç bilir: buda şudur ki, o hücre bir ağaç olmalıdır, bu yüzden de ona göre hareket eder. İri bir kaya parçası veya bir şeyler görürse, bir taş, onun etrafından dolaşır, bununla savaşmaz.  Çünkü nihayetinde elde etmemiz gereken şey ağaç olmaktır, yani ağaç olmamız gerektiğini göz önünde bulundurmalıyız ve etrafta Sahaja Yoga hakkında vıraklayan bir tür minik kurbağa olmamalıyız. Hayır, bu işe yaramayacak! Ve Benim bulduğum şu, İngiltere’deki insanlar içinde çok doğru bu diyebiliriz, aynı şey. Liderler mücadele ediyorlar, liderler Sahaja Yogilerin kalitesini arttırmanın yollarını ve yöntemlerini bulmaya çalışıyorlar ama bu sorumluluğun kendilerine ait olduğunu bilmesi gereken kişiler Sahaja Yogilerdir. Onlar büyümeli ve onlar Viratalar olmalılar. Ve Benim bunu size söylediğim yer Amerika, Shri Krishna’nın yeri,  Shri Krishna’nın Virata olduğu yer. Bunu bizim yapmamız gerektiğini, bizim bu olmamız gerektiğini kendiniz görmedikçe, siz hala o ufak tefek aptalca sorunlarla meşgulsünüz. Bu bir kısır döngüdür ve kendi ufak tefek sorunlarınız hakkında endişe duymaya başladığınız an ve eski takıntılarınız Sahaja Yoga’da da devam etiği takdirde, işte o zaman bu kısır döngü çalışmaya başlar ve bu sizi hiçbir yere götürmez, bu size büyük olasılıklar sağlamaz ve bu size özgüven vermez. Bu dedikleri gibi, paketleme gibi.

Ama “Hayır, Ben bunu yapacağım” diye karar verir vermez, sizler Sahaja Yogilersiniz, Kundalini hakkındaki her şeyi biliyorsunuz, uyanma hakkındaki her şeyi biliyorsunuz, ulaşılan şeyin daha yüksek seviyeleri hakkında her şeyi biliyorsunuz, hepiniz, her biriniz, insanlara Aydınlanma verme kapasitesine sahipsiniz. Siz nerede tıkanma olduğunu biliyorsunuz, hepiniz bunu biliyorsunuz, ancak bir düşünün, aranızdan kaçı bununla ilgili bir şeyler yaptı? İnsanlar sizi gördüklerinde,  sizin hakkınızda edindikleri fikirleri çok zayıf. Onlar sizlerin eşlerinize yapışıp kaldığınızı düşünüyorlar, yani eşleriniz çok baskıcı, sonuç olarak da bu oluyor. Birden gidiveriyorsunuz, çocuğunuzu görüyor ve bunun için endişeleniyorsunuz, siz...  Bazen ben çok şaşırıyorum, bir kere evlenince  ve çocukları olduğu zaman, çocuğun ebeveyni olmak dışında başka hiçbir şey olmuyorlar, bitti, Sahaja Yoga bitti.

O zaman çocuk önemli oluyor. Kutsamalar bağlara dönüşüyor.

Yani kendi içinizde, özgürlük için burada olduğunuzu, tam bir özgürlük için burada olduğunuzu izlemelisiniz. Ancak bütün bu şeyler süptil bir şekilde sizi bağlamaya devam ediyor ve siz buna bağımlısınız ve bunların sizi hala nasıl aşağıya çektiğini bilmiyorsunuz, uçmanıza izin vermiyor ve hakkınız olan bu özgürlüğü size vermiyorlar. Yani Ben bir uçak yapsam bile, Ben her şeyi yaparım, içine yakıt koyarım, diyelim ki her şeyi koyarım ama uçak uçmak istemiyor. Peki siz, uçmak istemeyen bir uçakla ne yapardınız? Böyle bir durum var ve bu durum sizi çok sınırlı ve bodur yapıyor. Nasıl büyüyeceksiniz?  Siz büyümedikçe ve bunu günlük hayatınızda kişiliğinizde, her şeyde göstermedikçe, kimsenin sizden etkilenmeyeceğini garanti ederim. Sahaja Yoga ne reklamla ne de Fotoğraflarımla çalışmayacak, sizin çalışmalarınız sonucu, sorumluluğunuz sayesinde, Sahaja Yoga’yı omuzlamanız sayesinde çalışacaktır. Sahaja Yoga’yı yaymak ve oturtmak sizin sorumluluğunuzdadır. Ama ilk önce omuzlarınız güçlü olmalıdır. Siz hala işsizsiniz, siz hala bir şeysiniz, havada süzülen birisiniz, siz hala kendisine dahi bakmayacak kimselersiniz. Peki, o zaman bunu nasıl omuzlayacaksınız?

Yani, öncelikle dıştan olduğu kadar, içten de kendinizi inşa etmelisiniz, ama size söylemeliyim ki bu bir kısır döngü. Eğer kendi içinizde derinleşmezseniz, dışsal olarak da gelişemezsiniz, çünkü bu el ele çalışır ve içinizde kendinizi inşa etmeye başlar başlamaz, her şeyin nasılda çalıştığına şaşıracaksınız, nasıl dinamik olduğunuza ve ne kadar yüceleceğinize şaşıracaksınız. Ama siz çok küçük ve fani işlerle meşgul oluyorsunuz. Size daha öncede söylediğim gibi, bizler sonsuz olanı arıyoruz. Yani bu fani şeyler sadece geçici olarak kullanılmalı, neye ihtiyacımız olduğu o kadar da önemli değil. Eğer bunu açıkça anlayabilirseniz, Sahaja Yoga’dan önce sahip olduğumuz bütün bağımlılıklarımızdan kurtulamadığımızı ve onların daha da süptil ve daha süptil ve daha süptil hale geldiğini, hala özgür olmadığımızı anlarsınız. Biz Sahaja Yoga’yı ışığı yaymak için değil, hala bu amaç için kullanıyoruz. Peki, ne olacak o zaman?

Bu gerçekten de, mutlaka ve mutlaka içinizde anlaşılmalıdır. Bazen görüyorsunuz ki konuşmalarım biraz sert oluyor, insanlar Anne bunları söylememeliydi diye düşünüyorlar. Bunların hepsi size duyduğum Sevgimden, bu ülke için duyduğum Sevgimden dolayı. Gerçekten de kendinizi görmelisiniz, “Biz neyiz? Biz neredeyiz?”  Sahip olduğumuz Sahaja Yogiler toplumda normalin altında kişiler oldukları için yitip gitmeyeceğiz biz. Guruların kendilerini nasıl yaydıklarına bakarsanız,  onlar yanlış olsalar da, yararsız olsalar da, buna rağmen herkes yükselişe geçeni bilir. İki ay içinde tüm dünyada, o kişi hakkında yapılan konuşmalar duyabilirsin. Gurular ne yapıyorlar, onlar önce başarılı kişileri, şehirde tanınmış kişileri görmeye gidiyorlar. Onlar hiçbir zaman uyuşturucu bağımlısı olan, hastalıklardan dolayı acı çeken kişilerle ilgilenmiyorlar, hayır, onlarla hiçbir şekilde hiçbir işleri olmaz. Onlar sadece başarılı olan kişilere saldırırlar, zengin olanlara saldırır çünkü onlar toplumun en üstündedirler, bu yüzden onlar gidip insanlarla tanışır onlarla sözleşme yaparlar onlara şunu bunu sorarlar ve sonra onları programları ile ilgili ararlar, onlara ilgi gösterirler ve onlara önemli olduklarını hissettirirler ve sonra  bu insanlarda “Aman Tanrım! Burada olmak ne kadar büyük bir şey” diye düşünmeye başlarlar. Sonra onların egolarını biraz pohpohlarlar, işte onlar bu şekilde yayılıyorlar. Ancak bunun içinde gerçeklik yok, hiçbir şey yok, bunda özel olan bir şey yok, hepsi gereksiz ve hepsi yapay. Ama onlar kendilerini bu şekilde satıyorlar. Biz kendimizi satmak istemesek de, bizim dikkate değer kalitelerimiz olmadıkça, insanlar bize dönüp bakmayacaklar, çünkü her ne olduysa bu bizim içimizde gerçekleşti, kimse ışığı görmüyor, sanki üstü tamamen örtülmüş yanan ışık gibi.

Bunu Kolombiya ya gittiğimde gördüm. Kolombiya’da bulunanlar Beni hiç bilmeyen insanlardı, onlar ismimi asla duymamışlardı, şaşırırsınız, nedendir bilmiyorum ama oraya gittiğimde o kadar büyük bir kalabalık vardı ki, mahalleye giremedim, bir şekilde içeriye itildim. Sonra salon dayanılmaz haldeydi, insanlar.... üzerinde asılıydılar – onların tavanda asılı olduklarını düşündüm, sadece Beni izlemek için orada oturuyorlardı. Her istikamette o kadar çok insan vardı ki, her yükseklikte insanlar gördüm, onları nasıl yerleştireceğimi bilemedim. Ama onlar Beni çok dikkatle dinlediler, iki gün programlamıştık ve iki gün boyunca bu kalabalık oradaydı. Ve sonra devam programlarına gelmeleri gerektiğinde geldiler. Ertesi gün ise kayboldular. Aynı şey Yunanistan’da, aynı şey Türkiye’de.  O zaman, demek ki kesinlikle bizde bir şeyler yanlış.

Şimdi orada bir kurs düzenlenecek, insanlar bu kurs işini yapmaya çalışıyorlar, ama kişi bilmeli ki, bu sevgisiz bilgi değildir, bu sevgi ve bilgidir. Yani onlarla nasıl konuşuyorsunuz, onlara karşı nasıl davranıyorsunuz  ama onları etkileyecek asıl şey dinamizminizdir. Dün izlediğimiz, içinde müzik olan filmi izleyebilirsiniz. Peki, bu neydi? Oradaki enerji dinamikti, yani enerji dinamikti, müzikle birlikte ve hepsi uyum içindeydi ve bize gösterilen buydu. Yani, içine daldığınızı görüyorsunuz değil mi, o enerjinin hareketi, enerjinin dinamizmi sizi gerçekten de içine çekti.

Ancak sağ kanal olacaksınız diye korkmanız anlamsız, şimdi siz merkezdesiniz, nasıl sağ kanal olabilirsiniz ki? Bu tür bir argüman sadece uyuşukluğu desteklemektir ve sonrasında ise herhangi bir disipline sahip olmamayı. Meditasyon okulu olarak kurduğumuz Shudy kampını görünce şaşırdım, insanlar her hafta sonu, sadece hafta sonunu orada geçirmek için geliyorlar ve saat 10 da, 11 de 12 de ya da istedikleri herhangi bir saate kalkıyorlar, Shudy kampında tatildeler. Ve meditasyon yapmadan, hiçbir şey yapmadan iki gün boyunca orada kalacaklar. Biz Anne’nin evine geldik, bu kadar, bitti. Bütün işleri Anne onlar için yapmalı.

Demek istediğim, bir Sahaja Yogi için en azın en azı olarak yapılması gereken şey, sabahları erken kalkmak banyo yapmakı ve puja için oturmaktır. Bu sıradan bir şey, tüm Hintliler bunu yapıyorlar, bu bir alıştırma. Birdenbire bu ülke ya da bu ülkeler, bir çeşit uyuşuk ve anlamsız bir hayat içine girdiler, daha önceleri bu ülkede de aynı şeyler yapılıyordu.

Ve uyku konusu da: şayet istiyorsanız erken yatmalısınız, ancak kişi bizim yaşam şeklimizi değiştirmemiz gerektiğini düşünmelidir, bakış açılarımızı değiştirmeliyiz, o kadar çok şey var ki, görüyorsunuz – Benim dediğim gibi, basit şeyler örneğin “Saçınızı yıkamak istediğiniz gün kafanıza bolca yağ sürün ve sonra saçınızı yıkayın. Biz kel olacağız.” Bütün kel Sahaja Yogilerin yürüdüğünü bir gözünüzün önüne getirin. Onlar Annenizin çok fazla saçı olduğunu düşünecekler ve sizin saçınıza ne olduğunu merak edeceklerdir. Yemek konusu da aynı, çok fazla, tabii ki buradaki durumun ne olduğunu bilmiyorum ama örneğin İngiltere de, çok fazla çay içiyorlar, her an çay – demlik şey üstünde. Demek istediğim insanlar şaşırıyorlar yani Ganatapatipule’ye geldiklerinde ve Hindistan’da da aynı, biz bu kadar çok çay içmiyoruz, demek istediğim en fazla iki kere. İnsanlar bütün gün çay istiyorlar, gece saat birde hala nasıl çay içtiklerini orada bulunan  insanlar anlayamıyor. Sanki alkol sinsi bir hal aldı ve çay oldu, aksi halde bunu nasıl açıklarsınız? Alkol alamıyorsunuz, iyi haydi o zaman çay içelim: Güzelce oturalım ve bir fincan çay içelim. İngiltere’de bu çok yaygındır; hadi oturalım ve bir fincan çay içelim. Ne iş yaptınız ki böyle kuruluyorsunuz? Sonra her ne zaman gelseler, “Aaaa” bir şey bulmuş gibi, ya da Manş Tünelini inşa etmişler gibi, böyle geliyorlar, hatta televizyonda bile böyle insanlar görebilirsiniz, gelirler ve “Haa.” Anlamıyorum. Hiçbir Hintlinin böyle bir şey yaptığını göremezsiniz, zaten o sıcakta, o hiçbir zaman öyle bir şey demez, çünkü siz düşünürsünüz, çok fazla düşünüyorsunuz, sadece düşünüyorsunuz ama hiçbir şey yapmıyorsunuz. Sanki dosyalıyorsunuz, anlıyorsunuz değil mi, dosya yapın, yarın Anne’nin pujası var, tamam, bunu yapacağız, bunu, bunu – hepsi dosyalandı. Puja’da, orada değil. Neden? Çünkü dosyada.

Aydınlanmanızdan önce olan her şey, örneğin insanların bir fikri var, işten nasıl kaçılır gibi, emek tasarrufu gibi anlıyorsunuz değil mi. İşgücünden tasarruf etmek, batılı insanlar için büyük kazanç demek. Yani  emekten nasıl tasarruf edecekler.

Diyelim ki siz ona “Şu kişiyi ara lütfen.” dediniz.

“Anne, o kişi orada olmayabilir sanırım”, der.

“Baba (kardeş), sen bir ara ve öğren.”

Yani açıklama beyinden geliyor, gelmeyebilir de. Yani hiç şey elde edilemez. İlk önceleri  işgücü tasarrufu sağlama şu şekildeydi “Aa, bu kültür karşıtı, biz şöyle olmalıyız – bu çok kötü, her şey çok kötü, bizler doğal bir yaşam başlatmalıyız ve biz doğal bir şeye yönelmeliyiz ve ilkel olmalıyız” ve bunun gibi şeyler. Bu şekilde büyürseniz – bu alandan çıkıp Sahaja Yoga içinde büyürseniz, o zaman derinleşirsiniz. Yani bu süptil şeyler bu şekilde oldular: şimdi olduğu gibi, görüyorsunuz değil mi, “Biz hiçbir şeyden çok fazla yapmamalıyız, çok fazla, görüyorsunuz, bu çok fazla.” Birine Sahaja Yogadan bahsettiğinizde onlar “Bu benim için çok fazla.” diyorlar. “Hey, senin beynin yok mu veya nedir bu? Çok fazla olan nedir? Alamıyor musun? “Oo, bu çok fazla.” Benim karşılaştığım çok yaygın bir tecrübe bu, insanlara konuştuğumda onlar “Bu çok fazla.” diyeceklerdir. Demek istediğim şu, beyniniz sınırlı bir beyin mi ki, size anlatmaya çalıştıklarımı dinleyemiyorsunuz? Bir kere bu tarz bir bakış açısı geliştirdiğiniz zaman, besin size ulaşamaz, diyelim ki ağaçlar “Oo, bu çok fazla,” diyorlar, peki o zaman ne yapacak onlar?

Hiçbir şey fazla değildir. “Büyümem gerek, ben tüm besini almalıyım, ben bir şey olmalıyım, benim o kadar çok şey yapmam gerekiyor ki. Ben ne yaptım? Şimdiye dek hiçbir şey yapmadım. Asla kendinizle tatmin olmayın. Demek istediğim, Benim programımı gören bazı insanlar şoke oldular ve Anne bunu nasıl yapacak dediler. Bende şöyle dedim “Bunu yapacağımı biliyorum ve bunu yapmam gerekiyorsa, Ben yapacağım.”

Bakış açısı böyle olmalı: Beni sevdiğiniz zaman, Ben sizin idealinizim. Bunu bilmek zorundasınız. Beni seviyorsanız, o zaman bununla ilgili ne yapacaksınız? Ben sizin idealinizim. Sizler Benim stilime erişmelisiniz, aksi takdirde uyuşukluğu büyük bir kültür olarak benimsemiş bu ülkelerde Sahaja Yoga çalışmayacaktır. Ben birisine sordum, “Yıkanma durumun ne oldu, neden banyo yapmadın? O kişi (erkek) cevap verdi, “bu günlerde banyo yapmak moda değil.” Sanırım her şey moda değilmiş gibi görünüyor, moda olan her ne varsa korkunç. “bu çok moda”. Buda insanların kullandığı başka bir şey, “bu çok revaçta” ve revaçta olan şeyler her ne olursa olsun Bana çirkin görünüyorlar.

Şimdi eğer Sahaj kültürü benimsemeniz gerekiyorsa, şunu bilmelisiniz ki bizlerin hayatında disiplin olmalıdır. Hayatımızda eğitim olmalı, bir yerimiz olmalı, toplumda bir pozisyonunuz olmalı. Çünkü biz Himalaya’larda oturmuyoruz, Himalaya’da kaybolmuş bir yerlerde oturup Tapasyamızı (kefaret) yapmıyoruz.  Tapasya burada, yaşadığınız yerde. Aksi takdirde diyebilirsiniz ki “Tamam, Himalayalara gitmeli ve orada soğuk rüzgârlarda kefaretimizi çekmeliyiz. Oh, bu çok güzel.” Çünkü bu size bir şeymiş gibi görünüyor, anlıyorsunuz değil mi, belki bir isminiz olabilir, ya da buna benzer bir şey olabilir. Ancak Tapasya burada, ön yargısız olma hali burada düzeltilmeli. Sizler bu tür şeylere bulaşıyorsunuz, bir açıdan da bağımlı olduğunuz bu şeylerin miktarı Beni şaşırtıyor,  bunlar kaba anlamda var olan şeyler, ama onlar (süptilleşmiş) derinleşmiş, sizler hala onlara bağlısınız ve özgürlük yok.

Ve işte bu yüzden saçma bir şey olduğunu gördüğünüzde, Sahaja Yoga’da garip bir şey olduğunu gördüğünüzde, bu aslında sadece içimizde süptil hale gelmiş bir şeyin belirtisidir ve bu şey kendini ifade ediyordur. Örneğin bazen ateşi göremeyebilirsiniz fakat o vardır vesiz  aniden bir patlama görürsünüz.

Yani dönüşüm tabi ki evrim demektir, aynı zamanda temelinizde her ne vardıysa, bununla evrimleşmelisiniz.  Tıpkı bir çiçeğin önce açıp, sonra da bir meyveye dönüşmesi gibi, ancak çiçek birçok şeyi atmalıdır. Ve sonra doğa ile kişi, böyle bir uyumu görmelidir. Doğa da eğer görüyorsanız, o suyu emer. Sonra su güneş tarafından buharlaştırılır. Sonra o bulut olur ve sonra bulut bekler, çünkü yapraklar düşer. Kış mevsiminde onlar ağacı nitrojenleriyle beslerler; zamanı geldiğinde bulutlar sağanak yağmur şeklinde düşer ve ağaçları yine beslerler. Doğa da işte böylesine tam bir denge vardır. Şayet öyle olmasaydı, size söyleyebilirim ki onlar diyeceklerdi ki. Yani bizler şöyle derdik, “bütün kel kafalı araziler burada.” Eğer herhangi bir, herhangi bir ormana, herhangi bir ormana giderseniz, orası o kadar temizdir ki, hiçbir yerinde, hiçbir şekilde kötü koku yoktur, her ne ise. Hayvanlar var, kaplanlar var – hiçbir yerde koku duyamazsınız, kaplanın dahi kokusunu duyamazsınız. Fakat bir kaplanı kafese koyarsanız o zaman o kokmaya başlar, o doğada sürekli yıkanır, o doğa ile birlikte, dengede yaşar. Hayvanlar arasında öyle güzel bir anlaşma vardır ki, her şey. Nasıl bu kadar temiz tuttuklarını bilemiyorum, ama bir koku alırsanız ya da bir dağınıklık görürseniz, o zaman bilmelisiniz ki orada bir yerde mutlaka bir insan vardır. Her şey öyle güzel düzenlenmiş ki yapraklar nasıl da güneş ışınlarına göre büyürler, nasıl da kendilerini düzenliyorlar, nasılda kendilerini inşa ediyorlar. Yani şayet, gerçekten Sahaja Yoga’nın tabiatına ulaşmanız gerekiyorsa, o zaman başarılı olacağımız bütün bu kutsamaları almalıyız. Para ya da benzeri şeylerden bahsetmiyorum, ama her yönüyle. Yani bu bir çeşit parazit kişilerin takımı olmamalıdır.

Ve bugün, sizlere anlattıklarımı anlamanızı diliyorum ve hepinizden uyanık ve dinamik olmanızı ve üzerinde çalışmanızı rica ediyorum. Her biriniz yükselmelisiniz. Bu safran rengi kıyafetler giyinip, sokaklarda “Hare Rama, Hare Krishna” şarkısı söyleyerek hallolmayacaktır. Bu şekilde çalışmayacaktır. Ya da sizin “Biz Sahaja Yogiyiz, biz böyle insanlarız ve şöyleyiz böyleyiz.” demenizle çalışmayacaktır. Sizler bir şey olmalısınız. Böylece bir tarafta, dinamizm kendiniz için kullanılmalı ve Sahaja Yoga için kullanmalıdır. Şimdi sağ kanal olmakla ilgili endişelenmemelisiniz. Bu yaygın bir durum hatta.... şöyle olmuştur: Hollanda da şöyle bir durum ile karşılaştım, Ben bir kızı evlendirdim, onu biriyle evlendirdim ve o kız çok dinamikti ve kocası bana dedi ki “Anne, eşim bana yardım etmiyor.”

Ben, “Neden?” dedim.

(Bayan) “Çünkü korkarım ki, ben sağ kanal olacağım.”

Ben de dedim ki, “Peki ama Ben seni neden bu sol kanal adamla evlendirdim? Sen de sol kanal olasın diye mi?”

Sol kanal olmak çok güzel bir şey çünkü hiçbir şey yapman gerekmiyor, sadece “Ben sağ kanal olmak istemiyorum,” dersin, hepsi bu.

Fakat sağ kanal olmak, etrafına bakmak demek, uyanık olmalısın demek, zeki olmalısın demek ve her şeyi bilmelisin demektir. Siz güneşte oturup, derilerinizi yakacak ve güneşe bakacaksınız. Güneşin hattında mısınız yoksa ayın hattında mısınız?

Yani batılı insanların sallanmaları sol tarafta. İçki içmek, barlar, örneğin 24 saat içinde onlar on dört saat boyunca uyuyorlar diyebiliriz, belki on sekiz saat, geri kalan zamanda ise içiyorlar, hepsi bu. Bizim yanımıza bir ev inşaatı var, yani biz oraya taşındığımızda onlar demişti ki “Bu hemen hemen bitmiş durumda.” – ev hala bitecek. En az üç yıl daha sürer, belki daha da fazla, belki de hiç bitmez. Matematikteki gibi, görüyorsunuz, bu iş vardı ve oraya biri geldi, işin onda birini yaptı ve kaçtı. Sonra bir başkası geldi ve yirmide birini yaptı ve kaçtı. Sonra bir diğeri geldi ve kırkta birini yaptı ve kaçtı. Bu iş ne zaman bitecek? Hiçbir zaman bitmeyecektir, böyle kaçan kişilerle asla bitmez. Sahaja Yoga aynı şekilde. Matematiksel açıdan bakarsanız ve bu tarz insanları daha ve daha da fazla eklerseniz,  Sahaja Yoga  Amerika’da asla yerleşemez. Bu ülkede o kadar çok şey oluyor ki, sizler o insanları görmelisiniz, o sorunları yöneten kişilerle buluşmalısınız,  önem taşıyan kişileri bulmalısınız, bilimsel olan insanları bulmalısınız, hassas konular hakkında konuşanları bulmalısınız. Onlarla konuşmalısınız, onlara gidin. Bizim sinema aktör ve aktrislerine ihtiyacımız yok ama dinamik kişilere ihtiyacımız var. Belki bunu aklınıza koyarsanız ve onlara gösterecek bir şeyimiz olursa, bu hallolabilir.

Diyebilirim ki Sahaja Yoga’nın çok iyi çalıştığı yerlerden biri Avusturya, bir diğeri ise Milano ve onların çoğu profesyoneller. Bu çok şaşırtıcı bir durum, modern zamanlarda yaşıyoruz. Rishi Muni’lerin bir ağacın altında oturduğu ve kralların gelip de onların ayaklarına dokundukları o eski zamanlarda yaşamıyoruz. Şimdi durum tam tersine döndü; Rishi Muniler gidip krallarla konuşmalılar.

Yani Sahaja Yogi olduğumuza inandığımız zaman, bilmeliyiz ki süptil bir şekilde hayat hakkında kendi anlayışlarımızın ağlarına takılıyoruz. Bundan dolayı da, bizler değişmeliyiz. Hayat bizim için Sahaja Yoga’dan başka bir şey değildir ve Sahaja Yoga ise, kendimizi ve başkalarını aydınlatmaktan başka bir şey değildir.

Bu günkü konuşmamı dinleyeceğinizi ve kaset kayıtlarını evinize götüreceğinizi ve tekrar ve tekrar dinleyeceğinizi ümit ediyorum. “Anne, yaptıkları şey, merkez için bir kaset almak. Herkes o kaseti  dinliyor ve sonra bitti”, şeklinde bazı kişiler tarafından uyarıldık. Bunun anlamı her birinizin birer tane kaseti olmalı, demek. İnsanlar bunu bile yapmıyorlar. Sadece bu da değil, belki bir süre sonra sadece bir tane kaset ortada olabilir, bir ülkede dolaşan tek bir kaset. Onlar bunu dolaştırıyorlar; diyelim ki bugün New York’ta, yarın Boston’da, bunun gibi. Bunu tekrar ve tekrar dinlemelisiniz. Kâğıt kalem ile oturun ve kendiniz için bir bakın, Ben ne diyorum?

Her bir kayıt sizde olmalı. Demek istediğim şey şu, o korkunç guruların kasetlerini her arabada duyabilirsiniz, her yerde, herkeste var. Peki, Sahaja Yogilerin neden kendi kasetleri yok. Kopyalayabilirsiniz. Ancak eğer bedava alabilirseniz, onlar o zaman kaset almak isteyeceklerdir. İlk şey bu, biz neyi bedava alabiliriz, ucuza ve kolayca. Şayet para biriktirmeye çalışırsanız, para kendini korumaya çalışacaktır. Bu müşterek bir anlayıştır. Bu kadar basit: diyelim ki siz sadece tek bir kapıyı açıyorsunuz, o zaman içeriye hiç hava girmeyecektir. Diğer kapıyı da açtığınızda, hava akmaya başlayacaktır. Bu devri daimdir.

Bütün bunlar sizin de kendi bilginiz olabilir, bir şey söylememe gerek yok, bunların hepsi beyninizde, sadece kendiniz açın, özgür insanlar değilsiniz. Eğer Benim gibi özgürseniz, o zaman bütün bu şeylerin kendi beyninizden geldiğini görebileceksiniz. Özellikle Amerika için, gerçekten, sizinde bildiğiniz gibi Ben çok sıkı çalışıyorum ve bunun hallolmasını istiyorum çünkü Amerika iyi durumda olmazsa, Benim Vishuddhim de iyi olmayacak. Bu süre boyunca Beni sıkıntıya sokacak.

Yani bunu üzerinize almalısınız. Ben size “Haç taşıyın” demiyorum. Sizin hiçbir şeyi feda etmeniz gerekmiyor, fakat sadece bizim ne olduğumuzun farkında olmalısınız, ne yapıyoruz, neredeyiz? Ve üstelik Sahaja Yogiler, kendilerinin Sahaja Yogaya ve Bana yardım ettiklerini düşünüyorlar. Bu şöyle. Bu şu şekilde açıklanmalı: Benim Sahaja Yogaya ihtiyacım yok, sizin Sahaja Yogaya ihtiyacınız var ve herkesin Sahaja Yogaya ihtiyacı var. Ülkenizde örnek kişileriniz vardı, demek istiyorum ki, yüce kişileriniz vardı – Benim buna değinmem gerekmiyor – Abraham Lincoln gibi kişiler, o tüm dünyaya ne kadar güzel fikirler verdi. Peki, neden siz de büyük insanlar olmuyorsunuz? O aydınlanmış bir ruhtu, tamam, ama onun İda hakkında, Pingala ve Sushumna hakkında hiçbir bilgisi yoktu. Neden sizlerde onun gibi mükemmel olamıyorsunuz?

Yani bir Virata Pujada biz, bir zamanlar bizlerin yaşamındaki gerçek olan Virat konseptini, hayatımızda ifade edeceğimize, hepimiz karar vereceğiz.  İşte kalpten dua etmemiz gereken şey budur. Ve bugün bunu yapmak için çok iyi bir fırsat, çünkü şimdi biz pek çok aborijinin bulunduğu bir yerde oturuyoruz, onlara her hangi bir ad verebilirsiniz.  Onlar çok duyarlıydılar, Amerika’da dediğiniz gibi bunlar esas gerçekler (pirinç çiviler), bilirsiniz. Onlar, gerçek bir ruhani hayatın nasıl yaşanacağı prensibini biliyorlardı. Onlar çok özgür insanlardı, aşırı özgürdüler ve çok bağımsızdılar. Şayet kendinizi düzeltmezseniz, o zaman kolektivite de bir sorun olacaktır. Kolektivite de bir sorun varsa, bu size yansıyacaktır çünkü sizler bütünün parçacıklarısınız. Eğer bütün yaradılışta bir sorun varsa, bu size de sorun yaratacaktır. Ve eğer tek bir parça da sorun varsa, o zaman bütün yaradılışta sorun var demektir. Hatta eskiden başkanınız olan Roosevelt dahi, bir keresinde demiş ki “Herhangi bir yerde bulunan fakirlik, her yerdeki zenginlik için bir tehdittir.” O bu konuyu çok açık bir şekilde görebilmiş. Görüyorsunuz değil mi, tüm bu söylemler burasının bir Virat ülkesi olduğunu gösteriyor çünkü burada kolektivite hakkında konuşuluyor ve onlar önemli olan tüm iletişime sahipler. Her tür iletişim önemlidir, fakat Sahaja Yogiler için bu çok süptil, çok dinamik, çok güzel, çok sevgi dolu, çok etkileyici ve çekici olmalı. Ancak o zaman iletişimler çalışacaktır. Çok güzel kıyafetler giymekte hiçbir sakınca yoktur, giyinmenin bir zararı yoktur – güzel demek pahalı anlamına gelmez, makul ve asaletli anlamına gelir.  Bizler kendi kişiliklerimizi inşa etmeliyiz ve insanlar “Aa, bu çok özel bir şey” diye hissetmeliler.

Ve çocuklarınız sizden öğrenecekler. Herhangi bir şekilde egoya yönelmeniz gibi ya da bunun benzeri bir şey olmayacak, bu bitti artık, ego burada bitti, ego yok. Aslında burada Ben, sadece egonuzun tekrar ortaya çıkacağı korkusundan dolayı hiçbir şey yapmadığımıza dair açıklamalar görüyorum. Çok zekice.

Bunlarla birlikte kişi şunu bilmeli ki, bizler seçilmiş insanlarız, bizler Tanrının seçilmiş insanlarıyız. Tanrı bir sebepten dolayı bizi seçmiş olmalı, aksi takdirde bu ülkede pek çok insan var. Sizler temellersiniz ve sizler temeli oluşturabilmek için sağlam insanlar olmalısınız. Kendi zaferimizi bilmek zorundayız, kendi özelliklerimizi, neden seçildiğimizi ve tüm bu insanlar olarak neden orada olduğumuzu bilmeliyiz. Peki, o zaman bununla ilgili ne yapıyoruz? Normal hayatta siz bunu şöyle görürsünüz ya da diyelim ki, bir kişi bir görev için ya da herhangi bir şey için, birçok şey için seçilmişse, o kişi  “Aa, Benimle ilgili bir şeyler olmalı, Ben kendi değerimi göstermeliyim, işimi göstermeliyim” şeklinde düşünecektir, görüyorsunuz değil mi ve o kişi bu seçimin iyi olduğunu kanıtlamak için çok sıkı çalışacaktır. Fakat Sahaja Yoga’da bunun tam tersi oluyor, siz de bunu bir ödül gibi görüyorsunuz, “Oh, biz çok büyük bir şeyleriz.” Şimdi siz kendi kendinize güzelce arkanıza kurulun ve bir fincan çay için.

Umarım, neden böyle dediğim anlaşılmıştır, çünkü Amerika için çok endişeliyim. O kadar çok negatif güç burada çalışıyor ki, bizler bunu düzeltmeliyiz. Pek çok şey var, o kadar büyük bir sorumluluk ki, burası o denli büyük bir ülke, o kadar uçsuz bucaksız bir ülke ki, çok fazla sapıklık var, çok fazla anlamsız ideolojiler, demek istiyorum ki, sonu yok.  On beş tane Gorbachev getirseniz dahi, bu ülkeyi değiştiremezsiniz. Yoldan çıkmış. Bu çılgın yerde herkes kendi başına bir birey. Tek bir Gorbachev, çok daha fazla nüfusu olan bir bu ülkeyi değiştirebilir. Ama sizler konuda bir şeyler yapmaya karar vermedikçe, hiç kimse bu ülkeyi değiştiremez.

Duydum ki bazılarınız hayal kırıklığına uğramış çünkü çok fazla sayıda Sahaja Yogi gelmiyormuş, belki de sizde bir sorun vardır. Belki de sizler yeteri kadar derin değilsiniz ve yeteri kadar etkileyici değilsiniz. Yaşam tarzlarınızı değiştirmelisiniz, zeki ve cesur insanlar olmalısınız.

Umarım, tekrar ve tekrar umarım ki, bu Virata Puja’dan sonra hepiniz büyük  Viratalar olarak sahneye çıkacaksınız.

Tanrı hepinizi kutsasın.