29 ऑक्टोबर 1970
Letter / Poem
Talk Language: Marathi | Translation (Marathi to English) – Draft
29th October.

मत् प्रिय राजकुंवर

तुमची प्रकृती ठीक नाही असे कळले. काविळीचा इलाज पुढील प्रमाणे आहे - मुळयाची कोवळी पाने उकडून, त्या पाण्यात खडीसाखर मिसळून ते पाणी वारंवार पिणे.  दुसरे पाणी पिऊ नये. पाण्याला Vibrate(चैतन्यमयी) करून प्यावे.

दुसरे म्हणजे राईच्या तेलाला एका पितळेच्या किंवा काशाच्या वाटीत ठेवून बोटाने (नाभीच्या) किंवा सर्वच बोटांनी - clockwise फिरविणे. एक हात म्हणजे डावा किंवा उजवा फोटो कडे ठेवणे. दोन्ही हात आळीपाळीने बघुन, जो हात हलका असेल तो फोटो कडे ठेवावा. तेल हळू घट्ट पिवळे होत जाईल. हे तेल पाण्यात टाकू नये पण दुर नेऊन जाळून टाकावे. हे दोन तीनदा केले की बरे वाटेल. खाण्यात तेल तूप एकदम व्यर्ज करावे. नाभीवर व liver वर vibration घेणे. व दुसरा हात फोटो कडे ठेवणे.

मला तुमची फार काळजी वाटते. तरी लवकर पत्र पाठवावे. तसेच विष्णूचे आवाहन करावे. दत्तात्रयांचे व त्यांच्या अवतारांची नावे घेऊन नमन करावे.

छोटू चे पत्र दिल्लीहून आले आहे. मी त्याला पत्र पाठविणार आहे.

धुळ्याला सर्वांना दिवाळीचे शुभ मगंल आशिर्वाद सांगणे.

तुमची सदोदित आठवण करणारी आई - निर्मला.