Сахаджа Йога ‒ унікальне відкриття (ЖИТТЯ ВІЧНЕ, випуск 1980 р.,

с. 3-8)

(Місце невідомо)

’’Сахаджа Йога ‒ унікальне відкриття’’, Її Святість Шрі Матаджі Нірмала Деві, 1979.

Чудова стаття ”Унікальне відкриття” була написана в 1979 р. Шрі Матаджі власноруч, і з’явилась в журналі ”Yoga Today”, який вже не існує. Зображення ілюструє оригінальний вигляд сторінки статті в журналі.

Людина в пошуках радості й щастя тікає від самої себе, хоча вона і є справжнім джерелом щастя. Вона вважає себе потворною й нудною, оскільки не знає, ким вона є насправді. Людина – істота, котра шукає щастя у грошах чи власності, у владі чи людській обмеженій любові та, зрештою, в релігії, що також є зовнішнім. Проблема ж полягає в тому, як спрямувати увагу всередину себе. Внутрішня сутність, яка є нашим усвідомленням, ‒ це енергія. Я називаю її енергією Божественної Любові. Увесь розвиток і прояв матеріальної енергії керується вищою енергією Божественної Любові. Ми не знаємо, наскільки могутньою й глибокою є ця невідома енергія. Тиха робота усвідомлення настільки автоматична, миттєва, динамічна й витончена, що ми приймаємо її як належне. Після Самореалізації ця енергія проявляється в нас як тихі пульсуючі вібрації, що протікають через нашу істоту. Але ми були не в змозі досягти Самореалізації, тому що не могли зафіксувати свою увагу на тому, що не має форми (абстрактна Істота). Замість цього наша увага блукає зовні по формах.

Тепер існує спосіб виявити Божественну силу, це – Сахаджа Йога.

Спершу я маю сказати, що робота Сахаджа Йоги дуже проста, хоча зміни всередині доволі складні. Наприклад, якщо ви хочете подивитись телевізор, це просто. Але пояснити інженерну технологію самого телевізора дуже складно й пояснення складні. Щоб дізнатись, як працює телевізор, вам потрібен кваліфікований інженер, який розуміється на цьому та може пояснити його роботу.

Я намагатимуся пояснити Сахаджа Йогу у найлегший спосіб, але це – складно, то ж, будь ласка, записуйте, якщо ви хочете знати про це детально. Найкращий спосіб насолоджуватись переглядом телевізора – це увімкнути його і дивитись. Пізніше ви можете спробувати зрозуміти, як він сконструйований. Як Мати, я сказала б, що приготувала їжу для вас. Для чого вам перейматися тим, як це робиться? Якщо ви голодні, то маєте почати їсти. Якщо ж ще не голодні, а лише допитливі, то що я можу зробити? Я не можу ні змусити вас їсти, ні зробити вас тими, хто прагне до дискусій чи лекцій. Я залишаю це на вашу мудрість і вашу свободу, щоб ви відчули те палке бажання.

ДЕЯКЕ ПІДҐРУНТЯ САХАДЖА ЙОГИ

Слово «Сахаджа» (Саха+джа) означає «народжене з вами» або «природне». Все, що вроджене, проявляється без будь-яких зусиль. Отже, Сахаджа Йога – це назва моєї системи, яка не потребує зусиль, доступна та спонтанна. Це – частина Природи, ви можете називати це джерелом життя ‒ життєвою силою Божественного.

Щоб зрозуміти життя, розглянемо випадок чогось живого, наприклад, проростання насінини. Насінина сама по собі виростає в дерево, потім з бруньок утворюються квіти, після цього квітки перетворюються на фрукти. Жодні людські зусилля не здатні змінити процес перетворення насінини у дерево. Садівник може лише стежити за ростом дерева. Таким же чином процес росту нашої свідомості, для подальшої еволюції, відбувається без зусиль.

Коли зародок, у віці двох - трьох місяців, знаходиться в лоні матері, пучок променів свідомості, який випромінюється все-проникаючою Божественною Любов’ю, проходить крізь мозок, що розвивається, щоб просвітити його. Форма мозку людини  має подобу призми. Тому пучок променів, що падає, заломлюється на чотири різні канали, які відповідають чотирьом аспектам нервової системи:

 Парасимпатична нервова система,

 Симпатична нервова система (права),

 Симпатична нервова система (ліва),

 Центральна нервова система (не потребує обговорення, оскільки має зв'язок з об’єктивною реальністю).

Промені, що падають на тім’ячко (верхівка голови, відома як Талу), проходять через центр і прямують через довгастий мозок каналом (Сушумна). Ця енергія залишає дуже тонку ниткоподібну лінію у довгастому мозку й, згорнувшись у три з половиною витки, осідає в трикутній кісточці в основі спинного мозку (Муладхарі). Ця, згорнута в спіраль енергія, знана як Кундаліні.

Тонка енергія входить через центр мозку (Сахасрара Брахмарандра) й осідає в шести центрах на своєму шляху. Грубий прояв цієї тонкої енергії у Сушумна-каналі спинного мозку називається Парасимпатичною нервовою системою. Центри Чакр проявляються як сплетіння поза спинним мозком. Дивовижно, що у нас зовні така ж  кількість сплетінь і проміжних сплетінь, як і число Чакр та їхніх пелюсток усередині спинного мозку.

Медицина про цю систему знає дуже мало. Наука називає її автономною нервовою системою, маючи на увазі, що ця система працює спонтанно – сама по собі. Наприклад, якщо ми хочемо збільшити швидкість нашого серцебиття, ми можемо зробити це, напружуючи самих себе (діяльність симпатичної нервової системи). Проте, ми не можемо безпосередньо послабити серцебиття (діяльність парасимпатичної нервової системи). Парасимпатична нервова система – це система, мов бензопомпа, через яку нас наповнюють паливом Божественної Любові. Але коли немовля народжується, і йому перерізають пуповину – утворюється розрив у Сушумні (тонкому каналі спинного мозку). А на грубому рівні можна побачити, що це розрив між сонячним сплетінням та блукаючим нервом парасимпатичної нервової системи. Цей розрив відомий як войд [порожнеча]  у релігії Дзен і Майя (або Бхав-Сагар) [океан мирського життя; океан існування] за Індійським мисленням. Пізніше, коли его й суперего роздуються, мов повітряні кулі й покриють наш мозок на верхівці лівої та правої симпатичних систем – тім’ячко  твердіє, й все-проникаюча Життєва Сила Божественної Любові стає відрізаною повністю.

Тоді людина ідентифікує себе як окрему сутність, й усвідомлення «Я» (Ахам) стає панівним. Це і є причиною того, чому Людина не знає Свою  універсальну свідомість. Її его розриває цей тонкий зв'язок.

ЖИТТЄВА ЕНЕРГІЯ

Симпатична нервова система використовує життєву енергію. Існують дві системи − ліва та права. Два канали, які переносять цю енергію, у тонкій формі (у довгастому мозку), відомі як Іда та Пінгала відповідно. Правостороння система (у правшів) обслуговує надзвичайні  ситуації активної свідомості (при надмірних зусиллях та в критичних обставинах). Лівостороння система (у медицині кажуть, що залишається бездіяльною) обслуговує підсвідомість психіки (лібідо).

Обидві ці симпатичні нервові системи називають каналами Сонця й Місяця (тобто, Сур’я-наді та Чандра-наді). Хатха Йога складається з двох слів Ха і Тха, що означають Сонце і Місяць. За допомогою цієї йоги ви можете контролювати діяльність симпатики; ви можете використовувати більше накопиченої енергії або ж повністю зупинити на короткий час діяльність симпатики. Ви не можете досягти вічного потоку Божественності, використовуючи лише накопичену енергію. Маючи контроль над симпатикою, ви можете сповільнити серцебиття або навіть зупинити його на короткий час. Ви можете досягти усіх грубих фізичних симптомів парасимпатики. Але ви не зможете активувати парасимпатику, яка є каналом для вашої справжньої йоги (зустрічі з Божественним). З Хатха Йогою ви можете навіть контролювати ваш розум. Але розум, керований таким чином,  значно обтяжує духовний політ у Божественне. Можна зберегти гарне здоров’я та ясний розум, щоб бути гідним громадянином у суспільстві, але це – не єдина мета життя.

КАНАЛИ УВАГИ

Симпатика й парасимпатика разом діють на сплетіння, але їхній вплив протилежний. Парасимпатика розслабляє сплетіння в той час, як симпатика вичавлює енергію, стискаючи їх. Одна наповнює життєвістю, в той час як інша витрачає  її. У парасимпатичній нервовій системі (Сушумні) є розрив, натомість у симпатичній нервовій системі (у пупку) його нема. А це перепона, яка досі робить усі наші пошуки і входження у парасимпатику безуспішними. Це наче три драбини, дві з них досягають землі в той час, як одна – центральна – висить  у повітрі. Тому кожного разу, коли ми намагаємося піднятись у нашому усвідомленні, ми рухаємося симпатичною нервовою системою.

Якщо ж ми будемо рухатись по правій стороні, ми розпочнемо діяльність, що призведе до роздування повітряної кулі его. Таким чином ми почуваємось відповідальними та активними. Коли ця діяльність переходить межі, ‒ як у дерева, що зростає, коріння не відповідають цьому росту, ‒ то особистість падає донизу. 

Гіперактивність симпатичної нервової системи призводить до напруженості, безсоння і, врешті-решт, смертельних хвороб – таких, як рак. Ці хвороби викликані стисненням сплетінь, які втратили багато енергії. Якщо ж ви зможете зробити так, щоб парасимпатика домінувала над правою стороною, то ви позбудетесь наслідків гіперактивності. Тоді всі хвороби та наслідки, спричинені діяльністю правої сторони, автоматично виліковуються.

Ліва сторона симпатичної нервової системи (лібідо) має силу зберігати все, що є мертве у нас. Це з'єднує вас зі сховищами підсвідомості й колективною підсвідомістю (Бхутлок чи Паралок).

У потиличній частині мозку, на верхівці цього каналу, існує суперего, ніби повітряна куля. Воно стає обтяжливим шляхом накопичення умовностей розуму через лібідо. Отже, якщо напруженість обтяжлива, вона розриває суперего на велику кількість фрагментів. Якщо ви все ж продовжуватимете

перенапружуватись через умовності, то утвориться частковий вакуум, і це засмокче ще одну мертву сутність із колективної підсвідомості (Паралок) у ваше суперего. Таким чином, якщо у ваших пошуках істини ви докладаєте подальші зусилля і захоплюєтесь зосередженістю, тренуванням розуму, примусовим голодуванням, примусовою медитацією, чи перебуваєте у повному рабстві емоційної прив’язаності розуму, то,  через пошкоджене суперего, лібідо може з'єднати вас із колективною підсвідомістю (Паралок), де присутні усі мертві душі: погані, хороші чи святі. Ці душі починають проявлятися у вас, і ви набуваєте сіддхі або екстрасенсорні здібності. Фактично – це різні тонкі (мертві) сутності, які через суперего домінують над нами.

НЕБЕЗПЕЧНІ ТЕХНІКИ

Існує інший метод, який може бути легко використаний багатьма, так званими вчителями. Застосовуючи цей метод, вони повертають чакру у напрямку лібідо, що може  перенести вас у підсвідомість. Використання цього метода або вводить претендентів у транс, або ж дає можливість мертвим духам, що були введені учителем через сплетіння, домінувати над ними.

У першому випадку Садхака відчуває себе розслабленим, його розум відключається. Але через кілька років практики він усвідомлює свою слабкість. Він не може дивитись у вічі реальності, тому інтенсивно приймає наркотики. У другому випадку претендент повністю стає підневільним учителю й починає віддавати йому всі матеріальні блага без будь-якої логіки. Ці вчителі ніколи не пояснюють свою техніку, яку використовували, та нікому не передають свої сили. Коротко кажучи, усі зусилля в ім’я релігії чи в неправильному поводженні з Кундаліні, так званих реалізованих людей, можуть активувати лише симпатичну нервову систему (Іда й Пінгала). Ці дії не можуть дати жодного прогресу у роботі парасимпатики (Сушумни).

Усі гіпнотичні сили, такі як матеріальні сили (масове поневолення за гроші чи славу), уявні сили (Дрішті Сіддха), дар мови (Вані Сіддха), сили зцілення, трансцендентні здібності (здатність відключати розум), відокремлення від тіла та багато інших сил, звичайно присутні у тих, хто практикує контроль над духами (Прет-сіддхі чи Смашан Від’я). Такого роду сили можуть бути підтверджені як сили мертвих у будь-яких наших експериментальних центрах. Це не Божественні сили, адже Божественність не зацікавлена у цих грубих проявах. Вона зацікавлена лише в чуді внутрішньої сутності та подальшого її прояву на користь еволюції людства. Тож тим, хто захоплюється та використовує свою увагу (Чітта) на таке, як «сіддхі», чи тим, хто бігає в пошуках грубого чуда, важко займатись Сахаджа Йогою. 

Слід зауважити, що коли такого типу люди протистоять Сахаджа Йозі, то вони починають боятися, тремтіти, ніби божевільні. Якщо ж, хоч і з великими труднощами, такій людині вдається досягти стану Самореалізації, вона повністю губить зацікавленість до такого виду сил та їхнього прояву. Вона стає вільною від усіх мертвих сутностей, що домінували над нею.

Нема потреби перетинати підсвідомий пласт, щоб стрибнути у несвідоме. Підсвідомість – це вже сам по собі кінець. Тому той, хто потрапляє туди – губиться. Ці пласти розташовані вертикально. Єдиний прямий шлях – через парасимпатику (через Сушумну) – центральний шлях, що приведе вас до Божественності (універсальної підсвідомості) – через Сахаджа Йогу. Дуже небезпечно користуватись силами підсвідомості, котрі можуть стати неконтрольованими і мучити того, хто це практикує, і Садхака. Ті, хто тимчасово мають з цього користь, можуть завдати непоправної шкоди тілу, розуму чи чеснотам.

ОБІЦЯНА МЕТА

Усі релігії обіцяють внутрішнє умиротворення, коли ви досягнете стану Самореалізації ‒ внутрішнього чуда стану тонкого усвідомлення без грубого шахрайства. Бхагават Гіта стверджує, що ви стаєте свідками (Сакші Сваруп) Божественної гри. Багато сучасних філософів також говорять про це нове усвідомлення. Воно було описано як «усвідомлення без думок», яке в кінцевому результаті стає колективною свідомістю. Ми чуємо багато пророцтв, зроблених стародавніми та сучасними письменниками, про еволюцію нової раси надлюдей з унікальним усвідомленням. Наразі це вже не порожні слова. Через відкриття Сахаджа Йоги стало можливим досягти трансформації людської свідомості до вищих рівнів, як і обіцяли різні провидці.

Тема Кундаліні вже не є предметом книжкових знань. Зараз ви можете спостерігати неозброєним оком дихання Кундаліні у Муладхарі. Ви можете відчувати різні чакри спинного мозку на ваших пальцях. Колись подолання розриву у Сушумні було непереборною проблемою. Але виявилось, що цей розрив може бути заповнений вібраційною енергією Божественної Любові. Кундаліні підіймається, наче Велична Мати, і прориває верхівку мозку (Брахмарандру) без будь-яких зусиль для дитини (Садхака). Це відбувається за частку секунди, у короткий період між послідовними думками. Звичайно, якщо учень (Садхака) хворий, або ж його чакри стиснуті через гіперактивність симпатичної нервової системи, Кундаліні – яка є індивідуальною Матір’ю кожного і є втіленням любові, знання і краси – знає, як вишукано проявити свою любов і відродити своє дитя, не заподіявши йому будь-якої шкоди. Існує багато описів Кундаліні, які попереджають нас про небезпеки та ризики приборкування Кундаліні. Також у багатьох книгах розповідається про різнобічні грубі чи страшні випадки пробудження Кундаліні.

Фактично це все тому, що Кундаліні не може піднятись без Сахаджа Йоги. Тобто: якщо хтось, хто не отримав Самореалізацію, намагається пробудити Її, Кундаліні не залишає свого місцеперебування без належного запрошення; тоді Кундаліні стає невблаганною і розгніваною. Таким чином активується симпатика. Коли Її звинувачують у сексі, Вона починає випромінювати гарячі потоки через симпатичну нервову систему, що призводить до звуження чи блокування сплетінь та повного руйнування шляху Кундаліні. Іноді можна отримати смішну жестикуляцію чи повністю втратити усвідомлення зовнішнього світу. Більш того: через погане поводження з Чакрами й Кундаліні внаслідок неосвіченості чи жадібності учителя, шанс для учня отримати реалізацію стає мізерним, а іноді навіть неможливим.

Через дуже умовний чи підкорений потуранням своїм бажанням, егоїстичним діям та думкам, розум також сповільнюється потрапляння до Сахаджа Йоги. Навіть, якщо ви дуже багато читаєте про те як позбавитися умовностей, ви швидше будете продовжувати набиратись їх. Якщо ви намагаєтесь із зусиллям позбавитись від них –  ви можете стати ще більше обумовленим. Звільнення від умовностей можливе лише через Божественну Любов. Основна «умовність» Сахаджа Йоги – це ваші бажання й свобода, які завжди поважаються.

У Сахаджа Йозі людина повністю свідома, пильна, перебуває у внутрішньому спокої та набуває досвід без будь-яких неприродних дій. Вона сидить у цілком легкій позі або ж лежить (Сахаджасана чи Шавасана). Дихання нормальне або повільніше, ніж зазвичай.

РЕЛІГІЯ

Релігії – це ще й вислови та експерименти реалізованих душ ‒  провидців. Вони також говорять про внутрішнє буття, друге народження, й про реалізацію. Спочатку в Індії вони намагалися направити увагу всередину, представленням символів власного внутрішнього бачення цього  несвідомого вселенського буття. Це дало поштовх для розвитку пантеїзму, а увага учнів прив’язувалась до символів (Сакар) та ритуалів, і це нейтралізувало головне прагнення.

Так інший тип експериментів полягав у розмовах тільки про абстрактне (Ніракар), що дало поштовх у розвитку багатьох інших релігій, які перетворились на догми чи «ізми». Причина очевидна. Розмови про квітку чи мед не зможуть дати вам мед, але тільки можуть створити догматичні «ізми» у розумі. Ви маєте стати бджолою, щоб дістатись туди, тобто, ви повинні мати експеримент повної духовної зміни. Це має відбутись всередині вас. Це велике та неймовірне досягнення, проте я відчуваю, що довготривалий пошук приніс чудові результати.

КІНЕЦЬ СТЕЖКИ

Розум, невинний як у дитини, дуже швидко досягає результатів. Як би не був завантажений розум, якщо прагнення справжнє й щире, рано чи пізно той, хто прагне, зможе отримати Самореалізацію. Після досягнення цього стану вібрації починають виходити з кінцівок. Все це описав Аді Шанкарачар’я у своїй праці «Ананда Лахарі». Ці вібрації – хвилі Божественної Любові, які можуть також наповнити внутрішню сутність інших людей і дати їм схожий досвід Самореалізації. Це – ніби  ланцюгова реакція. Один спалах породжує інший. Фізичні зміни проявляються таким чином: зіниці очей розширюються (Парасимпатична дія). Обличчя стає сяючим, тіло – легким і вся напруженість повністю зникає. Підняття Кундаліні можуть бачити інші, а учень ‒ відчути. Спочатку виразно відчувається пульсація на Сахасрарі (верхівці мозку), а коли вона припиняється, відчувається цілковитий спокій всередині та повна усвідомленість. Відчувається як сходить потік благодаті, охолоджуючи  все єство. Коли увага переходить на тонке – грубі прив’язаності зникають. Людина поступово втрачає ототожнення себе з брехнею чи штучністю. У матерії вона бачить красу, а не корисність володіння нею. У знаннях вона ототожнює себе з Істиною, і не боїться відкрито визнавати її. Також вона не потурає подвійним стандартам життя. ЇЇ потік любові стає спонтанним, великодушним, без будь-якого відтінку прив’язаності, власності чи будь-якого очікування на віддачу. Людина стає глибокою особистістю.

Тепер, відтак, погляньмо, що відбувається всередині.

Увага свідомості переходить до внутрішньої сутності (Кундаліні). Як нитка (Сутра) намиста проходить через намистини, так внутрішня свідомість (Кундаліні) пронизує кожну людську сутність. Як тільки наша увага переходить до внутрішнього усвідомлення – ми здатні переміщувати її на будь-чию Кундаліні. Кожен починає відчувати Кундаліні, її природу, її стан в інших. Таким чином встановлюється колективна свідомість. Зараз ви стаєте універсальними. Через кілька днів ви не зможете сказати хто є та інша людина. Сила любові настільки сильна й динамічна, що рухом пальців ви зможете підняти Кундаліні тисячам. Це стає дитячою грою.

Це той шлях, яким відбудеться масова еволюція людства. Це ознаки приходу Золотої ери Істини (Сатья-юги).

Забудьмо всі труднощі, які ми в минулому зазнали під час пошуку. Немає значення, якщо хтось не зміг знайти його раніше. Ви повинні відкрити свій розум і зрозуміти, що, хоча відкриття є безпрецедентним, це не робить будь-якого шукача або попередника незначним. Якщо деякі експерименти були зроблені, то це не має значення, якщо зрештою ми виявили Шлях. Це колективне досягнення. Можливо, в хаосі Калі-юги це мало статись, і багато з нас, хто щиро шукав протягом багатьох життів, отримали нове народження, щоб їхні надії були здійснені Божественністю. Можливо, ми були своїми власними попередниками.

На дереві життя було дуже мало квіток, проте зараз настав час цвітіння. Аромат сильного бажання колективно матеріалізував опрелюднення Сахаджа Йоги. Багато хто збирається потрапити до сфери усвідомлення без думок, де ви знайомитесь із собою та починаєте розпізнавати свою універсальну суть.

Той, хто заслуговує, отримає трон своєї внутрішньої суті, правитиме Небесами Миру, Океанами Божественної Любові та Вищим  Знанням, котре є всередині й безмежне  (Анант).

Її Святість Шрі Матаджі Нірмала Деві