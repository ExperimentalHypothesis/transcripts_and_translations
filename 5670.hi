26 जनवरी 1979
Talk to Sahaja Yogis
मुंबई (भारत)
Talk Language: Hindi | Transcript (Hindi) - NEEDED

Seminar (Hindi). Boriwali, India. 26 January 1979.

SARVJANIK KARYAKRAM, BORIVILLE- MUMBAI; 1979-0126

बोरी विली में सामाजिक प्रोग्राम आज पहली मरतबा हुआ है। हालांकि शिपिंग कोर्पोरेशन के बिल्डिंग में कुछ प्रोग्राम हुए थे और वहाँ पर लोगों ने इसका लाभ लिया था। मैं आपको आज आपके बारे में ही कुछ बताने वाली हूं। शायद आप लोग नहीं जानते हैं कि परमात्मा ने आपको क्यों बनाया और कभी आप सोचते भी नहीं हैं कि परमात्मा ने इतनी मेहनत करके आपको इतना सुन्दर क्यों बनाया। आपको मुनुष्य क्यों बनाया, परमात्मा ने, इस पर भी आप गौर नहीं करते हैं। क्योंकि आपके पास समय नहीं है कि सोचते हम क्या हैं और हम किस लिए संसार में आए हैं। हमारा क्या कार्य हैं। किसलिए हमें परमात्मा ने इतनी मेहनत कर के किसलिए वर्षों तक एक छोटे से अमीबा से लेकर आज मुनुष्य की योनी में लाया है। इसके लिए हम लोग बिल्कुल विचार ही नहीं करते हैं इसकी वज़ह यह है कि हमारा चित्त बिल्कुल बाहर है हमारा चित्त अंदर के ओर नहीं जा पाता। पर मैं आपसे कहूँ कि आप लोग अपने अंदर झाँकिए, अपने को देखिए, तो आप लोग नहीं देख सकते हैं। आप कहेंगे कि भाई यह किस तरह से होता है कि हम अंदर की ओर जाएं। हम तो आपकी बात सुन रहे हैं जो आप बाहर हैं आपको देख रहे हैं लेकिन हमसे आप कहेंगे कि अंदर के ओर जाएं तो बहुत मुश्किल कार्य है। यह कैसे हो सकता है कि हम अब से अंदर जाएं और अपने को जानें कि हम क्या किये हैं। यह तो हम लोग जानते हैं क्योंकि डाक्टरों ने हमें बताया है कि हमारे अंदर में मांस पेशियाँ हैं और हमारे अंदर में अस्थियाँ हैं और हमारे उपर में चम्ड़ा लगा हुआ है; इसके अंदर मैं एक मज्जा तन्तु अपना सारे कार्य करती रहती हैं। बहुत सी बातों के बारे में जानकारी, डाक्टर लोग सोचते हैं कि हमें हो गई है। किन्तु वो ये नहीं जानते कि ये सारी क्रिया हमारे शरीर के अंदर कौन सी ऐसी शक्ति करती है, कौन है जो हमारे पेट के अंदर जो खाना है उसे हजंम कराती है, कौन हमारे शौच आदि के कार्य करती है, कौन हमारे बुद्धी में रह करके विचार की चाल हो सकती है, यह कौन सी शक्ति हमारे अंदर है, वो किस तरह से निर्मित है और वो कैसे कार्यान्वित होती है इसके बारे में कोई भी कुछ नहीं बता सकता। जब हम पेड़ को देखते हैं तो इतना ही बता सकते हैं कि यह आम का पेड़ है तो यह भी बता सकते हैं कि इसमें कौन से प्रकार के आम लगते हैं तो यह भी बता सकते हैं कि आम का गर्ण कैसा है और उसका स्वाद कैसा है और यहां कितने बार साल में आम लगता है किस प्रकार का यह आम होता है इसकी पत्तियां कैसी होती है, इसकी जड़े कैसी होती है इसकी शाखाएँ कैसी होती होती है पर हम यह एक बार भी नहीं बता सकते कि इसके अंदर जो शक्ति प्रेरित है जो इसके अंदर से बह रही है जिसने यह आम बनाया है वो शक्ति किस प्रकार की है वो किस प्रकार से इसमें बाहर जाती है वो किस प्रकार इसमें फल लगाती है और वो किस प्रकार इसमें यह रस रखती है उन शक्ति के बारे में हम जानते नहीं। बहुत से लोग यह कहेंगे कि यह शक्ति पृथ्वी से आती है और पृथ्वी से उपर जाती है और कार्य करती है लेकिन वो है क्या? हम लोग रोज मर्रा की इस तरह कि अनंत जीवंत क्रियाएं संसार में देखते रहते हैं यह भी देखते हैं कि माँ के पेट में बच्चा रहता है और बच्चा बढता है और फिर पनपता है और उसके बाद वो संसार में जन्म लेता है। कोई भी वस्तु हमारे अंदर शरीर में परदेशी वस्तु अंदर जाए फौरन उसको शरीर फेक देता है लेकिन एक बच्चा है यह ऐसी चीज है जब वो शरीर में स्थापन होता है तो उसे संगोपन किया जाता है उसको संभाला जाता है और उसकी हर एक जरूरत पूरी की जाती है आखिर ये शक्ति कौन सी है जो हमारे अंदर कार्य करती है, इसके बारे में हम लोग बिल्कुल अनभिज्ञ हैं; इसको हम जानते नहीं। बिल्कुल अपरिचित हैं हम अपने ही से जिससे हम कार्यान्वित थे। यदि किसी प्रकार हम इस शक्ति के ऊपर अपना काबू पाले इस शक्ति से हम संबंधित हो जाएं या इस शक्ति को हम अपने हाथ में ले ले तो क्यों ना हम अनेक कार्य करके दिखा सकते हैं जो कभी भी हम नहीं करते हैं। इसी शक्ति को जानने के लिए सहजयोग का हमने प्रचार शुरू किया है। सहजयोग अनंतकाल से संसार में विद्यमान है। इस शक्ति का जितना भी कार्य है वो सहजयोग है। ‘सह’ माने आपके साथ और ‘ज’ माने पैदा हुआ, आपके साथ जो पैदा हुआ। यह वो शक्ति है जो आपके अंदर हर समय स्थित है जो आपके अंदर विद्यमान है, जो आपके अंदर कार्यान्वित है उन शक्ति के द्वारा योग को पाना माने परमात्मा से अपना संबंध स्थापित करना यहीं सहजयोग है। मनुष्य के अंदर यह शक्ति विशेष रूप से अद्रश्य रहती है, उसे डॉक्टर लोग स्वयं चालित के नाम से जानते हैं जिसे वो आटोनॉमस नर्वससिस्टम कहते हैं आटो का मतलब होता है स्वयं चालित; पर यह स्वयं कौन है, इसे हमने खोज के नहीं निकाला यह स्वयं कौन सी चीज है। किसी को कह देने से कि यह प्राइम-मिनिस्टर है, वो प्राइम-मिनिस्टर कौन है, क्या है, कैसे कार्य करता है उसका तो कुछ पता नहीं होता। इस तरह से एक कुछ अजीब सा छिपा हुआ नाम दे दिया कि यह स्वयं चालित है; इसे हम नहीं जानते हैं। लेकिन यही स्वयं हम लोग है जिस वखत हम यह स्वयं हो जाते हैं तब हम अपने सारे कार्य को खुद ही कर पाते हैं, यह स्वयं ही हमारे अंदर छिपा हुआ ईश्वरी तत्व है जिसे हम लोग आत्मा के नाम से जानते हैं। यह आत्मा हमारे हृदय में वास करता है लेकिन यहाँ आसन हमारे सर के यहाँ पर हर समय रहता है इसके बारे में अनेक लोग भाषण देते हैं कि हमारे अंदर आत्मा है आत्मा को खोजो उसको खोजना चाहिए उसके लिए आप सर के बल खड़े हो जाओ या दौड़ लगाओ या इतनी पूजा चड़ाओ या इतनी श्रद्धा करो, जितना तुम्हारी श्रद्धा उतना पैसा चड़ाओ और दुनिया भर का इन लोगों का सरंज्यां बढ़ाओ; ऐसी चीजों से आत्मा कभी नहीं मिल सकता, इससे वो खो जाएगा हमेशा के लिए, आत्मा की खोज नहीं हो सकती। आत्मा प्रकाशित होता है। जो लोग संसार में बाहर या कहीं जंगलों में रह करके सन्यास आदि ले करके द्राविडी, प्राणायां करके आत्मा की खोज करते हैं वो बहुत गलत रास्ते पर हैं, आत्मा अपने ही अंदर प्रकाशित होता है अपने ही आप सहज सहज समाधी लागे। जो बड़े बड़े कहें गए हैं, जो आज तक यहां पर बहुत बड़े विचारक और जो बड़े बड़े जिन्हें हम गुरू कहते हैं, वो कहें गए हैं उसके एक एक बात सत्य, उस को सिद्ध करने का आज समय आ गया है। यह वक्त आ गया है कि उनकी बात को हम सिद्ध करें और देखें कि वाक़ई हमारे अंदर आत्मा नाम की कोई चीज है भी या नहीं। और जब यह जाना जाएगा कि हमारे अंदर आत्मा है तभी आप परमात्मा को जान सकते हैं बगैर आत्मा को जाने बगैर आप परमात्मा को कभी भी नहीं जान सकते हैं फिर आप मंदिरों में घूमिये या मस्जीदों में, आप अपनी टांगें तोड़िये; जब तक आपकी आँख नहीं खुलती, जब तक आपकी आत्मा इसे देख नहीं पाती तब तक आप परमात्मा को नहीं जान सकते। इसलिए सबसे पहला काम है आत्मा का साक्षात्कार करना। उसकी पूरी व्यवस्था हमारे अंदर परमात्मा ने कर दी है, हमें उसके लिए कोई महनत करने की ज़रूरत नहीं है। आखिर हम जो यह स्वास ले रहे हैं उसके लिए क्या हमें महनत करनी पड़ती है या जो हमारा हृदय धड़क रहा है हर मिनिट, हर तरह से हमारी मदद कर रहा है क्या उसके लिए हमें कोई महनत करनी पड़ती है या हमारे पेट में जो खाना की पाचन क्रिया हो रही है उसके लिए कौन सा हमें सर फोड़ना पड़ता है। अगर परमात्मा को पाना और आत्मा का दर्शन अत्यंत महत्वपूर्ण है मनुष्य के लिए तो वो होना ही चाहिए और होगा ही और सहज ही होना पड़ेगा। लेकिन आजकल की जनता आजकल के नौज़वान अब तो परमात्मा में विश्वाश उठ गया, लेकिन वजह है क्योंकि अंधे लोगों ने जिस तरह से अंधे तरीके से परमात्मा को जानना चाहा वो समझते हैं, वो बुद्धीवादी हैं, वो देखते हैं किस तरह से परमात्मा और आत्मा कोई चीज नहीं है ये तो सब धोकाधड़ी है, ये तो सब फाल्तु लोगों के जेबें भरने का इंतजाम है; ये बहुत सारे ऐसे लोग क्योंकि कुछ कामधाम नहीं करते हैं उनके लिए एक अच्छा बहाना बना हुआ, पैसा कमाने का एक एंटरप्राइज है। वो भी सही है, बुद्धी से परमात्मा नहीं जाना जाएगा लेकिन बुद्दि से आप उस जगह पहुँच जाएँगे जहां आप सोचेंगे कि बुद्धि से परमात्मा नहीं जाना जाता। लेकिन इसका मतलब नहीं कि आप बुद्धी को त्यागें, बुद्धी का त्याग मैं नहीं कह रही हूँ; बुद्धी पूरी की पूरी वहाँ बनी रहेगी, पर बोध होना चाहिए। ज्ञान एक चीज है और वो दुसरी चीज है, बोध होना चाहिए. जब परमात्मा का बोध हो जाता है वो कोई लेक्चर देने से या आपका ब्रेंन साफ करने से नहीं होने वाला। एक चीज है घटना है जो आपके अंदर घटित होनी चाहिए आपको वो होना पड़ेगा, आपको आत्मामय होना पड़ेगा; जब तक वो नहीं होता तब तक कोई बात करना बिल्कुल व्यर्थ है। इस वख्त तो सिर्फ मैं आपको वहाँ तक पहुंचा रही हूं जहाँ आपको खड़े हो करके इंतज़ार करना पड़ेगा कि वो घटना आपके अंदर घटित हो। वो तो हमसे जोर से बोलो। अब दूसरी बात यह बहुत समझने की है कि इसके लिए आप कुछ कर भी नहीं सकते, किसी प्रकार आप इसको खरीद नहीं सकते। माँने इसके सीधी बात है यह बात कहने में भी मुझे एक अजीब सा लगता है, पर बहुत से लोग समझते हैं कि पर्मात्मा को खरीद सकते हैं; उसके लिए पैसा दे सकते हैं, प्रॉक्सी लगा सकते हैं। किसी ब्राह्मण को बुला कह रहे है बहुत चलिए पूजा कर दे, काम खतम। हो नहीं सकता। हम लोग इतने ऐसे सतह पर रहते हैं, ऐसे उछले सतह पर रहते हैं कि हम जानते ही नहीं कि इस तरह से काम करने से कहीं सत्य को पाय जाता है। सत्य को खरीदा नहीं जाता है, सत्य को जाना जाता है जैसे मैं ये बात करती हूं तो सब तरह से लोग मेरे उपर डंडे ले करके ब्राह्मण लोग और मुल्ला लोग चढ़े आते हैं कि हमारे स्टेज पर आप क्या कह रहे हैं माता जी, लेकिन मैं उनके तो अगले जनम की पूर्ण व्यवस्था कर रही हूं कि अगले जन्म मैं ऐसे और पाप कर्म कर के और कहीं गंदी जगह नहीं पैदा हो; मैं उनके लिये तो स्वर्ग की व्यवस्था कर रही हूं कि जो इस तरह के गंदे कर्म करके और इस तरह से भगवान को बेच करके उन्होंने जो हम पर उपारगर किया है उससे कहीं वो नर्क में न सीधे चले जाएँ। यह बात दिखने में बहुत क्रांतिकारी लगती है लेकिन यह बात कोई मैंने ही पहले नहीं कहीं; यह बात नानक ने कही है, कबीर ने कही है, जितने नाथ वाले हो गए सब ने कही है, साईनाथ अपने यहाँ हो गए उन्होंने कही है। सिर्फ जिसको आपके पैसे में मन होता है और जो आपके पर्स ही से मतलब रखते हैं वो आपको बात नहीं कहेंगे, वो आपके सच्चाई कभी नहीं कहेंगे। लेकिन जिसको तो आपके उत्थान से मतलब होता है आपके आत्मा के साक्षात्कार से मतलब होता है वो कहेंगे कि बेटे सिर्फ वो ही मांगो जो परम है, फाल्तू की चीज़ मांगने की कोई जरूरत नहीं है। कृष्ण ने हीं कहा है कि मैं योग और क्षेम का वहन करता हूँ; पहले उन्होंने योग कहा फिर क्षेम कहा है। वो कहेंगे! कि मैं क्षेम और योग का वहन करता हूँ, नहीं! उन्होंने कहा पहले मैंने योग का वादा किया है मैं तुमको पहले योग दूँगा उसके बाद क्षेम होगा। जिसका परमात्मा से संबंध ही नहीं जुटा, उसका हम क्या क्षेम देखें जो अगर हिंदुस्तानी नहीं हुए, जो भारतीय नागरिक नहीं हुए उनको क्या भारत सरकार देखेगी? हालांकि भारत सरकार तो हमको भी नहीं देखती, लेकिन परमात्मा के साम्राज्य में जब तक आप वहाँ के नागरिक नहीं हुए तब क्यों परमात्मा आपको देखेगा यूँही, जैसे कि मेरे सामने आकर एक बड़ी लिस्ट पर दे डालते हैं माताजी मेरे बेटे को नौकरी होनी चाहिए, मेरे लड़की की शादी होनी चाहिए मेरा धन्धा चलना चाहिए, मेरे बच्चे का कान ख़राब है वो ठीक होना चाहिए, मेरे बुआ के कैंसर हो गया वो ठीक होना चाहिए। मैंने कहा वाह भई वाह आपने तो सारी लिस्ट मेरे पास पढ़दी; आपका बैंक में अकांट कितना है, माने परमात्मा के वहां तो कोई नहीं, न हीं वहां तो ओवर्ड ड्राफ्ट चल रहा है। तो मैं तुम्हारा क्या भला कर सकती हूँ, भगवान के पास ज़ब आपका कोई भी दावा नहीं है उनसे कोई समझ नहीं है उनसे कोई मतलब नहीं है तो मेरा भी आपसे क्या मतलब हो सकता है बेटे। इसके लिए अगर आके मुझसे कहे कि मेरे लिए आपने कुछ नहीं किया, इसके लिए मैंने अच्छा इंतजाम कर रखा है नर्क में जनने का भुनने का और मरने का और क्या इंतजाम होना चाहिए। इसके लिए ये भी समझना चाहिए कि पर्मात्मा को पाने के लिए हमारी थोड़ी बहुत संपदा तो होनी ही चाहिए। लेकिन जैसे मैं कहती हूँ कि ये भारत भूमी जो है ये अत्यंत बड़ी भारी बहुत बड़ी संपदा है; इस योग भूमी में आप जो पैदा हुए ये पुर्वजन्म के अनेको अनेको अनेको पुण्य कर्मों के वजह से हुए है। शायद आप इस बात को विश्वाश नहीं करेंगे जब आप कहीं विलायत में जाएं और देखें कि वहाँ पर लोग किस कदर नर्क में जल रहे हैं तो आप ये बात का विश्वाश करेंगे अनेक पुण्यों की वज़ह से आप इस भारतवर्ष मैं पैदा हुए हैं और इसी के कारण आपको आत्मदर्शन भी बहुत आसानी हो सकता है; पर हमारे यहां जनता जनार्दन ये सोचती है कि परदेसियों जैसा होने से ही आपका बड़ा कल्याण होने वाला है। वहाँ के बारे में थोड़ा सा बताना ज़रूरी है; इंगलेंड में हर हफ्ते में दो बच्चे मा-बाप मार डालते हैं, अच्छे बच्चे, मतलब ये ऐसे नहीं कि जो अनैतिक बच्चे हैं। क्या आप विश्वास कर सकते हैं? मा खुद अपने बच्चों को मार डालती है, अपने यहाँ दूसरा है हाल, आप जानते हैं कि बच्चे के पीछे में एक भी माँ नहीं है। ऐसी वहाँ दुनिया बसा के रखी हुई है कि किसी को किसी के साथ रहना पाँच दिन भी नहीं हो सकता पाँच दिन भी कोई झगड़े के बगर दो आदमी रह ले तो सोच जाते हैं कि चैलेंज लग जाये। यह देश प्रेम से भरा हुआ है, इसके एक एक संत से प्रेम बह रहा है; अब आप लोग अगर अंग्रेजों के चरण ले करके और उन्हीं के रास्ते पर चलना चाहते हैं और अपने को उसी चरण से बढ़ावा देना चाहते हैं, तो ठीक है पहले ये देख आयें कि किस खाई में उनके बच्चे पड़े हुए हैं और फिर आप उनको अपना नेता मान रहे हैं। पहले इन लोगों को जाके देखना चाहिए कि जिन के पीछे हम दोड़ रहे हैं वो, वो कहाँ कहाँ आ रहे हैं, उनकी क्या हालत है, वो किस तरह से अपनी जिन्दगी को बरबाद किये जा रहे हैं सुबह से शाम तक, किस तरह अपना जिंदगी का एक एक क्षण अपने को मिटाने में लगा रहे हैं। सबसे ज़्यादा सीजन में आत्मा हत्याएँ होती हैं जहांकि सबसे ज़्यादा पैसा इसलिए जो हम लोग रोज इन पैसों के पीछे में और अनेक शर्ट के पीछे में और अनेक साड़ी के पीछे में और जिंदगी भर की सांसारिक चीज़ों के पीछे में पागलों जैसे भाग रहे हैं, जानना चाहिए कि मनुष्य की जरूरतें बहुत कम होती हैं; इसके चक्करों को जानने के लिए ठीक है आप चाहें कि उनके जैसे ठोकरें खाए और फिर कुए में गिरें, इसके बाद मेरे पास आएं और फिर मैं आप पर मेहनत करती रहूं, तो करियें उसके लिए भी मैं तैयार हूँ; लेकिन इसको आप शौर्ट सरकेट कर सकते हैं। इसका दाएरा आप छोटा कर सकते हैं। अगर आप सहजयोग मैं पार हो जाएं तो आप समझ लेगे कि आप क्या चीज हैं। तो आपको होना क्या है इस प्रकार ये एक मशीन है इसको आप जब तक मेन से नहीं लगाते इसका अर्थ नहीं निकलता, उसी प्रकार आप भी एक मशीन है आपको जब तक मेन से लगाया नहीं जाएगा आपका भी कोई अर्थ नहीं निकलता कि चाहे आप अंग्रेज बनो, चाहे आप बंदर बनो, चाहे कुछ बनो। आपको अतिमानव होना होगा, आपको वो होना है जिस के लिए आपको एक अमीबा से परमात्मा ने माने आज तक इस रास्ते पर लाकर के डाल दिया। बहरहाल सहजयोग बहुत बड़ी चीज़ है, ये शक्तिया कैसी हैं, अपने अंदर कैसे विद्यमान होती है, कैसे कार्यान्वित होती है आदि इसके अनेक बातें हैं इसके बारे में मुझे बताने के लिए आज इतना समय नहीं है। लेकिन कल थोड़ा बहुत बताऊँगी। लेकिन आज इतना ही कहना चाहती हूँ कि आप इतना ही कहें की माँ आप हमें पार करा दीजिए। हमें सिर्फ आत्मसाक्षात्कार करा दीजिए, और कुछ नहीँ मांगते। इतने मैं बहुत बड़ा काम हो जाएगा। बोरिविली मैं बहुत से लोग पार हो जाएंगे। पार होना आसान है, क्योंकि हम अपने संकल्प से भी कुछ काम कर सकते हैं। हमारी सब सुनवाई सब आपके चरणों मैं है, इतना सब जान कर के हम चाहते हैं कि आप लोग पार हो जाएँ। लेकिन पार होने के बाद मैं भी, जब नांव मैं बीठा दिया, नांव डग डग डग डग चलती है। (अस्पष्ट) उसको स्थिर करने का काम आपका है। क्योंकि ये अति सूक्ष्म घटना है, बहुत मुश्किल से होती है। सभी लोग बताते हैं की एक आदमी की कुंडिलिनी जाग्रत करना अत्यंत कठिन काम है, माता जी कैसे हजारों की कर लेती हैँ। इसमें कोई शंका नहीं, किया ही है, हजारों की की है। गाँव मैं, देहातों मैं हजारों लोग खटा खट पार हो जाते हैँ, होते ही हैं। आपको देखना हो तो आप आके देख लीजिए; क्यों होता है, कैसे होता है, कुछ हमारे पास भी है, कुछ हम भी जादूगर हैं, कुछ हमारे मैं भी विशेषता होनी ही चाहिए। आप विश्वाश करे, न करे, है तो कोई ऐसे बात। कोई ऐसी शक्ति है ही, जिसके कारण, ये कार्य जो संसार मैं कभी सम्पन्न नहीं हुआ वो एकदम से सम्पन्न हो गया। और इस बारे आप विचार न करते हुए अपने को पार कर लें। हम आपकी माँ हैं, हम आपकी पूरी सेवा करने के लिए तैयार हैं। पूरी मेहनत करने के लिए तैयार हैं, पर आपको भी हमारे साथ थोड़ा कोऑपरेट करना पड़ेगा। उसके बाद आपको जमना पड़ेगा, और जमने के बाद ही समझ आता है, जमने के बाद ही समझ आता है कि सत्य क्या है। उससे पहले कुछ समझ नहीं आता, यह भी समझ नहीं आता कि परमात्मा है या नहीं, विश्वाश करें या न करें। कोई भी चीज है या नहीं, इसका उत्तर नहीं आता। तभी तो मैं कहती हूँ कि सब कंप्यूटर जैसे परमात्मा ने बना दिए हैँ, लेकिन उसको जब तक मेन से नहीं लगाएँगे कोई भी चीज का सवाल जवाब नहीं हो सकता। कोई भी बात जो अविनाशी है, अनंत है, एबसोल्यूट है, उसको हम नहीं जान सकते। इसलिए इस चीज को प्राप्त कर लेना एक महत्त कार्य है। ये कोई ऐसा नहीं की आप बाजार मैं जाकर के शॉपिंग कर लें, बहुत ही गंभीर, अत्यंत सूक्ष्म चीज है। इसको स्वीकार करना चाहिए नतमस्तक हो कर के। आशा है आप मैं से बहुत से आज पार हो जाएंगे। मुझे पूर्ण आशा है की यह कार्य हो सकता है। आपके यहाँ भी कहा था बोरीविली मैं चाहा था कुछ तत्वों ने, वहाँ (अस्पष्ट) के राजा भाई, बहुत बड़े सहजयोगी हैं, उनका आप पता ले लीजिए। कल भी यहाँ प्रोग्राम होने को है, कल भी हम लोग यहाँ आएंगे, सब लोग आएंगे। आप पूरी तरह से इसे प्राप्त कर लें। यूं ही जब गंगा बह कर आती है, तो लोगों को उसका महत्व नहीं रह जाता। दूसरी चीज है कोई सर्कस हो रहा हो या कोई हीरा निकाल कर चमत्कार कर रहा हो तो लोग दोड़ कर आएंगे। लेकिन परमात्मा को और कोई धंधा बचा है कि नहीं कि ज्वेलरी की दुकान खोल रखी है। जिन्हें देते हे उन्हें कहना की देश की समस्याओं को सुलझा दें। ये जो आमिर हैं उन्हीं को ज्वेलरी देते रहते हैं। ठीक ही है अमीरों के लिए यही इलाज अच्छा है। जो बहुत ज्यादा अमीर हैं, वो लोग सहजयोग मैं नहीं आने वाले, मुझे नहीं लगता कि आएँगे, उनकी अक्ल जब दुरस्त होगी तब आयें तो आयें। क्योंकि ये मद्धम रास्ता है अतिषयता, कोई भी चीज़ के अतिषयता ठीक नहीं होती, इससे दिमाग खराब हो जाता या उससे शरीर खराब हो जाता है। उससे कोई नहीं कोई imbalance आ जाता है, असंतुलन आ जाता है; इस कारण आज आप परम को पाने के लिए व्यवस्था करें। परम को पाते ही सब चीज़ ठीक हो जाती है पर कोई अतिषयता नहीं आती, पूरा संतुलित, अत्यंत आनन्द मय चूक मय, शांति मय जीवन हो जाता है। कल मैं बताऊंगी कि इसके क्या क्या लाभ होते हैं पर आज सिर्फ ईतना बताऊंगी कि जब आप मेरी और इस तरह से हाथ करके बैठेंगे, आप सब लोग बैठ जायें इस तरह से सीधे हाथ करके नम्रता पूर्वक, जैसे कि कुछ मुझ से मांग रहे हैं; सादगी से बैठ जाएँ तो आपके अंदर की कुंडिलिनी जाग्रत हो जाएगी, क्योंकि आपके अंदर ये जो पाँच उँगलियाँ और ये पाँच उँगलियाँ हैं सब आपके अंदर बसे हुए सेंटर्स हैं, चक्र हैं, अति सूक्ष्म हैं वो यहाँ से ठीक नहीं हैं। आपके अंदर की कुंडिलिनी जाग्रत होने के बाद पहली चीज़ आती हैं जो कि आप एगदम से निर्विचार हो जाएगे। आप आंख बंद कर के देखेंगे कि कोई विचार अंदर से नहीं आ रहा, उसके बाद जब ब्रह्मरंद्र को कुंडिलिनी छेदेगी, तो आपके अंदर से चैतन्य की लहरीया जैसे की ठंडी ठंडी हवा जैसे बहना शुरू होगी। जब आप हाथ मेरे और करेंगे, तो मेरी और से आपके अंदर ठंडी ठंडी हवा आएगी; कभी कभी ऐसा भी होता है कि संतूलन ना रहने के कारण एक हाथ में आती, एक में नहीं आती उसका संतूलन हम बना देंगे। कहीं कहीं चक्रों की पकड़ होती है, उसको भी ठीक कर देंगे, लेकिन पहले है कि आपकी मोटर शुरू कर दें आपको हम साक्षात्कार दें उसके बाद आगे की बात होगी। जब दूध और पानी अलग नहीं होता तब तक कोई भी बात करने में कोई अर्थ नहीं है। आज आप इसे पा लीजिए, कल मैं आपको इसके बारे में सब बताऊँगी कि ये क्या शक्ती है, यह किस तरह से कार्यान्वित होती है और आप किस तरह से इसकी व्यवस्था करें। इसके अलावा यहाँ हमारे याज साहब हैं, वारित साहब हैं, सब इस एरिया में रहते हैं, बहुत बड़े सहजयोगी हैं; इन सब का उपयोग कर लेना चाहिए। इस तरह से आप सब हाथ रखे हैं आँख बंद कर ले, जब आप मैं कोई धड़कन हो तो आँखें खोल लें। ( मराठी मैं) (श्री माता जी चैतन्य बहाते हुए !