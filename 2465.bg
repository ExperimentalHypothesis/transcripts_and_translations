Пуджа на Гуру

Кабела Лигуре – 4 юли 2004 г.

За Мен е огромно удоволствие, огромна радост да видя толкова много Сахаджа йоги на Гуру Пуджа. Много е приятно да си помислиш, че има толкова много, толкова много ученици сред вас. Никога не съм очаквала, че ще има толкова много хора, които ме следват.

Очакваше се, че всички вие ще следвате Моето послание за любовта. Не се налага да казвам нищо за любовта. Любовта е абсолютен дар, дар да чувстваш другите. Не са нужни приказки за нея, спорове, нищо. Вие просто чувствате тази любов. За да бъде почувствана любовта - трябва да кажа - е необходимо сърце. Но как да го имате това сърце? То не е ваше дело, а то съществува. Така че то е нещо, което вече ви е подарено, имате го, така че вие чувствате любовта. Тя носи толкова много радост, толкова мир.

Любовта има свои собствени качества и едно от тях е, че любовта разбира. Нейното разбирне не е в думите, не е в мислите, а тя разбира отвътре. Може да почувства вътре, което е много важно. Това е най-важното, което трябва да разберете – че любовта може единствено да се почувства. Не може да говорите за нея, не може да я излагате на показ, а тя е вътре във вас и можете да я почувствате.

Ето защо днес чествате вашия Гуру. Чрез това честване може да почувствате любовта към вашия Гуру. Това чувство е вътрешно. И само вътре във вас може да го усетите. Така че трябва да разберем, че тя не е представление, не е, не е нищо друго освен чувството вътре във вас да знаете, че имате любовта на Божественото. Можете да я имате, защото тя е просто тук. Никой друг не може да ви я даде, не може да ви я продаде, не може да ви даде част от нея. Тя просто е тук. И тази любов трябва да бъде почувствана и споделена. Тя няма нищо общо с другите. Дали другите ви обичат или не, не е от значение. Това чувство е вътре във вас, радвате се на неговата дълбочина. Такава е неговата способност. Всеки го има, и то много. Понякога чувствате, че сте го изгубили; понякога чувствате, че сте си го възвърнали, но то съществува дотолкова доколкото...

По същия начин източникът на вашата любов е вечен. Не можете да го измерите, трудно е. Но е отвъд всички човешки проявления и показва вашето разбиране, разбирането ви за любовта, което няма думи, което не може да обяснява, а чрез нея ще разберете: “Вътре в мен имам това качество да обичам и мога да се радвам на тази любов вътре в мен”.

Това е уникален дар, който само малцина човешки същества притежават. Сред животинския свят също ще откриете хора, които изпитват любов, но тяхната любов не е дълбока, няма смисъл. Може би има някаква цел, но не е човешка. Лишена е от красотата на човешката любов. Лишена е от разбирането на човешката любов.

Не е лесно да се опише или обясни с думи любовта. Тя може само да бъде почувствана вътре във вас. Щом веднъж я усетите, можете да почувствате кой е вашият Гуру, който смятате, че ви е научил, убедил и накарал да живеете по определен начин. Всичко това е възможно... Потопете се в него.

Много е приятно, много е мило да се види как хората се обичат едни други и как после тази любов се разпространява. Любовта поражда любов. Ако някой я притежава, тя просто се разпростира. Няма нужда да говори за нея, няма нужда да я изповядва, а тя просто се разпростира. Ето това трябва да научите – как да виждате любовта в другия.

По някакъв начин ние вече имаме тази любов, заради Сахадж събитието. Всички ние обичаме и се наслаждаваме на любовта. По лицата ни, в характера ни се вижда, че сме любовта и тя е налице.

Голяма благословия е, че сте човешки същества и имате това разбиране, за което не трябва да ходите в никакъв колеж или на училище, за да се учите на него. То е толкова дълбоко във вас, че действа и се проявява, проявява се като светлина. Можем да разберем кои са тези хора, защото те са напълно просветлени. Те имат светлина и чрез светлината виждат целия свят. За тях това е нещо много невинно и просто.

Ние обичаме децата си, това е естествено. Естествено, обичаме родителите си. Обичаме някои хора, но тази любов е различна от любовта, за която Аз ви говоря. Другата има някакви връзки, някаква мисъл, а любовта, за която говоря, не може да бъде описана с думи. Тя е единствената причина, поради която би трябвало да обичате вашия Гуру. Няма друга причина за това. Защото любовта е любов. Ето така Гуру става много значим в живота. Имаме хора, които обичат своя Гуру и разбират много целомъдрено любовта си.

Сега при тази огромна възможно за любов, която ни се дава, ние сме тук да се радваме един на друг от цялото си сърце. Защото този океан е вътре в нас. Трябва просто да се потопим в океана. Ако се потопим в този океан, тогава няма да имаме проблеми, нито въпроси. Всичко ще бъде наше и ще можем да се справим с всичко без никакви спорове, без никакви въпроси. Ето това е да бъдете Сахадж.

Сахаджа начинът е да имате тази любов вътре във вас, която да ви дава уникален подход към хората. Това е нещо, което не можем да притежаваме, което не можем да изискваме. То съществува и действа. Действа автоматично. Ето това трябва да знаем – че сме тази любов. Тази любов е вътре в нас, трябва да имаме познание, трябва да имаме пълното познание, че сме бадша. Това ще реши проблема ни. Защото можете да обясните всичко – цялото си поведение, всичките си неуспехи - всичко можете да обясните, когато знаете, че сте надарени с тази любов.

Ето това е Гуруто – любовта вътре във вас, която иска да сподели любовта с другите, която иска да даде любов на другите. Ето това е... и радост.

Мога да продължа да говоря за любовта, но да я почувствате вътре във вас е най-главното. Като водата. Ако сте жадни, ние можем да ви дадем вода. Но не да я пием ние. Вие трябва да изпиете водата и вие трябва да почувствате вкуса й. Трябва да усетите чувството, какво се случва и как всичко това върви заедно, а не поотделно.

Не мисля, че темата беше прекалено фина за вас. Всички вие сте дотигнали известно ниво на разбиране на тази любов. Надявам се тя да расте, а и вие да растете вътре в нея – всички вие – и да и се наслаждавате.

Нека Бог да ви благослови.
