21 Aralık 1996
Kartikeya Puja
Vashi Health Centre, Mumbai (India)
Shri Kartikeya Puja (Konuşmanın İngilizce olan kısmı). Gyaneshwara hakkında, Vashi. Mumbai (Hindistan), 21 Aralık 1996.

[Shri Mataji, yaklaşık 45 dakika boyunca Marathi konuşuyor]

Üzgünüm, Marathi konuşmalıydım çünkü onlara, sizin bilmenizi istemediğim bir şeyler anlatmam gerekiyordu.  (Gülüşmeler)

Bu gün büyük bir gün, bir şekilde bunu söylemeliyim çünkü size büyük bir şey anlatacağım, bu da Shri Gyaneshwara – Marathi dilinde Ona,  ‘Dnyaneshwara’ derler. O, Kartikeya’nın enkarnasyonuydu.

Bir bakire olan Saraswati, Ona kendi oğlu gibi baktı. Kartikeya, Shri Ganapati’nin kardeşiydi ama Shri Saraswati ona baktı. Ve sonra da nasıl doğduğunun betimlemesi var ve bütün bu şeyler çok ilginçtir.

Ama burada, bu yerde, O Maharashtra’da enkarnasyonunu aldı. Ve aynı zamanda da çok sayıda büyük, büyük, çok büyük azizler büyük sayılarda, doğumlarını Maharashtra’da aldılar. Ama bu korkunç insanlar,  yaşamlarında onlara işkence ettiler. Hıristiyan engizisyonundan daha beterler, her hangi bir yerdeki herhangi bir engizisyondan daha kötüdürler. Şahsi olarak saldırdılar. Ve aynı insanlar Maharashtra’nın bu büyük ülkesinde tekrar doğdular.

Onlar çok yetenekli insanlar, çok iyi yazdılar. Lisanları çok zengindir. Bunu görebilirsiniz, Gyaneshwara tarafından yapılmış olan, bu aydınlanmış bir ruh için ne tanım ama, çok güzel.  O der ki, “Ay, ay ışığının peşinde koşmaz, güneş gün ışığının peşinde koşmaz. Aynı şekilde aydınlanmış bir ruh, kendi ihtişamına aldırmaz. Güneş parlayana dek parlar ve sonra tüm ışınlarını geri alır. Işınlar yapmaları gereken iş her ne ise, onu yaparlar. Güneş sadece seyreder, bütün işi seyreder ve sonra ışınlarını geri çeker. O kendisini tamamen kendisinin içinde tutar”.  Samavun ghene, yani kendisini tamamen kendi içinde tutar.

Onun aydınlanmış bir ruh için verdiği betimleme çok güzeldir, eğer yapabilirseniz sadece bunu deneyimleyin. Çok daha sonra doğmuş olan Namadeva, Gyanesha’nın bir satırında bunu söylemiştir. (Saint Gyaneshwara, anlamına gelir, sevgi ile kısaltılmış isim), eğer deneyimleyebilirseniz, yapın bunu.

Amrutanubhava’yı İngilizce olarak hepinizin okuyabilmesini isterim, Onun, aydınlanmış bir ruhu nasıl tarif ettiğini ve kendi içinizde de bunun olduğunu göreceksiniz. Siz başkalarından çok farklısınız. Kendinizin bu kadar güzel bir betimlemesinin nasıl yapıldığını gördüğünüze şaşıracaksınız.

Maharashtralılar hakkında konuşuyordum, onlar son derece yetenekli insanlar. Müziklerine bakın, Müzikte kimse onları geçemez. Dramalarına bakın, dramada kimse onları geçemez. Filmlere bakabilirsiniz. Maharashtra’da sadece muhteşem olan filmler yapıldı.

Bir diğeri Bengal, demeliyim ki farklı ama aynı seviyede. O kadar yetenekli insanlar buradalar ki, bu da, Tanrının bu ikisi için özel bir kutsaması olduğunu gösterir ve Maharashtralılar çok yükselmeliler. Ama sürekli olarak başkalarından şikâyet etmek, başkaları hakkında kötü konuşmak gibi çok düşük seviyede bir şeyler yaparlar.

Buna şaşırdım, umarım onlardan hiç bir şey almayacaksınız. Ve diğer yandan Kuzey Hindistanlıların aşırı titizlikleri de çok iyi bir şey değil.

Her türden paraziti olan bu ülkeye, kendinizi adapte etmeniz çok şaşırtıcı. Çünkü sizler vibrasyonlarla yaşıyorsunuz, vibrasyonları hissediyorsunuz. Hepinizin burada olduğunuzu görmek çok güzel ve Ben onlara, sizi anlamaya çalışmaları gerektiğini anlatıyorum.

Gerçektende, buraya kadar bütün bu yolu gelen herkesle gurur duyuyorum. Bu pujada, doğmuş olan, büyük gurular olan, mahagurular olan bir sürü büyük azizi düşünüyorum. Tabii ki şunu söylemek zorundayım ki, yüksek seviyede evrimleşmiş bütün bu ruhların kralı Gyanesha’dır, buna şüphe yok.

Şimdi, Aralığın yirmi dördünde bir puja yapacağız çünkü bu tarih bir Datta Jayanti’dir, yani Dattatreya’nın doğum günü. Yani bunu yirmi dördü gecesi yapacağız. Her halükarda bu bir Christmas arifesi. Hepimiz bununla başlayabiliriz. Dattatreya’da, Kendi Formunu Maharashtra’da aldı. Maharashtralılar, Dattatreya’yı anlarlar. Onlar Nath Panthi’leri anlarlar.

Bu Nathalar her yere gittiler. Kiev’e gittiler. Hayret edersiniz ama Maharashtra’dan olan, Rahuri’den olan bu insanlar, Bolivya’ya kadar gittiler. Düşünebiliyor musunuz?

Böylesine muhteşem insanlardı onlar ve işte Maharashtra’da olmasını beklediğim şey de bu. Ve eminim bir gün onların hepsiyle çok mutlu olacağım, az sayıda da değil. Çok büyük bazı Maharashtralılar var, buna şüphe yok, ama hepsi bir araya gelmeliler çünkü Ben sentezden bahsediyorum, bölücü yöntemlerden değil.

Umarım onlar Benim iç hissiyatımı anlarlar, aksi halde sadece bütün iyi elmaslar seçilecek ve defolu olanlar fırlatılıp atılacaktır. Yararı ne? Ama onların hepsi herhangi bir yüksekliğe ulaşmaya muktedirler. Her hangi bir kastın, topluluğun mensubu olabilirler, önemli değil ama onlar, böylesine büyük bir ülke olan Maharashtra’da doğdular.

Bu yüzden bu gün Mahalakshmi yapmak istediler, bu şey, bizde zaten bir Mahalakshmi tapınağı var. Ve onlarda Mahalakshmi’nin büyük kutsamaları da var, bir şekilde ama onlar zayıflar, birincisi bilgelikte ve ikincisi de Kartikeya’nın ruhu. Kartikeya’nın ruhu- saf olan ve işe yaramaz ve saçma sapan şeylerle yüz vermeyen mutlak dinamizmdir ve bu, kendi sonuçlarını gösterir.

Tanrı hepinizi kutsasın!

[Puja, Shri Mataji’nin ayaklarını yıkamaya giden liderle devam ediyor. Bhajanlar: Ganesha Sthuti, sonra Tujhya Pujani, Tuzhe Rupa Pahuniya, Nirmala Kiti Varnavi Tujhiga Sthuti.Sonra da Devi puja başlar, başka bhajanlar söylenir, Vishwa Vandita. Sonra da sari ile dekorasyon.]

[Video sonu]