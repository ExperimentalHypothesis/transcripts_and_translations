Shri Vishnumaya Puja, 09.08.1987 Pawling, New York, USA

Dzisiaj zebraliśmy się tutaj, aby celebrować Puję do Vishnumayi. 
Vishnumaya jest tworzona również dzięki ludzkiemu wysiłkowi. Gdy widzicie chmury, kiedy ocierają się o siebie, wtedy powstaje elektryczność. Więc najpierw muszą zostać stworzone chmury. Słońce działa na morze. Zobaczcie, jak wiele czakr jest w to zaangażowanych. Morze jest Voidem, a słońce oddziaływuje na morze. Również księżyc oddziaływuje na morze. W wyniku tego powstają chmury. Ta energia elektryczna nie powstaje w oceanie - to stwarzałoby problemy. Jest tworzona na niebie, aby każdy mógł ją zobaczyć i usłyszeć. 

Najpierw to widzą a potem słyszą. Wszystko jest dobrze zorganizowane, dobrze skalkulowane. To właśnie jest Vishnumaya. Ale zostało to stworzone, również z pewnym zrozumieniem przez istoty ludzkie na tej Ziemi. Po pierwsze zobaczyli dwie chmury ocierające się o siebie. Tak więc na prymitywnym etapie istoty ludzkie, próbowały pocierać dwie materialne rzeczy, by stworzyć elektryczność. Zatem dwie rzeczy materialne, czyli dwie części materii, gdy się je pociera powstaje elektryczność. Bardzo ważne jest, aby zobaczyć, że materia może być wykorzystana do wytworzenia energii elektrycznej. Iskra elektryczności pochodzi z materii. Bez materii nie mogliby zacząć gotować jedzenia. 

Zatem w taki oto sposób pomógł Void. Najpierw z oceanu to poszło w niebo, przekazując wiadomość ludziom, aby stworzyć energię elektryczną. Zobaczcie jaka miłość. Potem ludzie nauczyli się gotować jedzenie, aby ułatwić ludziom trawienie. Jak to wróciło! Jak ludzie się uczą od przyrody, i robią to dla dobra, poprawy, wygody istot ludzkich. Ta życzliwa energia, która była przeznaczona dla dobra istot ludzkich, ponownie została wykorzystana. Jak widzicie, to jest Stworzenie, wszystko to jest Vishnumayą. Właśnie dlatego jest to 'mayą'. Z elektryczności możecie stworzyć 'mayę', wiecie to bardzo dobrze, jak możecie ją stworzyć. Tak wielu jest tutaj, na szczęście w tak spontaniczny sposób, tak wielu ma do czynienia z tą elektrycznością w tworzeniu 'mayi'. 

Ameryka jest tak bardzo wspomagana przez tę elektryczność, przez Vishnumayę. Nie jesteście jej wdzięczni. Tak jak macie tutaj Wodospad Niagara, macie tutaj wiele wodospadów. Ponownie, kiedy woda spada - to pochodzi z wody - kiedy woda spada na niższy poziom, na bardzo niski poziom, wtedy porusza turbinę a jej obroty mogą wytwarzać energię elektryczną. 

Więc macie elektryczność hydrostatyczną. Jak wiadomo, elektryczność wytwarzana jest również z węgla. Teraz znowu Matka Ziemia pracuje nad ulepszeniem istot ludzkich, aby stworzyć węgiel wewnątrz siebie. Sądzę, że Ona musi zbierać wszystkie 'baddhas', pochłaniając je wszystkie w żołądku, i musi palić kamienie wewnątrz siebie, by zrobić węgiel. A potem ten węgiel służy do wytwarzania energii elektrycznej. 

Jak bardzo natura pracuje dla naszego doskonalenia! Wasz Nowy York nie byłby tam, gdyby nie elektryczność. Zatrzymała się na piętnaście minut i poznaliście moc elektryczności. Nie możecie się bez niej poruszać. Nie możemy bez niej istnieć. Dlatego musiała ona zostać użyta i stworzona... dała wam tak wiele dobrodziejstw. Dzięki niej gotujecie, oglądacie, słuchacie, cieszycie się nią. Nie mielibyście swojej telewizji; nie mielibyście niczego bez prądu. Nie będziecie nawet mieć tych napisów: "Wyjście". Wpadalibyście na ściany. 

Tak wiele tej Vishnumayi zadziałało, ale Ona jest 'Mayą'. Ona może stworzyć 'mayę'. I to stworzyło wielką 'mayę' w umysłach istot ludzkich, że jesteśmy na szczycie świata. Nie jesteście. Jeśli elektryczność się od was wycofa, staniecie się ponownie tymi samymi prymitywnymi ludźmi wytwarzającymi elektryczność pocierając kamienie - uwierzcie Mi. Ten przepływ energii elektrycznej jest dostępny dla was, dla waszego dobra, a nie dla zniszczenia was. Ale to, co się dzisiaj wydarzyło, to wykorzystanie tej energii elektrycznej do zniszczenia was. 

Pamiętam powiedzmy, trzydzieści-czterdzieści lat temu, a nawet wcześniej, kiedy oglądaliśmy filmy, nie były to filmy kolorowe. Amerykańskie filmy były piękne, z sensem. Nie pokazaliby jednego żonatego mężczyzny uganiającego się za inną zamężną kobietą. Nic z tych rzeczy. Piękne życie rodzinne w bardzo czystej formie. Wszystko, co pokazywano było wzbogacające. Nie słyszymy o takich rzeczach, gdzie pokazują jak zło wygrywa. Teraz okazuje się, że pokazują złodzieja, i złodziej staje się bohaterem. Potem ludzie, a zwłaszcza dzieci, oglądają te filmy, widziałam, że ten złodziej jest symbolem czegoś wspaniałego. Więc całkowicie działają przeciwko Voidowi, absolutnie przeciwko religii, która jest w nas. To, co miało odżywiać Void, co miało was podtrzymywać w waszych wartościowościach, teraz całkowicie zakłóca Void. To jest działka 'mayi' - ta sama energia elektryczna, która miała dać wam właściwą ścieżkę, światło w ciemności, przyciąga was teraz jak magnes w kierunku waszego zniszczenia. 

Vishnumaya jest tą, która przybyła do tego kraju w tak wielki sposób, a potem rozprzestrzeniła się wszędzie. Dała wszystkim pomysły. Ludzie udoskonalili wszystkie swoje techniki, wszystkie swoje style, mam na myśli to, że macie tutaj Hollywood i wszystkich tych bardzo znanych ludzi, którzy dobrze prosperują dzięki tej elektryczności. Ale bez bycia wdzięcznym Vishnumayi, zaczęli robić rzeczy, które były przeciwko Vishnumayi. Vishnumaya jest tą, która wam pomogła, ponieważ jest Siostrą Shri Krishny, a ponieważ jest to domena Shri Krishny, przybyła tutaj, aby wam pomóc. Ona jest Siostrą - trzeba to bardzo dobrze zrozumieć. 

Teraz siostrzana relacja jest czystym związkiem. Teraz oczywiście, wszystko jest tak zagmatwane, ale jest to najczystsza relacja między bratem i siostrą. Brat jest chroniony przez siostrę. A czystością siostry opiekuje się brat. Brat, który nie czuje się poruszony - jeśli czystość jego siostry jest w niebezpieczeństwie albo ona nie szanuje swojej czystości - on nie jest bratem. 
On już nie jest bratem. Jego odpowiedzialnością jest, aby zobaczyć, czy jego siostra zachowuje swoją czystość. Tylko jej czystość może go ochronić - to jest obopólna praca. To uczucie, jeśli się nie rozwija: "Ona jest moją siostrą i muszę dbać o jej czystość, dlatego muszę się dobrze zachowywać, żeby nie znalazła u mnie wad". 

To jest taki oczyszczający proces, jaki zachodzi w tej relacji, tak samo jak elektryczność ma proces oczyszczania dla was. To, co wszędzie robi elektryczność, siostra robi dla swojego brata - gotuje mu, wskazuje mu właściwą drogę, oświeca go i czasami również nim potrząśnie. Oni muszą mieć pewne wstrząsy; inaczej nie będą wiedzieć, jak to wypracować. A najlepsze jest to, że ona jest tą, dla której musicie bardzo ostrożnie uczyć się, jak zadbać o swoją siostrę. Jeśli nie wiecie, jak zadbać o swoją siostrę, możecie być absolutnie w błędzie, i może was spotkać coś - czego nigdy byście się nie spodziewali. Więc trzeba zrozumieć, jak zajmować się siostrą. 

W tym przypadku musimy wiedzieć, że Ona narodziła się ponownie w czasie Shri Krishny jako Draupadi. Ona urodziła się jako Draupadi. A kiedy Draupadi została zaatakowana przez Kauravów, oni chcieli ściągnąć z niej sari. Więc pozbawienie jej sari jest symbolem tego, że oni zakwestionowali jej czystość. Teraz, jak widzicie w Maya Nagri, kobiety w ogóle nie mają żadnego poczucia, że powinny zakryć tę część swojego ciała. W tej Maya Nagri, jest na odwrót. Kiedy usłyszałam bardzo odpowiedzialną osobę, która powiedziała: "W naszej kulturze kobiety muszą odsłaniać swoje ciało". Co to za kultura? Ona jest anty-Krishna, całkowicie anty-Vishnumaya. Jestem pewna, że tacy ludzie będą mieć kłopoty, problemy z elektrycznością. 

Bracia, którzy nie przejmują się czystością męża swojej siostry, a także popierają i dowiadując się o robieniu złych rzeczy, ukrywają to, są również tak samo odpowiedzialni. Tak jak w Sahaja Yodze, wiecie że siostra ma być chroniona; a jeśli mąż siostry robi coś złego, brat musi położyć temu kres. Tak jak kiedyś w Indiach, pewna gazeta przekazała jakieś uwagi na Mój temat. Moi bracia się rozzłościli. Pomyślałam: "Teraz zanosi się na coś okropnego. Jak mam sobie z tym poradzić?" To był duży problem. Zamierzali pójść do sądu, kiedy im powiedziałam: "Nie będę chodzić do sądów". "W porządku, nie idź, ale my pójdziemy." Powiedzieli też Mojemu mężowi. 
Mój mąż i moi bracia połączyli siły, i to było straszne! Nie wiedziałam co robić. Napisałam do jednego Sahaja yogina: "Idź i spotkaj się z redaktorem gazety. Powiedz mu, że to są Moi bracia, niech uważa. Są bardzo potężnymi ludźmi w Indiach i tutaj mój mąż. To jest straszne". Ale oni nie chcieli przeprosić. Więc pomyślałam o innej Vishnumayi, doszło do wielkiego strajku i gazeta została zamknięta dokładnie na sześć miesięcy. I musieli ponieść wielkie, bardzo wielkie straty. A kiedy [ją] otworzyli, ludzie, którzy tam pracowali, wrócili i powiedzieli: "Dlaczego napisaliście przeciwko Shri Mataji?" My nie wrócimy". I musieli przeprosić. 

Tak więc braterska miłość może zmusić nawet Adi Shakti do robienia rzeczy, których normalnie by nie robiła. W ten sam sposób, kiedy rzucono wyzwanie Draupadi, Shri Krishny nie było w Hastinapurze, gdzie to się stało. On był tysiąc, a co najmniej ponad tysiąc mil od tego miejsca. Powiedział: "Shankha chakra gada padma, garuda lai sidhare". Przybył na swoim kondorze z całym swoim orężem - shankha chakra gada padma. Wszystko to On przyniósł, aby ocalić czystość swojej siostry. 

Jest wiele incydentów w naszej historii, nie wiem, czy potrafię zacytować cokolwiek z waszej historii. Ale powiedziałbym, że kiedy widzę Abrahama Lincolna, myślę, że był wspaniałym bratem dla Statui Wolności. Sposób, w jaki walczył o kobiety z tak czystej miłości i bez brania pieniędzy, nie biorąc od nich niczego, aby ukarać mężów, którzy byli pijakami. Właśnie tak zachowuje się bardzo dobry, potężny brat. Ale myślę, że te uczucia już wymierają. 

Ale powiedzmy, kiedy przyjechałam do Rosji, poszłam zobaczyć dom Lenina, i wszędzie, poza żoną była jego siostra, która pomagała mu pisać na maszynie, wykonać całą jego oficjalną pracę. On napisał całe tomy książek w tak młodym wieku z jego 54-ech lat życia, całe tomy! Przede wszystkim był na Syberii i wyobraźcie sobie tylko, ta jego siostra przepisała większość z nich. Przez całą trasę czuliśmy obecność siostry i sposób, w jaki pomagała swojemu bratu. Ta relacja jest tak czysta, że ​​niczego nie chce. Żona może powiedzieć: "Jeśli nie dasz mi płaszcza, rozwiodę się z tobą". W Anglii i prawdopodobnie w Ameryce mogą tak mówić. 

Ale siostra nie może się rozwieść. Ona nie może się rozwieść. Tym razem w gazecie opublikowali imię Mojego brata. Więc powiedziałam: "Co mogę zrobić? On jest moim bratem, więc jest moim bratem". Dobrze czy źle, cokolwiek - on jest moim bratem, nie mogę się rozwieść. To jest coś, związek, którego nie można zerwać. Natura dała wam ten związek. Ale kiedy przychodzicie do kolektywu, jest to bardzo ważne, że musimy szanować ten związek. Jeśli nie szanujecie tego związku, nie możecie pracować kolektywnie. 

Jak na imprezie, gdzie idę i czuję, że dzieje się coś bardzo zabawnego. Czyjaś żona jest uwikłana [w związek] z cudzym mężem. Pojawiają się wszelkiego rodzaju śmieszne rzeczy. Ale w kolektywie jak wiecie, z wyjątkiem mojej żony reszta z nich to moje siostry. Ta czystość osiągana jest w ten sposób, nie musicie się martwić. One są moimi siostrami. A wasze oczy się uspokajają. Niewinność zaczyna wylewać się z waszych oczu. To bardzo, bardzo prosta rzecz. Tak więc, kiedy dostajecie swoją Realizację, wasze oczy zaczynają błyszczeć - musieliście to zobaczyć, że jest blask, to jest Vishnumaya. To jest Vishnumaya, która błyszczy w waszych oczach. I ona jest tą, która przeprowadza was przez 'mayę' Vishnumayi. Ten błysk w oku musieliście zobaczyć u ludzi, którzy są Duszami Zrealizowanymi, a ten błysk w oku jest tym, który sprawia, że ​​rozumiecie i czujecie piękno i moc siostrzano-braterskiego związku. 

Na początku Sahaja Yogi, zauważyłam, że ustabilizowanie tego było niemożliwe. Więc powiedziałam: "Spróbujmy Vishnumayi". I to zadziałało. W rzeczywistości, wiemy z natury, że to jest złe. Wiemy, że to jest złe, w sposób naturalny. Nie musimy mieć na to prawa. Pewna kobieta przyjechała do Ameryki ze swoim bratem, i kiedy nie przyjechałam do Ameryki, ona powiedziała Mi: “To zabawne miejsce". Powiedziała: "Pojechałam do Ameryki i chcieliśmy zamieszkać w jednym pokoju", ponieważ oni chcieli zaoszczędzić trochę pieniędzy. Powiedzieli: "Nie, jeśli jesteście braćmi i siostrami, nie możecie razem zamieszkać". Zapytała: "Dlaczego? 
W Indiach, jeśli jesteście bratem i siostrą, zawsze możecie razem mieszkać. Jeśli nie jesteście bratem i siostrą, to oczywiście, nie możecie razem mieszkać. W przeciwnym razie [w Ameryce], jeśli jesteście bratem i siostrą nie możecie zgodnie z prawem, przebywać w hotelu w jednym pokoju. A jeśli to jest ojciec i córka, nie możecie mieszkać w jednym pokoju. Absurd. Dla nas, Hindusów, to jest szok. Zapytałam: "Ale dlaczego?" 

Po prostu nie mogłam zrozumieć. Teraz wiem, co to jest, że to stało się teraz prawem w tym zakresie. Posiadanie takiego prawa jest dla nas absurdem. Ponieważ nauczyliśmy się od was tak wielu rzeczy o elektryczności, lepiej wy też uczcie się od nas pewnych rzeczy, o mocach Vishnumayi. Nie ma nic złego w nauczeniu się czegoś o korzeniach, ponieważ jeśli drzewo urosło nie tak, musi nauczyć się czegoś bardzo ważnego od korzeni i to jest, czystość relacji między braćmi i siostrami. Siostrzany związek, zawsze daje bardzo dużą siłę cementującą mężowi i żonie. Wiem, że jeśli Mój mąż próbuje Mnie niepokoić, jego własna siostra będzie go ścigać do końca jego życia. I lepiej, żeby był ostrożny i to mogłoby dotyczyć też Mnie. Jeśli zrobię coś złego, Mój brat będzie po stronie Mojego męża, a nie po Mojej. Więc to bardzo dobrze cementuje relacje. 

W historii, którą znam o dwóch bardzo pięknych wydarzeniach, opowiem wam te, które dzisiaj przychodzą Mi do głowy, jedna z nich jest o Shivajim. Kiedy Shivaji - zdarzyło się to dwa razy w jego życiu, co jest bardzo znaczące - był kiedyś przedstawiony kobiecie, która była bardzo piękna. A ludzie zrabowali jej rzeczy i wszystkie ozdoby, ponieważ była córką muzułmańskiej kurtyzany, i, jak go nazywacie, dworzanina. I próbowali go ograbić, i sprowadzili tę piękną kobietę przed Shivaji'ego. Więc Shivaji spojrzał na nią i powiedział: "Proszę, zdejmij woalkę", ponieważ muzułmanie zasłaniają twarz. A kiedy zdjęła woalkę, powiedział: "Jeśli moja matka byłaby tak piękna jak ty, byłbym równie piękny". Jak pięknie powiedziane - jakie to poetyckie! To znaczy: "Gdybyś była moją matką, byłbym tak piękny jak ty", co znaczy, że ​​jesteś moją siostrą. A potem bardzo się rozgniewał na tych wszystkich ludzi, i poprosił ich: "Lepiej ją zabierzcie i już nigdy nie róbcie tego żadnej kobiecie". I nie tylko to, ale dał jej wiele ozdób i wiele rzeczy, aby powiedzieć, że jest siostrą idącą do męża, z całym szacunkiem i poważaniem. 

A ten dżentelmen, jej mąż, był śmiertelnym wrogiem Shivaji'ego. On rozwiązał problem z taką czystością, i potem ten dżentelmen stał się łagodniejszą osobą dzięki temu gestowi. 

Druga [opowieść] z jego życia, którą słyszeliśmy, była o forcie, który jest teraz bardzo blisko Mojego domu w Pune, była tam pani z [rycerskiego rodu] Rajputów o imieniu Kamal Kumari, która została uwięziona przez człowieka, który był oficerem tego fortu, muzułmaninem. I on do tej Kamal Kumari mówił: "Musisz za mnie wyjść". Ona nie mogła tego zaakceptować. Przywieźli ją skądś używając przemocy. A ona nie mogła tego zaakceptować, bo była Rajputką. On powiedział: "Do jutra będziesz musiała mnie poślubić". Ta pani nie wiedziała co robić, więc w wielkim sekrecie wysłała kogoś z listem do Shivaji'ego zawierającym rakhi [bawełnianą bransoletkę, jako siostrzaną więź]. Ale list dotarł do matki Shivaji'ego. Matka wysłała list, wysłała wiadomość do Shivaji'ego, który był na koniu: "Przybądź tu najszybciej jak możesz, jeśli jesz posiłek, przyjedź tutaj, by umyć ręce" - do tego stopnia. A Shivaji był tak posłuszny swojej matce, bardzo posłuszny. Należy uczyć się od niego charakteru. Pospieszył tam, bo posłuszeństwo było jego mocą. Pośpieszył tam i zapytał: "Mamo, o co chodzi?" Ona powiedziała: "Nie, ja chcę grać z tobą w szachy". Odrzekł: "Dlaczego teraz muszę grać w szachy?" Nie mógł zrozumieć. Grała w szachy i coś wygrała. Mogła mu powiedzieć, ale chciała po prostu w pewien sposób zaaplikować mu Vishnumayę. On przegrał. "Matko, czego chcesz?" Odpowiedziała: "Chcę, żebyś dzisiaj w nocy zdobył ten fort". "Dzisiaj?" "Tak". Potem pokazała mu list i rakhi. Rakhi była tak potężna, że matka musiała poprosić swojego syna, który był odpowiedzialny za uwolnienie Maharastry ze szponów muzułmanów, że powinien udać się do tego fortu i zdobyć go. Tak potężna wiadomość wyszła z tej nicianej bransoletki. W porządku. Wyszedł. 

On był dość zmartwiony jak to zrobić. Nagle pojawił się pewien dżentelmen zwany Tanaji, który przybył z wujkiem, aby zaprosić go na ślub swojego syna. I zobaczył go tak zdenerwowanego, że powiedział: "Dlaczego jesteś taki zmartwiony panie?" Odrzekł: "Moja matka poprosiła mnie o coś takiego...” Powiedział: "W porządku, idę. Nie musisz iść, ponieważ będziemy mieli wielu Tanajich takich jak ja, ale mamy tylko jednego Shivaji'ego. Zrobię to". Powiedział: "Ale twój syn zamierza się żenić". Powiedział: "Najpierw niech mój miecz poślubi ten fort, potem ożenię mojego syna". Takich ludzi też mieliśmy. Takie poświęcenie. 

Tylko przez tamto rakhi. Pomyślcie o tym, tylko jedno rakhi! W porządku. Nie znali tej dziewczyny, nie znali jej ojca, nic o niej nie wiedzieli, nigdy jej nie widzieli. Czy możecie pomyśleć o kimś, kto by to zrobił w dzisiejszych czasach? Powinniśmy być bardzo rozwiniętymi, potężnymi, wspaniałymi ludźmi. Nawet na zdjęciach nie musimy tego pokazywać. Nikt nie przyjdzie oglądać takiego filmu, ponieważ będą czuć się tacy mierni. Więc on udał się tam i użył pewnego rodzaju wielkiej jaszczurki, która wdrapała się i zaczepiła się pazurami. Wspiął się po linie na górę, i oni podbili i zdobyli ten fort. 

Zdecydowano, że jeśli odniosą sukces, powinni rozpalić ogień, który Shivaji będzie mógł zobaczyć i zejść. On zobaczył ogień wcześnie rano, więc poszedł tam. Pod drzewem leżało martwe ciało tego Tanaji'ego. Spojrzał na nie i powiedział: "Mamy fort, ale straciliśmy Lwa". Dlatego jest on nazywany Fortem Lwa, Sinhagad, który możecie zobaczyć bardzo wyraźnie z Mojego domu. Ale to są pomniki małej rzeczy zwanej rakhi. Mały symbol ekspresji, który może zdobywać fort za fortem. 

Kolejna, w której - opowiadałam już tę historię, ale powtórzę ją dzisiaj - kiedy Aleksander Wielki został aresztowany przez pewnego króla o imieniu Puru. Aleksander ożenił się z kobietą z Indii a Aleksander Wielki był w więzieniu. To był dzień Vishnumayi. 

Wysłała więc - ta pani, żona [Aleksandra] była bardzo sprytna - wysłała rakhi do króla Paru, na małym, małym thali [talerzyku] ładnie przykrytym. I zgodnie z obrzędami, tego dnia zostało mu to podarowane. Musiał więc to przyjąć. Jeśli to zostanie wysłane, musicie to przyjąć. Siostra wysyła to z rozmysłem, ale musicie to przyjąć. I on to przyjął, i zostało [mu to] założone. Potem on zapytał: "Kto jest moją siostrą?" Odpowiedzieli: "Twoją siostrą jest żona Aleksandra". On powiedział: "O Boże, to znaczy, że aresztowałem mojego szwagra!" Natychmiast został szwagrem, natychmiast. 

Żadne małżeństwo nie miało miejsca, ani nic. A on jest szwagrem. Pospieszył do więzienia, upadł płasko przed wielkim cesarzem. A ten nie mógł zrozumieć: "Co się dzieje z Puru? Dlaczego to zrobił?" Powiedział: "Panie, przepraszam", w swoim własnym języku. "Przepraszam, nie wiedziałem, że jesteś moim szwagrem. Proszę mi wybaczyć, cokolwiek zrobiłem. Czy mi wybaczysz?" - i tak dalej. 

I zabrał go, i prosił, aby usiadł na jego tronie. A ten nie mógł zrozumieć: "Co się dzieje?" "Proszę". Posadził go tam, udekorował go girlandą, zrobił aarti, podarował mu ozdoby, dał mu duże girlandy diamentów i rubinów, itp. I dotknął jego stóp, umył jego stopy, a potem z wielkimi honorami odesłał go do domu. A on nie mógł zrozumieć. "Czy on oszalał, czy jest przez kogoś opętany?" Musiał pomyśleć: "Jakiś Grek opętał tego człowieka", sposób, w jaki on się poddawał. Kiedy wrócił do domu, jego żona się uśmiechała. Powiedział: "Dlaczego się uśmiechasz?" 
Odpowiedziała: "Wiedziałam, że ta sztuczka zadziała na umysł Hindusa". "Co to za sztuczka?" Pokazała mu jedną nitkę. "To był ten podstęp". Nie mógł tego zrozumieć, zaczął się jej przyglądać. "Co to jest?" Powiedziała: "To jest rakhi, to jest to, co mu wysłałam. To ma symbol siostry, w ten sposób zostałeś wypuszczony". Alexander przysiadł. Powiedział: "O Boże, ci ludzie mogą uwolnić swoich wrogów z powodu nitki? 

Nie mogę pokonać tych ludzi. Są za dobrzy. Są zbyt subtelni. Takiej subtelności my nie możemy zrozumieć". I on wrócił. Ale wziął ze sobą kilku poetów, którzy wyśpiewywali pochwały, jaki on był, jakim był hojnym człowiekiem. Muszę jednak przyznać, że to dość zaskakujące, ujrzeć tak subtelnego człowieka w Grecji. Być może jednak nadszedł dla nich czas, aby zrozumieć subtelności, ale dziś Ja nie mam wielkich nadziei. Jak ich widziałam, nie są aż tak subtelni. Mają tylko takich ludzi jak Onassis, którzy są ich bohaterami, których czczą. 

Skąd do tego doszliśmy, że używamy te same dobre rzeczy do potwornych rzeczy teraz. Jak daleko zaszliśmy. I powiedziałbym, że ta sama Vishnumaya wprowadziła was teraz do tej mayi, która was wiedzie do piekła, skończone. To Ona zaaranżowała ten moment. Ona nie sądzi, że Amerykanie zasługują na to, by być w Sahaja Yodze. To Ona ze Mną walczy. Mówi: "Matko, zapomnij, zapomnij, zapomnij!" Zobaczcie filmy - jeden gorszy od drugiego. Widzicie najnowsze zdjęcia, te nowoczesne, nie daje się na nie patrzeć, musicie zamknąć oczy. 
Ta sama moc teraz, jest dla waszego zniszczenia, używana tylko przez was. Używacie jej do swojego własnego zniszczenia. Wszystkie te filmy działają na was tak, aby ze sobą walczyć, niszczyć się nawzajem, nawzajem się zabijać, jak być agresywnym, jak być ohydnym, jak być bezwstydnym, jak nie mieć szacunku do samego siebie i szacunku dla innych. 

Wszystko przychodzi przez te media. Wasze dzieci są takie niegrzeczne. Nikt nie słucha nikogo. Nikt nie szanuje swoich starszych. Jeśli ktoś jest prosty, uczciwy, inteligentny, znakomity człowiek, oni myślą, że jest głupcem, bo nie wie, jak was przechytrzyć. On nie umie ostro rozmawiać, ponieważ on nie wie, jak obrażać was przez cały czas. Cały przemysł filmowy pracuje teraz nad wymyślaniem bardziej obraźliwych słów. Im bardziej obraźliwe są słowa, tym lepiej. 
I tego chce publika, ponieważ teraz stało się to sprawą ekonomiczną, aby używać filmy w celach ekonomicznych. Kiedy pieniądze stają się wszystkim, to czym jest prostytucja, dostajecie pieniądze, co w tym złego? Co jest złego w niszczeniu swojej rodziny? Dostajecie pieniądze? To jest w porządku. Czy zamierzacie zabrać te pieniądze ze sobą, czy zamierzacie opuścić te barbarzyńskie dzieci w tym kraju? Co zamierzacie osiągnąć? A orientacja na pieniądze jest tak wielka, że ludzie mówią, iż Amerykanie są najbardziej skąpymi ludźmi, lubiącymi sobie dogadzać i najbardziej skąpymi ludźmi, podczas gdy jest tu Vishnumaya, co jest najbardziej hojne. Pali się, by dać wam światło. A to skąpstwo pochodzi również z orientacji na pieniądze. 

Są także bardzo złośliwi, czasami próbują robić takie sztuczki, które są bardzo haniebne i okropne. Wtedy elektryczność musi działać i nie wiem, nie wiem co do niej, jak ona to rozwiąże. Ale ona jest bardzo rozgniewana, zwłaszcza na Amerykanów, ponieważ to jest kraj jej brata. To kraj, w którym rządzi jej brat, a ona chce, aby wszystko było w porządku, ponieważ tu powstają wszystkie te bezsensowne filmy, bezsensowne rzeczy, które niszczą cały świat. AIDS jest jednym z błogosławieństw Vishnumayi. To pochodzi z lewego Vishuddhi, ludzie tego nie wiedzą. Rozpoczynacie od pocenia się na lewym Vishuddhi. Kiedy ludzie zaczynają czuć się winni, powinni stawić temu czoła i się tego pozbyć. Oczywiście zaczyna się, jak mówicie, prawo-stronnością. Ale ta prawo-stronność ostatecznie kończy się na lewym Vishuddhi. 

I wtedy zaczyna się generować resztkowa część tego. Ten rodzaj słabości w człowieku, ponieważ jest to również czystą formą macierzyństwa, jest centralnym Sercem, jest czystą formą macierzyństwa. Widzicie dziecko, widzicie dziewczynkę, która jest niewinna. Ona interesuje się małą laleczką. Ona jest matką, całkowicie. Jeśli jest odpowiednio wychowana od małego, jest matką. A macierzyństwo jest uosobieniem kobiecości. 

Są tacy Sahaja yogini, którzy są tak głupi, że nie chcą mieć dzieci po ślubie. Powinni natychmiast opuścić Sahaja Yogę. Nie zrobiliśmy tego wszystkiego, aby mieć tutaj ludzi, którzy nie mogą płodzić dzieci. Jeśli to możliwe, powinni. Powodem jest to, że jest tyle wspaniałych dusz, które chcą się narodzić. To są wspaniałe owoce, które będą prosperować na drzewie waszego życia rodzinnego. A jeśli nie chcecie mieć dzieci, to co tu robicie? Zatem najważniejszą rzeczą Vishnumayi jest to, że kobieta musi być matką. To macierzyństwo daje jej tę szczególną zdolność, aby jaśnieć. 

Teraz zaczyna się od lewego Vishuddhi, AIDS idzie do centralnego Serca. Centralne Serce jest sprowokowane. Macierzyństwo jest stracone. W ten sposób przeciwciała stają się słabe. 
Gdy zostaną zaatakowane, stają się słabe, nie mogą walczyć z chorobą, i tak właśnie osoba, która zapada na AIDS musi zmierzyć się z rzeczami w taki sposób, że nie ma przeciwciał, więc staje się uczulona na wszystko i umiera. Aby zwalczyć AIDS, relacje między siostrami i braćmi muszą zostać ustabilizowane, aby siostry mogły dbać o mężczyzn, o sposób, w jaki się zachowują a oni powinni dbać o siostry, o sposób, w jaki one się zachowują. 

W całym tym satanicznym ruchu widzę, że mężczyźni zostają zaatakowani fizycznie a kobiety zostają zaatakowane psychicznie. I to jest taki atak, że kobietom trudno jest wyjść z tego. Przede wszystkim musimy zdecydować, jaki jest nasz cel, czy jest to stanie się Duchem a nie obiektem seksualnym. Ta maya całkowicie zmieniła wasze cele. To zamieni was w robaki albo już nie wiem, w co jeszcze. W rzeczywistości, to Amerykanie muszą zrozumieć: dokąd oni zmierzają? Wszyscy myślą, że Amerykanie są na wpół szaleni, jeśli nie całkowicie. Każdy Amerykanin wchodzący do jakiejś organizacji - "och, uwaga, Amerykanin". 

Amerykanie mogą o tym nie wiedzieć. Nigdy nie uważają Amerykanina za człowieka całkowicie zdrowego na umyśle. Jaki jest powód? Przez te dziwaczne, fatalne, głupie pomysły, które mają. Ale słyszałam, że tutaj ludzie twierdzą, iż mamy podstawowe prawo do bycia głupim i szalonym. Tego rodzaju rzeczy wpływają dzisiaj na kraj, w którym mieszkacie, a jeśli musicie go ocalić, musicie zwrócić oblicza ku Bogu. Musicie zwrócić się ku Samorealizacji. A to jest o bardzo, bardzo trudne zadanie, o które proszę was wszystkich Sahaja yoginów i modlę się za was, żebyście rozwinęli taką moc, która jest mocą Vishnumayi, abyście świecili mocą Vishnumayi. Kiedy widzę waszą Statuę Wolności, myślę, że ona jest Vishnumayą stojącą tutaj. Dlaczego nie stworzyli stojącego tam mężczyzny? 

Dlaczego kobietę? Ona jest symbolem siostry, Vishnumayi, a jeśli musicie mieć swoją wolność, miejcie ją, ale niech to będzie wolność mądrości, nie głupoty. I to muszę wam dzisiaj powiedzieć w tym wspaniałym kraju Shri Krishny, bądźcie lepiej czujni. Lepiej bądźcie czujni. Można powiedzieć, że ona naprawdę rządzi w odpowiedni sposób w Ameryce Południowej, i to też było jej domeną. I tam energia elektryczna nie jest tak rozpowszechniona. Ale perwersja zaczęła się, ponieważ oni zaczęli produkować kokainę i inne okropne rzeczy, aby zniszczyć wam lewe Vishuddhi. Ktoś czuje się winny z jednego powodu - w Ameryce Północnej, a inny [wpada w poczucie winy] przez kokainę i jest ładnie transportowana tutaj, aby zepsuć wasze Vishuddhi. To jest atak na Vishnumayę, kolejny atak na Vishnumayę z południa, ponieważ oni eksportują. I kiedy ich zapytałam: "Dlaczego eksportujecie?" Oni powiedzieli: "To jest ich problem, jak uratować swoich ludzi, to nie jest nasz problem". W Kolumbii, oficjalnie. Czują to, że "jeśli Amerykanie nie mogą zadbać o siebie, jak my możemy zadbać o naszych ludzi?" I robią na was duże pieniądze, ponieważ: "Dużo uwagi poświęciliście pieniądzom. Dobrze, miejcie to. My też będziemy mieli pieniądze, dając wam tę okropną rzecz, aby zniszczyć wam Vishuddhi i zabrać wszystkie wasze pieniądze, jeśli uważacie, że pieniądze są tak ważne". 

To jest coś, jak bardzo wielka gra, to jest maya, to straszna maya, w którą ten kraj się wpakował. I musicie to zrobić, będąc świecącymi przykładami, aby pokazać, jak zadziwiający jest ten straszny sposób, w jaki akceptujemy rzeczy tak łatwo. Jestem pewna, że ta Vishnumaya roztrzaska tutaj pewne orzechy, i mam nadzieję, że stworzy to nową ścieżkę dla Sahaja yoginów, aby zachęcić więcej ludzi do Sahaja Yogi w odpowiedni, dynamiczny sposób i osadzi ich w Sahaja Yodze. 

Niech was Bóg błogosławi. 

Zanim zaczniemy puję, naprawdę podziwiam ten sposób, w jaki stworzyliście tę mayę tutaj. Mam nadzieję, że pokryje to oślepiająca maya i umieści ludzi na ich właściwej ścieżce. Muszę powiedzieć, że podziwiam to, jak to zrobiliście. Jest pięknie zrobione. 

Niech was Bóg błogosławi. 

Jednym z imion Devi jest także Nirmala, ponieważ oznacza "czysty", także w dzisiejszych czasach ludzie mówią o Khalsa i Khalistanie. Khalis oznacza "czysty". Khalistan to miejsce, gdzie muszą się usadowić czyści ludzie, czyli Sahaja yogini. Twierdzono, że tylko lud Khalis oznacza ludzi czystych muszą tworzyć Khalistan, a nie ci, którzy są agresywni lub głupi. Jest przeznaczone dla ludzi, którzy są Sahaja yoginami. 

Mówiono o Sahaja yoginach. Święci nigdy nie powiedzieliby, że ci brutalni ludzie powinni mieć swój Khalistan. Tak więc, jak to nazywają, "Nirmalici" są ludem Khalistani i są to Khalsowie. Tak błędnie nazywani pod wpływem Vishnumayi.