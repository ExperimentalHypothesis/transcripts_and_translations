7 август 1984
Public Program
Searcys at The Pump Room, Bath (England)

Публична програма в Бат, Англия Покланям се на всички търсачи на истината.

За Мен е голяма радост да дойда в старинния град Бат. Римляните, които са живели тук, днес толкова са се променили, че е невъзможно да се открият живелите тук римляни. Животът в съвременната епоха извънредно много се е променил, променили са се също много и възгледите за живота. С развитието на обществото стигаме до един момент, в който се питаме: „А сега какво?” Тъй като това, което искаха римляните, властта, вече сме я опитали; после искаха пари, блага – и на тях се насладихме и сме прозрели безсмислието им, а сега търсим нещо повече отвъд това, нещо, което още не е известно. Но има усещане, че трябва да открием нещо по-велико, по-висше, нещо, което е абсолютно. Тази специална категория хора днес наброява хиляди и милиони, бих казала, по цял свят. Това го наричам време на разцвет, когато хиляди трябва да се превърнат в плодове. Това е едно много, много специално време, споменато във всички писания като времето на Възкресението, или като Страшния съд, или Крита юга в индийските писания. Много ясно е написано в индийските писания за Крита юга, че тогава хората ще имат връзка с Божественото – сакшат. Че ще получат своята Себереализация, която наричат „атма сакшаткар” и всичко ще бъде направено, завършено и приключено.

По този начин те обясняват съвременната епоха. Но, от друга страна, съвременната епоха е време на пълно объркване, на пълна относителност, когато хората наистина не знаят какво да правят със себе си. Ценностната система, която беше първоначално доста примитивна, закостеня поради твърде многото ограничения пред потока на живота, потока на мисълта. Впоследствие те започнаха да разчупват огранеченията дотолкова много, че се загуби всякакъв образ и форма. Дотолкова се омесиха всички шарки, че трудно може да се разпознае какво е бил човекът, какво е и какво ще бъде. Въпросът, който стои пред нас днес, е следният: родени ли сме на тази земя, за да живеем, да се храним, да имаме някакви застраховки, да раждаме деца, после да имаме внуци и накрая да умрем? Не е ли това като животинския живот? Какво е толкова великото в това да си човек? Така разбираме едно нещо, че хората имат способността да направят нещо, нещо велико за колектива, за хората около себе си, за обществото, в което живеят. И самото това е предизвикало в нас това пробуждане, че е необходимо да открием път и начин, по който да правим неща за колектива, за целия свят.

За нас става съвсем очевидно и осъзнаваме, че не можем да живеем сами, че трябва да има някаква връзка с цялото и че трябва да намерим тази връзка, чрез която можем наистина да разпространяваме добрината, добродетелта и блаженството на мира. Има обаче едно нещо и то е, че когато започнем да вършим някаква такава работа, или някаква обществена дейност, или още някаква дейност за колектива, развиваме в себе си един вид его. Това е много разпространено. Бях например президент на една организация в Индия, наречена Сдружение на слепите. И когато те пожелаха да поканят губернатора – виждате ли, тези изтъкнати дами от много видни семейства – се изпокараха помежду си кой да седи до губернатора. Много им се чудех, разбирате ли. Казах: „Нали имате работа със слепи, а слепите не могат да различат губернатора от друг човек. И за какво трябва да се разправяте кой да седи до губернатора?” Но удивително борбата дотолкова се обостри, че бе невъзможно да се намери разрешение; така че използвах малко хумор и казах: „Добре, ще направим следното: ще закрепим една голяма дъска на главата на губернатора и някои ще накацат като врабчета от едната страна, а другите – от другата!” И само с този вид хумор успях да неутрализирам самомнението им. Понеже дори когато са високообразовани, високопоставени в обществото и много заможни и се стремят да помагат на другите, тъй като си мислят, че трябва да помагат на бедните, на тези, които имат нужда от парите им или може би от напътствията им, тези хора се ангажират, дават от своето време, пари и всичко, но пък така изглупяват в тази общественополезна дейност. Работата е там, че когато се опитваме да помагаме на някого, в действителност това, което правим, е, че помагаме на себе си.

Понеже не можем да го понасяме в себе си, затова се опитваме да помагаме на някой друг. Лошото е, че съзнанието за това липсва и ето защо хората страдат или от своето его, или от някакъв вид обусловености, когато навлязат в друго общество. Като всяко едно общество, да вземем например сега. Ето сега Аз съм в британското, или в английското общество. Щом дойда тук, незабавно трябва да се приспособя към това общество. Например, носите тази червена точка. И всеки ще ви се смее и присмива. А вие ще се чудите какво става. И просто ще я изтриете, защото ще си помислите, че става нещо странно. Така ако отидете в Индия и си начервите устните в някое индийско село, хората ще си кажат: „Какво й е на тази жена, защо си слага червило?” - виждате ли – тук то не се използва.

И всички ще се смеят и ще сочат, че тя прави нещо неподобаващо, а жената ще се опита да се приспособи към техните изисквания, и така навлизаме в нашите обусловености. Така че когато сте в контакт с обществото, то развивате или вашето его, или вашето суперего или обусловености. Какъв е проблемът, защо развиваме тези неща? Не би трябвало. Би трябвало да държим на правото си, да сме това, което сме, и да виждаме целия свят като свидетел. Проблемът е в това, че когато сте в обществото, трябва да знаете, че сте част и частица от цялото, че всеки, когото виждате - бил той англичанин, индиец или арабин - всички са част и частица от великото същество, наречено Всемогъщ Бог. Но когато тези части не са пробудени, те си мислят, че са отделни и се борят помежду си, като или се взаимообуславят, или предизвикват егото си и нещата продължават все така. Щом обаче осъзнаят колективността, в смисъл че са част и частица от цялото, те стават едно и започват да се движат в унисон. Така при опитите с газ хелий са установили, че когато започне да се намалява температурата му, всички молекули, които в горещината са се блъскали едни в други, се охлаждат и успокояват и дори стават толкова задружни, че движението им и всичко останало върви в същата посока, така както птиците летят в съответствие с водача си – по същия начин започва движението. Това трябва да се случи с нас, когато говорим, че трябва да има мир в света, че трябва да имаме всичко най-добро и че хората трябва да живеят мирно и щастливо.

Точно това трябва да знаем, че каквито са човешките същества, те трябва да претърпят трансформация. Докато не се променят към това ново съзнание за колективност, те не могат да се приспособят към обществото и към другите хора. Ще видите също, че когато срещнете приятел, казвате: „Той е мой приятел” или „Той е мой брат” или „Тя е моя сестра” – явява се това „мое” и чувствате, че това е много близка връзка. Обаче ненадейно откривате - „Не, той е мой враг”. И можете да станете толкова големи неприятели, че изобщо не бихте повярвали, че някога сте били приятели, и ще изложите другия до такава степен, че се удививлявате сами на себе си. Това се случва, защото не знаем за другия човек, с когото сме близки, че и той е част и частица от цялото; и че трябва да събудим това съзнание в него, така че той да осъзнае, че ние всички сме част и частица от цялото. В нас е заложена силата, която ще ни даде колективно съзнание. Тази сила пребивава в триъгълната кост, наречена сакрум, и я познаваме като Кундалини, а в Библията е описана като Светия дух. Светият дух, който знаем от Библията, е твърде неопределен за много хора, понеже не е ясно описано какво представлява Светия дух. Запитах един свещеник: Какво разбирате под Свети дух?” Той отговори: „Аз съм агностик.” Попитах го: „Тогава защо сте тук?

Щом сте агностик, щом не вярвате в това, то какво правите тук?” Той отвърна: „Изпълнявам си службата”. Та за тях цялата работа се свежда до службата, когато не могат да го обяснят. А може много ясно да се обясни, че това е силата на Първичната Майка. Има Отец, има Син, а къде е Майката? Да сте чували някога за баща и син без майка? Първичната Майка именно е Светият дух и Тя е тази, която е отразена в нас като Кундалини в триъгълната кост. А тази триъгълна кост е много важна, поради което бе наречена от древните гърци „сакрум”, което означава „свещена”. Те са знаели, че на това място се помещава някаква свещена сила, а може и да са знаели, че това е Светият дух. Знаели са при всички положения, тъй като са я нарекли свещена кост. В нас има седем центъра, както ви обясних вчера в Бристол – имаме седем фини центъра вътре в нас.

Тези центрове в нас съществуват. Но вие можете да Ме попитате: „Майко, а защо трябва да го вярваме?” О не, не трябва да Ми вярвате, а по един научен начин да го приемете като хипотеза. И ако ви го докажа, тогава ще знаете, че това, което казвам, е истина. И така, тези центрове са в нас и се изразяват външно, проявяват се в груба форма като различни нервни сплитове, известни на лекарите. Тези центрове съществуват в много фина форма – като първият център, както ви казах, е центърът на невинността. Вторият е центърът на нашето творчество. Третият е центърът на нашето търсачество. Търсим храна, после търсим подслон, след това пари, блага, власт, любов: и това идва посредством този център, който се проявява външно като слънчевия сплит. Над него е центърът на – можем да го наречем центъра на Майката, понеже това е центърът, който ви дава закрила. Този център има особеността, че зад него е разположена костта стернум.

А в стернума, докато навършите дванадесет години, се създават антетелата. Те са като воините на Майката и тези воини се намират в костта стернум, която отговаря за всички тях. Когато нещо ни атакува или ни заплашва, стернумът изведнъж започва да пулсира. Когато запулсира или се задвижи, в резултат от това антителата получават информация – както вие получавате информация по ефира, вие не виждате ефира, но можете да приемете информацията – по същия начин те действат като радиоапарати и получават информацията; тогава щурмуват, щурмуват всичко, което се опитва да смущава личността. По-нагоре от него се намира центърът, който наричаме чакра – тя е чакрата, на нивото на която човешките същества са изправили главата си. Това е центърът, който ни е направил човешки същества, и оттук едва се издигат егото и суперегото, тъй като това е центърът на колективността. Тъй като говорим, разговаряме чрез този център, и чрез него имаме обратна връзка с останалите, като последствие от това в нас се изграждат егото и суперегото. Когато те се изградят в нас, ставаме отделни личности – „аз съм си аз, той си е той, ти си си ти” – в този момент ставаме лица, които имат съзнанието за аза. Така ще кажа: „Обичам еди-какво си, искам еди-какво си”. Да речем, ще кажа: „Аз съм индийка”, вие пък ще кажете: „Аз съм англичанин”.

Всички тези фалшиви идентификации се явяват, понеже сте отделен индивид, опитващ се да се идентифицира с различни неща. И така сме отделени от тази сила. И получаваме свободата, при която трябва сами, чрез нашите грешки и опити, да научим кое е правилно и кое погрешно. Още по-нагоре е този център – на Исус Христос. Това е прозорецът на Христос, бих казала. А този център е особено важен, защото контролира двете институции - егото и суперегото. Затова е казано, че Христос умря за нашите грехове. Когато събудите Христос в този център, Той абсорбира тези две институции или подобни на балони структури. Той ги всмуква и така нашата карма – че сме имали лоша карма, че сме вършили това или онова – всичко това преминава в Него и всичките ни грехове и обусловености биват абсорбирани. Навлизаме в Царството Божие, което е лимбичната област в медицинската терминология.

И тук трябва да направите пробив, а този пробив е вашата цел, целта, чрез която ще се проявите, и тя е разположена в областта на фонтанелната кост, където получавате вашето кръщение. Кръщението, както ви казах вчера, е просто един изкуствен ритуал. Истинското кръщение е, когато Светияг дух се издигне и вие започнете действително да усещате хладния полъх над главите си. Това е едно чудо. Наистина е! Да не се вярва в чудеса е неправилно. Трябва да бъдете постоянно отворени. Дори ако сте интелектуалци, трябва да бъдете честни в това отношение, тоест дори и да не познавате чудо досега, то не значи, че няма чудеса и че чудеса не се случват. Но възприемете гледната точка на един учен, който наблюдава, който иска да види за себе си дали е така. А това чудо става, когато Кундалини се издигне и прониже всички тези центрове, като премине и оттук.

Сега да видим ясно как са изградени тези центрове. В тялото ни има автономна нервна система. „Авто” е дума, която означава „себе”. Но кое е това себе? Кое е това авто? Медиците не знаят точно, те просто са дали името „автономна нервна система”. В нея има две отделни системи: симпатикова и парасимпатикова. Симпатиковата система използваме в спешни случаи, когато например бягаме много бързо – тогава тя влиза в действие и сърцето ви забива с всичка сила. Биенето също е много по-бързо от обикновено. Това е в резултат от симпатиковата дейност.

Вие можете да усилите – да усилите винаги сърдечния ритъм, но той спада автоматично. Как? Това се прави от парасимпатиковата част, която е в центъра. Тези три канала, както можете да видите, са каналите – този отляво е левият симпатиков канал, той е финият канал, който се проявява външно като лява симпатикова нервна система. Дясната страна пък е дясната симпатикова нервна система, докато центърът е парасимпатиковата нервна система, която е отговорна също за нашия еволюционен процес. Понастоящем сме еволюирали до стадия на човешки същества. Това не е краят, защото ако беше краят, щяхме да знаем всичко. Но ние не знаем всичко. Необходимо е да скочим в едно ново съзнание, което е описано от Христос – второто раждане; но не на плътта, нито със смяна на дрехите или пък с друго външно действие, а това е нещо, което се случва във вас и го усещате. Ставате нещо.Това е въпрос на качествена промяна.

Не че ставате просто член на някаква група или че казвате: „Ето, аз принадлежа на тази група”, или „Нося еди какви си дрехи, правя еди какви си неща”. Това не е начинът. Нещо наистина става във вас и то ви прави реализирана душа. Ако трябва да станете нещо, ако то трябва да се случи във вас, то трябва да го наречем самата истина. Трябва да бъде почувствано върху централната нервна система, както когато сте станали човешки същества. Можете да възприемате мръсното и нечистото, да виждате цветовете, да виждате красивите очертания и всичко останало, защото сте човешки същества. Но за едно куче няма значение дали наоколо е мръсно и нечисто – то не подушва това. По подобен начин когато трябва да станете нещо по-висше, ще трябва да го почувствате с вашата централна нервна система. Не е умствена проекция, като да кажете: „Вярвам в това, вярвам в онова. А в еди какво си не вярвам.” Въобще не е така.

То трябва да се усети с централната нервна система, трябва да го почувствате по върха на пръстите си. А начинът, по който ще го почувствате, е много спонтанен, понеже това е жив процес. Изобщо не е нито трудно, нито сложно. То е вградено във вас и е изключително просто. Вие сте като семето, което, веднъж посято в Майката Земя, от само себе си покълва. Това е толкова спонтанно събитие, че е трудно за човек да повярва, че можете да го постигнете без никакво усилие или че не можете да платите за него. За хората това е невъзможно положение: как така можете да получите нещо, без да платите? Но имаме толкова много неща, без да сме плащали и ако това е върхът на вашата еволюция, досега не сте плащали за еволюцията си, то защо сега да трябва да плащаме? И не трябва да има никакво усилие. „Сахаджа Йога” означава спонтанна връзка с Божественото.

„Саха” значи „със”, а „джа” - „роден”, тоест спонтанен, роден с вас; всеки има правото да получи тази връзка с Божественото. Другото значение на думата „Божествено” е, че сила на Бог, която е всепроникваща, която върши цялата жива работа – като превръщането на цвета в плод, смяната на сезоните – всичко, което е живо, се извършва от тази сила. И с това Божествено трябва да станете едно. Трябва да го почувствате на върха на пръстите си. Тази Йога значи също умение, значи също пълно познание за тази Божествена сила, как да се отнасяме към нея, да боравим с нея и да я използваме. Със събуждането на вашата Кундалини като страничен ефект получавате физическо здраве. Казвала съм много пъти, че ракът не може да се излекува с нищо друго, освен със събуждането на Кундалини. Вчера ви обясних от какво се причинява ракът и как Кундалини го изчиства. Повечето от болестите ви се появяват, защото центровете са разстроени, скъсали са връзката си с цялото, или може би нещо липсва в центровете. Когато Кундалини се издигне, само тя ги подхранва така добре, че с това подхранване всички тези центрове, вашите ментални, физичиски и емоционални центрове са напълно задоволени и удовлетворени и така стават здрави.

Тогава получавате отлично здраве, ум и уравновесен емоционален живот. И накрая, когато тя прекоси тази граница, това е мястото, където пребивава Всемогъщият Бог. Сега пак ви казвам, че не сте длъжни да Ми вярвате, понеже хората не вярват в Бог и в днешно време. Та казвам, че това е мястото на Всемогъщия Бог на върха на главата ви, но Той е отразен във вашето сърце като Духа; и щом Кундалини докосне това седалище, в ръцете потича хладният полъх. Първо усещате хладния полъх на вашата собствена Кундалини да се издига, а после през вас протича Божията милост и я чувствате как тече в ръцете ви. Така става. Когато това стане, трябва да се установите малко, да разберете какво е това и как да го задържите установено. За повечето хора това отнема най-много само ден, а за други около месец и после ставате майстори. Ставате различна личност, ставате толкова могъщи и толкова състрадателни, извънредно състрадателни и извънредно могъщи като Христос, вижте. Когато хората искаха да хвърлят камъни по Мария Магдалена – тя беше блудница, то Той се противопостави.

Той нямаше нищо общо с блудниците като такива, но се противопостави на всички тези хора, като заяви: „Който не е извършил никакъв грях, нека хвърли камък по Мен.” И никой не го направи, тъй като Той е такава могъща, състрадателна личност. Ето това е - ставате личност, която се отъждествява с истината. Не се боите от никого, винаги казвате истината и я казвате с голяма сила. Както например вашият велик поет Уилям Блейк заявява за модерните времена, че тогава хората на Бог – т. е. тези, които търсят Бог или вярват в Него – ще станат пророци и ще имат силата да направят и другите пророци. Точно това прави Сахаджа Йога: получавате вашата Себереализация и започвате да давате Себереализация на другите. Както една запалена светлина може да запали друга светлина, която не е запалена, и тази запалена светлина може да запали много други светлини. Толкова е просто. Няма нищо за вземане и даване; просто има катализатор, така че запалвате друга светлина, а тя пък запалва друга светлина. Няма задължаване, няма нищо за даване или вземане, а е просто едно събитие, което можете да разберете. Д-р Уорън сам е дал Себереализация на хиляди хора.

Дори когато не можех да отида в Мадрас, го изпратих там 00:27:09:14 00:27:11:06 и той даде Себереализация на триста души. А в Индия имаме човек, който е дал Себереализация на десет хиляди души.Това е факт. Можете да проверите това. Когато вие самите получите Себереализация, ще бъдете удивени, че можете да давате Себереализация на хората и можете да ги лекувате. Можете да им давате Божествен мир и блаженство. Тогава ставате и колективно съзнателни; ставате част и частица от Цялото. Така много хора имаха вчера блокаж във Вишудхи чакра – поради известни причини, известни смущения, някои имаха шипове, други нещо друго – и не можеха да преминат оттам. Трябваше само да кажат три пъти: „Майко, аз съм част и частица от Цялото” – и започнаха да усещат хладния полъх. Толкова е просто. Започнаха да усещат хладния полъх, докато преди бяха задръстени тук.

Наистина са много прости методи, които и дете може да прилага, които и вие можете да прилагате, и Аз вярвам, че днес на това прекрасно място, Бат, всички ще получите Себереализация. Нека Бог да ви благослови. Ако имате въпроси, трябва да Ми ги зададете. Но вчера двама души зададоха толкова много въпроси. Пропилях много време с тях, а после те си тръгнаха. Те бяха просто хора, изпратени от някакъв гуру или такива, които просто се опитват да задават въпроси и се идентифицират с някои фалшиви гуру. А тук има толкова много хора, седнали отзад, които са ходили при всякакви фалшиви гуру, и които трябва да лекуваме и да ги оправим. Някои страдаха от епилепсия, други от рак, едни от това, други от онова, заплатили са си, като са получили всички тези заболявания и неприятности. Някои дори са се озовали в лудницата. Така че ще ви помоля: не се идентифицирайте с тези гуру.

Даже да сте платили – забравете това. Няма значение. Не се идентифицирайте с тях. Идентифицирайте се с вашето Себе. То е ваша собственост, ваше е, трябва да го знаете. Това е смирената Ми молба към всички вас. Бог да ви благослови. Много ви благодаря. [Йоги: Има ли въпроси?] [Въпрос: Намерих известна полза от една тибетска бръмчаща медитация, наречена Нада Брахма.

Тя съвместима ли е със Сахаджа Йога?] Ни най-малко. Ни най-малко. Виждате ли, с тази Нада Брахма, ползата от нея е, че бръмчите ли, бръмчите така, и ще дойде ден, когато главата ви ще бръмчи непрекъснато. Сега ще ви кажа коя е причината за това, а тя е следната: да речем, че казваме нещо, например започваме да повтаряме „Аум” или „Хм” или нещо друго –но не ставаме това. Да речем, че казвам: „Аз съм управителят на това място” – то превръщам ли се в това? Ако кажа, че съм „Аум” – ставам ли това? Казвайки нещо, превръщаме ли се в него? Заявявайки нещо, ставаме ли това? Нещо трябва да се случи вътре в нас.

Докато това не се случи, няма смисъл, всичко е само външно. Можете да изричате, каквото си искате. Някой може да каже, че е имал полза, понеже е казвал молитви. Не е там работата. Вие трябва да получите пълна трансформация. Освен това тези неща са много, много опасни, понеже в Тибет сега например самият Лама е неразбория, казвам ви, той е голяма неразбория. Бях в Китай със съпруга си и бях наистина удивена – може да го наречете пропаганда или каквото и да е – да видя как в Лхаса този човек е натрупал толкова богатства, че могат да се сравнят с богатствата на папата. Пиеше си виното в чаша от чисто злато, цялата в обков и имаше много такива. И чинията му беше златна, и всичко беше от истинско злато. И откъде вземаше тези пари?

Представяте ли си – от тибетците, които са много бедни хора. Толкова са бедни, нямат дрехи, нищо, с което да се облекат. Не казвам, че комунизмът е нещо много хубаво, а че тези хора наистина ги експлоатираха. Тази показност в Лхаса така добре отваря очите. Господи! Тези хора са ограбили бедните и са ги накарали да страдат толкова много. Ако сега посетите Тибет, ще бъдете удивени. Хората не знаят, те са така объркани. Не разбират. Дали са всичко, което са имали, на г-н Лама.

Сега той обикаля по целия свят и никой не знае на какво е способен. Каква облага можете да получите? Това е мит. Основната облага тук е, че ставате господар и водач на себе си. Знаете всяко едно нещо. Знаете какво е Кундалини, знаете как да давате Себереализация на другите и всичко, което трябва да правите. Това е главното. В началото се чувствате добре с всяко нещо, дори с пиенето. По същия начин, ако пеете с бръмчене нечие име, може и да сте обладани за известно време и да се чувствате наред. Същия проблем има и в Трансценденталната медитация.

При нея хората казват някои мантри и на първо време се чувстват релаксирани, понеже някой друг идва в съзнанието им, поема управлението и започва да направлява действията ви. И когато започва да направлява вашето шоу, се чувствате релаксирани. Но работата не е в релаксацията. Вие не ставате господар и водач на себе си. Работата се състои в следното: когато станете едно с Цялото, тогава сте релаксирани, понеже нищо не се изтощава. През цялото време сте релаксирани. Но вижте как изглеждат тези лами, едни сбръчкани, знаете, можете да броите бръчките им една по една. Ужасни хора. Не можете да кажете, че са нещо велико. И какво добро са сторили?

Не съм видяла никой лама да стори добро на някого. Веднъж имах възможността да седя до Далай лама на една вечеря, когато съпругът ми беше с министър-председателя и го бяха поканили заради премиера, и тъй като съпругата на министър-председателя не би седнала до ламата, затова Аз седях до него и усещах такава горещина. А министър-председателят беше Лал Бахадур Шастри и само можа – той знаеше за него, за Мене - да попита: „Много ли ви е горещо до него?” Понеже самият Шастри беше реализирана душа. Отвърнах: „Да, ужасна.” Той каза: „Добре тогава, сложете министъра на външните работи да седне помежду ви.” Накара Ме да седна от другата страна, а там седна министърът на външните работи. Докато не сте реализирани, не знаете. И трябва също да ви кажа, че когато ходите при тези хора, за вас става трудно да получите Себереализация – има го и това, защото те създават проблем вътре във вас. С всяко усилие прибягвате до симпатиковата нервна система. При всяко усилие, както ви казах, отивате в симпатиковата нервна система, така че вашият симпатикус се активира. Когато симпатиковата нервна система се активира, се измествате или наляво, или надясно. Когато се изместите наляво, отивате в колективното подсъзнание.

Това е мястото в нас на всичко мъртво, от нашето сътворение. А ракът, както ви казах вчера, се причинява от същности от тази област. А ако тръгнете надясно, повечето от тези лами ви отвеждат надясно. Знаете ли, че Хитлер е бил ръководен от лама? Далай лама беше неговият гуру. Той го научи как да завладява умовете на хората и да ги въвлече във всичко това. Това е всеизвестен факт. Неговият гуру беше Далай лама. Такива са всички тези лами. Но когато сте реализирани, едва тогава ще узнаете какво са те.

Така внучката Ми, когато беше около петгодишна – тя е реализирана душа, докато дъщеря Ми и зет Ми не бяха реализирани души. И веднъж отидоха в Ладак, където ламата седеше, видите ли, на една височина. И всеки отиваше и му се кланяше, а внучката Ми не се харесваше това. И когато родителите й отидоха да му се поклонят, тя много се разгневи – а беше едва петгодишна. Хвана ръцете си отзад и застана ето така пред него. Каза: „Като носиш тази дълга роба, да не мислиш, че си станал реализирана душа? Не си. Нямаш работа да караш хората да ти се кланят. Нямаш право.” Родителите й бяха така стреснати и смутени, казаха: „Не говори така...” - Не, защо му се поклонихте? На него не трябва да му се покланяте.” Представете си само!

Но докато не сте реализирани... Много е трудно също, понеже те правят много хубави оферти, имат много добри рекламни агенции. Така когато неотдавна бях в Испания, бях много шокирана. Сега тези лами са намислили да ни карат да ходим в пустинята Гоби, Представете си само! Пустинята Гоби е такова място, че ако повървите и една миля, с вас е свършено. За нирвана трябвало да отидете в пусинята Гоби. Та те сега вземат всичките пари на хората, подготвят ги хубавичко и повеждат тълпи към пусинята Гоби. Горките хора вървят към смъртта си – а го наричат „това е нирвана.” Те никога не се завръщат. Отишли са в нирвана, не са се завърнали. Така го правят те. Идваха при Мен хора в Лондон – един от тях се казваше Омкар.

Беше му дадено името Омкар от някого – не знам кой лама му е дал това име, понеже по принцип при тях няма име Омкар. Затова го попитах: „Кой ти даде това име?” Той отговори: „Ходих в един манастир.” И какво се случи? Всичките му кости бяха изпотрошени. Той каза: „Биха ме по гърба.” Представете си само. Как е възможно? Всичките му кости бяха изпотрошени. И беше невъзможно да му се даде Себереализация, понеже физически не беше възможно. Но бавно и постоянно сега се възстановява. Като луд е. Как може някой да е толкова жесток? Та мислите ли си, че тибетците са много реализирани души?

Какво има да се научи от тибетците? Не всеки чужденец следва да е учен или мъдрец Не всичко написано в книга е непременно свещено писание. Трябва да разберете, че всички тези неща са се появили едва след смъртта на Буда. Това се е случило с всяка една религия, с всяка една велика личност, дошла на тази земя, това се е случило. Но в старите пещери светците, живели след Буда, са написали, че това е едно спонтанно събитие. А Буда не е говорил за Бог, защото си е казал: „Първо да говорим за Себето. Защото ако заговорим за Бог, хората веднга ще започнат да си мислят, че са станали Бог. По-добре да говорим за Себето; нека получат Себереализация. Докато не получат Себереализация, как ще разберат Бог?” Наричат се, наричат Го Анишвар, което ще рече, че Той не вярва в Бог, атеист е – а не е така. Той просто преднамерено направи това, понеже си помисли, че ако говори за нещо далечно, тогава хората ще живеят в един въображаем свят.

Така че подходи практично, искайки хората първо да получат Себереализация, а след това познанието за Бог. Тъй както за един сляп човек няма смисъл да му се описва нещо, преди първо да му се каже: „Трябва да получиш зрение.” Онзи ден една жена от будистката медитация дойде и не можа да получи Себереализация, съжалявам, макар че можем да го постигнем постепенно; но тя не успя да я получи. Защото, вижте ли, Буда пребивава в нас ето от тази страна, here. тук. И тази част много се издува, когато правите будистка медитация и трябва да я намалим с определени мантри, по друг начин не може да се свие. Трябва да се работи много за такива хора – няма значение. Тъй като всички вие сте търсачи, ваше право е да я получите и Аз съм тук, за да работя за вас. Други въпроси, моля? [Жена от публиката говори за това, че хората не искат да знаят за Духа.] Да, това е проблемът в Англия.

Знам, знам. Зная, че това е проблемът днес - хората не искат да знаят и са твърде скептични. Но сега нещата се изработват добре. Виждате ли, в края на краищата Бог също е загрижен хората да я получат. Сега ще ви кажа как става. Както онзи ден, Аз не бях там, но съпругът Ми беше на представление с един който, който казал, че усеща хладен полъх – виждате ли, описвал е полученото откровение. Казал: „Изведнъж усетих хладен полъх в гърба, не знам какво беше това, но се почувствах много успокоен, а и много хора се чувстват успокоени, когато са с мен.” Той не знае нищо за това, понятието му за хладния полъх е смътно, обаче той го е почувствал. Това е откровението, което си представя. А тъкмо преди това, един-два дни преди това, разговаряхме по този въпрос помежду си и Ме запитаха: „Майко, от колко души имате нужда, за да се задейства този синдром?” Как се нарича той? Синдромът на стоте маймуни.

Надявам се, че сте чували за него, че когато сто маймуни се научат да правят нещо, всяка маймуна навсякъде започва да прави същото нещо. Казах: „Ще стане много скоро.” И представете си само, този човек започнал да усеща хладния полъх по гърба си. Отишъл и в телевизията, а в телевизията били много, много скептични, както казвате, извънредно много. Това не Ме обезпокои особено. Казах: „Времето само ще дойде” – защото не вземаме никакви пари и не можем да плащаме с пари за тези неща. Сега когато някой ги срещна и им каза, че се е състояла тази програма и че има някой, който знае всичко за това нещо, те веднага дойдоха при Мен. И сега искат да направя програма. И когато започне да става така, хората ще идват. Неприятността е в това, виждате ли, че егото на хората е голяма бариера. Много са нечувствителни.

Дори, да речем, страни с традиции като Рим и Египет намирам, че са много по-чувствителни спрямо Божественото, отколкото към абсурдни неща. Ще се учудите, че в Рим понастоящем – ние седим тук и мога да ви кажа – в Рим никой гуру не е имал успех. Никой гуру не е имал успех. Но когато отидох там, само като видя Моята снимка, просто виждайки Моята снимка, кметът бе така удивен. Той заяви: „Това е Божественото” – само като видя Моята снимка. И се зае с работата, даде ни залата безплатно, публикува съобщение и направи толкова много афиши, погрижи се за всичко. И в Рим всичко се развива чудесно. Но не и в Англия. Тук работя от цели десет години, но англичаните са трудни хора. Нищо, пак ще стане.

Също и в Египет. Египет също е място, където хората държат на традициите. Друга такава страна е Гърция. Те са големи традиционалисти, а при традициите човек се учи от грешките си. Вярвате в Разпутин, вярвате в това или онова; и после започвате да разбирате истината и как я постигаме. И така стигат до това. А тук хората само четат ли, четат и до никъде не стигат, толкова са объркани. Не ги упреквам за всичко това. Но трябва да кажа, че е необходимо да приемат реалността и да се опитат да разберат, че, първо на първо, не може да се купи, както и не може да се постигне с труд. Тя е спонтанно, живо действие на живия Бог.

Това трябва да разберем. И щом разберем това, всичко ще се изработи, сигурна съм. Разбирам, че хората са такива. Ще се учудите, че в Англия съм работила цели десет години, а нямаме толкова много йоги тук, колкото в други, други страни. Дори за учудване Франция е по-добре. Много е по-добре Франция, и Швейцария е много по-добре. Но на Англия това много й липсва, а работя толкова много тук. Индия, разбира се, е хиляда пъти по-добре. Но няма нищо, ще стане. Англичаните са своего рода много уравновесени – понякога прекалено уравновесени, виждате ли!

Едно добро нещо при тях е, че умеят да се смеят сами на себе си. Така че може да се изработи. [Въпрос от публиката, повторен от един йоги: Тя казва, че Вие твърдите, че гуру често причиняват повече вреда, отколкото полза. Как да знаем дали Вие няма да причините повече вреда, отколкото полза?] Да, разбира се, може би, бих могла да причиня несъмнено; този въпрос трябва да остане открит. Но можете да говорите с хората, които... Винаги, когато отивате при гуру – всъщност видяла съм, че когато идвате при Мен, Ми задавате въпроси, а когато отивате при тези хора, се впускате прибързано, съвсем безразсъдно. Познавам хора, които са платили шест хиляди лири, за да отидат в Швейцария дя ядат само картофи, само водата от варените картофи. И са живели там, без да зададат нито въпрос. Това е един от белезите, че сте свободни. Второ, нужно е да знаете за другите, другите, които са били при Мен, какво се е случиило с тях.

Трето, трябва да знаете защо да ви навреждам? Каква полза бих имала? Защото не вземам пари от вас, нищо подобно. Слава Богу, живея достатъчно добре. Наистина съм заможна и нямам нужда никой нищо да Ми дава, тогава за какво да ви навреждам? В другия живот, който водя, се намирам на много високо равнище, та защо да идвам при вас? За какво? Какво бих спечелила от вас? Така че доверието към Мен се установява чрез последователите Ми. Вие никога не виждате последователите.

Просто се впускате безразсъдно, понеже сте хипнотизирани. Дори не се замисляте. Дори не задавате въпроси. Попитах ги: „Защо не задавахте въпроси, защо вземате шест хиляди лири?” „О – отговориха – Майко, бяхме като в мъгла.” И този, който оглавяваше тази организация в Шотландия, получи епилепсия, дъщеря му получи епилепсия, жена му получи епилепсия, и той беше така – той после дойде при Мен. После дойде при Мен в това състояние и го взех, и ги взех в дома Си да ги лекувам. Тези, които са били при Мен, както д-р Уорън е бил – той страдаше от високо кръвно налягане и всякакви други неща, излекува се и не само се излекува, но и сам е излекувал много хора. И толкова много има тук, на които им е било помогнато. Хора, които са били алкохолици и наркомани, всички те са се оправили. Трябва да говорите с тях и да видите какви са, да чуете как говорят, какво знаят. Но при всички други гуру – там е такава йерархия, че дори не можеш да стигнеш до тях.

А този, който говори, е научил всичко наизуст и повтаря нещо, няма нищо спонтанно, нищо; и те нищо не знаят за това. Така че най-напред трябва да се установи доверието. Но това не го правите с никой друг, само с Мен. Това е добър знак за Мен, че съм ви дала Свобода. [Въпрос на публиката: Тя казва, че нали всички пътища водят към Рим. Говорихте за Далай лама. Какво не е наред?] Не, някои обаче водят към ада. Трябва да го знаете. Всеки не води в Рим, а може да води и в ада.

Естествено всички пътеки водят в Рим, ако този, който ви води по тях е правилният водач, ако е правилният водач. Не можете да отидете в ада и после, да речем, да се върнете в Рим. Не можете. Но тези, които са правилните водачи, могат. Те не вземат пари, не го правят. Те ви дават Реализация. Правят ви нещо различно. Правят ви праведни, добродетелни и велики. Това е съвсем различно нещо – не като онези, които само проповядват нещо или заявяват нещо. Те не трупат богатства.

Виждате ли, те уважават себе си, не са паразити. Не живеят на ваш гръб. Колко спечели Христос? Имате великия пример на Христос. Защо отивате при някой друг? Вземаше ли Той пари? А беше предаден за тридесет рупии. Христос каза: „Не трябва да имате лъстиви очи.” Бих искала да знам какви са тези християни, кои са тези християни, чиито очи не са лъстиви. Имате ли невинни очи? Няма ли лъст и алчност в очите ви?

Погледнете в себе си. Тези, които говорят за тези неща, имат всички тези и много по-големи грехове от вашите. Как могат те да ви подобрят? Самите те живеят от чуждата собственост, от парите на другите. Вие бихте ли живели от нечия чужда собственост и спестявания? Те изкарват децата от домовете им, които са продадени и остават на улицата. Вие бихте ли направили това? За когото и да било? Да вземате пари от бедните, бихте ли го сторили? Вие сте така добри!

Трябва да го разберете. Помислете малко с мозъка си. Когато обаче получите Реализация, очите ви стават невинни. Очите са така могъщи. Дори само като погледнете някого с тези очи, можете да дадете Реализация. Можете да лекувате. Ето онзи ден, дойде един – как му беше името, дето дойде в ...? Та един журналист дойде и попита: „Говори се, че можете да лекувате хората.” Отговорих: „Добре.” Тогава той каза: „Има една жена, която страда от агорафобия, така че не иска да излиза от къщи,как ще я излекувате?” Отговорих: „Добре, щом не може да дойде тук, дайте Ми снимката й, Аз не мога да отида в дома й” – един вид Ме предизвикваше. Казах: „Добре, донесете Ми снимката й.” Той Ми донесе снимката й. Само я погледнах. „Така е от десет години” – каза той.

И добави: „Трябва да я излекувате.” Отвърнах: „Добре, ще опитам. Тази болест поне лесно се лекува.” Добавих: „Само трябва да не я безпокоите една седмица.” Но той, виждате ли, не издържал, отишъл като един съдия-следовател да види какво става. И като стигнал до дома й, нея я нямало. Била излязла с мъжа си да се поразходи. И сега той ще напише една хубава статия за това. [Въпрос: Виждате ли Себе си като духовен лечител?] Не, съвсем не. Не и лечител. Изобщо не съм лечител. Аз съм някой, който иска да ви даде Себереализация.

Не става въпрос за духовно лечителство. Духовното лечителство бива два вида: единият е, разбира се, чрез хора, които са реализирани души. Както онзи ден, когато отидохме – всъщност срещнахме един човек. Къде беше, където един шофьор на такси дойде с нас?) [Йоги: В Нотингам.] Аха. Таксиметровият шофьор, който дойде в колата – знаех, че е реализирана душа. Той направо Ме заговори. И той чувстваше тази близост. Запитах го: „Боцкат ли ви пръстите понякога?” Той отговори: „Да, много.” Попитах го: „Лечител ли сте?” „Да – отговори.

– Лечител съм. И добави: „А откъде знаете?” Попитах: „Чувствате ли се много виновен?” - „Да.” О – казах, – знам това.” Той пак попита: „А откъде знаете?” I Отвърнах: „Знам някак си. Но вие искате да разберете за това.” Понеже беше реализирана душа. Беше реализирана душа. Но има и лечители, които не са реализирани души. Това са хората, които използват (мъртви) духове. Те се тресат пред вас и викат, а това е много опасно. Една реализирана душа няма нужда да прави нищо. Само да ви докосне, и ще сте наред. Няма нужда да се тресе и да го прихващат бесните.

Тъй като сте толкова наивни, трябва да кажа, затова има такъв проблем. Извънредно наивни. На запад имаме едно много развито дърво, но не и корени. Не знаем нищо за корените. Самата Аз бях много удивена, защото няма никаква представа за това. Но не и в Индия – индийците това го знаят. Знаят го. Така тук полагат мъртвите в църквата. В Индия никой не би положил мъртвец в църквата – та това е свято място, как така ще слагате мъртъвци там? Но така си е. Наивни сте, знам, и въпреки това, тази наивност, сте при все това много непреклонни.

Обаче какво да се прави: понякога за Мен това е труден въпрос. Но няма значение, ще стане. Моля? [Въпросът не се чува.] Какво казва? [Йоги повтаря: Бихте ли обяснили какво разбирате под тази енергия, която се издига по гръбначния стълб? Не е ли всъщност като едно пощипване нагоре по гръбначния стълб? (към питащия: Искате да кажете от физическо естество?)] [Питащият: Чувство на благоговение.] Да.

Чувство на... благоговение? [Йоги: Да, той изразява чувството, което можете да имате по гръбначния стълб, като чувство на благоговение и иска да каже... ] Не, няма нищо такова, – не съм срещала такова нещо. Не знам, това е –не става по този начин. Виждате ли, когато Кундалини се издига, не чувствате нищо, нищо подобно. Единственото, което чувствате, е хладния полъх над главите си. Разбирате ли? И по дланите си чувствате как тече един хладен полъх. Но отначало може да почувствате и малко горещина, понеже ако имате твърде много горещина в тялото си, бихте могли да почувствате да излиза малко топлина. Понякога тези, които са много нервни, малко потрепват – и това е всичко. Но такова никога не съм срещала, то е нещо странно, дошло кой знае откъде.

Виждала съм всякакви пермутации и комбинации при хората. Така един човек, който седеше на пода с обърнати към Мен стъпала – в Индия това не се прави. Казаха му: „Как можеш да обръщаш стъпалата си към Майка? Така не се прави.” Той заяви: „Не, моята Кундалини е събудена и ще скоча като жаба.” Попитах го: „Кой ти каза?” Той Ми показа книга от този гуру, в която пишеше, че ще скачате като жаба. Можете ли да си представите? Попитах го: „Жаба ли ще ставаш сега?” Всякакви чудесии – нямате си представа какви неща се публикуват по цял свят. [Йоги: Да, той иска да узнае как се предизвиква това събуждане – събуждането на Кундалини.] Това е много просто, както вече ви казах, както покълването на семето. Това е Моя работа. Но когато съм я свършила, вие също трябва да я вършите.

Нали? Обещавате? [Въпрос: Вие казвате, че фалшивите гуру и учители могат да ни отведат в ада. Можете ли да определите ада?] Сега, в това хубаво време, защо искате да знаете за ада? Виждате ли, той е описан много добре, ако прочетете някой от великите поети. По-специално, бих казала, прочетете Уилям Блейк. Става ли? Толкова много е описван, защо искате...? Аз искам, искам вие да влезете в Божието царство.

Адът е, когато казвам „в ада” – можете да получите епилепсия. Виждала съм хора да получават епилепсия, други да полудяват, да напускат домовете си, да бягат, да се бият с всеки, да убиват и да се убиват, да убиват родителите си, да беснеят, да се отдават на наркотиците 00:54:50:17 00:54:52:20 и на всякакви саморазрушителни неща. Имам предвид саморазрушителни, в една дума. Ясно? [Въпрос: А какво ще кажете за хората, които страдат от тези неща от рождение?] Да. Наистина. Щом страдат от това, значи причината е в нещо друго. Но те страдат, нали? Докато тези, които не страдат и са нормални, но ходят при тези гуру, плащат им пари и получават това, те поне ще държат ли тези велики гуру отговорни или не?

Какво, какво? [Въпрос: Мислите ли, че няма други гуру, които са...?] О, много са! Има много. Но те не се намират на пазара. Много, много повечеса. Много...Моля? [Йоги: Има ли такива, които могат да ви бъдат полезни?] Да ви бъдат от полза? За всеки?

Да, полезни са. Но вижте сега, в тази навалица, Аз ви говоря, а вие Ми задавате десет въпроса. Те са нетърпеливи. Нямат никакво търпение. Казвам ви, те са така нетърпеливи, всички тези гуру, просто си нямате представа. Просто не могат да търпят. Казах на един човек да отиде в Америка, много го увещавах, понеже нямах време да ходя там. След три дни избяга оттам. Заяви: „Нямам време зе тези глупави хора.” Просто се отказа, виждате ли. Тъй като съм Майка, Аз имам търпение към вас.

А тези гуру нямат търпение към вас. Какво трябва да направя? Те Ми казват: „След дванадесет години ще дойдем да Ви помагаме, Майко.” Те много добре Ме познават. Те са толкова много, толкова много. Срещали са някои, но не искат да говорят с хора, които са... които смятат за глупави. Какво да правя сега? Те мислят, че всички търсачи са глупави хора. Какво да сторя Аз? Те нямат търпение. Трябва да имате Майка, която да има търпение, не е ли така?

Да. Няма край това, дете Мое. Тези въпроси са безсмислени. Със задаване на въпроси няма да получите Себереализация, трябва да ви кажа. Не ви гарантирам. Не ви гарантирам. Ако я получите, това ви е късметът. Ако не я получите, това ви е късметът. Така че внимавайте. Няма нужда от дискусии и спорове – с аргументи няма да я получите.

Чуйте Ме. Какво ще спечеля от вас? За първи път тук имате толкова много въпроси. Мисля, че наоколо трябва да има някои преродени римляни. Не мога да си го обясня по друг начин. Искам да кажа, че никой не Ми е задавал толкова много безсмислени въпроси. И да поддържа тези фалшиви гуру, които са ви взели парите, объркали са толкова много хора; да поддържа сатанинските сили. Учудващо е, нали? Но нищо, няма значение. Сега, казах ви вече, че Аз съм – край.

Ако искате пак да дойда в Бат, моля ви, спрете сега да Ми задавате въпроси. Я да видим колко ще получат Себереализация тук. Това е главното. Главното не е... Вашата Кундалини ще отсъди – нека видим. Преди вие да отсъдите за Мен, тя ще отсъди за вас. Нека видим колко от вас ще получат Реализация. Не мога да ви обещая. Това е главното, трябва да ви кажа. Добре. Да видим как работи това.

Каквото и да съм казала, забравете го сега. Нека бъдем в добри отношения. Тоест вие не трябва да се чувствате виновни за нищо, каквото и да съм казала. Може да сте ходили при някой гуру, може и да сте правили нещо, смятано за неправилно – няма значение. Просто го забравете. Сега останете в настоящето. Трябва да бъдете в настоящето, за да получите Реализация – това е най-важното. Родени сте на тази земя, за да бъдете това, вие сте човешки същества, за да бъдете това. Не сте тук само за да пропилеете живота си. И като Майка трябва да ви кажа, че трябва да сте смирени спрямо това.

сте в съвсем друго царство. Тук нищо не се продава, това не е магазин. Това тук е храм. А в храм следва да сте смирени и да получите Реализация: това трябва да е вашето твърдо желание. Но колко ще я получат, това не мога да кажа. Съжалявам, не мога да обещая на всички. Но ако стане за някои, ще съм много доволна. Това е Моята работа. Сега нека да преминем към съвсем прости неща, без да задаваме повече въпроси. Няма нужда да се безпокоите за това.

Ако не сте задали някой въпрос, това нищо не пречи нито за вас, нито за останалите. Казвам ви, и сто въпроса да зададете, това нищо няма да промени. Трябва да кажа, че досега никой не е попитал нещо смислено и по-добре спрете да задавате въпроси. Твърде добре ги разбирам тези неща. Нека сега го направим по начина, по който действа. Да го направим по начина, по който се получава. Ако сте търсачи и ако сте в настоящето, сигурна съм, че ще я получите. Сега забравете за миналото. Забравете за миналото. Още за едно нещо трябва да ви помоля, както направих вчера – да не се чувствате виновни за нищо, понеже вината идва от миналото.

Така че забравете за миналото и заявете, че не сте виновни. Много от вас са добри и ще я получат. За целта трябва да заявите: „Аз не съм виновен.” Трябва да Ме наричате Шри Матаджи, когато се обръщате към Мене, което е трудно. Можете да Ме наричате Майко за по-просто – както ви харесва. И така трябва да кажете: „Майко, аз не съм виновен”, преди да започне този процес. Трябва също да се смирим в сърцата си, и понеже скаме да навлезем в Божието царство. Но ако постоянно атакувате този, който иска да го направи, как ще отидете там? Как ще влезете в него? Погледнете само. Какво е вашето отношение?

Правилно ли е? Нито е честно, нито е справедливо. Добре. И така, да свалим обувките си, за да бъдем подпомогнати от Майката Земя. Един от най-важните елементи е Майката Земя. Кундалини се помещава в сакралната кост, а долните чакри са направени от елемента на Майката Земя. Така че просто свалете обувките си, за да ви е лесно да докоснете Майката Земя със стъпалата си. Майката Земя е много важна. [Йоги: Който не желае да направи този опит, моля да напусне сега. Който не желае ... ] Напуснете.

Не пречете на другите. Бъдете така добри. Бъдете любезни. Трябва да сте учтиви. Не пречете на другите. Щом не искате да я получите, много добре. Всичко е наред, можете да си ходите. Онези, които бяха вчера в Бристол, знаят как с часове работих усърдно над толкова много хора, за да им дам Реализация. А е такава неблагодарна работа. Казвам ви, неблагодарна работа е, защото докато не се установите, то е такова пилеене, така е, страхотно пилеене.

Нищо не излиза от това, понеже им даваш Реализация, а те не се установяват и е само пилеене. А нямат значение нито възрастта, нито расата, нито общественото положение. Щом сте човешки същества, се получава – толкова е просто. Сега само поставете ръцете си с обърнати нагоре длани на скута си, без нищо да ви причинява неудобство, докато седите. Това е важно, защото не искам нещо да ви притеснява и затова да се движите. А сега трябва да свалите обувките си, моля, понеже понастоящем тук има тибетски проблеми. Ако желаете да получите Реализация, свалете си обувките, ясно? Да, просто ги свалете. Така е по-добре. Чорапите, да.

Ще е по-добре, тъй като искам да работя над вас, вие определено сте търсач, нали? Поставете ръцете си ето така. Да. Хмм. Започваме. Сега. Въпреки всичко, добре е. Не е толкова зле. И така лявата ръка, както ви казах, представлява лявата, емоционалната страна, а дясната страна е ръката, която представлява действието. Сега това е желанието, което имаме, желанието. И трябва да поставим ръката на желанието отляво ето така, все така с длан нагоре, докато трае процеса на отпускане на чакрите ни.

Понеже някои чакри са издути и трябва да се отпуснат. Можете да го направите сами, Аз ще ви кажа как да го направите. Те са – от лявата страна ще докосваме тези центрове. Един от тях е в сърцето, където обитава Духът. Друг един е в горната част на корема. А друг е в долната част на корема – и всички те са от лявата страна. Друг пък е тук – той е този, който блокира, когато се чувствате виновни. Ето тук, от лявата страна на врата. А друг е ето на това място и може би тук ще трябва да помолим. А след това стигате тук на фонтанелната кост, където ще ви помоля да поставите дланта си над фонтанелната кост.

В момента е гореща, но ще се оправи. Нека да го направим. Много е просто. Трябва да държите очите си затворени през цялото време, защото тук няма хипноза, нищо подобно. Трябва да се случи във вас. Вниманието се насочва навътре и е по-добре да държите очите си затворени, понеже ако очите ви са отворени, Кундалини може и да не се издигне. Това не ви смущава, не ви създава никакво неудобство – нищо подобно. Чувствате се напълно отпуснати, чувствате се добре. Добре. Сега да затворим очи.

Първо на първо, моля, не се чувствайте виновни за нищо, нито че сте задавали въпроси или нещо друго, не се чувствайте виновни. Каквото и да съм казала, просто го забравете. Бъдете добри със себе си. Бъдете много добри със себе си. Трябва да уважавате себе си. Сега на този етап поставете дясната си ръка на сърцето, от ляво. Лявата страна е сърцето, така че поставете дясната си ръка на сърцето. Дръжте очите си затворени и се опитайте да погледнете в сърцето си, в смисъл насочете вниманието си върху сърцето и кажете – сега трябва да Ми зададете един истински въпрос, който е смислен въпрос. Задайте въпроса: „Майко, аз Духът ли съм?” Задайте го три пъти: „Майко, аз Духът ли съм?” Попитайте три пъти: „Майко, аз Духът ли съм?” Лявата е твърде много, лявата... Хм.) Сега вдигнете тази ръка – искам да кажа свалете тази ръка на корема, в горната част отляво.

Свалете ръката отляво, в горната част на стомаха. Тук има друг център, центъра на Първоучителя. Когато се трансформирате, ставате Духа, ставате господари, ставате Гуру. И сега естествено задавате един друг въпрос: „Майко, аз свой собствен господар ли съм?” Задайте въпроса: „Майко, аз свой собствен господар ли съм?” Задайте го три пъти. Това е смислен въпрос. Вие сте свои собствени господари, нямате нужда от друг господар, нищо подобно. Аз не съм ваш господар, Аз съм просто ваша Майка, това е всичко. И така след като сте задали този въпрос, сваляте още ръката си на долната част на корема. Това е много важен център, наречен Свадхистхан, който се грижи за аортния сплит в човека. Сега натиснете с пръсти и тук кажете – понеже тук, трябва да призная, Аз не мога да пристъпя вашата воля.

Свободни сте да избирате. Ако искате да получите истинското познание, трябва да помолите за него, Аз не мога да ви го наложа. И така трябва да кажете: „Майко, моля Те, дай ми истинското познание, дай ми чистото познание. Искам чистото познание, науката на чистото познание” – което е друго значение на думата „йога”. Трябва да кажете това шест пъти, понеже този център има шест венчелистчета. Има също шест сплита, подсплита в аортния сплит. Ужасно! Ляв Свадхистхан. Хм – ето. Пак се чувствате виновни.

Моля ви, не се чувствайте виновни. Моля ви, не се чувствайте виновни. Не се чувствайте виновни за нищо. Нищо лошо не сте направили. А, сега е по-добре. Сега отново издигнете ръката си на горната част на стомаха, където е центърът на Първоучителя. Тъй като помолихте за техниката, ще ви кажа, че в този център трябва да заявите, да кажете: „Майко, аз съм свой собствен господар.” Просто го кажете. Трябва да кажете десет пъти с пълна увереност, повторете: „Майко, аз съм свой собствен господар.” Тъй като има десет подсплита, като десет валенции, имаме тези десет подсплита. Ах! Забравете вашите учители.

И забравете цялото робуване. Ха! Добре. Добре. Хубаво. Десет пъти. Добре. Десет пъти. А сега повдигнете дясната си ръка на сърцето, отново на сърцето. Тук обитава Духът.

Отново според техниката твърдите – това е мантрата, която трябва да кажете на това място: „Майко, аз съм Духът.” С пълно смирение, с цялата си слава трябва да приемете, да заявите: „Майко, аз съм Духът.” Добре е. Много добре. Трябва да повторите това дванадесет пъти. Но не се чувствайте виновни. Сега трябва да ви кажа, че Бог е Океанът от любов. Той е Океанът от състрадание. И най-вече Той е Океанът от прошка. Така че, моля ви, не се чувствайте виновни, защото какъв грях може да сторите, който Той да не може да прости? Предизвикваме Неговата сила на прошката, когато се чувстваме виновни. Моля ви, не се чувствайте виновни. Без да се чувствате виновни, кажете: „Майко, аз съм Духът.” Спада.

Добре. А, така е по-добре. Дванадесет пъти, понеже има дванадесет венчелистчета. Лява Набхи. Повече е отляво е, добре. Няма нищо от дясно. Ах! По-добре е. Но твърде много лява Набхи. Тръгва се оттук. Сега повдигнете нагоре ръката и я поставете, дясната ръка – трябва да преместите дясната ръка, докато лявата е насочена към Мен – поставете я от ляво на врата си, в основата му, като почти докосвате гръбнака си от ляво и леко притискате.

Тук, из отпред – трябва да го направите, поставете ръката из отпред, не из отзад, а из отпред – дръжте здраво. Тук сега трябва да кажете с пълна увереност, с цялата любов и разбиране към себе си: „Майко, аз не съм виновен.” Моля ви, повторете го шестнадесет пъти. И ако се чувствате твърде виновни, по-добре го кажете 108 пъти, за да се самонакажете, ако твърде много се отдавате на това. (Добре е. Качва се до Агнйа. Ах!) Сега издигнете ръката горе на челото напряко. Дръжте с нея челото. Тук – знаете, както ви казах, това е центърът на Христос – трябва да простите на всички. Някои могат да кажат: „Много е трудно, Майко, как можем да простим?” Но това е мит, дали не прощавате на някой или му прощавате, понеже ако не му прощавате, страдате вие, а не другият. Така че, моля ви, кажете: „Майко, аз прощавам на всички.” Ще се учудите, когато кажете това от сърце, този център ще се отвори.

По-добре е. Сега ако все още се чувствате виновни, добре е да поставите ръката си отзад на главата. Дръжте я опъната – всички вие трябва да го направите – и кажете веднъж завинаги: „Боже, прости ми, ако съм сгрешил нещо.” Веднъж завинаги, но не се чувствайте виновни, след като сте го казали, също не и преди това. Просто кажете: „Боже, прости ми, ако съм рекъл или сторил нещо срещу Теб.” Дръжте с ръка задната част на главата си. Задната част на главата я наричат оптичен дял. Три пъти. Но не се чувствайте виновни.Моля ви, не се чувствайте виновни. Това е много важно. Пак се връща към вината. Подобрява се. Хм – издига се.

Помолете от сърце: „Ако съм сгрешил нещо” – не изброявайте нищо, просто го кажете в общ смисъл. Не изброявайте какво сте сгрешили, каквото и да сте сгрешили. Моля ви, не изброявайте. Просто кажете: „Ако съм сгрешил нещо, моля Те, прости ми.” Това е всичко. Тъй като вие сте Духът и щом сте Духът, какво можете да сгрешите? Трябва просто да станете Духа, това е всичко. Издигате се от тинята като лотос. Ха! Поставете сега ръката си на върха на главата, на фонтанелата, която е била мека, когато сте били дете, и която се нарича още талу. Сега притиснете с длан и движете скалпа.

Тук отново – още едно част от Йога – не мога да пристъпя вашата воля, понеже вие трябва да се издигате в собствената си свобода и величие. Затова трябва да заявите, че желаете вашата Реализация и че Аз трябва да ви дам Реализацията. Трябва да кажете: „Майко, аз желая моята Реализация. Моля Те, дай ми Реализация.” И трябва да го кажете седем пъти, понеже тук има седем центъра,седалището на седем центъра в мозъка. Така. Натискайте силно и въртете по часовниковата стрелка. Натискайте силно това място и – с дланта. Сега моля, свалете ръката, спуснете я долу. Повдигнете лявата ръка и проверете има ли хладен полъх, който излиза оттам. Придвижвайте я по-нагоре и по-надолу.

Насочете вниманието си тук. На около четири – пет инча (20 – 25см). Просто я движете нагоре и надолу. А сега сложете другата ръка. Опитайте с тази ръка. Над върха на главата. Това е всичко... Понеже толкова много Сахаджа йоги са тук; но не зная дали тези хора го усещат. Сега пак сложете другата ръка така. [Духа в микрофона.] Като планина е. Моля, сменете ръката отново.

[Духа в микрофона.] Чувствате ли хладния полъх? Сега за ваша информация много хора, които са реализирани души, са дошли в Бат. Те ще се погрижат за вас. Можете да поставите ръцете си ето така. Тези, които не чувстват хладния полъх, вдигнете първо ръце. Вдигнете високо ръце. Добре. Елате сега. Сахаджа йогите трябва да дойдат да им помогнат.

Чувствате ли хладния полъх? В главата? По главата. Чувствате ли се отпуснати? Добре, добре. А вие с тибетските истории? Калеб – той е добър, добър, добър, той се справя! Калеб, виж този с тибетските работи. Той е търсач, определено. Получил ли е?

Не? Ходил е при някакъв гуру, Аз... Виж им чакрите, какво ги блокира. Просто работи над чакрите. А, сега е по-добре. По-добре е сега. Но трябва да усещате по ръцете си. Сега дръжте ръцете си така. С ръцете си трябва да усещате. Моля?... Става по-хладно.

Отначало е горещо. Ръцете сега горещи ли са? Добре. Това е чудо, нали? Сега поставете ръката си на стомаха, ето тук. Не, от тази страна. Дясната ръка към Мен, така. Сега е добре. Тя усеща само горещината. Но ще стане.Тя само ще... не, поставете я на черния дроб – лявата ръка на черния дроб, така.

Вижте, той самият е лекар. Стана ли с тази госпожа, която задаваше въпроси? Какво казваш? Не? Топло? Какво има, къде е блокажът? Той го усеща? Добре, добре. Това е чудесно. Има Вишудхи.

Той има Вишудхи. Нека попита: „Аз съм част и частица от цялото” – това ще подейства, понеже е засегната Вишудхи. [Хинди] Стана ли при нея? Слава, слава Богу – става. Чудесно. Да, какво има? Толкова много лява страна, казвам ви, наистина. Хмм. А вие, защо не се получи? Какво казвате?

Калеб? Ако някой не го е почувствал, моля, вдигнете ръка. Те са дошли чак дотук, за да ви помогнат, някои от тях са дошли от северните области. Да, господине. Някой тук. Можете ли да видите тук? Всички вие само Ме гледайте, без да мислите. Само Ме гледайте, без да мислите.