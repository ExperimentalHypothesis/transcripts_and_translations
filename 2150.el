Devi Puja. India Tour, Brahmapuri (India), 27 December 1985.

Ρώτησέ την.

Νάταλυ, έλα εδώ. Ενώστε τα χέρια με τη Ντάνυα. Είσαι εντάξει τώρα, Ρέι; Βάλτε σε όλους κουμ κουμ. Πάρτε αυτό, ορίστε. Αυτό μπορείτε να το αφήσετε εδώ. Όλες οι κυρίες, φορέστε το. Χθες, ένα αγόρι σηκώθηκε και Μου έκανε την εξής ερώτηση: «Όταν η χώρα μας είναι μια Γιόγκα Μπούμι, είμαστε μια τόσο ιερή χώρα, γιατί όλες οι επιστημονικές ανακαλύψεις γίνονται στη Δύση;» «Πολύ καλή ερώτηση» είπα. «Αυτή είναι η γνώση του δέντρου, όπως σας έχω πει, αυτή είναι η γνώση του δέντρου. Αυτό που έχουν πετύχει είναι η άκρη του και τώρα θέλουν να μάθουν τη γνώση της ρίζας. Γι' αυτό είναι εδώ».

Έτσι για να μάθουμε τη γνώση της ρίζας, πρώτα απ' όλα πρέπει να έχουμε ταπεινότητα προς αυτή. Δεν έχουμε λάβει αυτή τη γνώση ακόμα, δεν έχουμε μάθει τι υπάρχει στο Βασίλειο του Θεού. Όπως έχει πει ο Κρίσνα, αυτό το δέντρο φύεται προς τα κάτω και οι ρίζες βρίσκονται ολοφάνερα στον εγκέφαλο. Συνεπώς είναι άνοδος να πηγαίνει κανείς στις ρίζες, είναι ένας διαφορετικός τρόπος. Η Κουνταλίνη πρέπει να ανέβει προς τα πάνω για να πάει στις ρίζες και για να εισέλθει στις ρίζες, αυτό που πρέπει να κάνουμε είναι να γνωρίζουμε για αυτό. Όλα αυτά τα πράγματα, όπως είπα χθες ότι πρέπει να φοράτε Μπίντι. Αυτό είναι κάτι που , δόξα τω Θεώ, παρ' όλες τις αλλαγές που έχουν γίνει στη Βίβλο, είναι γραμμένο στη Βίβλο: ότι θα σας γνωρίσουν από το σημάδι που θα φέρετε. Τώρα ας δούμε πόσοι είναι θαρραλέοι, ακόμα και στην Ινδία, να φέρουν αυτό το σημάδι. Να γιατί μπλοκάρεστε τόσο γρήγορα, ένας από τους λόγους που μπλοκάρεστε. Πρώτα από όλα τα μάτια σας δεν είναι σταθερά.

Δεν έχετε συνηθίσει να κρατάτε σταθερά τα μάτια σας, όπως οι Ινδοί που έχουν πολύ σταθερά μάτια. Το έχουν διδαχθεί από την παιδική τους ηλικία: «Πού είναι η προσοχή σου;» Όλη την ώρα τους ρωτούν: «Πού είναι η προσοχή σου;» Υπάρχουν κάποιοι Σαχάτζα Γιόγκις από τη Δύση που στέκονται πίσω. Σας παρακαλώ ,δώστε τους μια καρέκλα να κάτσουν, επειδή δεν μπορούν να καθίσουν στο έδαφος. Πού είναι λοιπόν η προσοχή σας; Η προσοχή σας διασπάται τόσο πολύ συνεχώς και γι' αυτό μπλοκάρετε πολύ γρήγορα και όταν μπλοκάρετε από τα μάτια, πηγαίνει μέσα από το Άγκνια Τσάκρα σας. Λοιπόν, αυτή είναι η προστασία του Άγκνια Τσάκρα, φοράτε στην πραγματικότητα το αίμα του Χριστού. Αλλά οι άνθρωποι πρέπει να έχουν αυτό το θάρρος. Θα φορέσουν ένα σταυρό, αλλά όχι αυτό. Στις Δυτικές χώρες είναι πολύ δύσκολο να έχουν τόσο πολύ θάρρος οι άνθρωποι για να το φορέσουν. Θα βρουν δικαιολογίες: «Μητέρα, θα χάσουμε τις δουλειές μας», το ένα το άλλο. Υπάρχει κάθε είδους δικαιολογία.

Αλλά αν είστε θαρραλέοι άνθρωποι, τότε πρέπει να αρχίσετε να το φοράτε για κάποιο διάστημα. Ίσως να ξεκινήσετε τη νύχτα, μετά κατά τη διάρκεια της ημέρας. Σιγά σιγά, μπορείτε να το συνηθίσετε. Αυτό είναι το μόνο πράγμα που νομίζω ότι πρέπει να φοράτε, που είναι σημαντικό. Είναι μια καλή ιδέα, γιατί έτσι δεν θα μπλοκάρετε. Επειδή πηγαίνετε έξω, η προσοχή σας είναι εξωτερική. Βλέπετε τι συμβαίνει έξω, η ατμόσφαιρα είναι κακή. Επιπλέον, όταν φοράτε Μπίντι, δεν προστατεύει μόνο εσάς, αλλά προστατεύει και τους άλλους. Θα έχουν μια καινούρια ιδέα. Στο κάτω κάτω, ντύνεστε όπως αυτοί, είστε ακριβώς όπως αυτοί, υποχρεωτικά.

Αλλά πρέπει να προστατευτείτε και για την προστασία σας πρέπει να φοράτε κάτι τέτοιο. Διαπίστωσα ότι όταν πρωτοπήγα στην Αγγλία γελούσαν μαζί Μου, κοιτώντας το κόκκινο σημάδι Μου. Ενώ αν φορούν κραγιόν είναι εντάξει, ακόμα και αν είναι σαν παλιάτσοι, αν είναι χίπις, αν είναι πανκ, όλα εντάξει. Όχι όμως το να φοράς ένα σωστό πράγμα που είναι επιστημονικό, το πιο επιστημονικό. Έτσι για να καταλάβετε την επιστήμη της ρίζας, πρέπει να καταλάβετε τι σημαίνει. Γιατί αυτή η κουλτούρα είναι έτσι; Επειδή είναι περισσότερο προς τις ρίζες, η κίνηση δεν είναι προς το δέντρο. Και το δέντρο, πού έχει καταλήξει; Πέρα απ' το Μουλαντάρα Τσάκρα. Έτσι τώρα γυρίζουν πίσω. Το να πας από τα φύλλα στη ρίζα είναι πολύ δύσκολο, αλλά το να πας από τη ρίζα στα φύλλα είναι πιο εύκολο. Για αυτή την άνοδο λοιπόν, πρέπει να είμαστε ταπεινοί, για να γνωρίσουμε τη γνώση: τη γνώση της ρίζας.

Τώρα γιατί το φορούν όλοι τους; Ο λόγος είναι για να προστατεύσουν το Άγκνια. Πρώτα απ' όλα δεν υπάρχει είσοδος. Γι' αυτό λοιπόν, όταν ένας Ινδός παίρνει αυτογνωσία, ανεβαίνει. Δεν μπλοκάρεται συνέχεια. Θέλω να πω, ότι κάτι τέτοιο δεν συμβαίνει εδώ. Αυτό είναι ένα από τα πράγματα που πρέπει να κάνετε. Τώρα το δεύτερο πράγμα είναι η Πούτζα. Η Πούτζα επιδρά σε όλους, αλλά ανάλογα με το βάθος σας και γι' αυτό πρέπει να έχετε Σράντα, πίστη. Αν το μυαλό σας ακόμα σκέφτεται, δεν μπορείτε να επιτύχετε πολλά στην Πούτζα. Ενώ για τους Ινδούς, το να παρευρεθούν στην Πούτζα είναι το ύψιστο.

Δεν τους ενδιαφέρει η ομιλία Μου, τίποτα. Αν χάσουν το πρόγραμμα, δεν τους πειράζει, οποιοδήποτε μουσικό πρόγραμμα είναι εντάξει, η έλλειψη οποιασδήποτε άνεσης είναι εντάξει, εφ' όσον μπορούν να παρευρεθούν στην Πούτζα. Σήμερα, έχουν έρθει άνθρωποι από διακόσια έως τριακόσια μίλια για αυτή την Πούτζα, τόσο δρόμο, επειδή γνωρίζουν ότι αυτή είναι η γνώση της ρίζας. Γι' αυτό πρέπει να κάνετε την Πούτζα. Αν είναι να ανεβείτε, πρέπει να το κάνετε. Αλλά βρίσκεστε στο ίδιο επίπεδο, αν σκέφτεστε ακόμα για το είδος του δέντρου και τότε θα πάτε προς τα κάτω. Για να κινηθείτε προς τα μέσα, πρέπει να έχετε όλα αυτά τα όργανα. Ένα από αυτά είναι η Πούτζα. Τώρα, είμαστε προετοιμασμένοι για την Πούτζα; Είμαστε σε αυτή τη λογική, πώς ό,τι ώρα πρέπει να αρχίσει, θα αρχίσει; Πρώτα απ' όλα, έχουμε δέσει τα ρολόγια μας αρκετά σφιχτά. Δόξα τω Θεώ, Εγώ έχασα το ρολόι μου χθες βράδυ!

Λοιπόν τώρα τα ρολόγια, μας έχουν δέσει τόσο πολύ ώστε Πούτζα στις έντεκα, σημαίνει έντεκα ακριβώς. Δεν είναι έτσι, εξαρτάται. Είναι η φυσική ωρίμανση της ύπαρξής μας, είναι η φυσική εξέλιξη της εξέλιξής μας. Όταν ήλθα εδώ, θα εκπλαγείτε, όλη η δεξιά Μου πλευρά είχε παραλύσει, είχε παραλύσει εντελώς. Το δεξί πέλμα είχε παραλύσει, δεν μπορούσα να κουνήσω τα πόδια Μου και τα δύο πέλματα είχαν γίνει σαν πέτρες και δεν ήξερα τι συνέβαινε. Ο λόγος είναι, ότι όλοι σκέφτονταν υπερβολικά. Τώρα η προσοχή θα πρέπει να είναι στο πως είμαστε, τι κάνουμε για τους εαυτούς μας, αυτό είναι πολύ σημαντικό, πόσα έχουμε επιτύχει μέχρι στιγμής. Αλλά αντιθέτως, η προσοχή διασπάται από πολλά πράγματα. Ένα από αυτά μπορεί να είναι οι γάμοι, το ότι πρέπει να γίνουν γάμοι, τι πρόκειται να συμβεί και όλα αυτά. Αλλά την ώρα της Πούτζας δεν έχει σημασία.

Τίποτα δεν έχει σημασία πέρα απ' το να αναπτύξετε τους εαυτούς σας και να τι σημαίνει αυτό: αυτή την ώρα πρέπει να αναπτύξετε τις ρίζες σας. Και το να αναπτύξετε τις ρίζες σας, είναι μια εντελώς διαφορετική επιστήμη. Το άλλο πράγμα είναι ότι μπορείτε να επιτύχετε την κίνηση του δέντρου με επιθετικότητα, με το να επιτίθεστε. Αλλά όταν επιτίθεστε στο ανθρώπινο μυαλό, τότε τραβιέστε περισσότερο προς το Μουλαντάρα, προς τη δύναμη της βαρύτητας και πηγαίνετε προς τα κάτω, προς τους νεκρούς και ο υλισμός αρχίζει να βγαίνει στην επιφάνεια. Επειδή είναι ανάποδα, η ανθρώπινη ανάπτυξη είναι ανάποδα. Ξέρετε ότι ο εγκέφαλος είναι εδώ, όχι στα πόδια. Αρχίζει απ' τον εγκέφαλο, η ανάπτυξη αρχίζει απ' τον εγκέφαλο. Ξέρετε όπως και οι γιατροί, ότι το όλο πράγμα είναι εδώ και τα νεύρα κατεβαίνουν, δεν ξεκινούν από τα πόδια. Έτσι, όταν αρχίζετε να βάζετε την προσοχή σας στην εξωτερική σας ανάπτυξη, πηγαίνετε αυτόματα προς τον υλισμό. Τότε ανακαλύπτετε ότι η ύλη δεν έχει καμία σχέση, έχετε απολιθώσει τους εαυτούς σας.

Τότε γυρίζετε πίσω. Τώρα, πρέπει να αλλάξετε εντελώς τη συμπεριφορά σας προς αυτή την καινούρια γνώση και αυτή η καινούρια γνώση είναι ότι πρέπει καταρχήν να αναπτύξετε μια ταπεινή συμπεριφορά. Και κατά δεύτερο λόγο, τι θα επιτύχουμε στην άνοδό μας μαθαίνοντας το διαφορετικό Τάντρα, το μηχανισμό, το θεϊκό μηχανισμό, πως να το δουλέψουμε. Ένα άτομο που είναι εξαιρετικά αποτελεσματικό σε άλλα πεδία, μπορεί να γίνει εντελώς αναποτελεσματικό σε αυτό το πεδίο, απολύτως άχρηστο: κατειλημμένο από πνεύματα, επιθετικό, ανίκανο, ευέξαπτο και χωρίς καθόλου αγάπη, στοργή, συμπόνια. Για παράδειγμα, σοκάρονται όταν ακούν ότι άνθρωποι σκοτώνουν τα παιδιά τους στην Αγγλία, δεν μπορούν να το πιστέψουν. Δεν μπορούν να πιστέψουν πως έστω και ένα παιδί σκοτώθηκε έτσι. Νομίζουν ότι οι Άγγλοι είναι τέλειοι άνθρωποι. Πώς μπορούν να σκοτώνουν τα παιδιά τους; Είναι πολύ τέλειοι σύμφωνα με τους Ινδούς. Οι Ινδοί δεν έχουν ιδέα τι είδους ζωή κάνουν εκεί. Έτσι τους είπα: «Κάνετε θλιβερό λάθος, είναι πολύ δυστυχισμένοι άνθρωποι.

Μην νομίζετε ότι επειδή εφεύραν ραδιόφωνα και όλα αυτά τα πράγματα, είναι χαρούμενοι. Είναι όλοι τρελοί. Κάθονται μπροστά στην τηλεόραση και μετά δεν μπορούν χωρίς αυτή, γίνονται τηλεοράσεις. Και η τηλεόραση τους εκμεταλλεύεται, βάζοντας λανθασμένες ιδέες στα κεφάλια τους και υφίστανται πλύση εγκεφάλου, είναι πολύ προκατειλημμένοι». Δεν μπορούν να το πιστέψουν. Δεν μπορούν να πιστέψουν ότι οι άνθρωποι μπορούν να είναι τόσο σκληροί στη Δύση, επειδή η ανάπτυξη είναι προς τον υλισμό και έτσι γίνονται χυδαίοι, αναίσθητοι, ανήθικοι αποστερημένοι από συμπόνια και αγάπη. Έτσι πρώτα απ' όλα, όπως είπα χθες πρέπει να λέτε: «Δεν είμαι Γάλλος», πρέπει να λέτε: «Δεν είμαι Δυτικός». Ας δούμε, αυτό μπορεί να δουλέψει, να δουλέψει καλύτερα. «Δεν είμαι Δυτικός». Ίσως όταν μπαίνετε σε ένα πανεπιστήμιο, ας υποθέσουμε ότι είστε στο Πανεπιστήμιο της Οξφόρδης και μετά πηγαίνετε στο Πανεπιστήμιο του Κέιμπριτζ, πρέπει να φοράτε το έμβλημα του Πανεπιστημίου του Κέιμπριτζ.

Παρομοίως τώρα έχετε αλλάξει την εθνικότητά σας, νομίζω πρέπει να λέτε: «Δεν είμαι Δυτικός τώρα πια». Μπορεί τα διαβατήριο να λέει ο,τιδήποτε, δεν πειράζει. Αλλά έχετε ιδιαίτερα προνόμια στην Ινδία ως Σαχάτζα Γιόγκις, το ξέρετε αυτό. Ως Σαχάτζα Γιόγκις η κυβέρνηση σας έχει δεχτεί. Αν θέλετε να μείνετε εδώ για πάντα, δεν θα έχουν καμία αντίρρηση. Έτσι ο,τιδήποτε τώρα σκεφτόμαστε ότι δουλεύει στο επίπεδο του δέντρου, πρέπει να αλλάξει. Εδώ όλα ενώνονται, συντίθενται. Όλο το δέντρο συντίθεται σε ένα σπόρο. Συνεπώς αν είναι να γίνετε η ρίζα, πρέπει να κατεβείτε στη θέση όπου ξέρετε να συνθέσετε. Το γκρουπάρισμα είναι λάθος πράγμα.

Αν κατηγοριοποιείτε τους εαυτούς σας ως Άγγλους, το ένα, το άλλο ή ως Ινδούς ή ως οτιδήποτε, είναι λάθος. Στη Σαχάτζα Γιόγκα δεν πιστεύουμε σε όλα αυτά. Δεν υπάρχει διαφοροποίηση μεταξύ ενός Σαχάτζα Γιόγκι και ενός άλλου Σαχάτζα Γιόγκι, επειδή αυτό είναι το Βίσβα Ντάρμα. Αλλά λέμε αυτό είναι το Βίσβα Ντάρμα, αλλά δεν είμαστε έξω από αυτό τουλάχιστον ακόμα, δεν είμαστε ακόμα στο ίδιο βάθρο όπου θα έπρεπε να είμαστε. Ακόμα χωριζόμαστε, είμαστε ακόμα διαφορετικοί, πρέπει να αναμειχθούμε η μία χώρα με την άλλη. Πρέπει να γίνουμε ένα, ο ένας με τον άλλο, καταλαβαίνοντας ο ένας τον άλλο. Τότε μόνο τα προβλήματα της Δύσης θα φύγουν. Ως αποτέλεσμα της κίνησης της δεξιάς πλευράς, νιώθω ότι οι άνθρωποι γίνονται πραγματικά ηλίθιοι. Εγώ τους κατηγοριοποιώ σαν ηλίθιους ή ανόητους και όλα αυτά. Εννοώ ότι δεν ξέρω, σε τι κατηγορίες θα διαιρεθούν αργότερα, κατηγορίες που δεν έχουν υπάρξει ποτέ πριν.

Μπορεί να δημιουργήσουν μια νέα διάσταση της βλακείας. Nιώθω, ότι τώρα πρέπει να μάθετε για αυτό το νέο Γιάντρα, τη νέα μέθοδο, στην οποία δεν νοιάζεστε για τις εξωτερικές ανέσεις, δεν νοιάζεστε για το λεγόμενο συναισθηματικό κανάκεμα. Δεν βλέπετε όλα αυτά τα πράγματα, αλλά πού οδηγείστε; Στην αθωότητα. Η ποιότητα της ίδιας της ύλης είναι η αθωότητα, η ουσία της. Έτσι γίνεστε η ποιότητα, θα έλεγα, ή η ουσία των πάντων. Γίνεστε η ουσία. Αλλά για αυτό, πρέπει να κινηθείτε προς το εσωτερικό και η εσωτερική κίνηση είναι δυνατή μόνο, όταν αντιλαμβάνεστε, σέβεστε και θεωρείτε τους εαυτούς σας προνομιούχους που μπορείτε νa κάνετε κάτι τέτοιο. Αλλά πρέπει να καταλάβετε γιατί σας το λέω. Δεν έχω τίποτα να κερδίσω από σας. Κανείς δεν πρέπει να νομίζει ότι προσπαθώ να σας κάνω Ινδούς, αλλά αν φορέσετε κοστούμι και γραβάτα, τι θα σας συμβεί; Εννοώ, θα βγάλετε όλοι σπυριά στο σώμα.

Σύμφωνα με το κλίμα πρέπει να αλλάξετε και να απολαμβάνετε πάρα πολύ αυτή την αμφίεση, επειδή είναι πολύ άνετη. Απολαμβάνετε το μπάνιο στο ποτάμι, είναι πολύ άνετο. Σε αυτή τη χώρα, αυτό σας ταιριάζει καλύτερα. Έτσι παρομοίως, στη νέα ζωή που εισερχόμαστε τώρα, πρέπει να καταλάβουμε ότι το εξωτερικό δεν είναι σημαντικό, το εσωτερικό είναι σημαντικό. Και γι' αυτό οτιδήποτε είναι να γίνει εξωτερικά, πρέπει να το κάνουμε, πρέπει να το κάνουμε. Πρέπει να το μάθουμε, πρέπει να το κατανοήσουμε, τι είναι αυτό, τι είναι εκείνο. Τώρα επειδή είστε επιστήμονες, είστε Δυτικοί, εσείς έχετε πλεονέκτημα απέναντι στους Ινδούς πρέπει να πω στην επιστήμη, εντάξει. Σε αυτή την επιστήμη, αυτοί έχουν πλεονέκτημα απέναντι σε εσάς. Δεν πειράζει, είναι εντάξει. Αυτοί επέλεξαν αυτό το πεδίο να διαπρέψουν, εσείς επιλέξατε εκείνο το πεδίο να διαπρέψετε, επειδή είστε γενναίοι άνθρωποι , πρώτα απ' όλα και κατά δεύτερο λόγο ίσως να θέλατε να κάνετε κάτι καλό εκεί.

Αλλά για αυτό, πρέπει να μάθετε. Όπως λέμε εδώ, οι επιστήμονές μας είναι γενναίοι άνθρωποι, που προσπαθούν να μάθουν την επιστήμη. Θέλουν να πάνε στο εξωτερικό, να μάθουν και να φέρουν την επιστήμη σε μας. Με τον ίδιο τρόπο τώρα, εσείς είστε οι πρεσβευτές της θεϊκότητας από όλες αυτές τις χώρες, πρεσβευτές της θεϊκότητας. Πρέπει να μεταφέρετε τη θεϊκότητα, επειδή έχει δουλευτεί σε αυτή τη χώρα. Εφ' όσον μπορείτε να το δείτε καθαρά, δεχτείτε το, δεν υπάρχει λόγος να αισθάνεστε άσχημα για αυτό. Επειδή είστε προσκολλημένοι σε μια συγκεκριμένη εθνικότητα και σ' όλα αυτά που σκέφτεστε, δεν υπάρχει λόγος να αισθάνεστε άσχημα. Στην Ινδία, οι άνθρωποι νιώθουν πολύ υπερήφανοι, αν πρέπει να πάνε στο εξωτερικό να μάθουν μια επιστήμη. Ακόμα και αν είναι χορτοφάγοι, δεν τους πειράζει να κάνουν βιολογικές τομές ή οτιδήποτε άλλο, επειδή είναι επιστήμη, είναι γνώση. Έτσι για χάρη της γνώσης, πρέπει να κάνετε όλα αυτά τα πράγματα.

Και όταν καταλάβετε ότι για χάρη της γνώσης το δουλεύετε, θα σας βοηθήσει πολύ. Αυτή εδώ, η σημερινή Πούτζα, έχει ιδιαίτερη σημασία, επειδή χθες ήταν το Ντάτα Τζαγιάντι, που σημαίνει η γέννηση του Ντατατρέυα. Και γνωρίζετε την ιστορία του Ντατατρέυα, οι περισσότεροι από εσάς γνωρίζετε την ιστορία του Ντατατρέυα, ότι ο Μπράχμα, ο Βίσνου, ο Μαχέσα προσπάθησαν να δοκιμάσουν την Άντι Σάκτι, που ονομαζόταν Ανασούια. Ήρθαν στο σπίτι Της και Της ζήτησαν ελεημοσύνη. Θεωρείται μεγάλο προνόμιο στην Ινδία να δίνεις ελεημοσύνη στους άλλους. Εννοώ ότι είναι μεγάλο προνόμιο να φροντίζεις τους επισκέπτες, είναι μεγάλο προνόμιο να είσαι γενναιόδωρος, είναι μεγάλο προνόμιο να μοιράζεις πράγματα στους άλλους. Είναι μεγάλο προνόμιο. Όπως χθες, βλέπετε, το σάρι Μου για αυτή την Πούτζα, το είχαν αφήσει κάπου έξω. Είχα λοιπόν αγοράσει ένα σάρι για κάποια κυρία εδώ και αυτή είπε: «Θα ήθελα αυτό τα σάρι να προσφερθεί στην Πούτζα». Αλλά της είπα: «Θα σου το επιστρέψω».

Είπε: «Αυτό είναι ακόμα μεγαλύτερο προνόμιο». Δεν τους πείραζε που το σάρι έμεινε απ' έξω, είπαν ότι είναι μεγαλύτερο προνόμιο, κοιτάξτε τη στάση. Έτσι η στάση μας πρέπει να αλλάξει, παρ' όλο που τώρα πηγαίνουμε προς τα κάτω, η στάση μας πρέπει να είναι προς τα πάνω. Και για αυτό, πρέπει να καταλάβουμε τη μέθοδο με την οποία θα ανεβούμε. Όπως όταν πρέπει να πάτε στα βουνά, πρέπει να ξέρετε πως να κάνετε ορειβασία. Δεν μπορείτε απλά να δηλώσετε: «Τώρα πηγαίνω στα Ιμαλάια», κανείς δεν θα σας το επιτρέψει. Έτσι πρέπει κάποιος να γίνει άξιος και για να γίνετε άξιοι, πρέπει να έχετε αυτή την ταπεινότητα, διαφορετικά δεν θα δουλέψει. Οπότε πρέπει να κάνω μια πολύ ξεκάθαρη δήλωση, ότι πρέπει να αλλάξετε την εθνικότητά σας από εγκόσμια εθνικότητα σε ουράνια εθνικότητα. Και εκεί, οτιδήποτε χρειάζεται θα το κάνουμε, θα το δεχόμαστε, θα το καταφέρνουμε. Για αυτό δεν χρειάζεται να αλλάξετε τίποτα, αλλά πρέπει να μεταμορφωθείτε σε μία νέα προσωπικότητα, καινούρια προσωπικότητα, όπου είστε ασφαλείς.

Τώρα απλά δείτε, φορώντας το, πόσο πολύ το Άγκνια έχει ηρεμήσει, απλά δείτε. Το πόδι μου παρέλυσε, παρέλυσε εντελώς όταν μπήκα. Δεν μπορούσα να περπατήσω. Δεν ήξερα πώς να κάνω μπάνιο. Έπρεπε να του κάνω μασάζ και μετά ηρέμησε. Δείτε λοιπόν, απλά φορώντας το, απλά δείτε, πόσο δυνατό είναι. Βλέπετε οι δονήσεις άρχισαν να ρέουν. Αλλά οι άνθρωποι στη Δύση κατά κάποιο τρόπο φοβούνται πάρα πολύ ότι θα χάσουν την εθνικότητά τους. Αισθάνομαι, πως συμβαίνει επειδή όλοι τους πολέμησαν για να καταστρέψουν τον κόσμο και τους άλλους και να επιβάλλουν τη δική τους εθνικότητα στους άλλους. Αν πάτε στην Αμερική, για παράδειγμα χθες είπα: «Δόξα τω Θεό που ο Κολόμβος δεν πήγε στην Ινδία, πήγε στην Αμερική», είπα: «Δόξα τω Θεό, ο Χανουμάνα τον έσπρωξε στην άλλη πλευρά.

Διαφορετικά όλοι θα είχαμε τελειώσει εδώ». Βλέπετε, ο καημένος, δεν ήθελε να τα κάνει όλα αυτά, αλλά όλοι τον ακολούθησαν, πήγαν και τέλειωσε. Δεν μπορείς να βρεις έναν αυτόχθονα, έναν από εκείνους τους παλιούς Ινδιάνους στην Αργεντινή. Πήγα στην Αργεντινή και Μου είπαν: «Μπορείτε να τους βρείτε στο μουσείο» φανταστείτε! Όχι μόνο στην Αργεντινή, αλλά και σε άλλα μέρη επίσης. Για παράδειγμα πήγα στη Χιλή: ούτε ένα άτομο. Μόνο στη Βολιβία βρήκα κάποιους, αυτό είναι όλο. Αλλά ακόμα και εκεί είναι τέτοια η ανάμιξη, επειδή νομίζω ότι οι άνθρωποι βρήκαν καταφύγιο στους λόφους και κατάφεραν να επιβιώσουν. Και ό,τι εικόνα έχουν δημιουργήσει γι' αυτούς, τους δείχνει σαν να ήταν άγριοι. Τους καημένους, σκοτώθηκαν όλοι, αποκλειστικά από τους λευκούς, δεν υπάρχει αμφιβολία.

Είναι απαίσιο να σκοτώνεις άλλους, να πηγαίνεις στη γη τους, να την καταλαμβάνεις επειδή έχεις μηχανήματα, τα πάντα, να μπορείς να τους σκοτώσεις όλους. Όλα αυτά έχουν συμβεί. Τώρα μπαίνουμε σε μία καινούρια εποχή όπου πρέπει να αγαπάμε. Δεν πρέπει να επιτιθέμεθα, πρέπει να αγκαλιάζουμε. Είναι μία εντελώς καινούρια εποχή. Η επιθετικότητα όπως του Ναπολέοντα έχει τελειώσει τώρα. Είναι ένα νέο πράγμα που έχουμε αρχίσει, σε έναν άλλο κόσμο, οπότε πρέπει να πάρουμε περισσότερους ανθρώπους, πρέπει να συνθέσουμε το όλο πράγμα. Και όταν επιτίθεστε, αρχίζετε να αναλύετε, δεν υπάρχει τίποτα να αναλύσετε. Αισθάνεσαι καλύτερα τώρα; Βάλε λίγο μεγαλύτερο. Βλέπεις, έχεις μεγάλο μέτωπο, οπότε βάλε μεγάλο, πολύ μεγάλο.

Γιατί φοράς μικρό; Στο κεφάλι της. Η μόδα δεν πρέπει να εφαρμόζεται σε τέτοια πράγματα. Δεν πρέπει να ακολουθείτε τη μόδα σε ότι αφορά τα θρησκευτικά σας καθήκοντα, δεν πρέπει. Δεν σχετίζεται καθόλου με την έννοια της μόδας. Η μόδα είναι μια ανθρώπινη υπόθεση, δεν είναι θεϊκή. Κοιτάξτε αυτά τα δέντρα, πώς προβάλλουν τον εαυτό τους; Προς τον ήλιο. Κάθε φύλλο έχει εκτεθεί στον ήλιο, κάθε φύλλο, επειδή πρέπει να πάρει χλωροφύλλη, πρέπει να απορροφήσει τη δύναμη του ήλιου μέσα του. Έτσι το κάθε φύλλο προσανατολίζεται προς τον ήλιο. Δεν ακολουθούν καμία μόδα, έτσι δεν είναι; Ένα άλλο σημείο, είναι ο ατομικισμός που έχει αρχίσει στη Δύση και είναι μια ανοησία. Το να επιδεικνύετε ότι: «Είμαι κάτι διαφορετικό», σας κάνει ανόητους.

Όμως το να είσαστε ένα με όλους, αυτό νομίζω είναι ο πραγματικός ατομικισμός. Το να είστε όπως όλοι οι άλλοι είναι το καλύτερο. Είναι πολύ δύσκολο, είναι πολύ δύσκολο να γίνετε ένα με όλους, επειδή το Εγώ είναι τόσο δυνατό. Μερικοί άνθρωποι έχουν Εγώ, το οποίο πληγώνει τους άλλους, άλλων πληγώνεται το Εγώ τους και τα δύο είναι ακριβώς τα ίδια. Έτσι για να ξεπεραστούν όλα αυτά τα πράγματα, ξεχάστε αυτού του είδους τη συμπεριφορά του να πηγαίνετε προς τα κάτω. Όμως για να ανεβείτε, αυτό που απαιτείται είναι να κοιτάτε προς τον Θεό, να κοιτάτε προς Εκείνον με απόλυτη πίστη: Σράντα. Έπειτα δεν χρειάζεται να σας αγγίζω, δεν χρειάζεται να Με βλέπετε. Υπάρχει παντού, μπορείτε να λάβετε τις ευλογίες παντού. Δεν χρειάζεται να κάνετε τίποτα το ιδιαίτερο γι' αυτό, χρειάζεται μόνο η Σράντα. Όμως για να γίνει αυτό, πρέπει να διορθωθούν κάποιοι μηχανισμοί, ειδικά το Άγκνια πρέπει να αποκατασταθεί σε μεγάλο βαθμό.

Αυτός ο τροχός έχει βγεί από το γρανάζι και πρέπει να μπει στη θέση του. Ο κύριος Πατάνκαρ ήταν αρκετά θυμωμένος εχθές με τους αποκαλούμενους μορφωμένους ανθρώπους. Έχουν σπουδάσει στην αγγλική γλώσσα, αυτό είναι το πρόβλημα, η γλώσσα είναι έτσι. Έχουν μεγάλη ιδέα για τον εαυτό τους. Εκείνος Μου είπε: «Δεν αγγίζουν τα πόδια Σου». Αν μάθουν την αγγλική γλώσσα δεν αγγίζουν τα πόδια Μου, επειδή στα αγγλικά το να αγγίζεις τα πόδια θεωρείται νομίζω, κάτι απαίσιο. Γι' αυτό ένοιωσε πολύ λυπημένος. Όμως όλη αυτή η αρχιτεκτονική έχει προέλθει από την Αγγλία, όλα έχουν έρθει από τη Γερμανία ή τη Γαλλία. Τα τηλέφωνά μας έχουν έρθει από τη Γαλλία. Δεν είναι να απορεί κανείς που δουλεύουν έτσι!

Οι Γάλλοι είναι που τα έχουν φέρει όλα αυτά και πάλι έχουν αποκτήσει ένα μεγάλο... Δεν ξέρω, αν συναντήσω τον Ρατζίβ Γκάντι θα του πω τουλάχιστον να μην δώσει τα τηλέφωνα στους Γάλλους. Έχουν δώσει μια μεγάλη παραγγελία στους Γάλλους. Τώρα τα ελικόπτερα τα αγοράζουν από την Αγγλία. Δόξα τω Θεώ, το έχουν σταματήσει. Ένας Θεός ξέρει τι θα πάθουν τα ελικόπτερα, κατεβαίνοντας στην Ινδία, προερχόμενα από την Αγγλία. Με αυτόν τον τρόπο βλέπετε εξαρτώνται τώρα από τον Τρίτο Κόσμο για την πρόοδό τους, επειδή δεν ξέρουν πού να στείλουν τα προϊόντα τους που έχουν δημιουργηθεί από τις μηχανές τους. Όμως ο τρόπος που το κάνουν: θέλω να πω, για φανταστείτε τα τηλέφωνα που έχουμε εδώ, όλα φτιαγμένα από τους Γάλλους, όχι από τους Ινδούς. Γιατί κατηγορούν τους Ινδούς γι' αυτό; Είναι φτιαγμένα από Γάλλους, τρομερό, ήταν έτσι από παλιά και έχουν παραμείνει τα ίδια. Τώρα ξανά έχουμε δώσει παραγγελία στους Γάλλους, επειδή σκεφτήκαμε ότι μόνο οι Γάλλοι μπορούν να επιδιορθώσουν τα γαλλικά τηλέφωνα. Δεν ξέρω τι πρόκειται να κάνουν, αν θα μας δικαιώσουν ή όχι.

Έτσι, όπως εκείνες οι μηχανές πρέπει να λειτουργούν και η προσωπική μας μηχανή πρέπει να λειτουργήσει και η μηχανή αυτή έχει πάρει τον κατήφορο. Ας την ανεβάσουμε προς τα πάνω, προς το Θεό μέσα από την παράδοση, την κατανόηση, επειδή είσαστε άνθρωποι ειδικά διαλεγμένοι σε αυτό το πεδίο. Όπως τα νούφαρα, πρέπει να αναδυθείτε μέσα από τη λάσπη. Μην χώνεστε στη λάσπη όλο και περισσότερο. Προσπαθήστε να σπρώξετε τον εαυτό σας έξω από αυτή, έτσι ώστε το άρωμα του Θείου να εξαπλωθεί μέσα σε αυτή τη λάσπη και να κάνετε όλο το Δυτικό Κόσμο έναν όμορφο τόπο, ένα όμορφο μέρος. Ότι ήταν να γίνει, έγινε. Ξέρω ένα πράγμα, χωρίς τη συγχώρεση, δεν πρόκειται να γίνει τίποτα. Ότι έγινε έγινε. Ο Έρινγκ είναι άνθρωπος, δεν πειράζει, ότι έγινε έγινε. Ότι ήταν να κάνουν το έκαναν.

Δεν πειράζει, συγχωρέστε τους. Η συγχώρεση είναι ο μόνος τρόπος για να βγουν από αυτό. Όταν συγχωρεθούν, θα πρέπει και εκείνοι να συνειδητοποιήσουν ότι πρέπει να ανεβούν, επειδή ο κόσμος που έχουν δημιουργήσει πραγματικά τους κατέστρεψε. Αν τώρα ανεβούν πνευματικά, όλος ο τόπος μπορεί να γεμίσει ευωδιά, όπως σας είπα, σαν το νούφαρο που αναδύεται από τη λάσπη. Οι άνθρωποι εδώ, έχουν μια πολύ λανθασμένη ιδέα όσον αφορά τη Δύση, ότι είσαστε οι πιο ευτυχισμένοι άνθρωποι που υπάρχουν. Έτσι είναι καλύτερα να τους λέτε ότι: «Όχι, δεν είμαστε ευτυχισμένοι εκεί». Εσείς, αυτό που αποκτήσατε, είναι κάτι πολύτιμο. Προσπαθούν να σας ακολουθήσουν και αυτή η τάση μπορεί να φτάσει σε τέτοιο βαθμό που ίσως μια μέρα, εσείς θα πρέπει να έρθετε και να τους διδάξετε τη Σαχάτζα Γιόγκα. Επειδή εκείνοι είναι στην άλλη πλευρά του κύκλου, προσπαθούν τώρα να μάθουν αγγλικά, να κατέχουν την αγγλική γλώσσα και να γίνουν Σαχίμπς. Θα βγαίνουν έξω με φράκο και θα πρέπει να τους λέτε ότι είναι καλύτερα να φοράνε τα δικά τους ρούχα!

Έτσι θα πρέπει να είμαστε σοφοί, πρέπει να είμαστε ευαίσθητοι. Η ανοησία και η βλακώδης ιδιοσυγκρασία που έχουμε αποκτήσει, πρέπει να τις αφήσουμε κατά μέρος. Ξαφνικά οι άνθρωποι ξεχειλίζουν, το βλέπω. Βλέπετε, δεν υπάρχει ισορροπία. Η ωριμότητα φαίνεται όταν είσαστε ισορροπημένοι. Θα πρέπει να είσαστε ευτυχισμένοι, το ξέρω, όμως όλη την ώρα να χαμογελάτε, να επιδεικνύεστε ή ξαφνικά να εμφανίζεστε με περίεργες και ανόητες παρατηρήσεις, δείχνουν ότι δεν είστε αρκετά ώριμοι. Πρέπει να ωριμάσετε. Στη Σαχάτζα Γιόγκα ωριμάζετε και αν δεν ωριμάσετε, τότε η Σαχάτζα Γιόγκα δεν σας έχει κάνει καλό. Έτσι πρέπει να είσαστε πάρα πολύ προσεκτικοί σε αυτό το σημείο. Ελπίζω να κατάφερα να σας τα πω όλα.

Τι να σας πω τώρα; Σας έπλεκα το εγκώμιο, σας παίνευα μπροστά στους άλλους. Τους λέω να μην συμπεριφέρονται σαν χαζοί άνθρωποι και σε σας πρέπει να πω, ότι δεν πρέπει να τους μιμείστε τυφλά. Έχουμε μια πολύ μεγάλη κληρονομιά που πρέπει να διατηρηθεί με μεγάλη προσοχή. Αν κοιτάμε αυτούς τους ανθρώπους και προσπαθούμε να τους μιμηθούμε, αυτή είναι μια ανόητη συμπεριφορά από μέρους μας. Η ζωή τους δεν είναι ισορροπημένη και έχει φτάσει στα άκρα. Έζησα εκεί για δώδεκα χρόνια. Επειδή έζησα εκεί για δώδεκα χρόνια, θέλω να σας πω ότι δεν πρέπει να τους ακολουθείτε τυφλά. Ενώ ότι είναι παλιό είναι χρυσό, ότι είναι παλιομοδίτικο δεν είναι καλό. Παλαιά πράγματα δεν είναι καλά. Η ιδέα των παλαιών πραγμάτων έχει προκύψει πρόσφατα.

Πχ από τους Μουσουλμάνους, μάθαμε να βασανίζουμε τις γυναίκες, από τους Άγγλους, μάθαμε να δίνουμε προίκα. Τώρα έχουμε βρει καινούργιους κανόνες ζωής και σε αυτούς τους κανόνες δεν χρειάζεται να δίνουμε προίκα στις κόρες μας όταν παντρεύονται. Στις κόρες δίνεται η μισή περιουσία. Αυτό το σύστημα είναι σωστό. Αλλά εδώ οι κόρες, ούτε θα παίρνουν, ούτε θα δίνουν. Γι' αυτό δεν πρέπει να μαθαίνουμε τέτοια πράγματα από αυτούς. Πρέπει να κρατήσουμε τη συμπεριφορά μας και να παραμείνουμε ταπεινοί, να έχουμε ισορροπημένη ζωή όπως έχουμε μάθει από τους προγόνους μας και να ξεκαθαρίσουμε ότι είναι παλιομοδίτικο. Πολλά τέτοια έθιμα έχουν παραμείνει σε εμάς. Πχ η κυριαρχία των Βραχμάνων στους ναούς πρέπει να τελειώσει. Όλοι μας κορόϊδεψαν μια χαρά.

Δεύτερον, το έθιμο της νηστείας πρέπει να σταματήσει. Σας έχω πει χίλιες φορές να μην νηστεύετε, αλλά να τρώτε ότι είναι αναγκαίο για το σώμα σας. Όμως οι άνθρωποι Μου λένε ότι δεν μπορούν να σταματήσουν τη νηστεία. Αλλά η χειρότερη και πιο βρώμικη συνήθεια που έχουμε αποκτήσει είναι η κατανάλωση ταμπάκο. Δεν μπορούμε να σταματήσουμε το ταμπάκο, επειδή δεν έχουμε αρκετή δύναμη. Το ταμπάκο και το μάσημα του ταμπάκο με λεμόνι, ποιος τα εισήγαγε στη χώρα μας; Από πού ήρθε η λέξη ταμπάκο; Δεν υπάρχει λέξη για τον καπνό στη σανσκριτική γλώσσα. Δεν καλλιεργούσαμε ποτέ καπνό στη χώρα μας. Οι Άγγλοι το έφεραν στη χώρα μας. Οι Άγγλοι το έφεραν εδώ. Γι' αυτό το λέμε ταμπάκου, που προέρχεται από τη λέξη ταμπάκο.

Ποια είναι η λέξη για το ταμπάκου στη γλώσσα Μαράτι; Ήρθε εδώ από το εξωτερικό. Αρχικά, το καλλιέργησαν εδώ οι Μουσουλμάνοι σε κάποιο βαθμό, αλλά οι Άγγλοι έφεραν τα τσιγάρα και όλα τα άλλα πράγματα σε μεγάλο βαθμό. Το χρησιμοποιούν πάρα πολύ στη χώρα τους. Επίσης εξήγαγαν καπνό και ναρκωτικά στην Κίνα. Στα Μαράτι, δεν άκουσα ποτέ τη λέξη γκάντζα και τσάρας (είδη ναρκωτικών). Αν προσπαθήσετε να καταναλώσετε αυτού του είδους τα ναρκωτικά, θα γίνετε σαν τους Άγγλους. Είναι στο χέρι σας να αποφασίσετε για οτιδήποτε σας δίνετε. Θα εκπλαγείτε, αλλά δεν είχαμε ποτέ καπνό στη χώρα μας. Δεν υπάρχει λέξη για τον καπνό στη σανσκριτική γλώσσα. Έχει έρθει εν μέρει, φυσικά, εν μέρει θα έλεγα, από τους Μουσουλμάνους και έπειτα το κάπνισμα το μάθαμε αποκλειστικά από τους Άγγλους.

Δεν γνωρίζαμε τι ήταν το κάπνισμα, δεν ξέραμε τη συνήθεια του καπνίσματος. Οι Μουσουλμάνοι το είχαν λίγο, όμως αυτό άρχισε αρκετά αργότερα. Πραγματικά τα τσιγάρα και όλα αυτά, άρχισαν με τον ερχομό των Άγγλων, κάνοντάς τα εύχρηστα, βλέπετε. Συνήθιζαν να έχουν ναργιλέδες. Αυτό ήταν αρκετά δύσκολο να το φτιάχνουν, έτσι μπορούσαν να καπνίσουν μόνο πολύ λίγο. Αυτό ήταν από πολύ παλιά στην Ισλαμική κουλτούρα. Όμως στην πραγματικότητα, τα τσιγάρα, αυτό το θέμα με το Εγώ, έχει προέλθει από τους Άγγλους, δεν υπάρχει αμφιβολία γι' αυτό. Οι Πορτογάλοι, οι Πορτογάλοι και οι Γάλλοι, μας έμαθαν όλα αυτά τα πράγματα. Έτσι προσπαθώ να τους πω, ότι τέτοιες παλιές συνήθειες, πρέπει να εγκαταλείπονται. Οτιδήποτε είναι παλιό είναι χρυσός, αλλά οι παλιές συνήθειες, όπως τις λέμε «τζουνάτ», πρέπει να παραμερίζονται.

Έχουμε το έθιμο να φοράμε σάρις με μεγάλες μπορντούρες. Αυτό είναι ένα πολύ καλό έθιμο. Οι μεγάλες μπορντούρες συμβολίζουν τα Μαριάντας και όταν φοράμε σάρις με μεγάλες μπορντούρες μένουμε μέσα στα Μαριάντας, στους κανόνες της ηθικής. Τα νέα κορίτσια μπορούν να ντύνονται όπως τους αρέσει, αλλά οι νέες γυναίκες και ιδιαίτερα οι παντρεμένες γυναίκες, πρέπει να φοράνε σάρις με φαρδιές μπορντούρες. Αν σταματήσετε να φοράτε σάρις με φαρδιές μπορντούρες, τότε θα χάσετε όλη την τέχνη. Οι υφαντές θα χάσουν όλη την τέχνη της υφαντικής. Αν δεν χτίσουμε τα σπίτια μας με το παλιό στυλ, θα χάσουμε όλη την αρχαία τέχνη του να χτίζουμε όμορφα σπίτια. Στους Δυτικούς αρέσουν τα σπίτια μας χτισμένα με τον παλιό τρόπο, όχι τον καινούργιο. Ο λόγος είναι ότι ο παλιός τρόπος εμπεριέχει ομορφιά και μπορεί να χαθεί αν χτίζουμε σπίτια όπως να είναι. Ακόμα και οι καλύβες ήταν πολύ καλύτερες.

Αντί για αυτό, εκείνο που προκύπτει είναι ότι χάνουμε όλη μας την τέχνη και στο μέλλον θα είναι πολύ αργά. Ότι λοιπόν αποτελεί την αρχαία μας τέχνη πρέπει να το συντηρήσουμε, εφόσον έχει την ομορφιά μέσα του. Για παράδειγμα, έχουμε ένα είδος σάρι που ονομάζεται Μπούγκντια, σήμερα ούτε που ξέρουν τα ονόματα των σάρις οι γυναίκες. Γι' αυτό πάντα πρέπει να χρησιμοποιούμε σάρις που είναι υφασμένα από εμάς. Είναι καλά. Τα σάρις με μεγάλες μπορντούρες πάνε καλύτερα στις παντρεμένες. Αν δεν έχουν μεγάλες μπορντούρες, δεν τους ταιριάζουν. Οι παντρεμένες πρέπει πάντα να φορούν σάρις με μεγάλες μπορντούρες Δεν είναι μια παλιά συνήθεια, αλλά ένα πολύ όμορφο έθιμο. Φαίνεται όμορφο, ταιριάζει στις γυναίκες, δίνει χάρη, χαρίζει την όψη μιας καλοαναθρεμμένης γυναίκας. Είναι ο πολιτισμός μας, δεν πρέπει να τον εγκαταλείψουμε και να γίνουμε σαν τους Δυτικούς.

Δεν πρέπει να προσπαθούμε να αποκτήσουμε το δικό τους πολιτισμό, γιατί ο δικός μας πολιτισμός είναι πολύ σπουδαίος. Αν στρώσουμε το δρόμο μας με κατανόηση, ως προς τι πήγε στραβά με τον πολιτισμό τους, τότε μπορούμε να προοδεύσουμε καλά. Μπορούμε να δεχτούμε την πρόοδό τους στην επιστήμη, αλλά αν κάνοντας αυτό χάσουμε την πολιτιστική μας κληρονομιά, τότε θα γίνουμε όπως αυτοί. Σκοτώνουν τα παιδιά τους. Οι σύζυγοι δεν μπορούν να μείνουν μαζί πάνω από δύο χρόνια. Μένουν όλοι τους σε γηροκομεία, περιμένοντας τον θάνατο να έρθει. Στην κοινωνία μας πρέπει να διατηρήσουμε την καλοσύνη και την ευγένεια. Αντί για αυτό, έχουμε πάρει ότι είναι λανθασμένο από τους άλλους. Πρώτα μάθαμε από τους Μουσουλμάνους, τώρα από αυτούς τους ανθρώπους. Αν απορροφήσουμε τη βρωμιά από αυτούς, πώς θα παραμείνουν καθαρά τα σπίτια μας; Ήμασταν καθαροί και άνθρωποι με καλούς τρόπους και τώρα έχουμε πάρει τόσα λανθασμένα πράγματα από αυτούς.

Πρέπει να τα εγκαταλείψουμε και να καθαρίσουμε τους εαυτούς μας. Τους είπα ποια είναι η σημασία της Πούτζας, αλλά εσείς ξέρετε αυτά τα πράγματα γι' αυτό δεν σας τα εξήγησα. Αλλά στην Πούτζα, πρέπει να έχουμε πίστη και δεν πρέπει να τσακωνόμαστε κατά τη διάρκεια της Πούτζας. Δεν έχει σημασία ποιος κάνει την Πούτζα, αφού όλοι ωφελείστε ίδια από αυτή, ανάλογα με την πίστη που έχετε, εξαρτάται από την πίστη που έχετε. Οι στάμνες σας θα γεμίσουν, ανάλογα με το πόση πίστη έχετε. Θα έλεγα οι κυρίες, να έρθουν να καθίσουν από αυτή εδώ τη πλευρά. Κάνει πολύ ζέστη για σας. Προχωρήστε μπροστά. Ιδιαίτερα οι άνθρωποι που είναι τόσο ζεστοί δεν πρέπει να κάθονται εκεί. Καλύτερα καθίστε... Παρακαλώ αφήστε εκείνες τις κυρίες να καθίσουν από αυτή την πλευρά.

Δεν μπορούν να αντέξουν τον ήλιο. Αφήστε τους να καθίσουν εδώ. Είναι φιλοξενούμενοί μας. Ελάτε εδώ, από αυτή την πλευρά. Αν είχατε βάλει κάτι εκεί, θα μπορούσατε να τα καταφέρετε. Λίγο πρέπει να καταλαβαίνετε και εσείς, ότι οι Ινδοί τα κάνουν όλα. Πρέπει κι εμείς να κάνουμε κάτι γι' αυτό. Εκείνοι τα κανονίζουν όλα, εμείς απλά ερχόμαστε και καθόμαστε σαν Θεοί, αυτό δεν είναι καλό, έτσι δεν είναι; Θα μπορούσατε, υπήρχε τόσος χρόνος, γιατί δεν βάλατε κάτι εκεί να προστατέψετε τους εαυτούς σας; Δεν είναι δύσκολο. Τώρα γι' αυτό. Ελάτε κι εσείς από αυτή την πλευρά.

Μπορείτε να έρθετε από αυτή την πλευρά. Ελάτε. Κάντε τους παρακαλώ χώρο να καθίσουν. Πλησιάστε. Σηκωθείτε από εκεί. Σηκωθείτε και οι τρεις σας. Ελάτε από αυτή την πλευρά. Οι κυρίες που είναι μέσα στο, όχι, εσείς είσαστε εντάξει, νομίζω. Είσαστε καλά, έτσι; Εντάξει, πίσω από σας. Οι άνθρωποι πίσω από σας μπορούν να έρθουν από αυτή την πλευρά, Μετακινηθείτε λίγο προς τα εδώ.

Όχι στον ήλιο, είναι ήδη στον ήλιο. Αν μπορούμε να κάνουμε λίγη σκιά από αυτή την πλευρά... Είναι εντάξει; Αφήστε τους να καθίσουν. Υπάρχει σκιά από την άλλη πλευρά. Υπάρχει σκιά. Καθίστε μπροστά όπου υπάρχει σκιά. Παρακαλώ καθίστε. Ελάτε από αυτή την πλευρά. Υπάρχει εδώ χώρος για σας. Ελάτε από δω. Από αυτή την πλευρά ελάτε.

Οι κυρίες δεν χρειάζεται να πάνε από κει, γι' αυτό ελάτε από εδώ. Αφήστε τους να καθίσουν. Οι άντρες μπορούν να έρθουν από αυτή την πλευρά. Ναι, οι άντρες μπορούν να έρθουν από εδώ. Όχι, όχι, καλύτερα ελάτε από αυτή την πλευρά. Γιατί δεν μετακινείστε προς τα εδώ λίγο; Επίσης πρέπει να σκεπτόμαστε τι θα μπορούσαμε να κανονίσουμε. Με ποιο τρόπο θα μπορούσαμε να τους βοηθήσουμε. Όπως εχτές, πώς τα κατάφεραν, πώς τα κανόνισαν όταν πήγα, δεν ήξεραν ότι θα πήγαινα εκεί. Όταν γύρισα πίσω, πώς τα είχαν κανονίσει όλα για μένα, πώς έτρεχαν. Θέλω να πω, είμαι και δική σας Μητέρα, δεν είμαι; Τότε πρέπει να σκεπτόμαστε αυτά τα πράγματα.

Τι μπορούμε να κάνουμε, πως μπορούμε να τους βοηθήσουμε, ο καθένας. Αφήστε το, αφήστε το όπως έχει. Από την ώρα που δεν το κανόνισαν τι μπορεί να γίνει, αφήστε τους να καθίσουν όπως είναι. Μπορείτε να μετακινηθείτε προς τα εδώ λίγο. Μετακινηθείτε προς αυτή την πλευρά λίγο. Μπορείτε να μετακινηθείτε κι εσείς λίγο. Δεν θέλω να κάθεστε στον ήλιο, θα έχετε πρόβλημα. Όχι, όμως μπορούν να μετακινήσουν τα ηχητικά εξαρτήματα λίγο. Μεταφέρετε τα λίγο.... Από την ώρα που ο ήλιος ανεβαίνει, θα δείτε, θα είναι εντάξει, αλλά από την άλλη....

Καθίστε στη σκιά όσο πιο πολύ μπορείτε. Αν δεν υπάρχει σκιά, ελάτε να καθίσετε μπροστά. Κατά τη διάρκεια της Πούτζα, είναι καλύτερα να κάθεστε στη σκιά. Πάντα στέκομαι εδώ, πάνω από εσάς. Μην ανησυχείτε. Παρακαλώ καθίστε εδώ, μπροστά μου. Είναι καλύτερα να κάθεστε στη σκιά. Υπάρχει κάποιος για να πει τα Μάντρας; Παρακαλώ, φωνάξτε τον Γκάβιν. Εχθές, δεν ήρθες στα πόδια Μου, θα έπρεπε να έχεις έρθει. Αφήστε το σας παρακαλώ τώρα, αλλιώς θα καθυστερήσουμε πολύ.

Αφήστε τους να κάτσουν στον ήλιο. Μπλοκάρει στην αριστερή Καρδιά και στο αριστερό Σβάντισταν. Έπρεπε να έχεις έρθει χθες. Θέλω να πω, ότι θα κάνεις την Πούτζα και όλα αυτά. Υπάρχει κάποιος εδώ για να πει τα Μάντρας; Εχει φτάσει ο κύριος Γκόλαπ; Σας παρακαλώ, φωνάξτε τον. Το ξέρει; Μπλοκάρει πολύ άσχημα. Καρδιά και αριστερό Σβάντισταν. Πείτε το Ατάρβα Σίρσα. Ο κύριος Γκόλαπ δεν έχει έρθει. Πού έχει πάει ο κύριος Γκόλαπ; Δεν έχει έρθει; Σας παρακαλώ, φωνάξτε τον για να κάνει Πούτζα.

Παρακαλώ, αρχίστε την Πούτζα με το Ατάρβα Σϊρσα. Παρακαλώ, αρχίστε τώρα.
