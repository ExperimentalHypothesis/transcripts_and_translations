Дивали Пуджа

Лос Анджелис, САЩ – 17 ноември 2001

Днес е много, много важен ден, бих казала, когато злото беше надвито [аплодисменти] – злото, което разпръсква силите си навсякъде само поради два фактора. Единият е, че нямате познанието, все още сте слепи и следвате неща, които не са правилни, но вие мислите, че са могъщи. Тази илюзия не създава само проблеми, но и абсолютно разрушение. Така че посрещнахме едно голямо предизвикателство (Вероятно става въпрос за разрушените на 12.03.2001 от талибаните две древни статуи на Буда в Бамиян, Афганистан и за атентатите от 11.09.2001 срещу Световния търговски ценътр в Ню Йорк и срещу Пентагона във Вашингтон. Б.р.), без съмнение, но то беше лесно разрешено. То се основаваше изцяло на погрешна основа, просто за да създаде проблем. Проблемът беше създаден преднамерено и никой не би могъл да си представи, че ще бъде решен толкова лесно и толкова бързо. Моето желание беше да го приключим преди Дивали. И това се случи. [аплодисменти]

Също поради невежеството хората правят много неща. Всеки, които следва някаква религия или нещо подобно, го прави само защото не осъзнава истината. Хората са невежи относно постигнето на истината и са се вкопчили във факта, че знаят всичко. И в резултат на това има толкова много разпокъсаност, толкова глупави хора, които биват напълно съсипани от невежество.

Идвайки в Сахаджа Йога, на вас ви става известно цялото познание – много фино познание – много фино. Това не е повърхностно познание. Много е фино и тъй като е неизвестно за другите, те попадат на погрешния път на невежеството, бих казала, и се опитват да се противопоставят на хората правещи добро. Но над всичко е силата на Бог. Целият този театър се разиграва, за да докаже съществуването на тази велика сила. Всичко това става така добре, а за вас – всички Сахаджа йоги - е велико постижение, че можете да видите играта. Много хора, които са постигнали така наречения успех не могат да го видят, но вие можете, защото сте наблюдатели. Въпреки че целият свят е част и частица от този театър, вие сте извън него и можете да го видите толкова ясно. Каквото и да се е случило, никой не би могъл да повярва, че то приключи преди Дивали. И това си върви, както и глупостта, която е създадена, а вие също понякога си мислите нещо, че толкова глупаво би впечатлило останалите. Впечатлението не е най-важното. Ако се вгледате във всички тези хора, които загубиха, какво впечатление са изградили те? Тях ги имаше, за да създадат у всекиго страхотно впечатление, да покажат, че уж са велики войни и бойци. Но всъщност какво впечатление са създали те? Дали сте реализирани души или не, те могат да видят, че това е чудо. Чудо е как се получиха нещата.

Сега започна новият етап. Пред всички вас се явява откритото предизвикателство да доведете хората до просветление. Хората сега не са толкова невежи. Не са толкова заблудени. Напротив, намирам ги толкова променени. Тяхното отношение към истината се е променило и те разбират, че зад всичко това има истина - зад всичко, което са знаели. Това е много важно, защото ако човек започне да мисли, че едно нещо е истината, той просто се лепва за него. На всяка цена, каквото и да се случи, той ще продължава да се придържа към това. Не би бил способен дори да провери дали това е истината или не. Животните могат. Как? Защото имат вродената способност да подушват злото, интуитивно. Ние не можем. Човешките същества не могат. Ако има някакъв лош човек, едно куче би го лаело. Иначе би се засилило към него и би го повалило на земята. Би направило всичко, което в нормална ситуация не се прави. Как то е развило тази си

способност да открива кой е крадец и кой не е? Ние имаме по-висше съзнание. Мислим за много неща, за които животните не могат. Разбираме много неща, които животните не могат. Ние готвим храната си, те не. Но си мисля, че понякога сготвяме и мозъците си! [смях] Защото начинът, по който хората се държат и се опитват да избегнат истината чрез егото си, е изненадващ. Всичко, което се случва, е един театър - както ви казах - но по-добре е да го изучите както трябва и да го приложите към себе си, за да видите дали и вие сте част и частица от този театър. За това ще трябва да се издигнете повече! Ще трябва да израствате все повече и повече над вашето его и суперего, над обусловеностите и от това ниво да се наблюдавате и да видите себе си - “Какво е това? Защо правя такива неща? Защо вниманието ми е такова? Каква е главната причина за това да съм обладан? Или за недоразуменията с мен? Защо приемам погрешни неща?” В мига, в който започнете да виждате това, ако откриете дори и най-малката частица от подобни глупави разбирания в себе си, тогава ще можете да простите и на хората, чийто мозъци са абсолютно промити – с абсолютно промити мозъци - и са правили всичко под влиянието на това. Както и сега вие сте израснали доста по-високо от всички тези хора и сте доста по-осъзнати личности от всички тях.

Така че трябва просто да разберете това положение и тогава ще можете да простите всички грешки, които те са допуснали. А за хората, които са действително лоши, не бива да се тревожите. Това е работата на Божествената сила - да ги разруши. Но наблюдавайте себе си и вижте за себе си дали откривате у вас някаква подобна идея, някаква все още витаеща идея, дали се опитате да изчистите огледалото така, че да видите цялостния си образ и се опитайте – можете - тогава се опитайте да го изчистите. Много е важно да изчистите себе си. Има хора, които са направили много погрешни неща – тях просто ги съжалявам. Ако са вършили погрешни неща, тяхна отговорност е да видят какво са правили, защо са го вършили, какво е нуждата да го правят.

Цялата интроспекция ще заработи толкова добре и тогава вашите истински сили ще се проявят – силите да давате Реализация, силите да разбирате проблемите на страната си и на целия свят. А щом веднъж почувствате, че сте воините, които ще се борят с тези проблеми, щом имате отговорността да се борите с тях, тогава нещата ще се оправят. Не можем да оставим всичко на Божествената сила. Трябва да използвате Божествената сила и трябва да го извършите, защото вие сте воините на Божествената сила. Разбира се, с тази красива идея започвате да пречиствате себе си. На вас не ви е необходимо да знаете всичко - като как стават нещата и защо се случват, как се получават. Това не е ваша работа. Вие сте войни, така че просто трябва да се борите, да преборите невежеството – вашето собствено и това на другите. Защото повечето войници се провалят заради егото си. Когато се провалят, имат други препятствия в умовете си. Не трябва да има никакви спънки, напротив трябва само да се стремите напред и да знаете, че изобщо няма никакви пречки.

Само един мит е, че има препятствия и вие не можете да се справите. Не е лесно да се издигне човешкото съзнание, защото изглежда сякаш има малко разстояние, което трябва да се прекоси, но всъщност не е. Не е. За някои хора понякога е много трудна задачата да излязат извън “банданите” на Агйа. В това отношение открих, че някои от вас се провалят. И за това най-доброто нещо е да интроспектирате. Когато мислите, че винаги сте прави и всичко ви е наред, най-добре е да интроспектирате: “Върша ли всичко правилно или грешно? Как работя за своето подобрение?” Илюзията е тази, че понякога си мислите, че се справяте много добре. Да речем, в нашата Сахаджа Йога има хора, които са доста “настъпателни” – ще излязат напред, ще направят това, ще свършат онова. Но вътрешно каква е целта им? Причината е хората да ги видят, че те вършат тази или онази работа. А причината трябва да е да станете способни да виждате себе си отвътре. Вие трябва да видите какъв е проблемът вътре във вас и тогава ще можете много добре да

разберете, че сте били от голяма полза за себе си и за другите. Например, ако има една много висока сграда, всички сгради близко около нея могат да паднат вследствие на земетресение, но именно тази сграда ще остане да се извисява. Причината е, че тя е построена на много солидни основи.

По същия начин, ако Сахаджа Йога е съградена върху много здрава основа, никой не може да я разруши, никой не може да я изкриви. И всеки човек ще трябва да прави точно това. Например, някои хора Ми казват: “Знаете ли, вашите Сахаджа йоги са еди-какви си и много се хвалят?”. Аз отговарям: “Така ли? Това не мога да повярвам, не биха могли да са такива – казвам. – Бих желала да се срещна с тях, които и да са.” Тогава отвръщат: “Не, Вие самата можете да откриете кои са и защо се държат така.” Казва им: “Самата Аз знам всичко, но искам вие да знаете всичко.” Да търсите грешките на другите е хубаво, а и е доста лесно, но открийте собствените си грешки! Какви са нещата, които ни разпокъсват? Това е най-добрият начин да усъвършенствате вашето съзнание. Също когато се качвате в кола, трябва да знаете пътя. Ще трябва да знаете как да шофирате. Трябва да видите какви са проблемите, но вместо това си мислите, че сте върхът! Това няма да подейства.

Днес имаме велико събитие, бих казала, празнуваме Дивали, което е нещо много, много радостно. Но тази радост не е само за нас самите – тази радост е за целия свят! Ние трябва да работим за целия свят. Работим за себе си, за работата, за парите си, за каквото и да е, но какво правим за другите? Това трябва да видим за себе си. Много е важно. Само такива хора са от полза за Сахаджа Йога, защото проявяват загриженост, съпричастност, правят нещо за другите.

Когато светлините горят, то е за да носят щастие и това ни носи огромна радост. Те изгарят телата си, за да ви донесат щастие. Те са тези, които би трябвало да ни научат, че самите ние трябва да правим нещо, за да доставим наслада на собственото ни по-висше съзнание.

Всичко това ще проработи, сигурна съм. Освен това се опитвам да дам най-доброто от себе си, за да накарам тези светлина да не е колеблива, а пълна с ентусиазъм. Тя е там. Вие сте тези, които горите от желание да напълните вашите стомни. Можете да го сторите. Не Моето силно желание ще ви помогне. Така че дори и да искате да получите пълната картина за вас самите, ще трябва да се откажете да се идентифицирате със себе си, в противен случай никога няма да узнаете какво не е наред с вас. Ако твърде много се идентифицирате със себе си, няма да можете да се издигнете.

И сега, щом е така, каква е целта в крайна сметка? Каква е целта на живота ни? Ние трябва да променим целия свят до една мирна основа. Да променим себе си - разбира се - е велико нещо, без съмнение, но променяйки и другите, ще спрем всички проблеми на света. Ако всички хора на света станат добри хора, Сахаджа йоги, тогава можете ли да си представите какво би станало?! Помислете за мечтата, която имам, да променим всеки един човек, и можем да променим, и да ги превърнем в добри хора. Ако не са трансформирани, хората са като свещ без пламък. Ако са способни да се трансформират, тогава трябва да опитаме всички методи и начини това да стане.

Сигурна съм, че много скоро ще дойде ден, когато ще кажете: “Майко, сега сме в пълна безопасност.” Не мислете за миналото и за проблемите от миналото. Сега сте ги превъзмогнали. Просто се наслаждавайте на себе си. И имайте вяра в себе си и изработвайте нещата. Сигурна съм, че това ще стане скоро. Много бързо ще стане. Това е ваше желание, а и вашият начин за действие, вашето горещо желание да го постигнете. Истинските ви вълнения трябва да бъдат как можете да трансформирате даден човек. Бихте могли да трансформирате всеки. Нали знаете, казвате на един човек, а друг го последва. Също когато дойдохме със самолета, открих на летището толкова много хора, които протягаха ръцете си към Мене ето така. Казах си: “Кои са тези хора? Не са Сахаджа

йоги.” Бяха видели някого – не можах да ги попитам какво се беше случило – но всички ми казаха: “Чувстваме хладния полъх по ръцете си.” Не знаеха нищо за тази личност. Не знаеха нищо за Кундалини, нищо. Тогава откъде идваше този хлад? Основно те бяха там за да получат своята Себереализация, от нас се иска само да им предадем идеите си. Да им предадем любовта си. Вместо да се дразните от тях, по-добре им дайте шанс и ще се смаете колко горещо желаят да се променят. На тях им е омръзнало от изкуствените неща, които имат. Сега с това е свършено. Ще се смаете колко много от тях са ви чакали да им дадете Себереализация и да им позволите да празнуват тхяната Дивали с вас.

Радвайте се на Дивали. Дивали не може да я празнувате само с една свещ. Трябва да имате още и още свещи. А вашата работа е това. Ще го направите единствено със собствената си свещ. Тя е ваша собствена и може да просветли всекиго. Тогава защо не я използвате – на всяка цена, на всякъде! Срещнах едни Сахаджа йоги. Попитах ги: “Какво правите?” Те отговориха: “Ами, нищо.” Изненадах се: “Нищо? Нищо не сте правили?” А те – “Не, нищо.” Тогава каква е ползата от получаването на Реализация? Щом не сте правили нищо, значи не искате да давате Реализация на никого, не искате да разговаряте с никого. Толкова ли се стеснявате от това? Тогава срещнах друг, който Ми каза: “Майко, току-що се връщаме от програма”. “Как така сте окъснели толкова?” “Защото ни казаха, че има бомбена заплаха.” “Така че чакахте отвън ли?” “Да.” “Колко души?” “Всичките. Чакахме хиляди. Нямаше бомба, казаха че няма бомба. Така че влязохме вътре и всички получихме Реализация.” “Но вие си бяхте реализирани души?!” “Не, получихме нашата Реализация, че понякога също трябва да чакаме, а сега сме убедени, че никой не може да ни нарани, никой не може да ни тревожи, да има надмощие над самите нас. Само сами можем да си го причиним.”

Така че отново ще кажа: интроспекцията е особено важна в Сахаджа Йога. Когато вътрешната светлина я има, вие трябва да се грижите за нея. Бях изключително щастлива да чуя от много хора, че са почувствали благословиите на Дивали. Но виждате, вчера имахте тои дъжд от падащи звезди – колко навреме се появиха. Никога не се е случвало, в историята на света това никога не се е случвало (Метеоритният дъжд, предизвикан от Леонидите, е необичайно активен именно в нощта на пуджата по Западното крайбрежие на САЩ и в Пуна, Индия, като е можел да се наблюдава и с просто око като хиляди светлинки. Вместо обикновените 500-1000 метеорита на час, от Земята са наблюдавани ок. 3400 метеорита на час. Б.р.). Защо вчера се появи метеоритният дъжд и се опита да придаде ново значение на това явление? Това е едно време, за което - бихме казали - дори природата знае, а и ние би трябвало да знаем, че това е време за нещо специално. Обикновено получавам писма за хора, които са болни и чиито родители са болни, или техните еди-кои си са болни, все такива неща. После нечий брак е разрушен. След товадруг хък имал деца и те били болни – имам в предвид, че някои все имат такива глупави проблеми.

Причината е, че те самите – тези, които пишат - не са реализирани души или може би са наполовина, защото сами биха могли да си кажат: “Защо пък да пишем на Майка? С това можем да се справим и ние самите!” А вместо това би трябвало да пишат какво са постигнали, как са постигнали много, как са получили любов от другите, как са утвърдили Сахаджа Йога в малки селца. По-добре е да пишете за всичко това, вместо “Майка ми е болна, баща ми е болен...” Всички тези роднински връзки продължават да ви убиват. Така че няма вече “моят брат, моята сестра”. Само Сахаджа йогите са ваши братя и сестри. Или имате някаква братовчедка и на нейния братовчед – братовчеда, до безкрай. Хубаво, нека. Това не е ваша работа. Не трябва вие да се занимавате. Дори преди да дойда, получих подобни писма. На нечий си братовчед братовчеда, такива работи. Така че попитах жената: “Защо през цялото време пишеш всички тези неща, за този и за онзи братовчед?” Тя каза: “Майко, опитвам се да разпространявам Сахаджа Йога.” “Как?” “Понеже ако те

бъдат излекувани, след това ще дойдат в Сахаджа Йога.” Това не е начинът, по който искаме да разпространяваме Сахаджа Йога. Това изглежда като рекламиране или нещо подобно - първо да излекувате някого, та после други да дойдат в Сахаджа Йога. Ние просто не желаем да идват такива хора. Не искам да наранявам, но искам да дам кураж и разбиране, а и мъдростта. Какво, защо сме тук ние, Сахаджа йогите? Само за да излекуваме цялата си рода ли? Може би са болни заради грешки, които са допуснали.

Вместо да обръщате внимание на подобни хора, би трябвало да обърнете внимание на себе си и на вашето израстване. Трябва да уважавате себе си. Ако сте техни родственици, това не е ваша работа. А разбирането, мъдростта, които имаме, са защото сме тук за една много специална работа, от много високо качество. Ако тези неща ви липсват, тогава всякакви подобни хора ще продължават да Ми пишат. Една жена се омъжи в Сахаджа Йога и Ми пише следното: “Разведох се преди около осем месеца или девет бяха, без значение. И сега моите близки ми говорят защо съм се омъжила в Сахаджа Йога? И всеки ме критикуват и мен, и Сахаджа Йога.” Питам: кой я помоли да се ожени? Аз никога не съм я молила. И ето, че бракът беше станал главното за нея. Тя казва: “Всички от семейството ми говорят.” Какво са направили те за Сахаджа Йога? Ако бракът не се окаже успешен, тогава те ще си кажат, че нещо не е наред със Сахаджа Йога. Оставете ги да си приказват. Ние не сме причината. Винаги съм ви го казвала: “Не ми пишете за вашата майка, баща, за този или онзи.” Ако не знаете как да ги излекувате, тогава по-добре се откажете от Сахаджа Йога. Самите вие можете да ги излекувате. Самите вие можете да изработите нещата. Но ако сте забелязали, всеки ден има толкова много писма за Мен. Аз ги питам : “Бащати в Сахаджа Йога ли е?” “Не.” “Майка ти?” “Не.” “Брат ти?” “Не. Никой не е.” Тогава защо питате Мен? Каква връзка имам Аз със тях? Те не са Сахаджа йоги. Аз съм отговорна само за Сахаджа йогите. Те не са Сахаджа йоги, така че защо искате да Ме безпокоите? Не проумявам.

В Сахаджа Йога се предполага, че ще получите Себереализация, нали? Точно така. Тогава на тези, които желаят Себереализация, вие сами можете да им я дадете и да ги оправите. А вместо това се занимавате с разни паднали от небето, които се изпречват на пътя ви, и всякакви подобни. Това наистина е влудяващо и противно. Не Ме е грижа за тях. И вас не бива да ви е грижа. Това, което трябва да направите, е да осъзнаете, че хората, които говорят за това, би трябвало да дойдат в Сахаджа Йога. И вие трябва да им кажете: “Понеже не практикувате Сахаджа Йога, това е причината нещатa да стоят по този начин.” Или “Този човек не практикува Сахаджа Йога, ето в това е проблемът. Ние всички се чувстваме много добре. Щастливи сме.” И тъй като Сахаджа Йога е отворена, то всеки може да дойде тук.

Бих помолила всички ви в деня на Дивали, да направите едно обещание пред себе си: “Няма да пилея енергията си за хора, които не са Сахаджа йоги.” Това е много важно, защото през цялото време вниманието е върху погрешни неща и върху погрешна основа. Ако проявите малко разум, трябва да знаете, че сега принадлежите към хора от висок духовен калибър, но които са много малко на брой. В този свят те са много малко и трябва да направите едно съсредоточено усилие, за да разберете, че това качество трябва да е в много хора и че трябва да много силен стремеж към това. Открийте тези хора. Кажете им, че вие вече сте я открили (Реализацията), а и че те могат да я получат. Но не се тревожете за неща, които не са от значение за нас. Трябва да знаете, че сте специална раса. Вие сте специални войници, които са тренирани за вършенето на Сахадж работа. Така че да пилеете енергията си по роднини и братя и сестри, не е добре за вас.

Сега трябва да бъде разбрано, че притежавате енергията, която се пази за какво? За Сахаджа йоги. Вие би трябвало да помагате на всеки един, който е Сахаджа йоги или иска да стане Сахаджа йоги. Трябва да помагате на тези, които са установени в Сахаджа Йога,

защото ние сме едно Цяло и сме различните ръце това Цяло, на един Бог. Така че това единение трябва да се постигне във вас самите, та и другите да забележат това единство.

Има хора, които са много активни. Има хора, които са много активни в критикувнето. Сигурна съм, че всичко това ще се оправи, защото тази година е годината на велики постижения и огромен успех, но при все това, ако започнете да вършите някакви глупости, нищо добро няма да се получи. Разбира се, не казвам, че сред нас няма такива Сахаджа йоги. Имаме. Всичките тези войници, без съмнение, се намират сред нас. Te имат пълното снаряжение, притежават всички (качества), но ни е нужно още повече. А за това трябва да изработвме нещата колективно, трябва да планираме онова, което да свършим.

Напоследък имаше голям спор относно ислямския тип поведение на хората. Ние не сме нито християни, нито мюсюлмани, нито каквито и да е. Не сме, защото не можем да застанем на такава малка сцена, заявявайки: “Аз съм Сахаджа йоги, но съм християнин.” Не можете. Трябва да се откажете от това ограничение. Вие по същност сте Сахаджа йоги, а всички други напълно безсмислени неща не се отнасят за вас. Също така съм виждала много мюсюлмани да идват в Сахаджа Йога, но всъщност малцина от тях са истински Сахаджа йоги. Е да, ще дойдат да послушат Моите лекции, или нещо подобно, но много малко от тях са истински Сахаджа йоги в същинския смисъл на думата. А след това ще започнете да виждате недостатъците на вашата общност, на т.нар. религия, към която принадлежите. Каквито и да са те, ще ги видите. И определено ще се опитате да коригирате хората в нея, ако ги обичате, или ще се откажете. Това са специални хора, специално избрани за много важна кауза и не можете да пилеете енергията си за маловажни и глупави неща. Това е едно нещо, което трябва да знаете.

На днешната Дивали би трябвало да знаете, че вие трябва да разпалите в себе си светлината на Божественото, за да я разпръснете из целия свят. Но не прекалявайте и в това. Както някои хора, които идват при Мен с думите: “Майко, отказахме се от родителите си. Отказахме се от това, отрекохме се от онова. Но още не сме добри“. А Аз им казах: “Защо трябва да се отричате? Захванати сте за нещо, а после се отказвате или приключвате с него, така ли?” “Е да, но вижте, бяхме много привързани към семействата, към родителите си, към родината, към разни неща, а сега се отказахме от някои от тях.” Но от някои. Такива половинчати хора не са добри. И не им обръщайте голямо внимание. Те не заслужават никакво внимание. Много е важно да се разбере, че вие не би трябвало да сте такива. Не би трябвало и да имате подобни приятели, нито да ги правите Сахаджа йоги. Един Сахаджа йоги е войник със специални добродетели и качества, който се бори за истината. Когато придобиете именно такава същност, тогава навсякъде ще се разпръсква светлина.

На днешния ден на Дивали благославям всички вас от цялото си сърце и искам да уважавате себе си и да разберете какво е мястото на вашето съществуване в тази - можем да я наречем - “организация” или “движение” Сахаджа Йога. А и как го постигаме. Вниманието ви трябва да се измести от всички безсмислени светски неща върху самите вас. Това трябва да стане една много динамична сила, която да изработи нещата. И съм сигурна, че следващата година ще бъде много различна и ще имаме всички прекрасни благословии на Божественото. Трябва да го направим колективно, с разбиране.

Нека Бог ви благослови!