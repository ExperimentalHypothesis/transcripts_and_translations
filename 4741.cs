Nová éra, obětování, svoboda, růst, 1985/02/06, (nekontrolováno), Bordi, India

Jsem nesmírně ráda, že vás tady všechny vidím. Nevím, co mám ze své strany říci, slova ztrácejí svůj význam. Tolik z vás usiluje vyrůst na takovou úroveň, kde byste měli úplnou radost, blaženost a mír. Toto vám mohu dát. A matka je jen ráda, když může dát vše, co má, svým dětem. Své neštěstí nebo neklid, to vše jen proto, aby dosáhla toho cíle - dát vše, co má. Nevím, jak vám lidem poděkovat, že jste prošli tím vším, abyste se dostali k tomu pokladu, který máte uvnitř sebe. Sahadž je jediné slovo, na které jsem mohla pomyslet, když jsem začala prohlašovat otevření Sahasráry. To až dosud každý snadno pochopil. Ale uvědomili jste si, že dnes to je jiný druh jógy, kde je napřed dáno osvícení, a pak je vám umožněno, abyste se o sebe starali. Tak to nikdy předtím nebylo. Byl to jen odvážný pokus vaší Matky, který se podařil. Jinak v dřívějších dobách - v dávných dobách.... v dávných dobách samozřejmě bylo starostí Božského, aby lidé získali osvícení, ale (Božské) nevědělo, jak toho dosáhnout. Žádná inkarnace se nikdy nepokusila vypracovat to takovýmto způsobem. Ale kdykoliv se o to pokusili, vždy se snažili mít pro hledače velmi krutá strádání, velmi krutá strádání. Zajímalo by mě, kolik z vás četlo spisy o Buddhovi. Když cestoval s tisíci svých žáků - nedal jim realizaci, nebyli to realizované duše, necítili žádnou radost - měli dva kusy oděvu, žili v džunglích - jen dva kusy oděvu. A ta oblast, kterou navštívil, kterou jsem Já sama viděla, je hrozně chladná, sychravá, úplně mrazivá. A ten oděv, to vlastně nebyl oděv, byla to látka zakrývající jejich tělo. Spali na holé zemi, za velmi kruté zimy, nebo možná v létě, byli žádáni, aby chodili bez bot míle a míle. Když půjdete a podíváte se, kde Buddha chodil a cestoval, budete překvapeni. Buddha byl mladý, také chodíval, ale jeho žáci chodili mnohem více, protože on se vždy zastavil na nějakém místě a vyslal své žáky - nebylo dost času, aby cokoli propagovali nebo oznamovali, takže on zůstával na jednom místě a žáci obcházeli vesnice a prosili o bikšu,tj. o almužnu, aby dali dohromady nějaké jídlo z vesnic, uvařili, část dali Buddhovi a zbytek snědli. Vyráželi získat lidi ze všech vesnic, jak to jen šlo, a přiváděli je k Buddhovi na kázání. Takové oběti. Žili v chatrčích, v jeskyních, v hrozné temnotě, meditovali, ale nikdy nezískali realizaci. Velmi málo jich získalo svou seberealizaci. Byli tam lidé, kteří byli syny velkých princezen a princů, vévodů, jak říkáte, a vévodkyň, jak říkáte, a všichni velmi, velmi bohatí. Ženy z velmi bohatých rodin... A oni s ním chodili míle a míle po pichlavých strništích, protože cítili, že Buddhova práce má tak univerzální význam, že jsou součástí tak obrovského úkolu, že by se měli účastnit takovéto velké práce pro lidstvo. To není jen v Indii, ale dokonce Viditáma, který začal systém zenu v Japonsku. V Číně jsem byla překvapena tím, jak velká je tam míra obětavosti, způsob, jakým žili! Myslím tím, kdybyste viděli, v jakých podmínkách žili, to si neumíte ani představit. A takto skončili svůj život. Vypracovávali to bez pořádného vedení, protože Buddha zemřel. Nebylo vyhnutí, museli si najít své vlastní cesty, tak našli Maháján, Kštáján, všechno možné. Dokonce, i když se podíváte na hledače v jiných náboženstvích, jako za časů Krista. Kde žili? A po Kristově smrti to bylo ještě horší, protože byli pronásledováni, zabíjeni. Byli mučeni, ukřižováni. S Mojžíšem to bylo stejné. Jeho žáci byli pronásledováni, a tak museli utéct do Indie. Představte si tu vzdálenost, z té oblasti do Kašmíru, jak museli jít, jak museli žít, jak to museli provádět. A byly jich tisíce, tisíce jich přišly do Indie, protože si uvědomili, že dělají obrovský úkol, něco tak velkého, že jsou podporováni. V této zemi jsme bojovali za svobodu. Já jsem byla jeho součástí. Moji rodiče byli jeho součástí. Byli bohatí, dost bohatí, řekla bych - podle všech měřítek. Byli byste překvapeni, můj otec spálil všechny obleky ušité v Anglii. Moje matka spálila všechna svá sárí. Měli ve zvyku příst všechno své oblečení a nosit je. Můj otec obětoval všechno, každý halíř, který měl, pro boj za nezávislost. Nic nám nenechal, ani jeden... měla bych říct, samozřejmě, naše rodina byla bohatá, měli jsme stříbro a zlato atd., ale co se týkalo hotovosti, všechno bylo utraceno. A všechno stříbro a zlato také, díky Britům, kteří nám ho vzali a vrátili nám ho, když odcházeli. Tak nám v rodině nějaké stříbro a zlato zůstalo. Všechno, vše co je materiální, bylo odvrhnuto pryč. Vím, že jsme žili v nádherných domech a přestěhovali jsme se do chatrčí a žili jsme tam. Maximální oběti. A byli jsme velmi šťastní a hrdí. Měli jsme jen dvoje prádlo, prali jsme si sami naše oblečení. chudí lidé. Spávali jsme na něčem takovémto. Pamatuji si, že jsem si nikdy, po celý život nebrala polštář, po celé roky jsem nikdy nepoužívala sandály. Měla jsem jen jeden svetr, vyrobený z takovéhoto druhu materiálu, a když jsem odešla na univerzitu, měla jsem ho stále s sebou. Po celou dobu svého studia jsem měla jen jeden kabát - když jsem byla v Lahore, kde je hrozná zima, někdy tam může být jako v Londýně - který byl obnošený a zničený. Ale my jsme nikdy nereptali, nikdy jsme nenadávali, nikdy jsme neřekli, že se o nás měl náš otec postarat a něco udělat: ´Proč jen všechno obětoval své zemi? ´ Nikdy, nikdy, nikdy. Ale dokonce i dnes, když nás kdekoliv vidí, vědí, že jsme děti tak velkého člověka. Mají pro nás obrovskou úctu. Ta kvalita byla vytvořena, měla bych říct, Mahátmou Gándhím. On každého změnil v novou osobnost obrovských obětí, obrovských. To si nedovedete představit, jak lidé žili. Všech peněz, které jsme měli, všeho, co jsme měli, všeho pohodlí, všech domů, co jsme měli, všeho se vzdal. A nejen můj otec, bylo jich tolik. Jinak bychom nemohli získat svou svobodu. Tato země pro svobodu tolik obětovala. Teď, po tom všem, jsme tady, abychom získali svoji svobodu, abychom získali svobodu pro našeho Ducha. Abychom osvobodili našeho Ducha od naší chamtivosti, od našeho chtíče, od vašeho hněvu, od našich podmíněností, od našeho hrozného ega, od těla zotročeného pohodlím. Musím říct, že Gándhídží měl zvláštní šarm. Nevím, jak to dělal. Byl jako dotek Midase, stačilo se někoho dotknout a jeho osobnost se změnila. Byl nesmírně přísný člověk. Velmi hodný na Mě, na děti, ale byl to nesmírně přísný člověk. Netoleroval by vůbec žádný nesmysl. Když si to prostudujete skrz naskrz, všichni ti lidé byli vychováváni nejen pro svobodu, pro nezávislost, ale - dokonce i před tím, pro duchovní život, všude tam je jedna společná věc, obětování. A to vědomí, že děláte velkou věc. Vědomí, že jste částí a součástí celku, tak velké věci, tak velkého díla, tak vznešené věci. A pak tam byla jedna věc, velmi častá, velmi častá u všech z nich, že ten vznešený důvod, to nadšení ze vznešené věci jim umožnilo obětovat se tak sahadž způsobem. Někdy mnohem víc než sahadžajogíni, kteří dostali v Sahadža józe tak mnoho, dostali svou radost, dostali svého Ducha. Viděla jsem to na vlastní oči, takové lidi v této zemi - můžete jim říkat legendární - ale Já jsem to viděla. Tisíce lidí byly zabity a zmasakrovány, děti umíraly, nikdo neuronil slzu. Nikdo neuronil slzu. Ale ten pocit, že jste tady pro tak vznešenou věc, vám sám o sobě dá tu radost, ten pocit spoluodpovědnosti. A kromě toho, co vím o Mahátmá Gándhím a dalších lidech, které jsem viděla, jací byli. Nemohl přijít každý. A kdokoliv udělal něco sebemenšího... ať už to byl králův syn nebo dcera kohokoliv, jakoukoliv věc pokazili, cokoliv, byli vyloučeni. Pobývala jsem v Gándhího ášrámu, tak vím, co to je. Všichni víte, že mohu čelit tvrdým podmínkám. To je stav. Všechny děti nad 12 let musely uklízet celou oblast ášrámu, což bylo tak 50 akrů půdy, každé ráno. Musely uklízet své záchody, také záchody hostů, my, Já jsem je uklízela. A bylo jim povoleno jen dvoje oblečení. A nic nesmělo nikde zůstat, dokonce jste nikde nesměli vidět žádný papír, žádné odpadky, tak čisto, jako ze škatulky. A obytné prostory byly tak čisté a upravené, bylo to celé uděláno z kravského trusu, úplně celé z trusu. Každý se musel mýt brzy ráno, ve čtyři hodiny, studenou vodou, ať to byl Džawaharlal Nehrú, Abdul Kalam Azar, můj otec, nebo dítě jakéhokoliv věku. A v pět hodin tam byl Mahátmá Gándhí se svou přednáškou. Prosím, nezvedejte si teď rukama Kundaliní. Posaďte se, prosím. To nejsou dobré způsoby. Pokuste se porozumět tomu, co říkám. A pak, brzo ráno ve čtyři hodiny - byli byste překvapeni, pro Mě nebyl problém vstávat. A pak chodit po těch padesáti akrech půdy doprostřed té haly, což nebylo nic než jen volný prostor obklopený nějakými chatrčemi, kde bydlel Gándhídží, chodit celou tu cestu po umytí, po přípravě atd. a kolem se plazili hadi. Nikdo samozřejmě nebyl uštknut. Myslím, že hadi chápali, že lidé měli plno práce s tímto velkým úkolem osvobodit tuto slavnou zemi. Takto jsme tam sedávali a kolem se plazili hadi. Žádná světla, žádná světla, nic takového. Měli jsme jen slunce. A ráno, když přišel Gándhídží, chci říct, ráno ještě slunce nesvítilo, tak se přinesly nějaké svítilny a položily se tam a pak bylo vidět hady, jak se plazí okolo. Ale nikdy jsem neslyšela nikoho si stěžovat, ale jako ve válce, vedeni takovým nadšením. Každý soutěžil: „Co můžu udělat, jak mohu být v pořádku?“ Nikdo ani nepomyslel na pohodlí. Samozřejmě, všichni byli kolem, řekněme, tak do padesáti let, nebo tak nějak. V ášrámu většinou byli lidé do padesátky, v té době. A Já jsem viděla na vlastní oči lidi, kteří měli doma velká auta a tak, jak je všechny prodali, zbavili se jich. Přijížděli vlakem do Vardy a dál chodili pěšky. Gándhídží by nechtěl nikoho vidět přijet třeba jen v tonze (koňský povoz). A oni mu všichni naslouchali a poslouchali ho. Viděla jsem mnoho misionářů, ačkoliv nejdou za tou správnou věcí, za ničím moc vznešeným, ale to, jak lidi vyzvou k úkolům... a lidé pro ně pracují. Viděla jsem je. V Indii jsme měli misionáře a mladší lidi, kteří přišli z ciziny a lidé je úplně oddaně poslouchali. A udělali, cokoliv řekli. Dnes, jak víte, děláme tu největší z největších prací, protože svoboda, nezávislost, nebo svoboda je samozřejmě nezbytná, politická svoboda, abychom mohli mluvit o Bohu. Nemohli jsme tehdy ani udělat malou jehličku, stát nám to nedovoloval, takový útlak. Takže jsme se museli zbavit otrockých okovů, bezpochyby. Ale teď, jak jsem zjistila, máme jiný druh otroctví. Otroctví sobeckosti. Sebeorientace: „To je moje pohodlí, to musím mít, to by mělo být zábavné, chci se bavit a to a ono.“ Měli byste se bavit, jinak to není nic velkolepého. Ta celá věc by vám měla poskytnout určitý pocit, místo abyste ten pocit vytvářeli vy. Protože lidé, myslím si, nevědí, co dělají, jaký druh práce dělají. Nechcete vystoupit na tu úroveň, do té výšky, abyste viděli, jaký je váš úkol. Snažíte se zachránit celý svět! To je jeden z důvodů, proč se Sahadža jóga pohybuje tak pomalu. Protože oni vidí lidi, kteří se starají o své pohodlí, to, tamto... A také, že sami jsou tak mizerní, není v nich žádná elegance! Žádné vědomí té velikosti toho, co musíte dělat. Musíte být vznešení. Když víte, že jste ve válce, jak se budete chovat? Jsem si jistá, že polovičatosti je teď mnohem méně... lepší lidé. Jsem si jistá, že teď budeme mít ještě lepší lidi, mnohem lepší lidi. Starají se o malichernosti - o své rodiny, toto, tamto. Starají se o své vlastní problémy a svá zaměstnání, to, tamto. Chci říct, nikdo takto nemohl mluvit s Gándhídžím , on by ho uhodil, věřte Mi. Je to jako by přijít do Sahadža jógy znamenalo řešit své vlastní problémy a to je všechno. I když jsou vyřešeny, bezpochyby vám je pomoženo, Bůh vám tak hodně pomáhá. Ale kolik pro to děláte vy? Samozřejmě máme několik vynikajících sahadžajogínů, to nepopírám. Nějaké máme, mnohem víc, než jsem kdy měla. A proto mám z toho velkou radost. Ale ta oddanost, kterou máme!? Počítáme každou penny, kterou utratíme, kolik jsme z té penny dostali, co jsme s tím udělali... To není ten styl. Buddha nikdy neutratil ani jedinou vlastní penny. Dostal peníze od všech svých žáků, postavil ty velké věci a to všechno a nikdy neměl žádnou veřejnou pomoc od nikoho jiného. Takže teď musíte růst! Musíte vyrůst nad svou malichernou malou mysl. Musíte vyrůst do té míry, kde byste měli vědět, že máte zachránit celé lidstvo. Pokud toto nedokážete cítit, je lepší odejít ze Sahadža jógy. Sahadža jóga není pro lidi, kteří jsou mizerní. V maráthí se to řekne gabare. Tukaráma řekl: “Yerya gabalyache kaama nohe.” „To není práce pro mizerné.“ Samotný Šivadží, když bojoval ve své válce, zaujal spoustu lidí, Sardary, vévody té doby. Vzdali se všeho, co měli, vzdali se svých životů, všeho, obětovali své děti, obětovali všechno, co měli, Šivadži neměl peníze, aby je zaplatil. Je mnoho příběhů o Šivadžím. Když vidíte, jak jsme my, sahadžajogíni, tady na světě - před jógou přichází první kšéma. Je to tak. Je to láska vaší Matky. Chci, aby Mé děti měly pohodlí. Jsou to právě narozená miminka, v pořádku, potřebují pohodlí, potřebují, aby o ně bylo postaráno. Ale Já nemohu vydírat Božské, protože děti jsou malé, že ne? Jsem tady, abych dělala práci Boha Všemocného. A když vy jste Mé děti, v pořádku, Jeho milost bude pracovat, bude se o vás starat, zajistí, abyste rostli. Ale musíte růst teď! Růst, musíte růst !!! Dostaňte se z tohoto malicherného nesmyslu, jímž jste. Podívejte se na sebe, jak žijete? Kde je vaše pozornost, na co myslíte? Myslíte na Sahadža jógu? Nejdůležitější věc, pro kterou jste vyvolení? Cítím někdy, a cítila jsem to vždy, že byste se mohli cítit nepohodlně na mnoha místech, ale sama jsem viděla, jak jste byli na všech těch místech úplně bezstarostní. Západní sahadžajogíni byli překvapení, že my, Indové, jsme v tomto ohledu lepší. A někteří indičtí sahadžajogíni se chovali velmi podivným způsobem. Je to šokující, jak se chovali. Křičeli na lidi, vytvářeli problémy. Někteří lidé přišli za Mnou, a oni s nimi mluvili tak hrubě, že utekli. Můžete s nimi mluvit jemně, musíte na ně být milí, ne na ně křičet! V pořádku, nemohu se setkat s každým, pokaždé, při každé příležitosti, v pořádku. Ale to neznamená, že máte právo křičet na druhé. Je to tak malicherné a nízké. Nevím, jak hluboko budu muset klesnout. Když vyrostete nad všechny tyto malicherné věci, rozvinete si Božské rozlišování. Toto Božské rozlišování je to opravdové Boží požehnání. Všechna ostatní požehnání, o kterých si myslíte, že jsou to požehnání, nejsou vůbec žádná požehnání. Dokud nemůžete růst, jaké je to požehnání? Ale pokud díky tomu dešti nemůžete růst, jaký to má smysl, nechat na sebe pršet? Musíte být milosrdní, nádherní, rozumní lidé, kteří jsou těmi nejvyššími bytostmi na této zemi. Stáhněte svou pozornost ze všech nesmyslů, kterými jste se zabývali. Tak se stáváte posedlými, tak získáváte podmíněnosti. Vidíte malé, malé věci. V Indii máme jiný problém. Nedokážeme tolerovat druhé lidi. Jakmile někdo jiný dělá něco dobrého pro Sahadža jógu, okamžitě se vytvoří skupina. To je u Indů velmi běžné. Vytvoří se skupina a utlačuje ho. Toto se za Gándhího nedělo. Nevím, proč se to děje. Stává se to jen při slabém vedení. Myslím, že nemám tu schopnost vést. Gándhídží za svého času vyhazoval lidi úplně pryč. Podřezávat si krky, říkat věci za zády, vytvářet skupiny... Kdokoliv chce začít něco hezkého a Já se mu pokusím pomoci, aby se mohl projevit, okamžitě je na něm nějaká skupina. Jsou tu někteří beznadějní, okrajoví, neužiteční sahadžajogíni, na Západě i na Východě, kteří se snaží ze všeho udělat zmatek, myslí si, že jsou velcí guruové, velcí lidé. Velmi malí lidé, zbabělci, řekla bych. A myslí si, že jsou velcí lidé, protože možná dokážou dobře fotografovat, nebo nosí oblečení určitým způsobem, nebo něco takového, hloupého. A snaží se ovládat druhé. Takoví lidé budou vyhozeni, úplně. Nemá žádný význam mít neužitečné lidi v zařízení jako je toto. Dnes začíná nová doba. Nová doba lidí velmi vysokých kvalit, jejichž Duch byl osvícen. Zkusme se nad tím všichni zamyslet. Nyní musíte vládnout sami sobě a musíte vládnout druhým skrze milosrdenství, lásku a rozlišování. Dnes je ta velká doba, kdy jsem prohlásila, že je to univerzální náboženství, Nirmala náboženství, které je vytvořeno z Mého učení lásky. Ale to ani v nejmenším neznamená, že byste měli zůstat trpaslíky. Nemíním vás zkazit. Nemíním vás zkazit tím, že vás nechám být trpaslíky. Takže zkuste růst. Neovládejte se navzájem. Respektujte se. Respektujte se navzájem. Jste tu pro obrovskou práci Viráty. To, kolik toho víte o Božském, nikdo až doposud nevěděl. Ale musíte se dát do pořádku. Znala jsem jednoho velkého světce, jmenoval se Gagangad Maharádž, který úplně spadnul. Když člověk jako on může spadnout, pak můžete spadnout i vy, když nebudete rozumět tomu, jaká je vaše práce, jaká je vaše hodnota a jaké je postavení, které vám bylo dáno. Takže dnes se musíme se vší láskou k naší Matce rozhodnout v našem srdci, že budeme mít velké srdce schopné obětí. Co jsme až doposud obětovali? Jen se nad tím zamyslete, obětovali jsme něco? Prosím, zkuste pochopit, že musím použít vás, velké duše, abych zachránila lidstvo. Musíte růst, musíte růst, musíte růst. Také co se týče peněz, lidé jsou tak podlí, vydělávají peníze, šetří peníze. V Americe jsem byla překvapená, jak Mě lidé šidili o peníze, tisíce. V Indii je to také velmi běžný zvyk. Pak, pokud jste hodně zaměření na kariéru, jste velmi ambiciózní, ´jak si udržím svou práci... ´ pak raději odejděte ze Sahadža jógy. To nám vůbec nepomůže. Za třetí jsou tu pak lidé, kteří věří, že ´tohle je moje žena, tohle je moje milovaná, tohle je toto... ´ a všechny ty nesmysly. Proč jste tady, pro co? Nebo ´mé děti, má domácnost, má matka, můj otec´, všude kolem tito ubozí lidé. Pokud nad toto nemůžete vyrůst, tak Mi nemůžete pomoci. Je Mi líto, nemůžete mi pomoct. Musíte být velice silní lidé. Musíte být lidé s obrovskou odvahou, velkým idealismem a vznešenými myšlenkami. Někteří jsou jako malicherní obchodníci, kteří následují sled vozidel, aby něco prodali. V maráthí se jim říká bazarbunge. Takže teď meditujte na to, že jsme tady, abychom vybudovali univerzální náboženství vzestupu. Je to ohromný úkol. Kdybych to mohla udělat sama, udělala bych to. Ale Já nemohu. Jedině skrze vás to musím udělat. A vy máte zděděné právo, pocházíte z velkého zrození, kde máte toto dědictví. S tímto dědictvím, pokud vás nemohu zvládnout, myslím, že vás raději přestanu vést, nemohu to dělat. Když jsme bojovali za naši nezávislost, všichni jsme byli vyloučeni ze školy, protože jsme chodili do misijních škol a misionáři věřili, že se Kristus narodil v Anglii. Takže nám nedovolili učit se v těchto školách, všichni jsme byli vyloučeni ze škol a neměli jsme na nějakou dobu žádné vzdělání. Nemohla jsem složit zkoušku z přírodních věd, dva roky jsem se tam nemohla objevit, protože nás vyloučili z fakult a škol. Vláda nás vyloučila. Ale my jsme byly tak hrdé děti, velmi hrdé. Byla jsem tím hluboce naplněna. Nikdy jsem se nebála, byla jsem jen osmnáctiletá dívka. Pamatuji si, jednou přišel nějaký muž a řekl nám: „Váš otec je převážen z jednoho vězení do druhého.“ Byli na nás tak hrdí, všichni lidé. Tak přivezli auta, aby nás tam odvezli. A bylo jich tam tolik. Matka se přirozeně bála, protože jsem byla mladá dívka a policie Mě i mučila - dávali mi šoky, dělali mi potíže, bili Mě a tak dále - tak plakala a řekla jednomu starému pánovi, který tam byl: „Bojím se o svou dceru, už nechci, aby ji dál mučili.“ Já jsem šla a usmála jsem se na něj. On mi řekl: „Ne, prostě toho nech, nedělej to, to není správné.“ Tak můj otec si mě vzal stranou a řekl: „Neposlouchej toho staříka, on už brzo zemře, zapomeň na něj. Byl bych rád, kdyby všechny mé děti byly obětovány na oltáři svobody. Když to děláte, jsem jako otec hrdý a řeknu vaší matce, aby se chovala, jak se patří. Jsem na vás tak hrdý.“ Takovou atmosférou jsem prošla. Musela jsem se vzdát fakulty, osm měsíců se skrývat, policie usilovala o Můj život. Vím, čím jsme prošli. Byli jsme velmi mladí, osmnáct let, představte si. Teď, když jste získali svobodu svého Ducha, musíte dohlédnout na uspokojení svého Ducha. Jsou tu lidé, kteří si neustále stěžují a vytvářejí tyto různé nesmysly. Ti neměli přijít. Nebo někteří Indové, ti by měli odejít a nechat nás na pokoji. Ale ti, kteří vědí, že sem nepřišli jen proto, aby se sami těšili, ale aby pomohli celému světu, aby se těšili tím, co jste získali... Dát jim to, a pro to musí člověk přinášet oběti. Musí snášet bolesti. Kolik vašich bolestí musím snášet Já, když jste napadení, když máte problémy a to a ono. Někdy se Mi z vás udělají puchýře, cokoliv. Ale Mně to nevadí, protože to je Můj život, Mé poslání, Má existence, Mé všechno je za účelem osvobození lidstva. Dokonce i poslední kapka Mé krve je pro tento účel. To, co Mě uspokojuje, je velmi odlišné. Zapamatujte si, prosím, že jste zrozeni z velmi statečné Matky. Prosím, zkuste růst. Buďte hrdí na to, že plníte tak ohromný úkol. Vnímejte tu velkou odvahu. Jedině pak, jedině pak můžeme dosáhnout výsledků. Viděli jste tolik válek, tolik válečných filmů, jak lidé bojovali, jak se obětovali. A zkusme vidět, co děláme v této válce. Prostě udělejte ze svého těla svého otroka. Dostaňte se z otroctví svého těla, svých podmíněností a svého nesmyslného ega. Jsem si jistá, že jako Matka nejsem tak špatná. Ale jako otec postrádám některé věci. Prosím, pokuste se vzestoupit tak, abych mohla cítit, že Mi v Mém otcovském přístupu k vám nic nechybělo. Ten respekt, to pochopení otcových očekávání. To vám neříkám kvůli nějaké současné situaci, něčemu konkrétnímu vůči vám, nebo něčemu, co by teď momentálně bylo problémem. Nic z toho. Ale je potvrzeno Moje vyhlášení nové dimenze, do které musíme vzestoupit. A jako ve válce, musíme prohlásit: „Teď kupředu!“ Stejně tak toto prohlášení není v žádném případě k tomu, aby vás ponížilo, aby vás urazilo, aby řeklo cokoliv o komkoliv z vás, ale aby vás prostě naplnilo tou inspirací, která vedla tisíce a tisíce a milióny a miliardy lidí k obětem pro náboženskou věc. Takže teď si musíte vážit sami sebe! Zvedněte hlavu! Vy jste ti, kteří budou bojovat! Vy jste ti, kteří nesou odpovědnost! Připravte sami sebe! Připravte své tělo! Připravte svou mysl! Buďte samostatní! To je Mé - neřeknu znovu přání - to je Můj rozkaz! Nechť vám Bůh žehná! Meditujme teď všichni. Není žádný důvod zvedat si Kundaliní, není žádný důvod dávat si bandhan. Není vůbec žádný důvod cokoliv dělat. Kdybyste se jen dostali na tu úroveň právě teď. Není žádný důvod zvedat ruce a vázat si Kundaliní, není to nutné. Nic není třeba udělat. Vaše Kundaliní už jsou dávno zavázány. Přijměte ten stav, to je vše. To, čím jste. Vírové a ne hlupáci. Nechť vám všem Bůh žehná. Nechť vám Bůh žehná. Važte si sami sebe, važte si sebe. Nechť vám Bůh žehná. Nic pro Mě není tak důležité, jako vidět vás vyrůst na tu úroveň, kde budete rozumět vašim hodnotám, vaší práci, vašemu rozlišování. Musíte se stát milými, jemnými lidmi, ale velmi, velmi silnými. Abyste se dokázali ovládat, váš jazyk a další věci, ovládat se, úplně se ovládat. Nechť vám Bůh žehná, znovu. Prosím meditujte. Zavřete oči, zavřete oči, jen zavřete oči a dejte obě své ruce směrem ke Mně. Dejte pozornost na Sahasráru , jen svou pozornost na Sahasráru. Nyní jste v Mé Sahasráře, vy všichni. Dejte si pozornost do Sahasráry. Zde není žádná myšlenka, nic. Jen tam dejte svoji pozornost. A jenom vystoupejte do toho bodu. Není třeba z toho dělat vědu, není v tom nic umělého - je to vaše uskutečnění. Všechny slabosti je třeba opustit. Buďme silnými lidmi pevných hodnot. S důstojností a rozvahou. Ticho. Naprosté vnitřní ticho. Nemusíte tolik mluvit. Příliš brebentit, mluvit povrchně, to není váš styl. Zkuste to cítit ve svém srdci, vaši vlastní důstojnost. Vaši vlastní nádheru. Tu čistotu vašeho chování. Jste světci, ale světci velmi vysoké hodnoty, velmi vysoké hodnoty, ne obyčejný typ. Dejte svoji pozornost do Sahasráry. Každé myšlence, která přijde, řekněte: „Tebe nechci, tebe ne, tebe ne.“ Nechť vám Bůh žehná. Chtěla bych se setkat se všemi skupinami v nějaký příhodný čas, s jednou po druhé, všemi lídry a také nějakými jednotlivci, chtěla bych je vidět. Budeme zde mít svatby a bude to pracovat velmi dobře. Ale, dozajista, nevrhejte se do toho bez hlavy, ale čiňte to s rozvahou. S pochopením, že tohle manželství není pro nic jiného, než abyste měli děti velmi vysoké hodnoty, a za druhé - musí to být příznivé. A jestli zde nějaká nepříznivost byla, tak se tímto smyje. Doufám, že se teď budete radovat tou úrovní, které jste dosáhli, že se budete radovat vaší nádherou a vaší vznešenou prací. Nechť vám Bůh žehná. Chtěla bych vidět ty, kteří mají s manželstvím nějaké problémy. Můžete Mne přijít navštívit. Jakékoliv problémy s manželstvím. Dany, dal jsi jim tam ty věci, které jsi dostal? - Ano, Matko. - Dobře. Kdokoliv další, kdo má nějaký jiný problém, prosím, přijďte Mě navštívit. Není tu žádná bariéra nebo tak. Ale musíme teď udělat něco velkého, abychom se z toho dostali, rozumějte. Budeme se těšit sami sebou mnohem více, z té výšky, které jsme dosáhli, a udržte si to, udržte si to. Nechť vám Bůh žehná. Takže pro ty, kdo Mě z jakéhokoliv důvodu chtějí navštívit - tak mohou přijít, zvláště pokud jde o problémy se svatbami nebo podobně. I vy, jejichž manželství nejsou úplně v pořádku, také můžete přijít.