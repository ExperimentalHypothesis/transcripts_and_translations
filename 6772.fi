Shri Gruha Lakshmi Puja ja Sahaja-häät, 7.4.1981, Sydney, Australia.
Tänään pidetään vuosittaiset hääseremoniat, ja olen antanut luvan juhlimiseen, koska naimisiinmeno on tärkeä asia Sahaja Yogassa. Yksi tärkeimmistä asioista Sahaja Yogalle on se, että joogit avioituvat. Ensinnäkin avioituminen antaa aina tasapainoisen ymmärryksen, jos ajatukset avioliitosta ovat oikeanlaiset. Jos mielessä on kummallisia ajatuksia, ja jos aikoo naimisiin vain huvin vuoksi, eikä ymmärrä avioliiton arvoa, silloin siitä tulee pelkkä vitsi, siitä ei tule avioliittoa. Mutta Sahaja Yogassa alatte todella ymmärtää avioliiton arvon ja mitä se merkitsee. Onneksemme meillä on tänään muutama Sahaja Yoga -hääseremonia, joissa näette miten pyrimme noudattamaan avioliiton pyhiä lakeja ja toteuttamaan seremonian näiden lakien mukaisesti. Näen, että täällä Australiassa, kuten muissakin maissa, avioliitto on menettänyt pyhän merkityksensä. Ihmiset eivät ymmärrä, että tekemällä syntiä avioliittoa vastaan he tekevät niin suurta syntiä, että monet sukupolvet joutuvat kärsimään sen takia. On ymmärrettävä, että uskollisuus on avioliiton perusta. Ilman uskollisuutta avioliitolla ei ole mitään merkitystä. Jos ei pysty olemaan uskollinen, se tarkoittaa, että ei ole vielä ihmisolento.

 

Ihmisolennon on oltava uskollinen. Avioliitossa vahvistamme, että tämä ongelma on nyt ohi, olemme hylänneet muut vaihtoehdot ja aiomme asettua aloillemme yhden ihmisen kanssa. Jaamme elämämme, myös täysin yksityisen elämämme, yhden ihmisen kanssa. Teidän on oltava täydessä harmoniassa kumppaninne kanssa ja kehittää täydellistä ymmärrystä ja lojaalisuutta toisianne kohtaan. Sanotaan, että avioituminen tapahtuu lajin suvunjatkamisen vuoksi. Koska edustatte nyt aivan toisenlaista lajia, olette sahaja-joogeja - olette uudella tietoisuuden tasolla - teidän avioitumisenne tuo esiin hyvin korkealle kehittyneitä lapsia. Suuret pyhimykset odottavat malttamattomina päästäkseen syntymään tänne maan päälle, ja jos he löytävät hyvän sahaja-joogi pariskunnan, joka rakastaa toisiaan, edistää Sahaja Yogan leviämistä ja joka omistautuu Sahaja Yogalle, niin he laskeutuvat varmasti tänne maan päälle kauttanne. Tänä aikana on hyvin tärkeää ja välttämätöntä, että ymmärrämme Sahaja Yoga -avioliiton arvon. Ihmiset ovat menneet naimisiin aikaisemminkin, mutta mikä on näiden liittojen oikeellisuus tai uskottavuus, kun Jumalan nimissä vihkimisen suorittava henkilö ei ole oivaltanut sielu? Vihkimisen suorittajan on oltava oivaltanut. 

 

Sellaisella henkilöllä ei ole oikeutusta vihkiä Jumalan nimissä. Avioliiton rekisteröiminen on aivan eri asia, koska silloin ei vihitä Jumalan vaan kansakunnan nimissä. Jos halutaan avioitua Jumalan nimissä, silloin vihkimisen suorittajan täytyy olla oivaltanut sielu. Teidän on ymmärrettävä avioitumisseremonian jokainen vaihe: mitä teette seremonian aikana, ja miksi sen teette. Seremoniassa annetaan tiettyjä lupauksia. Olemme käyttäneet mallina vanhaa avioitumisseremoniaa, jota olemme kyllä muokanneet aika paljon Sahaja Yogaan sopivaksi, ja olemme yrittäneet ottaa mukaan myös tiettyjä seremonioita kirkosta ja muista uskonnoista. Mutta pääasiassa seremonia perustuu Kundaliiniin. Tässä avioitumisseremoniassa lupaus tehdään tulelle; tuli on elementti, joka polttaa pois kaiken ruman. Kundaliinikin on eräällä tavalla kuin tuli, koska se on ainoa energia, joka nousee ylös. Niin kuin tuli nousee ylöspäin, Kundaliinikin nousee ylöspäin. 

 

Siksi sitä verrataan tuleen. Mutta tuli on energia, joka sijaitsee vatsassa, joka on sama kuin dharma, joka on sama kuin uskonto. Sahaja-joogien uskonto on pysyä keskellä eikä mennä äärimmäisyyksiin. Kun he menevät naimisiin, he vetävät omalla Sahaja Yoga -ymmärryksellään toisiaan enemmän keskelle ja nauttivat elämästään - nykyhetkestä sellaisena kuin se on. Sahaja Yoga -avioliitot voivat olla todella suurenmoisia, jos tulevat puolisot ovat järkeviä, yhtä lailla tasapainossa eivätkä kritisoi tai yritä dominoida toisiaan. On mahdollista, että sahaja-joogi avioituu ja vähitellen vetää puolisoaan ylöspäin. On myös mahdollista painua alaspäin, jos toinen joogipuoliso on voimakkaampi ja negatiivisempi, niin että hän voi vetää toisenkin alaspäin. Riippuu omista ominaisuuksista vetääkö toista ylös- vai alaspäin. Avioliitto on todella suuri siunaus Sahaja Yogassa, koska kaikki jumaluudet ja enkelit tarkkailevat näitä avioliittoja ja huolehtivat siitä, että niistä tulee onnistuneita. Mutta jos olette itse päättäneet tehdä niistä epäonnistuneita sillä, että tietoisuutenne ei ole muuttunut siitä, mitä se oli ennen, ja haluatte palata entiseen, kaikki voi epäonnistua kuin eläimillä. 

 

Jos elää eläinten joukossa, niin ihmisistäkin voi tulla eläimiä. Sahaja-joogien on tiedettävä, että heidän tietoisuutensa on muuttunut. He ovat toisenlaisia ihmisiä, heidän on elettävä sahaja-joogien kanssa eikä muiden ihmisten, jotka eivät vielä ole saaneet oivallustaan. Muiden kanssa voi puhua, mutta on tiedettävä, että sahaja-joogit ovat täysin toisella tietoisuuden tasolla. Jos he ymmärtävät tämän yksinkertaisen asian, että heidän tietoisuutensa on hyvin erilainen, he tulevat sopeutumaan paljon paremmin avioelämäänsä. Sahaja Yogassa ei ole avioeroja. Emme ajattele eroamista, mutta mihinkään ei pakoteta. Tarkoitan, että on vahinko, jos pari ei sopeudu elämään yhdessä, mutta toistaiseksi meillä ei ole ollut avioeroja. Koska ihmisiä tulee kaikenlaisista kulttuureista ja ympäristöistä, on mahdollista, että ihmiset haluavat erota - laillisesti. Sahaja Yogassa ei ole sellaista käsitettä kuin avioero, mutta ketään ei pakoteta mihinkään. 

 

Yrittäkää ymmärtää avioliitto niin, että se tapahtuu teidän iloksenne. Jos ette pysty iloitsemaan avioliitostanne, silloin siitä ei ole mitään hyötyä. Sahaja Yogassa halutaan varmistaa, että ihmiset voivat nauttia avioliitostaan ja elää hyvin ja onnellisina toistensa kanssa. Tämä on molemman joogipuolison vastuulla. Minun tapauksessani mieheni ei ollut oivaltanut sielu, eikä hän ymmärtänyt mitä oivallus merkitsi, eikä hän ollut etsijäkään. Kaikesta tästä huolimatta ... Nyt hän haluaa tulla syliini istumaan! Kaikesta tästä huolimatta en hermostunut enkä yrittänyt tyrkyttää. En tyrkytä kenellekään mitään. Sanoin: "Vähitellen hän tulee näkemään sen selkeästi." Vaikka toinen puoliso ei olekaan oivaltanut sielu, voi toinen tulla oikein hyvin toimeen ja elää onnellisena. 

 

Mutta silloin, kun molemmat ovat oivaltaneita, se on paljon parempi, ja molemmat voivat nauttia siitä. Mutta kiinnostuksen kohteen pitää olla Sahaja Yoga. Jos kiinnostus on muualla, silloin voi tulla ongelmia, koska sahaja-joogi ei voi sallia puolisonsa tuhlaavan energiaa tyhjänpäiväisiin asioihin. Silloin alkaa uudenlainen ristiriita Sahaja Yogan, sahaja-joogien ja -jooginien välillä. Ristiriitatilanteita ei pitäisi koskaan syntyä, sillä meillä on nyt niin monia tapoja selvittää, mikä meissä on vialla. Jos meissä on jotain vikaa, meidän pitää kohdata se ja puhdistaa pois itsestämme. Meidän ei pidä yrittää puhdistaa toistemme chakroja vaan omiamme. Emme keskity silloin itseemme, vaan alamme keskittyä muihin. Lisäksi Minun on sanottava, että Sahaja Yoga -avioliitot tulevat olemaan kaikkein onnistuneimpia liittoja - niiden täytyy olla. Ne palauttavat avioliiton instituution takaisin terveelle pohjalle. 

 

Siitä ei ole epäilystäkään. Ne, jotka menevät naimisiin Sahaja Yogassa, tulevat olemaan erityisen onnellisia aviopareja. Mutta negatiivisuudet hyökkäävät heidän kimppuunsa heti, kun he ovat menneet naimisiin, koska nämä negatiiviset voimat eivät ole kovin iloisia nähdessään onnellisia aviopareja. Ne yrittävät kaikin keinoin tuoda kaikenlaisia ongelmia ja hankaluuksia alussa, jotta nämä avioliitot kariutuisivat. Jos menette näihin mukaan, silloin pilaatte myös mahdollisuudet saada hyviä oivaltaneita sieluja tulemaan luoksenne, sillä he eivät hyväksy sellaista tilannetta. Ei ole myöskään hyvä, jos riitelette alussa, koska silloin he arvioivat teidät alemmaksi. Teidän pitää siis olla hyvin kärsivällisiä, lempeitä ja hyviä toisillenne, jotta voisitte luoda rohkaisevan ympäristön näille suurille sieluille tulla tänne maan päälle. Jos näin ei ole, silloin he jäävät odottamaan. He eivät inkarnoidu, koska eivät halua vanhempia, jotka riitelevät ja tappelevat, ja jotka epäilevät ja aiheuttavat ikävyyksiä toisilleen. On ymmärrettävä, että Sahaja Yoga -avioliitolla on tarkoin määritelty tarkoitus. 

 

Ette mene naimisiin, koska niin on tapana, vaan menette naimisiin, koska haluatte tänne maan päälle lapsia, jotka ovat oivaltaneita sieluja. Annamme heille syntymäpaikan sitä varten. Jos ette ymmärrä tällaisen avioliiton arvoa, silloin on parempi olla menemättä naimisiin Sahaja Yogassa. On parempi säästää Sahaja Yogaa sellaiselta. Sahaja Yogassa on vain yksi pulma, ja se on se, että olette kaikki syntyneet samasta Äidistä, joten olette tavallaan veljiä ja siskoja keskenänne. Kun sitten menette naimisiin keskenänne, silloin tästä muodostuu hieman hassu tilanne, sillä miten veli ja sisko voivat mennä naimisiin? Silloin voidaan sanoa niin, että olisi parempi, jos samasta yhteisöstä olevat eivät menisi naimisiin keskenään, vaan saisivat kumppanin muualta. Sydneyn sahaja-joogi voisi korkeintaan mennä naimisiin Melbournen sahaja-joogin kanssa. Olisi hyvä, jos olisi hieman välimatkaa, että heitä ei pidettäisi veljinä ja siskoina. Niin olisi parempi. 

 

Mutta kun näin tapahtuu, tulee enemmän ristiriitoja, koska ihmisillä on edelleen päässään ajatus siitä, että he ovat Melbournesta ja toinen on - (mikä se olikaan?) - Sydneystä. (En saanut sanottua sitä) - Sydneystä. Sydneystä ja Melbournesta ei saisi syntyä riitaa. Heti kun he alkavat riidellä, mies sanoo: "Te melbournelaiset, tiesinhän, että olette sellaisia." Ja vaimo sanoo: "Te sydneyläiset olette kaikki sellaisia." Ja saman tien te muututte sellaisiksi, ja alatte riidellä siitä. Teidän pitää tietää, että ette ole sydneyläisiä tai melbournelaisia, vaan olette vain sahaja-joogeja. Sahaja-joogi ei kuulu mihinkään kastiin, yhteisöön tai rotuun, tai mihinkään uskontoon, eikä myöskään mihinkään kansakuntaan. Mistä tahansa kansakunnasta tulettekin, olette sahaja-joogeja, olette universaaleja olentoja - sitä todella olette. 

 

Voitte tuntea kenen tahansa täällä istuvan värähtelyt, olipa hän sitten Havaijilta tai Amerikasta, sillä ei ole merkitystä. Kun pystytte tuntemaan kaikki muut, se tarkoittaa, että ette enää kuulu mihinkään yhteisöön tai mihinkään tiettyyn maahan, vaan olette universaaleja olentoja. Ja se meidän on tehtävä: meidän on luotava enemmän universaaleja olentoja. Nopeuttaaksemme tätä haluamme saada näitä suuria sieluja tänne maan päälle. Se on hyvin tärkeä tehtävä. Heidän on oltava täällä maan päällä, koska he ovat tämän jumalallisen työn suurenmoisia kanavia. Kun he alkavat laskeutua maan päälle, nämä todelliset kanavat, kaikki nopeutuu, ette tiedäkään kuinka räjähdysmäisen nopeasti Sahaja Yoga tulee leviämään. Tulette hämmästymään kuinka nopeaa kasvu on, kun nämä ihmiset tulevat tänne. Meidän on yritettävä järjestää asiat niin, että saamme näiden ihmisten todelliset siunaukset siitä, että he tulevat tänne maan päälle. Se on hyvin tärkeää. 

 

Pyydän teitä tarkastelemaan avioliittoa uudesta näkökulmasta ja uusin ajatuksin, joiden avulla voitte todella ymmärtää näiden avioliittojen arvon. Tehkää sitten avioliitosta onnistunut eikä mikään epäonnistunut tai tyhjänpäiväinen. Se olisi todella suuri synti, sillä te menette naimisiin oivaltaneiden sielujen edessä. Kysymys ei siis ole vain naimisiin menosta niin kuin muut ihmiset menevät, ja sitten he laittavat autoonsa kyltin: "Vastanaineet" - ja ajavat pois ja ajautuvat kohti avioeroa. Tällaista ei saa tapahtua Sahaja Yogassa - asia on otettava vakavasti. Jos ette ota asiaa tarpeeksi vakavasti, on parempi olla avioitumatta. Jos teillä on odotuksia avioliiton suhteen, on parempi olla avioitumatta. On parempi että ei avioidu. Kukaan ei pakota menemään naimisiin. Sanokaa vain: "Ei todellakaan, en aio mennä naimisiin." 

 

Mutta jos aiotte jatkaa tällä tavalla, niin vahingoitatte Sahaja Yogaa pahimmalla mahdollisella tavalla. On kuin puukottaisitte selkään Sahaja Yogaa. Teidän ei tarvitse mennä naimisiin, jos ette halua sellaista. Päinvastoin, on parempi, että on paljon sellaisia aviopareja, jotka voivat hankkia lapsia, ja heille voi syntyä näitä suurenmoisia ihmisiä. Jos ajattelette, että sopeutuminen ja kaikki muu tarkoittaa kaikenlaisia vanhoja käsityksiä avioliitosta, on parempi, että ette avioidu. Tämä on uusi taivaallinen avioliitto, johon teidän pitää valmistautua, jotta voitte ottaa vastaan kaiken kauneuden ja siunaukset sekä avioliiton kaikkein suurimman ja syvimmän merkityksen. Toivon, että ymmärrätte, että Sahaja Yoga painottaa avioliiton tärkeyttä, ja emme usko askeettisuuteen ja perhe-elämän hylkäämiseen. Uskomme, että perhe-elämä on kaikkein tärkeintä. Meidän pitää vakiinnuttaa se erittäin hyvin tänne maan päälle ja huolehdittava, että näissä kauniissa jumalallisen rakkauden pesissä syntyy suuria sieluja. Ja meidän on jatkettava tätä edelleenkin. 

 

Hyvän avioelämän toteutumista ei voi mitenkään estää. Toivon, että te kaikki saisitte oikein hyvän ja onnellisen avioliiton. Ja heille, jotka eivät ole naimisissa, toivon, että hekin saisivat oikein onnellisen avioliiton. Tänään taitaa tulla kuluneeksi kolmekymmentäkuusi vuotta siitä kun menin naimisiin. Monia vuosia on kulunut, mutta tunnen edelleen olevani kuin morsian mieheni seurassa, koska olemme todellakin eläneet viisaasti. Tietysti on ollut ylä- ja alamäkiä, mutta loppujen lopuksi koko asiaan suhtautuu aivan uudella tavalla. Sain tänään kauniin kirjeen, jossa hän kiittää teitä siitä ystävällisyydestä, jota olette osoittaneet Minua ja häntä kohtaan. Pidämme siis pujan: tänään palvotte Minua Gruha Lakshmina ja itsessänne olevaa Gruha Lakshmia. On välttämätöntä palvoa Minua Gruha Lakshmina, koska teillä kaikilla on ongelmia oman Gruha Lakshminne, eli vasemman Nabhin kanssa. Toivon, että se tulee teillä kaikilla parempaan kuntoon. 

 

Voimme aloittaa pujan. Tämän lyhyen pujan jälkeen teemme Devi havanan, koska sitä emme ole vielä aikaisemmin tehneet, ja se on hyvin tärkeä. Meidän pitää yrittää tehdä se tänään jos vain mahdollista. Olisi hyvä, jos voisimme sanoa tuhat nimeä. Kuka muu on menossa naimisiin? Te myös? Otetaan heidät kaksi. Tulisitteko tekin tänne, olkaa hyvä. Nämä ovat hyvin käteviä, eikö? Hyvin käteviä. 

 

Istukaa nyt kaikki alas. Kyllä, siihen vain. Istukaa alas. Ketä muita oli vielä? Voit istua siihen. Sinä voit siirtyä sinne. Ensin on Ganesha Puja. Kerro sen merkitys myös. Heidän pitää tietää merkitys. Pyysin häntä tänään kertomaan myös merkityksen. 

 

Tätä halusimme sanoa, että Kristus kuvaillaan vain suppeasti. Kuvaus on hyvin lyhyt. Kaikki mitä Hän on; oikeastaan kaikki Hänen ominaisuutensa kuvataan lyhyesti, hyvin suppeasti. Hän lukee nämä muutamat ominaisuudet ja selittää ne teille samalla kun pesette Jalkojani. [Ganesha Atharva Sheershaa aletaan lukea] Joogi: (Tässä palvomme Jeesusta Shri Ganeshan nimen kautta. Hänen katsotaan olevan täydellisesti kaikkien periaatteiden perusydin.) Kaikkien periaatteiden - Tattwa. (Hänen katsotaan olevan myös 'kartasi' ...) Shri Mataji: Kaiken Tekijä. (Sitten sanotaan: "twameva kevalam dartasi", joka tarkoittaa ...) Shri Mataji: Kaiken Kannattaja. Hän kannattelee kaikkea. 

 

Hän poistaa kaikki ongelmat. Hän on poistaa ne. Hän imee itseensä kaikki universumin ongelmat. Brahma, Brahma. Brahma tarkoittaa Brahma shaktia, pranavaa. (Hän on aina ...) Aina läsnä sinussa henkenä. Hän sijaitsee sinussa hengen muodossa. (Kaikki mitä Hän puhuu ...) On totuus. Ei: "Hän puhuu totuuden", vaan: "Hän on totuus". Oppilaissa. 

 

Oppilaan periaatteessa. Hän on olemassa kaikissa ilmansuunnissa. Hän on kaikki kirjallisuus. (Hän on täydellinen ...) Ilo. "Sinä olet kaikkialla oleva Voima sisällämme." “Sat chit ananda dvitiyosi” tarkoittaa: "Kukaan ei voi verrata Sinua kykyysi olla Sat Chit Ananda.” (... Chit tarkoittaa ...) Huomiota. Ananda tarkoittaa iloa. "Ketään ei voida verrata Sinuun." (... Sinä olet olevainen Brahma ...) Luoja. (... kun koko maailma ...) Tuhoutuu. 

 

"Tish thati" tarkoittaa, että se pysyy paikallaan: "Koko maailmaa pysyy paikallaan Sinun ansiostasi. Niin kauan kuin Sinä olet olemassa, maailma pysyy paikallaan." Kun olet täydellisesti, koko maailma on tuhoutunut, vain silloin olet siellä. Sinä olet todistaja. Kaikki voivat vain kokea Sinut eikä mitään muuta. Hänen kauttaan, Hänen kauttaan. (... Hän on ...) Vesi. Hän on ’akasha’. Hän on taivas, eetteri. Kaikki elementit. 

 

Hän opastaa. Katsokaas, äänessänne on neljä vaihetta kun ne – ’para’, ’pashanti’, ’madhyama’, ... Äänessä on neljä eri vaihetta, ja se alkaa täältä. Ääni alkaa täältä. Tämä on 'para'. Ääni alkaa 'parasta'. Se alkaa täältä. Sitten se menee 'pashantiin', ja sydän sykkii. ’Pashanti’ tarkoittaa, että se vain tarkkailee. Täällä se on 'madhyama'. Tässä on keskus, ja se tarkoittaa, että se ei tarkkaile eikä tee mitään. 

 

Ja sitten suun kohdalla se muuttuu kauniiksi puheeksi. Eli, "Sinä hallitset kaikkia näitä neljää äänen vaihetta". Ei, ei, 'gunas virtues nahi'. ’Guna’ tarkoittaa ominaisuutta. Ymmärrättekö, 'tamo guna', 'rajo guna' ja 'satya guna'; Hän on niiden yläpuolella, Hän on noussut niiden yläpuolella. Hänelle syntiä ei ole olemassakaan. Kaikki, mitä Hän tekee, on jumalallista. "Olet kehosi yläpuolella." "Olet ajan yläpuolella." Muladhara Chakra. 

 

"Olet kolme voimaa." Kolme voimaa. 'Trigunatmika' tarkoittaa kolmea voimaa: Mahalakshmi, Mahasaraswati, Mahakali. ( ... tarkoittaa, että he kaikki meditoivat ...) Sinua. Koko ajan. Hän on Luoja. Hän on Ravitsija. Hän on myös Suojelija. Hän on Tuhoaja. Indra on Jumalien Jumala. 

 

Hän on Jumalan ääni – ’Aumkara’. Hän on kaikki tämä yhdessä. Kaikkia vasemmalla puolella sijaitsevia taivaallisia olentoja kutsutaan nimellä 'gana'. Arkkienkeli Mikael on heidän johtajansa. Hän oli olemassa heitä ennen. Hän syntyi heitäkin aikaisemmin. Hän on korkeampi kuin he. Tätä on alfa ja omega: Hän on ensimmäinen luotu Sana, ja Hän on myös viimeinen Sana, Hän on viimeisen luodun sanan yläpuolella. Saatte pelastuksen 'bindun' kautta. Nuo värähtelyt, en tiedä pystyttekö näkemään ne? 

 

Ne näyttävät pilkuilta - 'anusvarah' tarkoittaa pilkkuja. Näin voitte ... Joka puolella on pienen pieniä pilkkuja; jos voitte nähdä ne ... Täydellinen ’Aumkara’ on: ensin on ’Ga-karah’, joka on Ganapati, ’Ga’. “Ga-karah purva-rupam”: se on ensimmäinen äänne. Aluksi tulette Ganeshan muotoon, “purva-rupam” – Ganesha on siinä. Sitten tulette ’Aumkaran’ muotoon ... Ja lopuksi tulette vain pilkuksi. Äänet ovat mantroja. Jotta voisitte tuntea Hänet mantrojen kautta, teidän on opittava Ganesha-’vidya’, eli tieto Jeesuksesta. Jos haluatte oppia mantrat, teidän on opittava ne sen tiedon kautta, joksi koko tiedettä kutsutaan, eli Ganeshan Tieto. Tai sitä voidaan kutsua Ganeshan 'Vidyaksi', eli Ganeshan Tekniikaksi. Jos haluatte tietää, miten mantrat toimivat, se on tiede. 

 

Tiedettä kutsutaan Ganesha-’vidyaksi’; kaikki on Hänen tiedettään. Siksi Häntä kutsutaan ’Ganakaksi’, ’Ganaka-rishihi’, koska Hän on (tieteen) mestari. Hän on mantrojen, äänten taidon mestari. ’Chandah’. Se on mantra - Gayatri on yksi mantroista. Ja se sijaitsee oikealla puolella. ’Chandah’ tarkoittaa ... kaikkien mantrojen nuottia. Rytmiä! Rytmiä. Mantrat pitää sanoa tietyllä rytmillä, ja Hän on se rytmi. 

 

Miten tämä jumaluus herätetään. Joogi: (“Aum Gam Ganapataye namah” – tämä on mantra, jolla tämä jumaluus herätetään.) Ganesha-’vidya’, ymmärrättekö. Yksi hammas; koska toisella Hän kirjoittaa. Ja Hänellä on kärsä. Se on yksi silmukoista. Hän ohjaa teitä silmukan avulla. Jos ette käyttäydy kunnolla, Hän laittaa silmukan ympärillenne ja vetää takaisin. Kyllä. 'Ankushaa' käytetään elefantin ohjaamisessa. 

 

Elefantin. ’Ankusha’ (piikkisauva). Mutta se on ohjaamiseen tarkoitettu väline. (... hän tarjoaa ...) Suojaa. Se tarkoittaa hyvin nöyrää eläintä, hyvin nöyrää, ja Hänellä se on hiiri. Ja Kristuksellakin oli aasi, joka on hyvin nöyrä eläin. Punaisiin vaatteisiin. Ainakin Hänen chakraansa meidän pitäisi laittaa punaista. Hyvä joogi, ei - ... Ei, ei, "joogi" ei tarkoita ketä tahansa, joka käy kirkossa: sellainen ei ole joogi. Joogi on ... joogan tilassa. 

 

’Evam dhyayati’ tarkoittaa: “jonka avulla tiedät.” Jälleen, vain joogit! Kumarran Sinulle. Sillä Hän on puhtaus. (... Hän on syntynyt) Shivasta. Shiva on ... Te tunnette kyllä Shivan. Sinä olet suurin, Sinä olet siunausten veistos. Sinä olet siunausten veistos. Tämä on vain lyhennetty versio. Tämän avulla ei voi mitenkään ymmärtää Häntä. Mutta tämä sanotaan alussa vain siksi, että ... Katsokaas, he ovat jumalia. 

 

Tekin olette nyt jumalia, koska teillä on kaikki voimat. Rukous osoitetaan Vishnulle, jotta Hän loisi voiman, jolla voidaan tuhota kaikki kauheat paholaiset. Ja silloin luotiin Jumalatar. Tämä kertomus olisi hyvä kuulla. Onko teillä "Devi Bhagwat" - onko teillä se? Toivoisin, että lukisitte sen. Hyvä. Tiedätte kertomuksen? Hyvä ... sitten voit sanoa mantrat. [“Mahalakshmi Stotram.”] Raul Bai on hyvin tarkka siitä, että seremonia suoritetaan asianmukaisesti. Sanoin, että aivojen pitää olla kunnossa ennen kaikkea. 

 

Jos vain tekee kaiken tarkasti, tekee sitä ja tätä. Aluksi ego pitää saada pois, muuten ei ole mitään hyötyä. Onko tuolla lisää jogurttia? Kaksi pujaa on liikaa! 'Raktagandha': Hän haluaa, että 'raktagandha' peittää Häntä. Se on eräs puu, jota kutsutaan ’raktagandhaksi'. Se on kuin santelipuu, mutta punainen väriltään, ja Hän haluaa olla koko ajan sen peitossa. Siksi Minun on peitettävä Itseni tältä alueelta, jossa Hän sijaitsee. Raktagandha. 'Rakta' tarkoittaa verta ja 'gandha' tätä tiettyä santelipuuta, joka on punaista, ja joka hierotaan hienoksi ja laitetaan tänne. 

 

Onko tämä tyypillistä balilaista vai australialaista? Värähtelyjä on todella paljon, ja lopusta Minä pidän huolen. Hän sanoo, että olette sanoneet kaikki mantrat, nyt hän on valmis. Katsotaan kuka saa parhaan kuvan! Missä Barbara on? Tule ottamaan valokuva itsellesi. Annetaan hänen ottaa yksi kuva. Hetki vain, hän päättää miten ottaa. Katsokaas, valokuvien onnistuminenkin riippuu täysin omasta mielentilastanne. Valmista? Joko riittää?

Jumala siunatkoon teitä.

 

Hänkin haluaa vielä kuvan? Hyvä on. Voitte tulla lähemmäs ottamaan kuvan Jaloistani. Tulkaa, teidän pitää ottaa kuva Jaloistani myös. Valmista? Hyvä. Avioliiton pyhyydelle.

Jumala siunatkoon teitä ja antakoon täyden käsityksen avioliiton pyhyydestä.

 

Nyt aloitamme ... Nyt teidän pitää siirtyä, ja ne henkilöt, jotka ovat havanassa ensimmäistä kertaa, voivat tulla lähemmäksi. Jos olette ensimmäistä kertaa, tulkaa lähemmäksi. Voitte ottaa itsellenne jakkaran, tai jotain, tai vaikka tuolin.  

 

 