23 मार्च 1986
Birthday Felicitations
Mumbai (India)
Talk Language: Marathi | Transcript (Marathi) - Draft

१६:४३ श्री कडकडे, श्री ब्यान्कर आणि त्यांचे साथीदार या सर्वांचे आपण सर्व सहजयोगांचा तर्फे मी ह्रदयापासनं आभार मानते. [सहजयोगी टाळ्या वाजवतात] आणि इतक्या सुंदर गायनाने, त्याहूनही सुक्ष्म अशा शब्दांनी, त्यांनी इतकं भारावून टाकलाय कि ध्यानात बसावं असं वाटतय. आपल्या महाराष्ट्रात अशे युवक कलाकार आहेत हे पाहून, असं वाटतय कि हि परंपरेने आलेली इतकी मोठी विद्या, महाराष्ट्रात तरी जपून ठेवली जाईल.

१८:०१ सर्व सहजयोगांनी, मी आधीच सांगितलंय, शास्त्रीय संगीत समजलच पाहिजे. कारण हे ओंकार आहे. आणि जेव्हा तुम्ही शास्त्रीय संगीत त्याची रागदारी ऐकता, तेव्हा आपोआपच चैतन्य वाहू लागतं. आणि ते तुमचा कुंडलिनीत इतकं परिणामकारी असतं. अगदी सहजच ते सगळं घटीत होतं. इतकच नव्हे पण परदेशात जिथे जिथे सहजयोग [आहे] आज सोळा देशात आहे, सगळीकडे मी त्यांना आपण सगळ्यांनी शास्त्रीय संगीत शिकलं पाहिजे म्हणून सांगत असते आणि सर्व लोकांनी ते संगीत शिकण्याचा पूर्ण प्रयत्न केलेला आहे. इतकच नव्हे, तर न समजता हि, आत्मयेचं संगीत असल्यामुळे ते सगळे अगदी तल्लीन होऊन जातात. तसच, आज भारतवर्षात जेवढे सहजयोगी आहेत, त्यांनी आपलं शास्त्रीय संगीत पूर्णपणे उचलून धरलं पाहिजे कारण ती माझ्या हृदयाची गोष्टं आहे. हे आत्म्याचं स्वरूप आहे जे प्रकट रूपाने वाहत आहे. सगळ्या कलाकारांचा मान केला पाहिजे आणि या कलेचा मान केला पाहिजे. सर्व कलेमध्ये संगीत हे उच्च दर्ज्याचं आहे. तेव्हा कोणत्याही प्रकारची टिका वगैरे न करताना, त्याबद्दल आदर ठेवून ते समजून घेतलं पाहिजे. म्हणजे सहजयोग अत्यंत सहज होईल, मला सुद्धा.

१९:४३ असो.[श्री माताजी हसतात] आज आपण आम्हाला सगळ्यांनी तल्लीन करून दिलं, त्याबद्दल आम्ही आपले फार आभारी अहो. [सहजयोगी टाळ्या वाजवतात]. काल मी नागपूरच्या सर्व मंडळींना, आपल्या तर्फे आभार मानले होते आणि आज परत त्यांनी येऊन इथे जे काही आपल्या कलेचं प्रदर्शन केलं, त्याबद्दलसुद्धा मी त्यांची अत्यंत आभारी आहे. [सहजयोगी टाळ्या वाजवतात]. त्याशिवाय उद्या आपल्या साऊथ इंडियातून आलेले चिट्टीबाबू त्यांचा विशेष अट्ट हा असा कि “माँ आपके सामने मुझे जरूर बजानेका है “, ते आलेले आहेत आणि त्यांचही संगीत आपण समजून घेतलं पाहिजे. ते ही फार उच्च प्रतिचं आहे. अशा रितीने वैरभाव सोडून, जसं आपण सांगितलं सर्व संगीततातलं जे मर्म आहे, ते जर जाणून घेतलं, तर त्यातला आत्मा आपल्याला नेहमीच आनंदित करतो. उद्या सर्व सहजयोगांनी अवश्य आलंच पाहिजे. कारण साऊथ इंडियन म्युजिक आहे, म्हणून आम्ही येणार नाही, असं कोणि म्हटलेलं मला चालणार नाही. ते तुम्ही एकदा ऐका म्हणजे आपल्याला आश्चर्य वाटेल कि त्यांच्यामध्ये सुद्धा किती कला आहे. आणि किती मनोरंजक आहे ते. त्याशिवाय आपले धाकडे गुरुजी सुद्धा व्हायोलिन वर उद्या जवळ जवळ एक तास वाजवतील आणि आपल्याला परत मंत्रमुग्ध करतील. [टाळ्या].

२१:३३ मी आपल्यालासुद्धा उद्या सगळ्यांना आमंत्रण देते, कि कृपाकरुन सर्वांनी यावं आणि ते संगीत ऐकून घ्यावं आणि समजून घ्यावं. त्यांनी आपल्या संगीताची शाकारणी होऊ शकते आणि त्यांच्या हि संगीताची होऊ शकते. त्यांचे जे, ज्याला आपण [जसं] म्हणतो ताणा आहेत, किव्हा त्यांचे जे आलाप आहेत, त्याचा जो ढंग आहे, जसं तुम्ही पंजाबी ढंग घेतला, बनारसी ढंग घेतला महाराष्ट्रात, तसाच थोडासा मद्रासी ढंग घेतला तर काही हरकत नाही. आणि तो अत्यंत सुंदर असतो. अशा रितीने आपल्याला एक समग्रता मिळवता येईल, आणि आपण पारंगत होऊ शकतो त्यात.

तर उद्या सगळ्या सहजयोगांनी, जिथे जिथे असतील सगळांनी आलंच पाहिजे उद्या. उद्याचा विशेष कार्यक्रम आहे, असं समजलं पाहिजे. ते इतक्या लांबून तुमच्या आईची प्रतिष्ठा वाढवण्यासाठी, मद्रास वरून इथे आलेले आहेत, ते फार जगत प्रसिद्ध आहेत. त्यामुळे तुम्ही सर्वांनी येऊन त्यांचा मान केला पाहिजे.

२२:४१ आपण सर्वांनी येऊन इतके दिवस माझ्या वाढदिवसाला, चार दिवस कोणी मनात नाही वाढदिवस [श्री माताजी हसतात], पण चार दिवस आपण आपला वाढदिवस चालूच आहे अजून, इतका त्रास घेतला, आणि मनापासून इतकं तुम्ही आपलं प्रेम दाखवलं, ते पाहून आईला नुसते डोळे भरून येतात. कि बोलणार तरी काय याचा पुढें?

सगळ्यांना माझा अनंत आशीर्वाद आहे.

***

टीप: व्हिडिओच्या सुरुवातीला असलेले गाणे आहे कैवल्यचा चांड्याला भुकेला चकोर.

गाण्याचे बोल:

कैवल्याच्या चांदण्याला भुकेला चकोर

चंद्र व्हा हो पांडुरंगा, मन करा थोर

बालवयी खेळी रमलो, तारुण्य नासले

वृद्धपणी देवा आता दिसे पैलतीर

जन्ममरण नको आता, नको येरझार

नको ऐहिकाचा नाथा व्यर्थ बडिवार

चराचरा पार न्या हो जाहला उशीर

‘ पांडुरंग ‘ ‘ पांडुरंग ‘ .. मन करा थोर