23 Листопада 1984
Christmas Puja
Montague Hall, Hounslow (England)
Бесіда напередодні Різдва та Пуджа Прощання. Монтеґью Холл, Хаунслоу (Великобританія), 23 листопада 1984 р.

Отже, вчора був гарний день для всіх нас, і Я говорила щось зовсім іншого рівня. Ми весь час розмовляли про мирські (земні) речі, і часом ці речі є ... дуже важливими, на нашу думку. Але коли Я вчора говорила з вами, сподіваюся, ви всі усвідомили, що нам усім тепер треба стрибнути в іншу область тонкішого розуміння Сахаджа Йоги.

Спочатку ми хвилювалися про наші сім’ї, наших дітей, наш побут; потім про наші шлюби. Одне за одним з’являлись ці питання, і ми були стурбовані через усі ці речі; маленькі, крихітні речі.

Потім, також, ми турбувалися про наші ашрами, якими ми управляємо: проблеми ашраму, чим ми займалися, як ми стикалися з проблемами, як люди створюють проблеми. Ось як наша людська природа почала набувати тоншого розуміння. І потім ми також усвідомили, що ми благословенні Богом, що є щось вище, щось, що завжди опікується нами, якась вища Сила, якась особлива Увага над нами. Ось що ми усвідомили.

Сьогодні Я пояснювала, як так відбувається, що ми усвідомлюємо, що Бог допомагає нам. Будь-яка проблема є наслідком якоїсь причини, кожна проблема. Як, наприклад, Мона написала лист, як вона їхала по шосе і її автомобіль вийшов із ладу, і гальма не реагували. І був автомобіль, що наближався справа, ще один зліва, автомобілі рухались попереду та ззаду. І вона відчула, що з ними буде покінчено, вони подорожували вдвох, дві Сахаджа йогині. Отже, причиною був автомобіль або гальма чи що б там не було, механізм, а наслідком цього була проблема. Отже, тепер, як подолати цю проблему? Припустимо, ви намагаєтеся нейтралізувати наслідок, і ви не можете, бо причина досі там. Ви намагаєтеся поліпшити причину, – це не спрацьовує. Що тоді робити? Отже, найпростішим буде перетнути причину, піднятися над нею, стати поза причиною; тоді причина не буде існувати для вас, тому і ефект не буде існувати для вас. Доти, доки причина буде існувати у вашій увазі, там буде і наслідок. Отже, що ж вона зробила? Вона просто помолилась Мені, просто подумки сказала Мені: «Мати, це мій останній шанс». Ось і все. Отже, причина зникла, тому що ви виходите за її межі. І наслідок теж зник, і вона була здивована.

Отже, ви повинні підніматися над причиною. А тут проблема: «моя жінка ось така», «мій чоловік ось такий», «моя родина ось така», «Сахаджа йоги такі от», існують різноманітні проблеми. Це є наслідок. Так що ж є причиною? – Це така-то і така-то людина. Добре, це означає, що ми збираємося отримати залежність від причини. Віддайте це [на милість]. У вас є на це право. У вас є вміння це робити, ви можете це робити. Ви здатні на це, ви вповноважені зробити це, але ви не робите цього, ви забуваєте. Ви просто забуваєте. Якщо ви відмовитесь від причини – наслідок зникне. І в цей момент те, що треба пам’ятати, що ви маєте духовно підніматися. Вийти за межі причини – це найкращий спосіб позбутися її.

Так що Я грала з вами. У вас були причини сказати: «О, Мати, ось в чому проблема: у мене немає роботи». «Тепер у мене є робота, але робота є важкою». Після цього: «немає жінки». Отже, треба завести жінку. У жінки є проблема, тому з нею треба розлучитися, і так далі. Потім: «Я ось такий, я дуже поганий, тому що в мені бхут». Отже, бхут є причиною. «І я поводжуся так, тому що в мені сидить бхут». Це також козел відпущення, Я вважаю.

Отже, спочатку ви виходите за межі цього, кажучи: «Що таке бхут? Хто такий бхут? Я знаю свою Матір. І, Мати, Ви потурбуйтеся про цього мого бхута». Ось і все. Але для цього, ця критична ситуація має статися з вами, інакше ви просто не робите так, маючи цю силу. Коли ви потрапляєте у це критичне становище, тоді це спрацьовує швидше. Коли це не є надзвичайною обставиною, тоді це протікає мляво, як у випадку з Моною.

Був ще один випадок, коли журналіст подорожував із Лонавли, або щось таке, і його гальма відмовили, і він був з іншим журналістом, тобто вони їхали разом, цей інший журналіст розповів мені це. Тим першим був Сахаджа йог. Отож, він виявив, що відмовили гальма і його машина рухалася на вантажівку попереду, і ще одна вантажівка наздоганяла ззаду. І він не мав шансу повернути або вибратися звідти, і гальма були в жахливому стані. Це була критична ситуація, розумієте. Настільки критична, що в його голові з’явилася думка: «О Боже, настав останній момент. Тепер нам кінець». Звідти наближалась вантажівка і ще одна, і за долю секунди з ним було би покінчено. І він просто сказав своєму другові: «Думай про Матір». Це все. І що він виявив: він повільно рухався дорогою, і вантажівки залишилися позаду, і гальма працювали.

Але ця критична ситуація має настати. Людські істоти такі, що доти, доки вони не будуть загнані у кут – вони ніколи не будуть це робити. Як тільки вони загнані у кут, тоді вони роблять це. Це причина того, чому люди намагаються починати вести аскетичне життя, тому що, якщо ви аскет, тоді ви загнані у кут. Вони йдуть до пустелі Гобі, щоб створити цю критичну обставину в собі так, щоб почати думати про Бога. Але вже запізно йти до пустелі Гобі. Вони створюють для себе проблеми, щоб загнати себе в кут, так, щоб намагатися вибратися з нього. Але для Сахаджа йогів, якщо вони мудрі, немає необхідності робити так.

Але як же нам цього досягти, не будучи загнаним у кут? Єдиний шлях – це медитація. Кожен має медитувати, ось як. Якщо ви не медитуєте, ви можете протриматися якийсь час. З вами може бути все гаразд якийсь час, два, три місяці, можливо, два роки, але потім ви випадаєте. Багато хто з людей думає: «О, яка необхідність медитувати? Бачите – все гаразд. Якщо ми не медитуємо – це не має значення». Це не так. Адже, лише в медитації ви зростаєте. В критичних ситуаціях ви раптово зростаєте, без сумніву. Я маю на увазі, ви вистрибуєте як «Джек у коробочці» [коробочка з іграшковою фігуркою, яка вискакує]. Ви вискакуєте, наче на пружинці. Але якщо ви хочете мати безперервне зростання, тоді вам слід медитувати, дозвольте думці за думкою приходити, а потім дозвольте їм стихнути, тому що ви піднімаєтесь у стан усвідомлення без думок. І в цьому усвідомленні без думок ви духовно зростаєте. І ви сходите у своїй неприв’язанності до причини усіх наслідків. Якщо немає причини – не буде й наслідків.

Але це наша проблема, що ми не медитуємо, зазвичай. Тільки тоді, коли це доходить до крайньої точки, коли ви збираєтеся впасти у колодязь, лише тоді ми думаємо про медитацію. Можливо, в такій ситуації вам допоможуть, але ви не ростете. Духовний ріст приходить лише тоді, коли ви медитуєте. Це дуже важлива справа, це справжня допомога людям, хто медитує регулярно. У повсякденному житті, як ми ростемо? Якщо нам не вистачає кисню, ми не можемо рости. Нам має вистачати кисню, вистачати їжі, в нас мають бути всі ці речі. Але в духовному житті ви зростаєте через медитацію. Іншого виходу немає. Ті, хто думають, що вони можуть духовно зростати, – занадто самовпевнені люди, дійсно самовпевнені люди, вони можуть багато розповідати про Сахаджа Йогу. Я бачила таких людей, які багато розповідають про Сахаджа Йогу. Вони можуть давати багато лекцій, те, інше, але в них зовсім немає вібрацій. Вони не здатні виконувати жодної роботи для Сахаджа Йоги, вони не колективні, в них немає почуття бути колективними, вони мають всілякі проблеми.

Але духовного зростання можна досягнути через медитацію. Це перша частина цього. Це, можна сказати, поклоніння, Пуджа. Тоді вам не слід ні від чого відмовлятись, ви просто стаєте неприв’язаними, неприв’язаними до причини як до такої. Це перша частина цього. По-друге, це те, Я повинна сказати, що приведе вас до більш тонкого аспекту ваших емоційних прив’язаностей, тому, що емоційні прив’язаності дали вам певні ототожнення: ви є християнином, чи індуїстом, чи мусульманином, чи ще кимсь, або британцем, або якоюсь расою, чи як би ви це не називали. Всі ці речі відпадуть, тому, що ви стаєте неприв’язаною особистістю.

Отже, ці емоційні прив’язаності: «він мій брат», «вона моя сестра», «Я хвилююся через мою дружину», «Я стурбований через мою дитину», – всі ці емоційні прив’язаності, які роблять вас меншою особистістю, – відпадуть, і у вас буде єдина емоційна прив’язаність: «Я зростаю у своєму співчутті. Співчуття діє, моє співчуття ефективне. Моє співчуття сяє. Моє співчуття – це ця розсудливість. Я – йог». І, по-друге, ви читаєте про Сахаджа Йогу, ви знаєте про Сахаджа Йогу, ви знаєте техніку Сахаджа Йоги, ви піднімаєте свою Кундаліні, ви вичищаєте свої чакри, намагаєтеся зрозуміти мантри. Ви опановуєте ваші мантри, ви оволодіваєте вашими божествами, ви догоджаєте їм. Всі ці речі, якщо їх належним чином робити, тоді ваші ментальні прив’язаності відпадуть.

Ті, хто вважають, що вони великі вчені, вони дізнаються, що все це не є наукою; наука Божественної техніки важливіша. Ті, хто вважають, що вони дуже начитані, добре обізнані люди, коли вони прочитають про Сахаджа Йогу, і досягнуть результату на собі і подивляться на себе, і на інших, тоді вони дізнаються, що, щоб вони не читали до цього – це все безглузде, нікчемне, пусте. І ось як, певна порожнеча прийде, порожнеча его, тому що вони побачать, що ці [Істинні] знання настільки великі. Як Ньютон сказав: «Знання – це океан, і Я – маленьке дитя, яке збирає гальку на його березі». Яке розуміння! Отже, ця порожнеча приходить до вас, і тоді справжнє знання починає заходити у вас. Приходить ототожнення з Істинним знанням. Ви промовляєте; коли ви говорите, ця промова має ефект – це є мантра. Ви просто не займаєтеся балаканиною, «О, я займаюся Сахаджа Йогою. Я вже п’ятнадцять років в Сахаджа Йозі» - це нікуди не годиться. Ви можете бути в ній сто років, але залишитися осел ослом, абсолютно.

Але ви можете бути там всього один рік, і ви можете стати із осла людиною, і йогом, також. Але це те, що ми, перш за все, маємо привести себе до ладу, прив’язуючи себе емоційно до Матері. Я маю на увазі, у вас є перевага над усіма тими йогами світу, що приходили, бідні, їм не було чого очікувати. Вони знали про Первісну Матір, вони знали про це, але у них не було Форми. У вас є Форма. Вам надзвичайно поталанило, що у вас є Форма. Легше поклонятися Формі, ніж поклонятися чомусь абстрактному в повітрі, розумієте; абсолютна свідомість, як їй можна поклонятися, коли ви її не бачите?

Але ця прив’язка у жодному разі не означає, що ви маєте Мені щось давати. Що ви мені даєте? Ніщо інше, як неприв’язаність до причини. І це спрацьовує, ви бачили це у своєму житті. Ви також кажете: «Це працює, Мати, якось це спрацювало». Що таке бандан? Це ніщо інше, як те, що ви прив’язуєте себе до вашої Матері, ви просто телефонуєте Їй. Це телефонний дзвінок вашій Матері, ось і все. Ви знаєте, Я також граю з вами, Я також кажу: «Добре, Я даю тобі бандан». Я даю бандан самій собі! Це телефонний дзвінок, просто телефонний дзвінок. Але віра розвилася тепер, що так, це Істинна віра, коли ви стаєте повністю неприв’язаними щодо емоційних речей. Це просто «Моя матір», – добре, просто зроблю їй бандан, і все. «Мій батько», – зроблю йому бандан. «Мій брат», – зроблю йому бандан, що б це не було. Бандан, що б це не було. Ви покладаєте це на зобов’язання вашій Матері. Але ви не усвідомлюєте, що ви робите це. Ви просто зв’язуєте це Любов’ю вашої Матері, яка тече через ваші руки.

Чим є ці вібрації? ‒ Це любов вашої Матері. Ви отримали це, це тече через вас. Але як щодо любові до вашої Матері? І це те, що Я виявляю, що у той момент, коли настає повністю критична ситуація, приходить ця віддача на милість, і це спрацьовує.

Отже, немає необхідності створювати будь-які критичні ситуації. Ви маєте поступово і неухильно проробляти це, і це вибудується саме по собі всередині вас. У вас буде ця сила, запевняю вас. Але медитація – це один шлях; інший – це знання Сахаджа Йоги. Це не виставляння напоказ, не настанови для інших, але проробляння всередині себе різних чакр, як вони працюють, на собі, не на інших. Як тільки ви почнете вчити інших, це бхут у вас. Вам краще вивчити це для самого себе, навіть всередині себе. Мені відомо, хто яку опанував чакру. Нікому не слід казати іншим: «Ось так це слід робити», це абсолютно безглузде его. Отже, так не слід робити. Якщо хтось запитає вас, ви можете пояснити це приватно, але у великому масштабі не давайте щодо цього лекцій і не заплутуйте людей.

Отже, в нас є дві речі, з якими нам треба покінчити: наша емоційна грубість і наша ментальна грубість; те ж саме і з нашою фізичною грубістю. Фізичну грубість можна подолати, якщо ви віддасте себе на милість одним лікам – вібраціям.

Як, наприклад, Анупама, моя внучка, сказала своїй мамі: «Ви народжуєтеся у алопатії, потім ви слідуєте гомеопатії. Потім ви відкриєте якусь «гігантопатію», потім ще якусь «німбопатію». Але я народилась у Бозі, і я слідую лише Бого-патії, і Бог буде піклуватися про мене і Бог вилікує мене».

Тоді моя дочка сказала: «Чому? Ти також можеш змінитися». Вона відповіла: «Чому? Бог ніколи не змінюється.» Проста відповідь: Бог вилікує тебе. Але у вас має бути достатній рівень духовного росту, щоб стверджувати, що ви просто вистрибуєте під час критичної ситуації.

Таке ж переконання, така ж особистість має бути всередині вас, щоб ви могли так сказати. Якщо ви просто скажете: «О, Боже, будь ласка, врятуй мене», у Бога немає часу на таких людей. У вас немає часу на Бога, у Бога також немає часу на вас – проста річ.

Отже, коли ми приходимо від піднесених речей до мирських, ми існуємо у них обох, і ми ефективні. Чи перебуваємо ми у лампі, чи у вогні, чи у маслі, ми перебуваємо на тонкому рівні; і ми даємо ефективність, не будучи причиною. Оскільки ви перебуваєте поза причиною, тому немає необхідності створювати будь-яку причину чогось, проте ви бачите ефект. Отже, як тільки покінчено з причиною, досягається ефект, і досягається те, що має бути досягнуто, ‒ правильність цього. Ви отримуєте правильну річ, ви не здобуваєте спотворену річ, але якщо ви продовжуєте мати справу з причиною, тоді у вас може бути ця спотвореність, у вас можуть бути всілякі проблеми. Отже, найкращим є відокремити себе від причин, і потім ви отримуєте ефект, як Я вам розповідала про те, як гальма налагодились. Ефект був набутий, з автомобілем все було гаразд, все налагодилося, так що ефект відбувся; але причина була втрачена. Причини не було. Чому? Як? Як все було завершено?

Якщо ви спитаєте про наслідок цього, ви спитаєте, як у вас це вийшло? Ви не можете пояснити, чому це сталося. А це тому, що причина безслідно зникла, ви не можете зіставити цей випадок з будь-якою причиною; ви інколи кажете, що це божественним чином все спрацювало.

Отже, єдина причина, яка насправді є ефективною, – це Божественність. Але Божественність не має бути чимось мирським, як: «Добре, так, ось фотографія Матері, намасте. Добре. Намасте. Доброго ранку, Мати». І на цьому кінець. Так не годиться. Ви маєте знати вашу Матір, і ви маєте любити вашу Матір, – ось як це має бути. Це дуже важко говорити, що вам слід любити Мене. Але як у Матері, у цьому житті, у мене було безліч складних моментів, і це один із них, який Я не знаю, як донести до дітей. Отже, це факт. Отож, вам не слід проходити через будь-які надзвичайні ситуації або якісь проблеми. Ви просто удосконалюєте себе таким чином, що ви стаєте настільки розвинені, що це просто діє та спрацьовує.

Отже, Я наведу вам приклад цього. Найменше це спрацьовує в Англії, на диво, бо там Я працювала найбільше, отож, найменше в Англії. Тепер Я дам вам простий приклад. Розумієте, ваш приїзд до Індії був вирішений, Я не знаю, скільки місяців тому. Я була в Індії один раз і збираюся другий раз, й Англія – це єдина країна, де вам слід сплачувати гроші відразу. Люди ще не платили, але австралійці вже зробили це. Австралійці, яких 80-85 людей, вже зробили це, але англійці ще не зробили, в усьому вони повільні. Але коли справа доходить до его, тут вони перші, їхні прапори найперші. Що стосується его, де воно зароджується? В Англії великій.

Отож, коли потрібно щось робити, – вони найповільніші, коли доходить до критики, – вони найвищі, і, потім, коли справа доходить до его, раптово ви побачите, якщо дати їм будь-яку посаду, це ... (забудьте?) Чому? Знову можна пояснити, тому що є причина. Ви скажете, що це інертність, звинувачуєте когось, чи це бхут, чи це его, чи суперего, але не я. Зі мною все гаразд. Якась причина. Чому ви все ще не заплатили? «Це така проблема; мені тепер слід іти». Якщо ви не збиралися приходити, вам не слід було приходити, але якщо ви збираєтеся заплатити, вам краще зробити це зараз. Отже, в чому справа з вами?

Вони почали з 50 людей, тепер вони дійшли до 35. Ми організували цей захід, ми замовили всі речі, забезпечили автобуси і таке інше; а їх тепер нема. Ніхто не просив вас приходити. Навпаки, Я казала: «Нехай буде небагато людей, але щоб ми належно все провели». Але вас не може бути менше 350 людей, або вас може бути 300, вас може бути 200, але вас не може бути всього 210. Де їх розмістити? Це проста річ – бачити все з практичного погляду. Але в інших місцях, що вони зробили? «Добре, нам час іти. Мати все влаштує». Все влаштовано. У всіх є гроші, все зроблено, ось це все.

Американці зробили це, на диво, але англійці, вони навіть не знають чи поїдуть вони, чи ні. Досі є такі люди. Бідний Ґавін має бігати туди-сюди для вас усіх. Кажу вам, він володіє таким терпінням. І Я була вражена, що все ще є одинадцять людей, які все ще не заплатили, можете в це повірити? Я маю на увазі, це така проста річ. Якщо ви не хочете їхати – не їдьте. Якщо хочете їхати – їдьте. Просто скажіть йому чи ви поїдете, чи ні, ось і все. Я маю на увазі, що ніхто особливо і не хоче, щоб ви тут були. Але навіть і такої простої речі ви не можете зробити, тому що у вас є якась причина: тому що сталося це, сталося інше, тому що...

Отже, англійцям слід піднятися набагато вище, тому що Я для вас, людей, дуже, дуже важко працювала, і знову Бог дав Мені роботу ще на п’ять років; Я не знаю, чим ми будемо займатися.

Інколи Я відчуваю, що мені слід повернутися, так як немає толку. Я навела вам маленький приклад, дуже маленький приклад, дуже практичний. Ви можете спостерігати це і в інших місцях. Ви їм щось розповідаєте, «Але чому, Мати, так відбувається? Чому я так чиню?» Я маю на увазі, що ви задаєте мені питання, питаючи про причину! «Чому я так поводився? Чому я дійшов до такого характеру?»

Як, наприклад, Я знаю людей, які відвідували Сахаджа Йогу, займались Сахаджа Йогою і таке інше, але потім вони йшли до закладу якогось Штайнера. Потім вони ходили на якісь інші заняття. Маю на увазі, в них немає віри в Мене – в Сахаджа Йогу. Вони займаються цим, займаються тим, наче божевільні, це все ще продовжується. Це можливо лише в Англії, кажу вам, більш ніде, ця особливість. Я знаю так багато людей, які прийшли у Сахаджа Йогу; не практикуючи Сахаджа Йогу, лікуючи, допомагаючи їм у Сахаджа Йозі, проробляючи це таким чином. Вони покидають Сахаджа Йогу. Вони йдуть до цього закладу, того закладу ... Хіба так треба?

Також Я знаю багато людей, що критикують лідерство. Я вам розповідаю про всі ці речі, оскільки Я була дуже хворою, коли приїхала сюди, насправді, кажу вам, Я була хвора впродовж восьми днів, Я хворіла навіть після цього, тому що, вам відомо, ви всі перебуваєте у Моєму тілі і Я страждаю, тому Я повинна розповісти вам про це.

І потім вони кажуть, що з лідером не все гаразд, лідер повинен бути дуже сильним, лідер повинен бути таким, і їхній лідер повинен тримати в руках якийсь важкий предмет, і вони кажуть, якщо він вдарить нас, ми не будемо в порядку. Знову причина, знову причина. Кажу вам, ви маєте одного з найкращих лідерів в особі Ґавіна, і маю сказати вам, він той, хто витратив так багато коштів. Не кажучи мені, він покрив так багато витрат, його офіс трудився заради нас. Він набрав усіх абсурдних людей. Якщо Я казала йому: «У цього товариша его», – він наймав його в офіс. Якщо Я казала йому: «У цього товариша бхути», – він наймав його в офіс. Він працював з такими бхутами, яких Я не витримала б жодного дня. Він випробовує свій рівень, йдучи до людей і кажучи їм: «Бачите тепер, заспокойтеся». Він врятував так багато людей своїм глуздом, своїм розумінням; але єдиний його недолік в тому, що він не здійснює це відкрито, це його помилка. Йому слід відкрито казати: «Ти – бхут, тобі слід вилікуватись, тоді з тобою буде все гаразд».

Але якщо ти кажеш: «Ходи сюди. Розумієш, ти – бхут, не має значення. У мене є лимони, перці чілі. Сідай». Потім: «Мати, він ототожнює себе з найбільшим бхутом». Давайте відкрито подивимось на це. Якщо у вас є розуміння вашого лідера, тоді вам слід знати, що Я знаю краще, ніж вам відомо про це. І це інколи дуже засмучує. Чому б вам не зрозуміти чисту доброту людини? Ту кількість бхутів, яких він терпів у своєму офісі, скажу вам, Я не можу витримати більше ніж один день, деяких з них.

Такі егоїстичні, деякі з них, до втрати глузду, а деякі з них настільки забхутовані, що якщо вони, навіть, спустяться вниз, – Я отримаю біль у животі, в моєму будинку. А він витримав їх. Навіщо? Яка була потреба? Просто він думав, що допоможе їм. Коли б Я не казала йому, що: «Ця людина забхутована», Я дізналася, що його наймав містер Ґавін Браун. Потім, одного дня, мені довелося сказати йому: «Звільни всіх їх», і їх було звільнено. Чому в Англії у нас найбільша кількість бхутів, Я не розумію. Хіба є потреба мати їх поряд?

В день, коли Я від’їжджаю, мені не слід говорити вам усі ці речі, але коли Я від’їжджаю, помічаю, що всі ці бхути повертаються, і вони стають причинами, і наслідки помітні. Отже, Я маю показати вам повну картину, щоб ви зрозуміли, що ви можете духовно піднятися до найвищого з найвищих [рівнів], будучи народженими на цій великій землі цієї країни. Але ви також можете дуже низько впасти, Я бачила таке. Тому що ви завжди когось звинувачуєте, найостаннішого – Ґавіна, і це найгірше, що ви зробили. Сказав би це хтось Ґреґуару, він би пошматував цю людину десять разів і приніс би мені у шматочках. Дійсно! Він би сказав: «Що за нісенітниця! Добре, йдемо далі». Скажіть це містеру Уоррену, Я не знаю, що він би зробив з усіма цими людьми австралійського типу. Вони всі – дорогоцінні камені, без сумніву.

Але ви заслуговуєте на таку людину, як Ґавін. Я думала, що ви особливі люди, що Я для вас так важко працювала, але Я вражена. Достойні люди не потребують такого лідера, чи не так? Але людьми гідними тепер виявилися австралійці, дивовижно, те, як вони поводяться відносно Мене: вони такі приємні, ви будете здивовані, просто як діти. Ґавін придбав чашки та блюдця для Мене, для того, щоб, вони думали, що коли Я приїду, вони пригостять Мене чаєм з гарних чашок та блюдець. Отже, він придбав для кожного центру по гарній чашці і блюдцю. Так що діти, маленькі, маленькі діти, вони зібрали всі кошти; в кінці кінців, Матері дадуть тістечко, тому повинна бути тарілка. Отож, вони надіслали чек сюди, просто подивіться: як приємно. Але Я ніколи не їм тістечка, ви це знаєте, але все ж таки, які приємні діти, Я повинна сказати.

В чому причина? Чому ми домінуємо або над нами домінують? Чому? Знову справа в причині. Вийдіть за межі причини. Я благословляю вас знову і знову, так, щоби коли Я приїду знову наступного разу, Я б побачила, що ви більше не допускаєте ніяких помилок.

Медитуйте і медитуйте, і медитуйте, і коли ви поїдете до Індії, деякі з вас, Я б хотіла показати вас як призи звідти, де Я працювала, розумієте. Навіть там, де Я не була, бачите, ще хтось дав реалізацію комусь у Непалі, розумієте, і вони є прекрасними квітами; а ось тут Я є, зі Мною щось не так! Там, де Я працювала, люди більше турбуються про причини.

Я маю зробити дуже, дуже відвертий заклик до вас, що тепер духовно зростайте всередині себе. Чи ви великодушні, чи ви щедрі, чи ви систематичні? Чи ви справляєте враження на людей, чи ви добрі, чи ви колективні? Чи ви все ще прив’язані до цих усіх безглуздих речей? Чи ви багато говорите, чи ви даєте великі лекції? Приборкуйте себе, і тоді ви побачите свою велич. Доти, доки ви не схилите свою голову вниз до серця, як ви побачите свою Матір?

Я бажаю вам всім гарної вдачі і щасливого Різдва і щасливого Нового року, і великого Нового року у Духовному зростанні. Давайте продемонструємо це. Нехай кожен з нас вирішить сьогодні. Забудьте про ваших жінок і чоловіків, і дітей, і це, і те – абсурд. Тепер ви йоги, ви об’єднані з Божественним. Зростайте у цьому, процвітайте у цьому. Нехай Бог благословить усіх вас!