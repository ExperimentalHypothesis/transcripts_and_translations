14 January 1984
The Internal Revolution
Makar Sankranti Puja
Mumbai (India)
Talk Language: English | Transcript (English) – VERIFIED

ಯೋಗದ ಈ ಮಹಾನ್ ದೇಶಕ್ಕೆ , ವಿದೇಶದಿಂದ ಬಂದಿರುವ ಎಲ್ಲ ಸಹಜ ಯೋಗಿಗಳನ್ನು ನಾನು ಸ್ವಾಗತಿಸುತ್ತೇನೆ. ಇದು ನನಗೆ ಅಪಾರ ಆನಂದವನ್ನು ನೀಡುತ್ತದೆ, ಇಂದು ಈ ವಿಶೇಷ ಸಂದರ್ಭವನ್ನು ಆಚರಿಸಲು ಪ್ರಪಂಚದಾದ್ಯಂತ, ದೇಶಾದ್ಯಂತ ಸಹಜ ಯೋಗಿಗಳನ್ನು ಬಂದಿರುವುದನ್ನು ನೋಡಿ , ನನ್ನ ಬಳಿ ವ್ಯಕ್ತಪಡಿಸಲು ಪದಗಳಿಲ್ಲ. ಇಂದು ನೀವೇಲ್ಲರೂ ಇಲ್ಲಿ ಇಂದು ಸೇರಿರುವುದು ತುಂಬಾ ಶುಭಕರವಾಗಿದೆ, ಏಕೆಂದರೆ ನೀವು ಆಯ್ಕೆಯಾದವರು, ಸೈನಿಕರು, ಯಾರು ಸತ್ಯಯುಗ ಸ್ಥಾಪನೆ ಆಗುವವರೆಗೆ ಈ ಭೂಮಿಯ ಮೇಲೆ ಹೋರಾಡಲಿದ್ದಾರೆ.

ಇದು ಕ್ರಾಂತಿಯ ದಿನ. ಸಂ-ಕ್ರಾಂತ್ ಎಂದರೆ: ಸನ್ ಎಂದರೆ, ನಿಮಗೆ ಗೊತ್ತು, ಮಂಗಳಕರ, ಕ್ರಾಂತ್ ಎಂದರೆ ಕ್ರಾಂತಿ. ಇಂದು ಪವಿತ್ರ ಕ್ರಾಂತಿಯ ದಿನ. ನಾನು ದಂಗೆಯ ಬಗ್ಗೆ ಹೇಳಿದ್ದೇನೆ, ದಂಗೆಯಲ್ಲಿ ನಾವು ಲೋಲಕದಲ್ಲಿ ಚಲಿಸುತ್ತೇವೆ, ಒಂದು ತುದಿಯಿಂದ ಇನ್ನೊಂದು ತುದಿಗೆ, ಜಡತ್ವದ ಪರಿಣಾಮವಾಗಿ. ಆದರೆ ಉತ್ಥಾನದ ಮೂಲಕ, ನಾವು ಉನ್ನತ ಸ್ಥಿತಿಯನ್ನು ಸಾಧಿಸಿದಾಗ, ಅದು ಕ್ರಾಂತಿಯಾದಾಗ ಮಾತ್ರ ಸಾಧ್ಯ ಮತ್ತು ಕ್ರಾಂತಿಯು ಸುರುಳಿಯಂತೆ ಇರುತ್ತದೆ. ಉನ್ನತ ಸ್ಥಾನದಲ್ಲಿ ಇಳಿಯಲು ಚಲನೆಯು ಸುರುಳಿಯಾಗಿರಬೇಕು. ಹಾಗಾಗಿ ಈ ಕ್ರಾಂತಿಯೇ , ಪವಿತ್ರ ಕ್ರಾಂತಿ.

ನಾವು ಇಲ್ಲಿಯವರೆಗೆ ಅನೇಕ ಕ್ರಾಂತಿಗಳ ಬಗ್ಗೆ ತಿಳಿದಿದ್ದೇವೆ. ನಾವು ನಮ್ಮ ದೇಶದಲ್ಲಿ ಕ್ರಾಂತಿಗಳನ್ನು ಮಾಡಿದ್ದೇವೆ. ಇತರ ಪಾಶ್ಚಿಮಾತ್ಯ ದೇಶಗಳಲ್ಲಿಯೂ ನಾವು ಕ್ರಾಂತಿಯನ್ನು ಹೊಂದಿತ್ತು, ರಾಜಕೀಯ ಆಧಾರದ ಮೇಲೆ, ಅಸಮಾನತೆಗಳ ಆಧಾರದ ಮೇಲೆ, ಇನ್ನೂ ಅನೇಕ ವಿಷಯಗಳನ್ನು ಕ್ರಾಂತಿಯ ಮೂಲಕ ಹೋರಾಡಲಾಗಿದೆ. ಆದರೆ ಇನ್ನೂ, ಆಂತರ್ಯದಲ್ಲಿ ಉತ್ಥಾನವನ್ನು ಸಾಧಿಸಲಾಗಿಲ್ಲ. ನಾನು ನಮ್ಮೊಳಗಿನ ಕ್ರಾಂತಿಯ ಬಗ್ಗೆ ಮಾತನಾಡುತ್ತಿದ್ದೇನೆ. ಈ ಕ್ರಾಂತಿಯಲ್ಲಿ ನಿಮ್ಮ ಸ್ವಂತ ತಾಯಿಯಾದ ಕುಂಡಲಿನಿಯಿಂದ ನಿಮಗೆ ತುಂಬಾ ಸಹಾಯವಾಗಿದೆ ಮತ್ತು ನೀವು ತುಂಬಾ ಮಧುರವಾದ ರೀತಿಯಲ್ಲಿ ವಿಕಸನಗೊಳ್ಳುತ್ತೀರಿ. ಸುರುಳಿಯಾಕಾರದ ಉತ್ಥಾನದಲ್ಲಿ , ನೀವು ಆತ್ಮಸಾಕ್ಷಾತ್ಕರಿಗಳಾಗಿ ನೆಲೆಸುತ್ತೀರಿ.

ನೀವು ಈ ದೇಶಕ್ಕೆ ಬರಲು ದಯೆ ತೋರಿಸಿದ್ದೀರಿ, ಏಕೆಂದರೆ ನಿಮ್ಮ ಸ್ವಂತ ದೇಶದಲ್ಲಿಇರುವ ಸುಖ ಸೌಕರ್ಯಗಳು ಈ ದೇಶದಲ್ಲಿಇಲ್ಲ. ಆದ್ದರಿಂದ ಒರಟುತನಕ್ಕೆ ಸಿದ್ಧರಾಗಿರಬೇಕು. ಇದು ಕೆಲವರಿಗೆ ಹಾಗೆ ಮಾಡಲು ಕಷ್ಟವಾಗಬಹುದು.

ನಾನು ಬಾಂಬೆಗೆ ಬಂದಾಗ, ಓರ್ವ ವ್ಯಕ್ತಿಗಳಿಗೆ ಉಡುಗೊರೆಯನ್ನು ಖರೀದಿಸಬೇಕಾಗಿತ್ತು ಮತ್ತು ನಾನು ಏನು ಖರೀದಿಸುವುದು ಎಂದು ಯೋಚಿಸಿದೆ? ಒಂದು ದಂತದ ವಸ್ತುವನ್ನು ಖರೀದಿಸುತ್ತೇನೆ. ಹಾಗಾಗಿ ನಾನು ಅಂಗಡಿಗೆ ಹೋದೆ, ಅಲ್ಲಿ ನನಗೆ ಸುಂದರವಾದ ದಂತದವಸ್ತು ಸಿಕ್ಕಿತು. ಹಿತೋಪದೇಶ ಎಂದು ಕರೆಯುತ್ತಾರೆ , ಅಲ್ಲಿ ಶ್ರೀ ಕೃಷ್ಣ

ದಂತದ ಸುಂದರವಾದ ರಥದ ಮೇಲೆ ಕುಳಿತಿದ್ದಾನೆ ಮತ್ತು ಹಿತೋಪದೇಶ ನೀಡುತ್ತಿದ್ದಾರೆ, ಅರ್ಜುನನಿಗೆ ಗೀತೆಯ ಉಪದೇಶ ನೀಡುತ್ತಿದ್ದರು.

ಖರೀದಿಸುವುದು ಬಹಳ ಸುಲಭ ಆಗಿತ್ತು. ನಾನು ಹೋಗಿ ಆ ವಸ್ತು ಖರೀದಿಸಲು ಕೇವಲ ಅರ್ಧ ತಾಸು ತೆಗೆದುಕೊಂಡೆ. ಆದರೆ ಅದಕ್ಕೆ ಸುತ್ತುವ ಕಾಗದವನ್ನು ಖರೀದಿಸಲು, ಬಾಂಬೆಯಲ್ಲಿ ನನಗೆ ಎರಡು ಗಂಟೆ ವ್ಯರ್ಥವಾಯಿತು. ಏಕೆಂದರೆ ಒಂದು ಒಳ್ಳೆಯ ಸುತ್ತುವ ಕಾಗದವು ಇಲ್ಲಿ ಸಿಗುವುದಿಲ್ಲ. ನಂತರ ರಿಬ್ಬನ್ ಮತ್ತು ನಂತರ ಹೂವುಗಳು, ಅಸಾಧ್ಯವಾದ ಪರಿಸ್ಥಿತಿ. ಆದ್ದರಿಂದ , ಏನು ಮಾಡುವುದೆಂದು ತಿಳಿಯಲಿಲ್ಲ. ನನ್ನ ಗಂಡನ ಪ್ರಕಾರ ನಾನು ಸಂಪೂರ್ಣವಾಗಿ ಮೂರನೇ ದರ್ಜೆಯ ಸುತ್ತುವ ಕಾಗದವನ್ನು ತಂದಿದ್ದೆ.

ನಾನು ಅದನ್ನು ಮನೆಗೆ ಮರಳಿ ತಂದೆ, ಅವರು ಹೇಳಿದರು, “ನೀನು ಈ ಕಳಪೆ ಕಾಗದದಲ್ಲಿ ಕಟ್ಟಲು ಸಾಧ್ಯವಿಲ್ಲ, ಬಹಳ ಅಸಹ್ಯವಾಗಿ ಕಾಣುತ್ತಿದೆ." ನಾನು ಹೇಳಿದೆ, "ಈಗ, ಬೇಕಾದರೆ, ನಾನು ಈ ದೇಶದಲ್ಲಿ ಅದನ್ನು ಕಟ್ಟಲು ರೇಷ್ಮೆಯನ್ನು ಪಡೆಯಬಹುದು, ಆದರೆ ಸುತ್ತುವ ಕಾಗದವು ದೊಡ್ಡ ಸಮಸ್ಯೆ"

ಆದ್ದರಿಂದ ಆ ವ್ಯಕ್ತಿಗೆ ಪ್ರಸ್ತುತಪಡಿಸಿದಾಗ, ನಾನು ಅವನಿಗೆ ತುಂಬಾ ಪ್ರಾಮಾಣಿಕವಾಗಿ ಹೇಳಿದೆ, "ಕ್ಷಮಿಸಿ, ಬಾಂಬೆಯಲ್ಲಿ ನನಗೆ ಉತ್ತಮ ಸುತ್ತುವ ಕಾಗದ ಸಿಗಲಿಲ್ಲ." ಆದರೆ ನಾನು ನಿನಗಾಗಿ ದಂತವನ್ನು ತಂದಿದ್ದೇನೆ", ಮತ್ತು

ಉಡುಗೊರೆಯು ಅವನ ಮನಸೆಳೆಯಿತು.

ಆದ್ದರಿಂದ ಈ ದೇಶದಲ್ಲಿ, ನೀವು ನೋಡಬಹುದು, ನಾವು ದಂತವನ್ನು ಪಡೆಯಬಹುದು. ಆದರೆ ನಾವು ಸುತ್ತುವ ಕಾಗದವನ್ನು ಪಡೆಯಲು ಸಾಧ್ಯವಿಲ್ಲ ಮತ್ತು ಸುತ್ತುವ ಕಾಗದದ ಅಭ್ಯಾಸವನ್ನು ಹೊಂದಿರುವವರಿಗೆ , ಸರಿದೂಗಿಸಲು ಕಷ್ಟವಾಗುತ್ತದೆ, ಏಕೆಂದರೆ ನಾವು ಸುತ್ತುವ ಕಾಗದದ ಅನುಕೂಲಕ್ಕೆ ಒಗ್ಗಿ ಹೋಗಿದ್ದೇವೆ.

ಆದ್ದರಿಂದ ನಾವು ಅರಿತುಕೊಳ್ಳಬೇಕು, ನಮಗೆ ಇಷ್ಟವಿರುವ ಅಥವಾ ನಾವು ಅಭ್ಯಾಸಕ್ಕೆ ಒಳಗಾಗಿರುವ ಸುತ್ತುವ ಕಾಗದಕ್ಕೆ ಯಾವುದೇ ಪ್ರಾಮುಖ್ಯತೆ ಇಲ್ಲ. ಆದರೆ ನೀವು ಪಾಶ್ಚಿಮಾತ್ಯ ದೇಶಗಳಲ್ಲಿ ದಂತವನ್ನು ಪಡೆಯಲು ಸಾಧ್ಯವಿಲ್ಲ. ನೀವು ದಂತದ ವಸ್ತುವನ್ನು ಪಡೆಯಬೇಕಾದರೆ, ನನಗೆ ಗೊತ್ತಿಲ್ಲ. ನೀವು ವರ್ಷಗಳ ಕಾಲ ಚಲಿಸಬೇಕಾಗುತ್ತದೆ. ಒಂದು ದಂತದ ವಸ್ತುವನ್ನು ಹೊಂದಲು, ಆದರೆ ಸುತ್ತುವ ಕಾಗದವನ್ನು ನೀವು

ಐದು ನಿಮಿಷಗಳಲ್ಲಿ ಪಡೆಯಬಹುದು. ಆದ್ದರಿಂದ ನೀವು ಅರಿತುಕೊಳ್ಳಬೇಕು , ಇದು ಒಂದು ದೇಶ, ನೀವು ಅದರ ತಿಳಿದುಕೊಳ್ಳಬೇಕಾದರೆ , ನೀವು ಬಹಳ ಆಳಕ್ಕೆ ಹೋಗಬೇಕು.

ನೀವು ಈ ದೇಶದ ಬಗ್ಗೆ ಆಳವಾದ ತಿಳುವಳಿಕೆಯನ್ನು ಬೆಳೆಸಿಕೊಳ್ಳಬೇಕು. ನೀವು ಸ್ನಾನಕೊಠಡಿಗಳನ್ನು ನೋಡಿದರೆ ಮತ್ತು ರಸ್ತೆಗಳನ್ನು ನೋಡಿದರೆ, ಮನೆಗಳನ್ನು ನೋಡಿದರೆ, ಎಲ್ಲಾ ಕಪ್ಪು,ಮಸುಕು , ಕೊಳಕಾಗಿದೆ , ಜೀವನದ ಎಲ್ಲಾ ಸಾಮಾನ್ಯ ಮಾನದಂಡಗಳ ಪ್ರಕಾರ ಮರೆತುಬಿಡು; ಮರೆತುಬಿಡು. ನೀವು ಇದನ್ನು ನೋಡಲು ಇಲ್ಲಿಗೆ ಬಂದಿಲ್ಲ. ಅದೆಲ್ಲವನ್ನೂ ನಿಮ್ಮ ಸ್ವಂತ ದೇಶದಲ್ಲಿ ನೀವು ನೋಡಬಹುದು ಮತ್ತು ನೀವು ಅದನ್ನು ನೋಡಿದ್ದೀರಿ. ಆದರೆ ನೀವು ಇಲ್ಲಿಗೆ ಬಂದದ್ದು ಅಳವನ್ನು , ಪ್ರೀತಿಯನ್ನು , ವಾತ್ಸಲ್ಯವನ್ನು , ಮನುಷ್ಯರನ್ನು ನೋಡಲು ಮತ್ತು ನೀವು ತುಂಬಾ ಸಂತೋಷಗೊಳ್ಳುವಿರಿ.

ಏಕೆಂದರೆ ನೀವು ಅಪರೂಪದ ಅನುಭವಗಳನ್ನು ಕಾಣುವಿರಿ. ಇದು ನಿಜವಾಗಿಯೂ ನಿಮ್ಮನ್ನು ಜೀವನದುದ್ದಕ್ಕೂ ಆನಂದದ ನೆನಪುಗಳಿಂದ ಆಕರ್ಷಿಸುತ್ತದೆ. ಅಲ್ಲದೆ, ಈ ದೇಶ, ವಿಶೇಷವಾಗಿ ಮಹಾರಾಷ್ಟ್ರ ವಿಶೇಷ ದೇಶವಾಗಿದೆ, ಏಕೆಂದರೆ ಬ್ರಹ್ಮಾಂಡದ ಕುಂಡಲಿನಿಯು ಈ ತ್ರಿಕೋನ ಸಮತಲದಲ್ಲಿ ನೆಲೆಸಿದೆ, ಅಥವಾ ನಾವು ಇದನ್ನು 'ಪಠಾ' ಎಂದು ಹೇಳಬಹುದು, ತ್ರಿಕೋನಾಕಾರದ ಎತ್ತರದ ವೇದಿಕೆ ಮತ್ತು ಆದ್ದರಿಂದ ಈ ದೇಶದಲ್ಲಿ , ದೇಶದ ಈ ಭಾಗದಲ್ಲಿ ಚೈತನ್ಯವು ತುಂಬಾ ಅದ್ಭುತವಾಗಿದೆ. ಈಗ, ಮಹಾಯೋಗಕ್ಕೆ ಬರಲು, ಸಹಜ ಯೋಗ ಈಗ ಮಹಾ ಯೋಗ ಆಗಿರುವುದರಿಂದ, ನೀವು ಮಹಾರಾಷ್ಟ್ರಕ್ಕೆ ಬರಬೇಕು, ಮಹಾರಾಷ್ಟ್ರ ಮಹಾನ್ ರಾಷ್ಟ್ರ ಆಗಿದೆ.

ಆದ್ದರಿಂದ ನನಗೆ ಖಾತ್ರಿಯಿದೆ, ಬಹಳಷ್ಟು ವಿಷಯಗಳು ನಿಮಗೆ ಸಂಭವಿಸಲು ನಿರೀಕ್ಷಿಸುತ್ತಿದ್ದೀರಿ ಎಂದು ಆದರೆ ನಿಮ್ಮ ಮನಸ್ಸನ್ನು ತೆರೆದಿಡಿ ಏಕೆಂದರೆ ಇದು ಕ್ರಾಂತಿಯಾಗಿದೆ. ಇದು ಕೇವಲ ಲೋಲಕವಲ್ಲ, ಸೌಕರ್ಯಗಳಿಂದ

ನೀವು ಅಸೌಕರ್ಯಕ್ಕೆ ಬರುವಂತೆ, ನೀವು ಅರಿತುಕೊಳ್ಳಬೇಕಾದ ಒಂದು ವಿಷಯ. ಇದು ಯಾವುದೇ ಸಂಸ್ಕೃತಿ-ವಿರೋಧಿ ವಿಷಯಕ್ಕೆ ಸಂಬಂಧಿತವಾಗಿಲ್ಲ. ನೀವು ನಿಮ್ಮೊಳಗಿನ ಸೂಕ್ಷ್ಮ ಮತ್ತು ಅತಿ ಸೂಕ್ಷ್ಮತೆಗಳೊಳಗೆ ನೆಗೆಯಲು ಇಲ್ಲಿಗೆ ಬಂದಿದ್ದೀರಿ. ಆದ್ದರಿಂದ ಸ್ಥೂಲವಾದ ಸೂಕ್ಷ್ಮತೆಗಳನ್ನು, ನಿರ್ಲಕ್ಷಿಸಬೇಕು ಮತ್ತು ನಿರಾಕರಿಸಬೇಕು . ಇದರಿಂದ ನೀವು ನಿಮ್ಮ ಅತಿ ಸೂಕ್ಷ್ಮತೆಗಳನ್ನೂ ಅನುಭವಿಸಬಹುದು. ಒಮ್ಮೆ ನೀವು ಆನಂದಿಸುವ ಮೂಲ ತತ್ವ,ವನ್ನು ಅರ್ಥಮಾಡಿಕೊಳ್ಳಲು ಪ್ರಾರಂಭಿಸಿದಾಗ, ನನಗೆ ಖಾತ್ರಿಯಿದೆ, ಇಡೀ ಸಾಹಸವು ಅತ್ಯಂತ ಫಲಪ್ರದ ವಾಗುತ್ತದೆ ಎಂದು.

ಏಕೆಂದರೆ ಪ್ರಪಂಚದಾದ್ಯಂತ ನಾವು ಅರಿತುಕೊಳ್ಳುತ್ತೇವೆ, ಸಹಜ ಯೋಗವು ಮಾನವ ವಿಮೋಚನೆಗೆ ಏಕೈಕ ಮಾರ್ಗವಾಗಿದೆ, ಎಂದು. ಏಕೈಕ ಮಾರ್ಗವಾಗಿದೆ , ನಾವು ಈ ಜಗತ್ತನ್ನುಒಂದು ಸುಂದರ ಸ್ಥಳವಾಗಿ ಪರಿವರ್ತಿಸಲು, ಅದಕ್ಕಾಗಿ ನಾವು ಸರಿಯಾದ ತಿಳುವಳಿಕೆಯನ್ನು ಪಡೆಯಬೇಕು, ಸಜ್ಜಾಗಬೇಕು. ಸಂಪೂರ್ಣವಾಗಿ ಸೈನಿಕರಂತೆ, ಶಿಸ್ತಿನ ಜೀವನಕ್ಕೆ ಸಜ್ಜಾಗಬೇಕು. ಆದ್ದರಿಂದ ನಾವು ಏನು ಮಾಡಲು ಬಯಸುತ್ತೇವೆಯೋ, ಅದನ್ನು ನಾವು ನಮ್ಮ ಅತ್ಯುತ್ತಮ ಸಾಮರ್ಥ್ಯಗಳಲ್ಲಿ ಮಾಡಬಹುದು.

ಆದ್ದರಿಂದ ನಿಮ್ಮ ಸಂಪೂರ್ಣ ಸಾಮರ್ಥ್ಯಗಳನ್ನು ವ್ಯಕ್ತ ಗೊಳ್ಳಲು ಅನುಮತಿಸಲು, ನಡುವೆ ಬರುವ ನಿಮ್ಮ ಸ್ಥೂಲ ಸೂಕ್ಷ್ಮತೆಗಳನ್ನು ಕಡೆಗಣಿಸಲು , ನಿರಾಕರಿಸಲು ಪ್ರಯತ್ನಿಸಿ.

ನೀವು ಕೆಲವೊಮ್ಮೆ ಅದನ್ನು ಕಡಿಮೆ ಮಾಡಬೇಕು. ನೀವು ಬೆಳಿಗ್ಗೆ ಬೇಗನೆ ಎದ್ದೇಳಬೇಕು. ನೀವು ತಮಾಷೆಯ ರೀತಿಯಲ್ಲಿ ಸ್ನಾನ ಮಾಡಬೇಕು, ಮತ್ತು ಇದು ಕಷ್ಟಕರವಾಗಿರುತ್ತದೆ. ಆದರೆ ನೀವು ಈ ಉದಾತ್ತ ಕಲ್ಪನೆಯೊಂದಿಗೆ ಸರಿಹೊಂದಲು ಪ್ರಯತ್ನಿಸಿದರೆ, ನೀವು ಮಹಾನ್ ವಿರಾಟನ ಒಂದು ಅವಿಭಾಜ್ಯ ಅಂಗ ಎಂದು ಮತ್ತು ನೀವೆಲ್ಲರೂ ಆ ರೀತಿಯಲ್ಲಿ ಕೈ ಜೋಡಿಸಿದಲ್ಲಿ, ಅಲ್ಲಿ ನಿಮ್ಮ ಸೂಕ್ಷ್ಮತೆಯು ಒಂದೇ ಸಮಾನವಾಗಿ ಆದಲ್ಲಿ, ನೀವು ಪರಸ್ಪರ ತುಂಬಾ ಚೆನ್ನಾಗಿ ಅರ್ಥಮಾಡಿಕೊಂಡರೆ, ನನಗೆ ಖಾತ್ರಿಯಿದೆ, ನೀವು ಇಲ್ಲಿ ನಿಮ್ಮ ಅತಿಥೇಯರ ಆತಿಥ್ಯವನ್ನು , ಪ್ರೀತಿಯನ್ನು ಆನಂದಿಸುವಿರಿ ಎಂದು.

ಈ ಕ್ರಾಂತಿಯು ಇಂದು ಅಂತಹ ದಿನದಂದು ಪ್ರಾರಂಭವಾಗುತ್ತದೆ, ನನಗೆ ತುಂಬಾ ಸಂತೋಷವಾಗಿದೆ. ಹಾಗಾಗಿ ಕ್ರಾಂತಿ ನಮಗೆ ಒಪ್ಪಿಗೆಯಾಗಬೇಕು. ನಿಮಗೆ ಗೊತ್ತಾ, ಫ್ರೆಂಚ್ ಕ್ರಾಂತಿ ನಡೆದಾಗ, ಜನರು ಹೇಗೆ ವಾಸಿಸುತ್ತಿದ್ದರು. ಈ ದೇಶದಲ್ಲಿ ಜನರು ಸ್ವಾತಂತ್ರ್ಯಕ್ಕಾಗಿ ಹೋರಾಡಿದಾಗ, ಅವರು ಹೇಗೆ ಬದುಕಿದರು? ನನಗೆ ಗೊತ್ತು, ನನ್ನ ತಂದೆ ಅವರು ಹೊಂದಿದ್ದ ಪ್ರತಿಯೊಂದನ್ನು ನಾಣ್ಯವನ್ನು ತ್ಯಾಗ ಮಾಡಿದರು, ಬಹಳ ದೊಡ್ಡ ಸೌಕರ್ಯಗಳಲ್ಲಿ ವಾಸಿಸುತ್ತಿದ್ದ ನಾವು , ಗುಡಿಸಲುಗಳಲ್ಲಿ ವಾಸಿಸಬೇಕಾಗಿತ್ತು. ಅವರು ಎಲ್ಲವನ್ನೂ ತ್ಯಾಗ ಮಾಡಿದರು , ನನ್ನ ತಾಯಿ

ಐದು ಬಾರಿ ಜೈಲಿಗೆ ಹೋದರು. ನನ್ನ ತಂದೆ ಮೂರು ಬಾರಿ ಜೈಲಿಗೆ ಹೋದರು ಮತ್ತು ಪ್ರತಿ ಬಾರಿಯೂ ಅವರು ಜೈಲಿನಲ್ಲಿ ಎರಡು ಮೂರು ವರ್ಷಗಳಿಗಿಂತ ಕಡಿಮೆ ಇರಲಿಲ್ಲ. ಆದ್ದರಿಂದ ನೀವು ಊಹಿಸಬಹುದು, ಅನೇಕ ಮಕ್ಕಳೊಂದಿಗೆ , ಅವರು ಎಲ್ಲವನ್ನೂ ಹೇಗೆ ತ್ಯಾಗ ಮಾಡಿದರು, ಈ ಸ್ವಾತಂತ್ರ್ಯವನ್ನು ಪಡೆಯಲು.

ಈಗ ನೀವು ಆತ್ಮದ ಸ್ವಾತಂತ್ರ್ಯವನ್ನು ಸಾಧಿಸಬೇಕಾದರೆ, ನಾವು ತ್ಯಾಗದ ಪ್ರಜ್ಞೆಯನ್ನು ಹೊಂದಿರಬೇಕು. ಆದರೆ ಗೊಣಗಿಕೊಂಡು ತ್ಯಾಗ ಎಂದಲ್ಲ, ಆದರೆ ಆನಂದಿಸಬಹುದಾದ ತ್ಯಾಗ, ನೀವು ಹೆಮ್ಮೆಪಡಬೇಕಾದ ತ್ಯಾಗ. ನಿಮಗೆ ಆಭಾಸವಾಗದ ತ್ಯಾಗ. ನಿಮ್ಮನ್ನು ಉತ್ಕೃಷ್ಟಗೊಳಿಸುವ ತ್ಯಾಗ. ಆ ಮನೋಭಾವದಿಂದ ಈ ಕ್ರಾಂತಿ ನಡೆಯಬೇಕಿದೆ.

ಇಲ್ಲಿಯವರೆಗೆ ನಿಮಗೆ ತಿಳಿದಿದ್ದರೆ , ನಾವು ಏನನ್ನೂ ತ್ಯಾಗ ಮಾಡಿಲ್ಲ. ಖಂಡಿತವಾಗಿ , ಅಹಂ ಮತ್ತು ಈ ಎಲ್ಲಾ ಅಸಂಬದ್ಧ ವಿಷಯಗಳನ್ನು ನೀವು ತ್ಯಾಗ ಮಾಡಿದ್ದೀರಿ , ನಿಸ್ಸಂದೇಹವಾಗಿ. ಆದರೆ ನೀವು ಅದನ್ನು ಯಾವುದೇ ರೀತಿಯಲ್ಲಿ ಬಯಸಲಿಲ್ಲ, ನಿಮ್ಮಲ್ಲಿ ಯಾರೂ ಆ ಅಹಂಕಾರವನ್ನು ಇಷ್ಟಪಡಲಿಲ್ಲ. ಭಾರತೀಯರು ಕೂಡ ಸಾಕಷ್ಟು ತ್ಯಾಗ ಮಾಡಬೇಕಾಯಿತು. ಅವರು ಅನೇಕ ಅಭ್ಯಾಸಗಳನ್ನು ತ್ಯಜಿಸಿದ್ದಾರೆ. ಯಾವುವು ಈ ರಾಷ್ಟ್ರದ ಆರೋಗ್ಯಕರ ಬೆಳವಣಿಗೆಗೆ ತುಂಬಾ ನಿರೋಧಕವಾಗಿತ್ತು ಅಥವಾ ಹಾನಿಕರವಾಗಿತ್ತು. ಸಹಜ ಯೋಗಿಗಳಾಗಿ ಅವರು ಕೂಡ ತುಂಬಾ ಮೇಲೆ ಬಂದಿದ್ದಾರೆ. ಅವರು ಅತ್ಯಂತ ಪ್ರಾಮಾಣಿಕರಾಗಿದ್ದಾರೆ, ಅತ್ಯಂತ ಹೆಚ್ಚು ಮಧುರವಾದ ಮತ್ತು ಅತಿಥೇಯದ ಜನರಾಗಿದ್ದಾರೆ.

ಅದೇ ರೀತಿ , ವಿದೇಶದಲ್ಲಿ ನನ್ನ ಮಕ್ಕಳು, ಕೆಲವು ವಿಷಯಗಳನ್ನು ತ್ಯಜಿಸಲು ನಿಜವಾಗಿಯೂ ಅದ್ಭುತವಾದ ಸಾಹಸಗಳನ್ನು ಮಾಡಿದ್ದಾರೆ. ಯಾವುದು ಅವರಿಗೆ ಬಿಟ್ಟುಕೊಡುವುದು ಕಷ್ಟ ಎಂದು ನಾನು ಭಾವಿಸಿದೆ, ಅವರು ತಮ್ಮ ನೈತಿಕ ಮೌಲ್ಯಗಳನ್ನು ಬದಲಾಯಿಸಿದ್ದಾರೆ. ಅವರು ಅತ್ಯಂತ ಕಠಿಣವಾದ ನೈತಿಕ ಸಂಹಿತೆಯನ್ನು ಒಪ್ಪಿಕೊಂಡಿದ್ದಾರೆ ಮತ್ತು ಅವರು ಆ ನೈತಿಕತೆಯನ್ನು, ಸದ್ಗುಣವನ್ನು ಆನಂದಿಸುತ್ತಾರೆ.

ಇದಕ್ಕಾಗಿ, ನಿಮ್ಮನ್ನು ಹೇಗೆ ಅಭಿನಂದಿಸಬೇಕೆಂದು ನನಗೆ ತಿಳಿದಿಲ್ಲ. ನೀವು ಹೇಳಬಹುದು: "ಅಮ್ಮಾ, ನಿಮ್ಮ ಪ್ರೀತಿ ಹೀಗೆ ಮಾಡಿದೆ", ಆದರೆ ನನಗೆ ಗೊತ್ತಿಲ್ಲ. ಇದು ನಿಮ್ಮ ಸ್ವಂತ ಸಾಮರ್ಥ್ಯ ಎಂದು ನಾನು ಭಾವಿಸುತ್ತೇನೆ. ನಿಮ್ಮ ಪೂರ್ವ ಜನ್ಮ ಸಂಚಿತಗಳು, ನಿಮ್ಮ ಪೂರ್ವ ಜನ್ಮಗಳಲ್ಲಿ ನೀವು ಗಳಿಸಿದ್ದೆಲ್ಲವೂ ಇದೆಲ್ಲವನ್ನೂ ಮಾಡಿದೆ, ಇಲ್ಲದಿದ್ದರೆ, ಒಬ್ಬ ವ್ಯಕ್ತಿಯನ್ನು ಬದಲಾಯಿಸಲು ಸಹ ಅಸಾಧ್ಯ. ಈ ಎಲ್ಲಾ ಬದಲಾವಣೆಯು ಒಳ್ಳೆಯದಕ್ಕಾಗಿ ಬಂದಿದೆ,

ಸಂತೋಷ ಮತ್ತು ಆನಂದಕ್ಕಾಗಿ, ನೀವು ಹೆಚ್ಚು ಬದಲಾಗಬೇಕಾಗಿಲ್ಲ, ನೀವು ಬದಲಾಗಬೇಕಾಗಿಲ್ಲ. ಆದರೆ ಈಗ ನೀವು ಬದಲಾವಣೆಯನ್ನು ಆನಂದಿಸಬೇಕು ಮತ್ತು ಬದಲಾವಣೆಯ ಆನಂದವು ಬರುವುದು ಯಾವಾಗ , ನೀವು ಹೊಂದಿರುವ ಎಲ್ಲಾ ಟ್ಯಾಗ್‌ಗಳು , ನೀವು ಭಾರತದಿಂದ, ಪೂರ್ವದಿಂದ ಅಥವಾ ಪಶ್ಚಿಮದಿಂದ , ನಿಮ್ಮನ್ನು ಕೆಳಕ್ಕೆ ಎಳೆಯುತ್ತಿದೆ. ಅವುಗಳನ್ನು ಎಸೆಯಿರಿ, ಮತ್ತು ಮೇಲಕ್ಕೆ ಬನ್ನಿ. ನೀವೆಲ್ಲರೂ ಒಟ್ಟಾಗಿ ನಿಮ್ಮ ತಂದೆಯ ಆಹ್ಲಾದ ಮತ್ತು ಆನಂದ ವನ್ನು ಆನಂದಿಸಬೇಕು.

ಆದ್ದರಿಂದ ಇಂದು ಮಹಾನ್ ದಿನವಾಗಿದೆ. ಆರಂಭಗೊಂಡಿರುವ ಈ ಸಂಕ್ರಮಣಕ್ಕೆ ಗಂಭೀರ ಪ್ರಯತ್ನದ ಅಗತ್ಯವಿದೆ. ನಾವು ಅದರೊಂದಿಗೆ ಆಡಲು ಸಾಧ್ಯವಿಲ್ಲ, ಇದು ಬಹಳ ದೊಡ್ಡ ತುರ್ತು ಪರಿಸ್ಥಿತಿ. ನಾನು ವಾತಾವರಣದಲ್ಲಿ ತುರ್ತು ಪರಿಸ್ಥಿತಿಯನ್ನು ಅನುಭವಿಸಬಲ್ಲೆ, ಅದನ್ನು ಕಾರ್ಯಗತಗೊಳಿಸಲು, ನಿಮಗೆ ಸಹಾಯ ಮಾಡಲು ಎಲ್ಲಾ ದೇವರು ಮತ್ತು ದೇವತೆಗಳು ಇದ್ದಾರೆ. ನೀವು ವೇದಿಕೆಯಲ್ಲಿದ್ದೀರಿ ಮತ್ತು ನೀವು ರಚಿಸಬೇಕಾಗಿದೆ, ಕ್ರಾಂತಿಯ ಮಹಾನ್ ನಾಟಕವನ್ನು.

ನಾವು ಈ ಜಗತ್ತಿಗೆ ತೋರಿಸಬೇಕು, ಆತ್ಮ ಒಂದೇ ಜಗತ್ತನ್ನು ಉಳಿಸಲು ಸಾಧ್ಯ , ಬೇರೆ ಯಾವುದೂ ಇಲ್ಲ , ಎಂಬುದನ್ನ. ಆದ್ದರಿಂದ ಇಂದಿನಿಂದ ನಾವು ನಮ್ಮ ಪ್ರಯಾಣವನ್ನು ಪ್ರಾರಂಭಿಸುತ್ತೇವೆ. ನೀವು ಅನುಭವಿಸಬಹುದಾದ ಆ ಸೂಕ್ಷ್ಮತೆ ಮತ್ತು ಆ ಸಂವೇದನೆಯ ಕಡೆಗೆ, ಯಾವುದನ್ನು ನೀವು ಅನುಭವಿಸಬಹುದು, ನಿರಾನಂದ, 'ನಿರಾನಂದ' ನಿಮ್ಮ ತಾಯಿಯ ಹೆಸರು ನೀರಾ ಮತ್ತು ಸಹಸ್ರಾರದಲ್ಲಿ, ನೀವು ಆನಂದವನ್ನು ಅನುಭವಿಸುತ್ತೀರಿ, 'ನೀರಾ' ದ ಆನಂದವನ್ನು.

ದೇವರು ನಿಮ್ಮೆಲ್ಲರನ್ನು ಆಶೀರ್ವದಿಸಲಿ