Wibracje przychodzą w taki sposób, że są one rozprzestrzeniane. Jedyne, co musicie zrobić to poddać się ich działaniu. Najlepiej jest nie wkładać w to żadnego wysiłku. Nie martwić się, w którym miejscu macie problem.
Widziałam wielu ludzi, którzy w czasie medytacji zajmują się rzeczami, które gdzieś wcześniej złapali. A wy po prostu nie musicie się martwić. Jeśli tylko to zostawicie, wypracuje się samo. To jest bardzo łatwe Nie musicie w to wkładać żadnego wysiłku. Tym właśnie jest medytacja.

Medytacja oznacza poddanie siebie bożej łasce. Ona sama w sobie wie jak was wyleczyć. Wie jak naprawić to, co nie działa, wie jak ustabilizować się w tobie, jak sprawić by twój duch promieniał. Ona wie wszystko. Nie musisz się martwić tym, co powinieneś robić, które imiona recytować, jaką zaśpiewać mantrę. Podczas medytacji nie możesz używać żadnej siły, musisz oddać się całkowicie, w tym czasie musisz również być całkowicie w stanie świadomości bez myśli.

Przypuśćmy, że nie udaje ci się pozbyć myśli. Wtedy musisz je jedynie obserwować, nie angażując się. Zauważysz, że tak jak przy wschodzie słońca ciemność stopniowo znika, a promienie słoneczne docierają w każdą szczelinę całkowicie ją oświetlając. W ten sam sposób twoja istota stanie się całkowicie oświecona, ale jeśli użyjesz do tego siły lub spróbujesz zatrzymać coś wewnątrz, czy też dać temu bandhan – tak się nie stanie.

Nie podejmowanie wysiłku to jedyna droga w medytację, nie oznacza to jednak, że powinniście być letargiczni – powinniście być czujni i uważnie to obserwować.

Drugą stroną tego zagadnienia może być to, że ludzie przysypiają. Nie, wy musicie być czujni. Jeśli będziecie przysypiać, to nic nie zadziała. To jest druga strona problemu. Jeśli jesteście leniwi to nie będzie działać. Musicie być czujni i otwarci, całkowicie świadomi, musicie to robić całkowicie bez wysiłku, absolutnie bez wysiłku. Jeśli nie będzie wysiłku, medytacja zadziała najlepiej.

W ogóle nie myślcie o swoim problemie, o stanie, w jakim są wasze czakry, o czymkolwiek, wystawcie się tylko na działanie wibracji. Zobaczcie, kiedy świeci słońce, cała przyroda zwraca się ku słońcu i otrzymuje błogosławieństwo słońca – bez wysiłku, nie wkładając w to żadnego wysiłku, po prostu to otrzymuje, w momencie gdy otrzymuje promienie słoneczne, a promienie zaczynają działać i uaktywniają.

W ten sam sposób zaczyna pracować Wszechprzenikająca Boska Siła. Nie macie nią sterować, ani w ogóle zajmować się tym. Nie wkładajcie więc w to żadnego wysiłku, absolutnie żadnego. Nie recytujcie żadnych imion. Nie przejmujcie się tym, że wasza Agnya się blokuje: łapie to, łapie tamto. To się wypracowuje.

Będzie pracować tak długo, jak tylko będzie mogła, i wypracuje cud, który miała uczynić. Wy nie musicie się tym martwić. Ona zna swoją pracę. Ale kiedy wkładacie w to wysiłek, to w rzeczywistości tworzycie dla niej barierę. Zatem, nie trzeba czynić żadnych wysiłków, nie róbcie nic, powiedzcie sobie „zapomnij o tym” – to wszystko.

Nie śpiewajcie żadnych mantr. W przypadku, gdy jest to dla was niemożliwe możecie użyć mojego imienia, ale nie ma nawet takiej potrzeby.

Kiedy wyciągacie ręce w moim kierunku, to jest mantra, ona wystarczy, już sam ten gest jest mantrą. Nie trzeba mówić nic więcej, ale sama myśl, nasza intencja powinna być taka, aby wyciągnąć ku temu ręce i to powinno zadziałać. Kiedy ta intencja jest całkowicie spełniona, nie trzeba nic mówić – wznosicie się ponad to. Nie możecie więc czynić żadnych wysiłków, absolutnie żadnych. To jest właśnie to.

Medytacja jest dla waszego własnego wzrostu, to wasz własny kapitał, który powinniście osiągnąć. Gdy raz to zdobędziecie, osiągniecie również swoje moce. Tak jak wtedy, gdy stajecie się zarządcą, otrzymujecie władzę zarządcy. W tym czasie nie powinniście myśleć o nikim innym. Nie powinniście kierować swojej uwagi na nikogo a tylko to odbierać, tylko odbierać. Nie myślcie o żadnym innym problemie, ale o tym, żeby nie podejmować wysiłku, żadnego wysiłku. To zadziała najlepiej u ludzi, którzy tylko to odbierają.

Macie problemy, dlatego tutaj jesteście, ale nie potraficie ich rozwiązać, one mają być rozwiązane przez Boską Siłę. To trzeba w pełni zrozumieć, że my nie możemy rozwiązać naszych problemów. Rozwiązywanie problemów przekracza nasze możliwości. Zostawcie to w rękach Boskiej Siły i oddajcie się jej mocom nie podejmując żadnego wysiłku, absolutnie żadnego wysiłku.

Usiądźcie wygodnie, obie stopy na ziemi, ręce połóżcie swobodnie na kolanach w ten sposób. Usiądźcie wygodnie, nic nie powinno wam przeszkadzać. Powinniście wygodnie usiąść, ponieważ zajmie to trochę czasu. Starajcie się wewnątrz siebie trzymać uwagę na mnie, jeśli możecie, na mojej Kundalini jeśli dacie radę. Możecie się skupić na mojej Kundalini i od razu to osiągniecie. W ten sposób, ręce powinny być nastawione na odbieranie. Kluczowym słowem jest ‘effortlessness’, absolutnie bez wysiłku, niezależnie czy medytujecie w mojej obecności, czy przed moim zdjęciem. 