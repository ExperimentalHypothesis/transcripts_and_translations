Egészséggel kapcsolatos tanácsok – Rahuri, India, 1986. január 13

Tehát most megyünk tovább és én lehet, hogy majd visszamegyek Bombayba. Nem tudom mennyire volt nektek itt kényelmes, de távol akartatok lenni az őrjítő tömegtől és úgy gondoltam, hogy ehhez ez egy szép hely lenne. Igaz, hogy Dhumal ragaszkodott ahhoz, hogy valami épített szállásban (mangalkaryalay) vagy hasonlóban tartózkodjatok, de mondtam neki: „Te nem érted őket, nem élvezik azt a sok cementet és betont. Mindig a természetben szeretnének lenni, amíg van ami megvédi őket a naptól és esőtől. Élvezik az ilyen kollektív életet és nagyon boldogok lesznek.”

De még így is, nem hiszem, hogy meg volt győződve, határozatlan volt. Mikor megint eljött Bombayba újra azt mondtam neki: "Higgy nekem, valahol lenniük kell. Elég nekik egy ponyvatető, és boldogok lesznek. Te csak ne aggódj semmiért. A természetben akarnak lenni, mert máskor nincs erre lehetőségük. Nem fürödhetnek akárhol egy tóban, ez egy lehetőség arra, hogy megfürödhessenek.

Azt mondták: „A tó nem valami tiszta, és lehet, hogy tele van agyaggal.”

Azt válaszoltam: „Az agyag jót tesz nekik, szeretik.” És látom is a bőrötökön, hogy sokkal jobb. Látom a bőrötökön. Ezek a leégések, a Ganapatipuléban túlzásba vitt napozás miatt, most megtisztul ettől az agyagtól, mert az agyag megnyugtatja. Ráadásul, ha raktok egy kis agyagot a hasatokra, az kiszívja a meleget a hasatokból, nagyon jó a májnak ez az agyag. Szóval azt mondtam nekik, hogy ti nem értitek azt, hogy az itteni természetes gyógymódokat, máshol nem kaphatják meg.

De ő mégis nagyon, nagyon vonakodva egyezett bele, azt gondolva, hogy nagyon szigorú vagyok veletek.

Itt enyhe a nap, szép, és a légkör is tiszta és világos, ráadásul itt van egy gyönyörű Ekadesha Rudra templom is, egy ilyen szép helyen.

Egy szentnek, egy szent embernek, mire van szüksége? Annyira elégedett mindennel. Akármit kap elégedett. Sokkal elégedettebb és sokkal jobban élvez mindent, amikor a természetben van. Én tudom ezt. Viszont a Rahuriból való emberek még így se valami boldogok, szerintük nem így kéne elszállásolni a vendégeket. Meg kellett nekik mondanom, hogy nézzétek az arcukat, milyen boldogok, milyen nyugodtak. Mit akartok még?

Meg kell értenünk, hogy van egy állandó szokásunk, amit azért fejlesztettünk ki, mert mindig a „kint” érdekelt, a figyelmünk kifele irányult. Ez a szokás, ami Nyugaton van, és észrevettem, hogy nagyon gyakori, az a vakmerőség minden tekintetben és a szélsőségesség. Nincsen...

[Shri Mataji megkérdezi egy jógitól] Hogyan mondod azt, hogy... kantár? Kantárnak nevezik, amit a lovakon használnak? Kantár.

Nincs kantár. Nincs, ami megfékezze a viselkedésünket. Mindenben elmegyünk a végsőkig. Akármit csinálunk azt túlzásba visszük. Nincs kantár a kezünkben. Amit kézben kell tartanunk, az a kantár.

Ez nem olyan, mint egy papírsárkány, ami erre-arra mozog, nem olyan. Teljes bizalommal, teljes sebességgel, minden akaraterőnkkel, teljes erőfeszítéssel tenni valamit, ami veszélyes. Szerintem egy önpusztító jellem alakult ki bennünk a szélsőségesen kifelé tekintő figyelem eredményeképpen. Mivel akármi, ami elmozdul az egyik irányba, annak vissza kell pattannia, annak van egy reakciója. Mint ahogy a tudomány feltalálta az atombombát. Végül valóban kifejlesztetek egy pusztító vérmérsékletet és ezért gondolom, hogy a nyugatiak nem tudják, hogy kell a sebességet visszafogni. Inkább a külső veszélyes helyek felé tartó gyorsaságot szeretik.

A természet jó. A természetben jó lenni. De ez nem azt jelenti, hogy meg kellene kérned a természetet, hogy megüssön vagy megöljön.

Most Ganapatipuléban olyan szomorú voltam, amikor láttam azokat a fiúkat leégni. Ez nagyon elszomorított. Amikor kezeltem őket persze jobban lettek, de nem hiszitek el, az egész hasam [Shri Mataji a hasára teszi a kezét] az egész bőr a hasamon megégett, megpörkölődött és megégett, és most kezdett el hámlani, ugyanúgy, ahogy nekik. Én nem is mentem a tengerhez, nem tartózkodtam ott. Szóval ez a bennük levő hőségtől volt.

Most az emberek úgymond bőrproblémákat, bőrrákot kapnak. Mégsem tesznek le róla. Mint az egyik hölgy Svájcból, aki nagyon beteg volt, nagyon aggódtam miatta, mivel veszélyes helyzetben volt. Neki volt ez a problémája és azt mondta: „Napfüggő vagyok.” Hogy lehet valaki napfüggő?

Ez csak az elme szüleménye. Higgyetek nekem, ez csak egy mentális elképzelés, hogy a bőrünk teljesen rendbe lesz, ha a Napra megyünk, ez csak a fejetekben van. Találkoztatok már ilyen emberrel? Mármint mi a bizonyíték arra, hogy a bőrünk jobb lesz, ha kimegyünk a Napra, mi bizonyítja ezt? Mi indiaiak soha nem megyünk a Napra. Soha! Soha nem megyünk szeles helyre, soha. Soha nem megyünk például síelni. Szerintünk a síelés ostobaság. Soha nem szoktunk. Szerintünk az az indiai, aki síel, ostoba.

A nők sohasem lovagolnak, mivel hatással van a méhre. A nők egy idő után nem úsznak, mivel hatással van a méhre, és ha hatással van a méhre, akkor az egész rendszerre hatással van, mert a méh képviseli a Kundalinit.

Tele vagytok téves elképzelésekkel. Ezért van, hogy Nyugaton mindenki beteg. Ilyen-olyan gondjuk van, ez a bajuk, az a bajuk. Véssünk az elménkben bizonyos alapelveket, mert mi szentek vagyunk, értékesek! Nem vagyunk olyanok, mint a többi nyugati, hogy elpazarolhatjuk az életünket ilyen ostoba vállalkozásokra, ami csak eszünkbe jut.

El tudjátok képzelni, hogy az indiaiaknak sokkal jobb a bőrük, mint nektek. Nem igaz? Láttátok őket a napra menni? Soha. Láttatok már olyan indiait, aki kint ült és a napozik? Úgy értem ott a bizonyíték, hogy mindenek ellenére a bőrötök annyira rossz.

Nézzük meg, hogy lehetne jó a bőrötök, ha napoztok. Nézzük meg a kémia szemszögéből. Most, az történik, hogy ha a napsugár rávetődik a bőrünkre vagy a fejünkre... A fejünkben van az agy és az agy zsírból van. Rendben? Ha a zsírt kirakod a napra, mi történik? Elolvad. Így van az embereknek olvadt agyuk. Az agyuk nem normális, olyan módon viselkednek, amit nem értek. Nem értem miért viselkednek így.

Hogyha az agyunk kikapcsol, a bőrünk hogy lehetne rendben? Az agy irányítja a bőrünket. Mindent az agy vezérel. Ha az agyad kikapcsol... Sosem találkoztam olyan emberrel, aki azért szép, mert napozott. Ellenkezőleg, maradj bent. Óvd a bőröd azzal, hogy otthon maradsz.

Másrészről egy Sahaja jóginak nem kellene úgy viselkednie, mint a többi nyugatinak, hogy minden szabadnapon kint van. Sosem marad otthon. „Gruhastha” – aki a házban marad. Mi mind gruhasthák vagyunk, családosok, házas emberek vagyunk. Amint szabadságot kapsz, máris kint vagy. Lehet, hogy tudsz rá magyarázatot adni, „Azért mert a házunk ilyen és úgy érezzük, megfulladunk a négy fal között.” Láttátok a szegény emberek házait itt? Láttátok a munkások házait Bombayban? Senki sem megy el nyaralni. Szerintem egész életemben nem voltam nyaralni a férjemmel. Csak egyszer próbáltuk meg két napig a férjemmel és vissza kellett jönnünk Skóciából.

Csak esküvőkre, ünnepélyekre, vagy ilyesmikre megyünk. Ha van valami kollektív esemény vagy mondjuk egy piknikre elmehettek mindannyian. De otthon is le kell ülnötök, szépen, beszélnetek kell egymással, hogy legyen valami kapcsolat. Nincs egyetértés a felnőttek és gyerekek között, nincs egyetértés a férj és feleség között, nincs kapcsolat a rokonokkal és más emberekkel. Nincs semmi féle kapcsolat.

Így olyan emberekké váltok, akik teljesen el vannak zárva, ide rohantok, oda rohantok. Üljetek le és beszélgessetek.

Nézzük a gyerekeket. Azt mondjuk, hogy a gyerekeinket fegyelmezni kellene. A fegyelmezés legjobb módja, ha leültetjük a gyereket és beszélünk vele, megfelelően. Mondd el a gyereknek, hogy mit kellene csinálnia. Egy indiai gyerek, ha vendégségbe megy, csöndben van. De ha egy angol gyerek jön, eltöri ezt, eltöri azt. „Kérek csokit, kérek ezt, kérek azt.” Ha elviszel egy indiai, mondjuk egy szegény gyereket a boltba, nem fog kérni semmit, nem fog követelni semmit. Soha. Még ha adsz is neki, azt mondja „Nem, nem kérek.” Van önbecsülése. De ha elviszel egy másik gyereket, akármilyen másikat, azt fogja mondani, hogy „Kérlek, vedd meg ezt, kérlek, vedd meg azt.” Mindenféle önbecsülés és fegyelmezettség nélkül.

Honnan származik a fegyelmezettség? Mit teszünk mi, ha például elmegyünk valahova és velünk van a gyerek, azt mondjuk neki:  „Mi most elmegyünk és neked önérzetesnek kell lenned” – ti mondhatjátok azt, hogy: „Önmegvalósult lélek vagy, Sahaja jógi, és nem viselkedhetsz ostobán ezt és azt kéregetve.” és üljetek csendben le vele, ültessétek le.

Először is sokat kell őket masszírozni. Nagyon sok masszírozás, mindennap masszírozni, újra és újra masszírozni kell őket, hogy az idegeik rendben legyenek. Ha elmentek valahova vagy belekezdtek valamibe, előtte meg kell mondani nekik rendesen, fel kell építeni a személyiségükben az önbecsülést és fegyelmezettséget. De neked is fegyelmezettnek kell lenned. Ha például kint ülsz a napon egész nap és aztán azt mondod a fiadnak, hogy „Menj be a házba.” Miért tenné?

Egy Sahaja joginak sosem szabad kimennie a napra. Higgyetek nekem. Soha se menjetek ki a napra. Ennek az agynak teljes nyugalomra van szüksége, nem pedig a napra.

Akkor se legyen, még egy fénysugár sem, amikor alszol. Még én is, amikor alszom, teljes sötétséget akarok. A legcsekélyebb fénysugár is, amit az emberek nagyon jól tudnak, felébreszt, mert úgy érzem, cselekednem kell. Nagyon erősen reagálok a fényre, talán azért mert érzékeny vagyok az elemekre. De mi van veletek? Kerülnötök kell a napfényt, amikor alszotok és nem szabad a napon ülnötök ilyen sokáig. Persze a Nap segít, mivel adja a D-vitamint, ami segít abban, hogy erős csontozatotok legyen, de most úgy gondolom, már nincs szüksége a csontjaitoknak D-vitaminra. Most már Isten kegyelméből van oldható kalcium, amit megehettek és van D- és A-vitamin is, ha azt szeretnétek. Mi szüksége van a fejeteket perzselni?

Ha a napon ülsz, akkor vagy kopasz leszel vagy dzsungel lesz a hajadból, a kettőből az egyik, ez a személyiségedtől függ. Mivel az agyad nem bírja, a bőröd sem bírja. Végül is nem a dzsungelből jöttünk, nem igaz? De ha megkérdezel egy dzsungelből való embert, ő sem ül a napon. Ezt csak valaki elültette az agyatokba, hogy a napon kell ülnötök. Ha megnézitek az eszkimókat akik iglukban laknak, ők sohasem napoznak. Láttátok őket valaha is napozni? Láttatok már ilyet, vagy ilyen képet róluk valahol? Akkor miért van ez a különös butaság az emberek között? Mert elvesztettétek az érzéket arra, hogy tudjátok, ha félrevezetnek.

Látjátok, hogy lehet titeket átverni. Meg kell találni az emberek gyenge pontjait. Ha nincs gyenge pontja az embernek, hogy fognak meggazdagodni a gépezeteikkel? Akkor tegyük őket bolonddá. Ha elmész a tengerpartra és lebarnulsz, nagyon szép leszel? Először is nem leszel szép, borzalmasan fogsz kinézni, borzalmasan. Utána azt mondják, hogy egészséges leszel, hogy mindenki elmenjen a tengerpartra, ami bőrrákkal végződik. A tested lázad ellene, ezért lesz bőrrákod. Máj problémáid lesznek, már így is májbajosak vagytok. Már így is túl sokat gondolkoztok, miért kell még a Nap? Már így is túl sok nap van bennetek. Akkor milyen magyarázatotok van rá? Egyszerűen nem értem. Tudnotok kell, hogy ez most a Sahastrara munkája és a Sahastrara az agyunk. Az agyon kell dolgoznunk, és ha ti nem tudjátok használni az agyatokat rendesen, nem tudom, mit fogok csinálni.

Ráadásul ma pár indiaival beszélve borzasztó dolgokat fedeztem fel, amiket el kell mondanom nektek. Olyat, ami egyaránt borzasztó és vicces is. Azt mondták, hogy egy indiai és egy angol tyúk között, óriás különbség van.  Egy indiai tyúk, ha látja, hogy egy másik tyúkot megtámadnak, olyan hangot ad ki, hogy az összes tyúk csatlakozzon hozzá és így együtt, akkora zajt csapnak, hogy felkeltse a gazda figyelmét és az megpróbálja megakadályozni a támadást. Viszont egy angol tyúk végignézi, ahogy megeszik a másik tyúkot és utána őt is megeszik, amire azt mondja: „Jól van, egyél meg, nem számít, majd újra megszületek és visszajövök.”

Egyáltalán nincs agyuk. Látjátok nincs agyuk, mint például az angol ökörnek... Van angol ökrük is. Angol alatt azt értem, hogy nyugati, semmi mást. Azt értem alatta, hogy ausztrál, vagy akármi más. Nekünk minden angol, mert csak azt ismertük ezért azt mondjuk, hogy angol. Ezt a kifejezést használják: 'angol', de ez nem jelent mást, mint azt, hogy nyugati, vagy ausztrál, vagy fehér bőrű.

És ha egy ökörrel van dolgunk, azt mondták: „Ha azt mondod az ökreinknek, hogy menjenek egyenesen, értik, ha azt mondod nekik, menjenek balra, értik, ha azt mondod nekik menjenek erre, értik, tudnak mindent. De ha egy más fajta ökörnek mondod ezt, az nem reagál. Azt mondod nekik, hogy menjenek tovább, akármit próbálsz tanítani nekik... semmi, soha nem tanulnak semmit. Akármit mondasz nekik, arra mennek, amerre akarnak.”

Nagyon meglepő! Azt kérdeztem: „Tényleg?”

„Igen.”- mondták - „Így van. Semmire sem jók, csak azt csinálják, amit akarnak. Nem értik, meg amit mondasz, nincs bennük értelem.”

Képzeljétek el ezt az ökrökről. És gondoljatok bele, Indiában sok minden jár az utcán, az ökrök, a tehenek, néha a tyúkok, minden az utcán megy. Tudják, melyik oldalról jönnek, melyik oldalra kell menniük, tudják, ha egy kocsi jön. „Egy angol tehénnek ugyanebben a helyzetben vége lenne”- mondta. Mikor meghallottam, megrémültem. „Ők nem napoznak. Akkor miért ilyenek?”- kérdeztem. Aztán belegondoltam, amivel etetitek őket, a rettenetes hormonok tönkreteszi az agyukat.

De meg kell mondanom, hogy mi nagyon ártalmasak vagyunk. Drogok, elkezdtünk kábítószerezni, Isten nevében. Ha egy indiainak drogot adsz, azt mondja, hogy: „Próbálkozz mással, én tudom mi az.” És akkor az agyunk kikapcsol a drogoktól. Az agyuk nem normális. Azért viselkednek így - az egyetlen magyarázat, amire gondolni tudok - mert drogoznak. Láttam már olyan embereket, akik drogoztak, de nem értem őket. Nem logikus a viselkedésük. Nem logikus, ugyan olyan az agyuk, mint az ökrök agya, ugyanúgy viselkednek. Egyszerűen nem tudod megérteni a viselkedésüket. Mi az a drogozás?

Megint egy önpusztító dolog. Magadat akarod elpusztítani ezért drogozol. Egyébként hány olyan indiait ismertek, aki drogozik? Egyet sem láttam még.

Egy másik dolog, amit Dhumal mondott (úgy értem, ez az ő értelmezése), hogy ha egy gyerek helyi anyanyelvi iskolába jár, - én is anyanyelvi iskolába jártam, mivel apám elég válogatós volt. „Nem megbeszélés tárgya, semmi angol iskola!” - nagyon különbözik azoktól, akik angol iskolába járnak. Van gyereke, aki angol iskolába jár és van, aki anyanyelvi iskolába jár. A legkisebb helyi anyanyelvi iskolába jár. Azt mondta, ez a gyerek mindenről tud. Tudja hány tehén van a háznál, gondoskodik a papagájról, tudja, hogy kell róla gondoskodni, tudja, hogy mennek a dolgok és ő a legkisebb. Mindenről tud. De a többi gyerek csak áll. Ha szólsz nekik, egy magyarázattal állnak elő, majd azt mondják: „És akkor mi van? És akkor mi van?” De ha neki (a legfiatalabbnak) mondasz valamit, rögtön tudja, mit kell csinálni. Elvégzi a feladatot, talál rá olyan megoldást, hogy az jó legyen.

Ez itt fordítva van. Ha egy angol iskolában tanuló gyereknek mondasz valamit, úgy fogja megcsinálni, ahogy akarja, és ha megkérdezed: „Miért így csináltad?” Azt mondja: „Mi a baj vele?” vagy legfeljebb azt mondja:  „Bocsánat.” Ennyi. Mint a Sahaja jógik, meghúzzák a fülüket és azzal vége. Még akkor is, ha megüt, csak annyit mond: „Meghúzom a fülem Anyám, mert megütöttelek.” Így van. Ez elég nevetséges. Azt kérdem, mi a baj a nyelvvel? Miért teszi ilyenné az embereket az angol nyelv? Nem értem. Miért? Egyszerűen nem értem. „Mi a baj?” Ilyen egyik indiai nyelvben sincs. Ha ilyen mondasz, megkérdezik: „Micsoda? Nem értjük, mit mondasz. „Mi a baj?”” Mármint, szerintem itt maga a nyelv fegyelemre nevel, amit mardav-nak hívnak, felépíti a személyiséget.

Mint amikor valaki megpróbál felvágni valamivel. Rögtön azt mondjuk, hogy: „Túl bölcs vagy.” Ati Shahane. A mondás úgy szól „Ati Shahane tyanche baila rikame.” Aki az intelligenciájával próbál dicsekedni, annak az ökrei nem dolgoznak, vagyis lusta.

Az egész nyelv szerkezete ilyen. Annyira praktikusak, annyira praktikusak. És ezért jöttünk legelőször Indiába. Volt velünk néhány Sahaja jógi amikor ide jöttünk, körülbelül 25 Sahaja jógi Angliából. Mind itt maradtunk és ezek az emberek gondoskodtak róluk, etették őket és persze nem kellett érte fizetniük, így éltek ott. Senki még egy köszönő levelet sem írt. Az itteniek kezdtek aggódni és írtak nekem, hogy mi történt, jól vannak-e vagy betegek? Nem írtak nekünk egy levelet sem. Ezért felhívtam őket és megkérdeztem: „Írtatok nekik levelet?” „Nem.” Megkérdeztem: „Miért?” „Tudjuk, tudjuk, helytelenül viselkedtünk.” „Tudjátok akkor meg miért nem írtatok?” „Nem, de tudjuk.” Ez milyen érvelés?

Most már túl vagytok ezen, amit nektek mondok az a múlt. Túl vagytok ezen, most már Sahaja jógik vagytok, szentek, így nagyon másnak kell lennetek. Nem lehettek ilyenek. Meg kell értenetek. Például néhány embernek van egy olyan szokása, hogy azt mondják: „Anyám olyan rosszul vagyok.” Ha megkérdezed, hogy vannak, azt válaszolják, hogy így. Elég gyakori. Szóval ránézek a kezükre, mi az? Nem értem. Mit jelent ez?

Itt az emberek szégyellik megmondani. Még ha betegek is, vagy haldokolnak és valaki megkérdezi: „Hogy vagy?”, azt mondják „Jól vagyok. Jól vagyok.” Senki sem mutatja ezt. Ez mit jelent? Ha azt kérdezed: „Hogy hívnak?” „A nevem kérdezted?” „Persze, hogy azt kérdeztem, de miért kérdezel vissza?” Akármit kérdezel, mindig megismétlik. Ezen tűnődtem, hogy miért kérdeznek vissza. Nem értették meg, vagy mi van?

Arról van szó, hogy ilyen ennek az agynak a háttere, szóval ne tegyétek tönkre még jobban azzal, hogy kimentek a Napra. A Sahastrara munkáját kell végeznetek, a Sahastrara egy lótusz, az isteni lótusza, aminek gyönyörű szirmai vannak, most már megvilágosodott a Kundalinitek által. Ezek élő szirmok, ne próbáljatok meg játszani velük. Ezért mondom, hogy ne olvassatok fura könyveket, ne nézzetek furcsa dolgokat, ne beszéljetek furcsa emberekkel, ne pazaroljátok az erőtöket aggódásra, a jövőt tervezgetésére, vigyázzatok magatokra. Hagyjuk ezt fejlődni, mert a gyökerek az agyban vannak. A tudatosság fája lefele nő, de a gyökerek az agyban vannak. Most a gyökerekhez kell eljutnunk, mert lefelé már növekedtetek megtettétek az a lépést, most már visszajöhettek és ehhez gondoskodnotok kell az agyatokról.

A minap azt is említettem, hogy nem értem miért nem használnak olajat az emberek. Miért nem olajozzák be a fejüket, szegény fejnek folyamatosan szüksége van olajra. Legalább szombaton tegyetek valamennyi olajat, dörzsöljétek be és utána fürödjetek meg. De az emberek egyszerűen nem olajozzák be a fejüket. Kell használnotok olajat, hogy felgyorsítsátok az agyatokat, nem gondoljátok? Ha nem olajozol meg egy gépet, tönkre fog menni. Az agynak is, ami a ti speciális gépezetetek, ami a Sahaja jógával nagyon különlegessé válik, meg kell próbálnotok minél több olajat használni.

Tegyetek olajat a fületekbe, tegyetek olajat az orrotokba. Az orvosok mai modern elmélete az, hogy egyáltalán ne tegyünk olajat a gyerekek fülébe vagy orrába.

Rajesh fivérének a gyerekét elvitték a legmodernebb amerikai orvoshoz. A gyerek sírt, bőgött, szörnyen érezte magát és a Brahmarandrája, amit kutacsnak nevezünk, egyáltalán nem volt benőve, teljesen nyitva volt. „Mi a baj veletek?” - kérdeztem. Azt mondták. az orvos kérte, hogy ne érje olaj. „Mi?” - csodálkoztam. Azt mondták: „Allergiás lesz.” „Semmi ilyen nem fog történni, hozzátok az olajat.” - mondtam. Kaptam egy katori-t (edényt) tele olajjal, bedörzsöltem a fejét, hátratoltam azt, tettem az orrába, a fülébe, és a gyerek úgy aludt, mint a bunda. Képzeljétek el mennyit szenvedett az a gyerek. Honnan jönnek ezek a buta ötletek? Nem tudom. Nincsen semmilyen olajuk manapság. Mit gondolnak? Biztos van valami üzlet e mögött. Nem tudom, mi történik. Nem értem mit érnek el azzal, hogy nem adnak olajat a gyerekeknek. Biztos ebben is valami üzlet van. Egyébként ez egy teljesen ostoba ötlet. Nem értem miért lenne a gyereknek allergiája. Milyen szemtelen így gondolkodni.

Na, most miért allergiás a gyerek. Hadd kérdezzem meg: miért lesz egy gyerek allergiás? Az orvosoknak kell válaszolniuk. Természetesen ti mind orvosok vagytok, szóval válaszolhattok. Valaki tud válaszolni?

Jógi: Lehet a testben a meleg és hideg egyensúlyhiánya miatt?

De miért? Nézzük a csakrákat. Melyik csakrában lesz akadály? Ha valaki allergiás, hol van akadály?

Jógi: Bal Nabhi

Helyes. Bal Nabhi. A bal Nabhiban lesz akadály. Ez az anyát jelenti. Mivel a gyerek még nem házasodott meg, ezért ez az anya. Ez azt jelenti, hogy magának az anyának bal Nabhi problémája van, ezért van allergiája a gyereknek. Szóval ahelyett, hogy a gyereket büntetnénk, tisztítsuk meg az anyuka és a gyerek bal Nabhiját.

Mit teszel, ha a gyerekednek bal Nabhija van? Mit tehetünk, hogy segítsünk a gyereknek megszabadulni tőle?

Nagyon egyszerű! Minden, ami baloldal, eltávolítható egy kis tűzzel. Tedd a jobb kezed a gyerek bal Nabhijára és tedd a kezed a lánghoz és kész.

Diagnosztizálni könnyű, de a gyógymódnál jegyezzetek meg bizonyos alapelveket. Meghatározott alapelvekről van szó. Ha a baloldallal van probléma tüzet, lángot és napot lehet használni. Ha jobb oldallal van gond, többnyire vizet kell használni. Akárkit, aki jobb oldaltól szenved, tedd vízbe és kész. Meg van oldva. Természetesen ne a Napra.

Bármilyen betegséget vezess vissza eddig a pontig. Nagyon egyszerű. Most hadd kérdezzek bizonyos betegségekkel kapcsolatban.

Jógi: Már három hete kérdezgetnek, úgyhogy most már meg kell kapniuk.

Rendben, kérdezzetek, meglátom, hogy tudok-e válaszolni. Igen.

Jógi: Pikkelysömör, Anyám?

Micsoda?

Jógi: Pikkelysömör.

Ugyanaz. A pikkelysömör nem más, mint egy bal oldali probléma. Letargikus májat és allergiát okoz. A pikkelysömör kezelése: bal kéz a fénykép felé és jobb kéz az anyaföldre. Meleg vizes palackot lehet tenni a hasra. Még az is rendben van, ha a májadnak gyertyalánggal bandhant adsz. Meg kell néznetek... az emberek, elgondolkodhatnak, hogy a pikkelysömör aktív májat vagy az inaktív májat jelent, eljutnak idáig. De csak két fajta van: aktív vagy inaktív. Azt, hogy a pikkelysömör aktív vagy inaktív, azt abból tudjuk meg, hogy ha inaktív, akkor allergiát okoz, amikor aktív, más problémáid lesznek, mint a - nem tudom, hogy angolul hogy mondjátok - émelygés és epebajosság (ingerlékeny). Keveset eszel, sovány leszel és ehhez hasonlók. Más valami?

Jógi: Ekcéma?

Az ekcémánál ugyanez. Ugyanolyan, mint az allergia, az ekcéma is. De az ekcémára mivel külső, lehet használni bizonyos dolgokat, mint a ’neem ka pata’ és minden, amit mondtam nektek, annyi mindent lehet rákenni. 

Jógi: Gombás betegség?

Gombás betegség kívül vagy belül?

Jógi: A bőrön.

Az egyik legrosszabb betegség a gomba. Ugyan olyan, mint az előzőek, de ez a legrosszabb. Azt kell mondanom, hogy ez is a bal oldal, a bal oldalt támadja és ez a gomba egy élettelen (halott) dolog. Bal oldaladat (a kezed) a fénykép felé tartod, a jobb kezedet pedig tedd arra a helyre ahol a gomba van. Így elmúlhat, de ne egyetek sajtot, főleg penészes sajtot ne egyetek.

Sahaja jógiknak nem kellene semmilyen penészes sajtot enniük, mint például a kék sajtok, vagy aminek penészes kérge van. Minden penészt kerüljetek, és a gombát is, ha lehet.

Jógi: Miért rosszabbodik az allergia és az ekcéma a tehéntej fogyasztásától?

Tehéntej.

Azért, mert bal oldali?

Baloldal. A tehéntej azért okoz mindig bal oldalt, mert ő az anya és nem kellene a tejét inni, mert bal oldalas. Mindegy hogy bivaly vagy tehéntej, allergiát fog okozni, de ha nálad kisebb állatnak a tejét iszod, mint például Mahatma Gandhi, aki kecsketejet ivott, akkor nem lenne ilyen problémád.

Jógi: Mi fordítva csináljuk. Amikor hasmenésünk van, tejet iszunk.

Hasmenésre tejet? Ez a saláta mennyiség, amit esztek, néha azt gondolom, hogy ettől a takarmánytól olyanok leszünk mint a bivaly. Én meg sem tudom ezeket érinteni azt kell, hogy mondjam. De meg kell ennem, hogy megmutassam, hogy értékelem.

Jógi: Tüdőasztma.

A tüdőasztmát a jobb és bal szív kettőse okozza. Ha a szülők sokat veszekedtek, elváltak, ha sosem kapod meg a szülői szeretet biztonságérzetét, akkor lesz tüdőasztmád. De lehet másképp is egy felületes módon, az apa halála vagy az általa okozott szenvedés miatt. De ha az apaság és az anyaság tett bizonytalanná, vagy ha mindkét szülő meghalt, akkor kapsz tüdőasztmát. Ez a kettő kombinációja.

Jógi: Alacsony vércukorszint. Hipoglikémia.

Tudom. Alacsony vércukorszint. A túlzott aktivitás az oka. Nem szabad ennyit gondolkozni. Agnya. Túl sok Agnya. Agyna csakra. Túl sok Agnya. Add át magad Krisztusnak, add át magad teljesen Krisztusnak és rendbe fog jönni.

Jógi: Szpondílitisz.

A szpondilítisz bal Vishuddhi probléma. Lehet jobb Vishuddhi is. De általában bal Vishuddhi. A kettő kombinációja is lehet.

Jógi: Szklerózis multiplex.

A szklerózis multiplex Muladhara probléma. Muladhara és Nabhi. Bal Nabhi és Muladhara. Inkább bal oldali. Bal oldalt kell kezelni. Ganesha és Gauri neveit kell mondani és akkor ki fog dolgozódni.

Jógi: Visszér.

Azoknál alakul ki, akik nagyon sokat állnak és keményen dolgoznak. A legjobb rögtön kezelni, amint elkezdődik. Minden nap kell feküdni. Azok, akik minden nap három-négy óránál többet állnak biciklizzenek minden nap háton fekve. Ez segít. Csökkentsétek a súlyt, a túlsúly miatt is kialakulhat. Néhány embernél a túlsúly okozza, de azoknál, akik állnak... Akik sokat állnak sarok nélküli cipőben, a sarok használata is segíthet. Sarokkal nincs akkora nyomás, mert eloszlik a nyomás lejjebb a lenti öt csakrán és ez segíthet. De legjobb, ha tornázol, miután sokat álltál feküdj le és biciklizz. A masszírozás is jó, lassú masszázs lefelé. A jegeléssel is segíthetsz, ha tudsz egy kis jeget rárakni masszírozás előtt, és használj hideg olajat és dörzsöld be, ez segít.

Jógi: Nátha?

Az egy nehéz dolog. Nátha. Először is ez szintén egy bal oldali probléma. De van rá egy nagyon hatásos gyógyszerünk Indiában. Nem tudom, hogy van-e nálatok bazsalikom, bazsalikom levele. Sok bazsalikom levélből készítesz egy főzetet. Főzetnek nevezik?

Jógi: Forrázat. Fel kell forralni egy edényben.

Forrald föl egy edényben, hogy elég tömény legyen, mint egy kivonat. Utána tehetsz bele teát vagy vizet, úgy ahogy szeretnéd, úgy, mint egy teát és rakhatsz bele tejet is de csak keveset és megcukrozhatod, mert az íze nem biztos, hogy annyira jó. Ezt idd meg, de előtte készítened kell... Hogy mondják a ’dhunit’? Tudjátok mi az ’ajwain ka dhuni’? Ismeritek. Utána használjatok ’ajwain ka dhunit’ és kész. Ha három napig csinálod ezt, és rendben leszel, kitisztulsz.

Jógi: Azt kérdezi, hogy a pszichoszomatikus betegségek, főképp az idegösszeomlás honnan erednek? A jobb oldalból vagy a bal oldalból?

Ez egy elég furcsa szó pszichoszomatikus, ez azt jelenti, hogy pszicho (lelki) és szomatikus (testi) is egyben, szóval nem tudom melyik, mondhatod pszicho-szomatikus vagy szomatikus-pszicho.

Jógi: Úgy érted pszichológiai?

Nem, nem. Tudod, a pszichoszomatikus idegességet jelent. Az idegességet okozhatják a rossz szokások. Hogyan? Ha például légiutas-kísérőknél kialakul az a rossz szokás, hogy amint meglátják a repülőteret rájuk tör a gyomorideg (szorongás).

Azok, akik túl sokat utaznak, amint utazniuk kell, elveszítik a fejüket. Bármilyen túlzásba vitt tevékenységtől ideges leszel, megszokásból. Kialakul ez a szokás, ezért történik. Nem mondanám, hogy egy akadály miatt van, hanem mert az idegeidet túl sokat használod egy bizonyos módon, ezért feladják, már nem tudnak rendesen működni. Ezért meg kell változtatni azt a szokást. Mondjuk, ha túl sokat utazol repülővel, akkor utazz hajóval, vonattal vagy ökrös szekéren. Vagy ne is utazz. Valahogy változtass. Ha bármit túlzásba viszel, az idegeid feszültek lesznek. Próbáld meg csökkenteni ezt a feszültséget.

Jógi: Sarok viselését javasolta, milyen magasat?

Nem, nem azt mondtam, hogy mindenkinek, csak azoknak, akiknek visszere van. Vagy azoknak, akiknek problémájuk van a sarkukkal. Nincs egy bizonyos magasság. Próbálgassátok, mondjuk úgy egy hüvelyk körül (2,5 cm), nem túl magasat, egy hüvelyk vagy az alatt. Ha például kifejlődik egy csontkinövés vagy valami hasonló a sarkatokon, az ilyesmire jobb a sarok. Egy kis sarok jobb.

A kopaszság nem betegség, de több szokás miatt kialakulhat. Az egyik ilyen a kalap viselése. Ha túl szoros a kalap, elszoríthatja a vérkeringést, és akkor kopaszodhatsz. A bal Nabhi miatt is kialakulhat hátul kopaszság. Ha a bal Nabhiban akadály van, akkor ott rossz a vérkeringés, ez így működik. Azt mondják, ha valaki kopasz, az gazdag lesz, Indiában pénzes embernek számít. Nem tudom miért hisszük ezt, de azt gondoljuk, hogy ha valaki kopasz az pénzes, aki nem kopasz az nem egy pénzes ember. Akinek nincs pocakja az nem méltóságteljes az indiai mérce szerint. De a kopaszság azért alakul ki, mert nem használnak olajat. Vagy nem megfelelő olajat használnak. Az olajat megfelelően kell használni és a koponyát, tulajdonképpen a koponyát kell masszírozni nem a bőrt, a bőrnek el kell mozdulnia a koponyán és akkor nem lesz ilyen probléma. Ha furcsa olajokat használsz erős illattal és sokféle esszenciával, attól lehet, hogy őszülni fog a hajad. 'Gheet' (tisztított vaj) soha sem szabad a fej bedörzsölésére használni, csak a testre. Akár vajat is használhattok a testre, de csak akkor, ha ha valaki túlzottan aktív, de 'gheet', vajat semmiképp ne használjatok hajra.

Két fajta kopaszság van, ahogy mondtam. Van, aki elől kopaszodik és van, aki hátul. Ez egy nagyon érdekes téma. Van, aki mindkét helyen kopaszodik. Azt mondanám, hogy akiknek innen kezdődik (elől) valószínűleg Ekadesha problémájuk is van. Ekadesha probléma lehet, vagy ha valaki nem kollektív. Jól van. Azok, akik hátul kezdenek kopaszodni, lehet, hogy nem jó férjek, lehet, hogy valami gond van a feleségükkel, rossz feleségek, a férj-feleség kapcsolata nem jó, akkor is hátulról kezdődik. Lehet, hogy összeférhetetlenek, vagy ha túlzottan ragaszkodnak a feleségükhöz, ragaszkodnak a férjükhöz, ettől is kialakulhat.

Ez mind a bal Nabhihoz kapcsolódik. Szóval a bal Nabhi kapcsolat, a Gruha Lakshmi kapcsolat. Az sem jó, ha annyira rajongsz a feleségedért, hogy ő már nem Gruha Lakshmi, ez is okozhatja; lehet a hektikus életvitel miatt is, ha nagyon nyugtalan vagy, fel-alá rohangálsz, túl sokat dolgozol, ettől is elkezdődhet; ha nem hallgatsz a feleségedre és azt hiszed, el kell végezned ezt a munkát, attól is elkezdődhet. Annyi oka van annak, ha a bal Nabhi bezáródik. De ami itt kezdődik (elől) az jobb Nabhi, vagy azt mondhatjuk, hogy inkább az Ekadesha. Szóval nem tudom Johan, a te esetedben mi az oka. Szerintem a haj teljes hanyagolása, nem olajozod, azért van. Ha nem adsz vizet egy növénynek kiszárad. És utána azt kérdezed mitől? Ha nem adsz neki vizet... őt az táplálja, azon él. Ugyanígy van a hajunk az olajjal.

Jógi: Nyugaton elkezd fájni a térdünk a földön üléstől, van valami módszer, amivel el lehet ezt kerülni?

Tudjátok, ez a Nabhi miatt van, Bal vagy jobb és a földön ülés gyakorlásának hiánya. Meg kell tanulnod egy bizonyos gyakorlatot. Elmondtam az embereknek milyen gyakorlatot kell elvégezni, és akkor hozzászoktok, és majd tudtok a földön ülni anélkül, hogy fájna a térdetek. Hosszú távon sokat fog segíteni. El kell végezni bizonyos gyakorlatokat. De legalább a gyerekeket ültessétek a földre mostantól, hogy nekik ne legyen problémájuk.

Jógi: Amikor mentem Párizsba, észrevettem, hogy egy csomó hatvan év felüli hölgynek hullik a haja.

De egy hatvan évesnél ez normális, különben nem néz ki jól. Hatvan évesen, úgy kell kinézned, mint egy hatvan éves, máskülönben elég kínos. Meg kell mondanom, hogy már nekem is kopaszodnom, ráncosodnom kéne meg hasonlók. Mivel tudjátok egyszer, amikor utaztunk volt velünk egy hölgy, aki hat évvel fiatalabb volt nálam és Modi állandóan segíteni próbált neki. „Szegény idős hölgy, szegény idős hölgy.” Én meg csodálkoztam, hogy mi ez az ostobaság, hat évvel fiatalabb nálam és állandóan csak neki próbál segíteni. Mi van velem? Senkit nem érdekel, hagyják, hogy órákig üljek, ezt csinálják, azt csinálják. Ha idősebbnek néznék ki, azt mondanák: „Nem, nem Anyám, biztos fáradt vagy.”

A kopaszodás a zsarnoki nőknél alakulhat ki, de a haj ápolásának elhanyagolása miatt is lehet.

Jógi: Vagy részegség.

Részegség miatt is lehet, vagy akár drogozás miatt, tudjátok nyugaton minden lehetséges a Nap alatt. Lehet, hogy valamilyen probléma volt az anyukkal, vagy valami ilyesminek kellett történnie alapvetően, de szerintem ezt leginkább a hajjal szembeni hanyagság okozza. Ezek a frizurák. Ha bármilyen fodrászhoz jársz, három éven belül megkopaszodsz, utána kapsz parókát. Ez nekik az üzlet. Ettől a fodrászhoz járástól alakul ki. Miért kell fodrászhoz járni? Nem értem. Nincs rá szükség, csak időpazarlás és pénzpocsékolás. Szép vagy anélkül is.

Jógi: Van esély arra, hogy visszanő az elveszített haj?

Talán. Próbálkozz. Ha nem is a Sahaja jógával, de azt mondják, van rá egy módszer. Raknak ide valamit, elültetik, meg ilyenek. Ha megcsinálod, majd odafigyelek, hogy jól nőjön.

Jógi: Miért vannak a nemzedékeken át öröklődő betegségek hét nemzedékre korlátozva. Vagy bármilyen baj, ami nemzedékeken át öröklődik?

A probléma a következő, csak egy központ van, ami mind a hét központot befedi, és ez a Muladhara. Mivel ő az Omkara, a Chaitanya. Ha a Muladharát megsértik, például ha van egy vérfertőzéses kapcsolat és a család nő, akkor hét nemzedék. De ha egy nagyon szent kapcsolat van megsértve, mint az anya-fiú kapcsolat, akkor tizennégy nemzedék. Ez Shri Ganeshának a teljes megsértése, sok minden jöhet innen, mivel Shri Ganesha adja az igazi erőt. Akik megsértették Shri Ganeshát, azok mindig törékenyek fizikailag, szóval helyre kell állítani Shri Ganeshát.

Jógi: Hogy lehet hűvösen tartani a testet nyáron?

Hogy hűvösen tartsd a tested nyáron először is jéggel kell megdörzsölni a májad, tartsd a májad lehűtve, ne gondolkodj sokat, ne egyetek forró dolgokat. Például nyáron annyi ember eszik dinnyét meg hasonlókat. Rendesen le kell őket hűteni. A mangót is Indiában először le kell hűteni, s csak utána megenni. Minden ilyen gyümölcsöt hűtve kell fogyasztani. Vannak, akik a mangót rögtön a fáról eszik, ez nagyon rossz. Először le kell hűteni huszonnégy órára és utána lehet megenni. Ezt mi mind tudtuk, de a modern korban nem tudom, hogy tudják-e az emberek. Ezek a dolgok mind összeadódnak. Csökkenteni kell a hús és hal bevitelt, főleg halat nem kellene egyáltalán enni nyáron. Először is romlott, valami nem jó benne vagy foszfortartalmú, ami hevít. Kerüljétek ezeket a dolgokat, egyetek olyat, ami hűt. Indiában ez különösen  egyszerű, mivel van egy úgynevezett 'gool khandunk', ami rózsasziromból készül és nagyon jól hűti a májat. Akkor van a kardamom, a kandiscukor, maga a cukor. Ezek mind lehűtik a májat és jól fogod érezni magad. Az étrend változtatása nagyon fontos nyáron. 

Jógi: Aranyér, Muladhara probléma? Aranyér?

Jobb oldal. Jobb Muladhara. Jobb oldal. Hűvösen kell tartanod magad. Megint a hűsítő hatások, alkalmazzatok mindent, ami lehűt és a fekete szárított szőlő is nagyon jó. Hogy hívjátok?

Jógi: Mazsola.

Mazsola. Fekete mazsola. Áztasd bele narancslébe éjszakára és utána edd meg. Már mint áztasd be reggel és este edd meg lefekvés előtt. Ez le fog hűteni, nagyon hűsítő. Elfelejtettem a nevét. Az allergiára a legjobb a 'gheru', mindenki vegyen 'gherut' aki allergiától szenved. Kis kerek köveket lehet venni, megdörzsölöd, összekevered vízzel, körülbelül hétszer és utána megeszed, jó az allergiára. Mindenkinek nem jó, csak akinek allergiája van, a gheru nem jó olyanoknak, akiknek hiperaktív a májuk. Akkor, ha kész vagytok...

Jógi: Indiának van a legnagyobb gondja a leprával főleg Bihar és U.P., mi ennek az oka?

Ez egy fajta fertőző betegség és most találtak rá valamit erre a leprára. Ez nem csak Indiában van, mindenhol volt, de tudjátok, az élősködők, amik ezt a leprát okozzák, kerozint fogyasztanak, benzint, a benzinben gyarapodnak. Tudtátok?

Jógi: Mi a Sahaj gyógymód erre?

A lepra vagy bármelyik fertőzés mind bal oldal. Lehet dolgozni rajta, de amennyire lehet, maradj távol tőle. Fertőző betegségeket jobb ha nem kezelitek. Nagyon veszélyes, soha nem tanácsolom, mert nem kellene az energiád leprásokra pazarolni. Hagyjátok őket rám. Hogy tudod legegyszerűbben megtisztítani magadat?

Jógi: Mi van azokkal, akik epilepsziával születtek?

Az epilepszia gyógyítható, száz százalékosan. Bal oldali probléma. Akár vele születtél, akár nem, gyógyítható.

Jógi: Túlzott fogszuvasodás?

Fogszuvasodás? Fogszuvasodás ellen az ujjaidat kell használnod. Dörzsölni kell a fogadat és az ínyedet is. Mivel vannak vibrációitok. A jobb Vishuddhitok viszonylag jó. Jobb Vishuddhi miatt van. Dörzsöljétek meg olíva olajjal és egy kis sóval, nagyon finom szemcsés só és az megállítja. Minden nap, minden nap. Nem elég csak megmosni.

Még egy, itt van még egy. Mi az? Ülj le, ülj le.

Jógi: Mi az oka annak, ha a belek mind a bal oldalon vannak?

Mind a bal oldalon? Semmi a jobb oldalon. Jó ötlet. Bal oldalon. Nincs semmi oka, mint olyan, végül is Isten annyi embert teremtett. Ha csak kétszáz embernek azt mondod, hogy végezzen el valamilyen munkát, az egyik erre megy a másik arra, nem tudod, mi történik akkora zűrzavar lesz. Abban a zűrzavarban néha előfordul valami furcsaság. Létezik furcsaság, de nem számít. Jól van, mit szeretnél? Mit mondott?

Jógi: Colitis ulcerosa.

A colitis ulcerosa olyan embereknél lehet, akinek amőbás fertőzésük van. Talán, az lehet az egyik ok. Van ilyen?

Igen, igen. Lehet attól. Vagy forró ételtől, vagy ha túl sokat iszol, ezek miatt mind lehet, de úgy látom, leginkább az amebiosis okozza. A forró étel. Nem szabad forró ételt fogyasztanotok. Vannak emberek, akik szeretik a forró ételt, azoknak van ilyen problémájuk.

Jógi: Van valakinek olyan kérdése, ami magasabb röptű, kevésbé egészségügyi?

Jógi: Mi van Halley üstökös feltűnésével az év vége felé?

Láttam. Mr. Halley látta és azt mondta, hogy ez meg az fog történni. Azt mondják ez egy jó jel. Meglátjuk. Bárhogy állnak a csillagok, akármi legyen is, addig, amíg az emberek nem vállnak érzékennyé semmi sem fog történni. Érzékeny embereknek kell lennünk, hogy ezeket az áldásokat megkapjuk, különben Halley jöhet Malley mehet, de mi nem változunk. Csak akkor fog valami történni, ha érzékennyé válunk. Először is, amíg ott van az ego semmi sem fog működni. Az egónak csökkennie kell, hogy mindent érezhessetek; a vibrációkat, a környezetet, a csillagokat és akkor minden fog működni. Máskülönben nincs hatása.

Jógi: Mi megfelelő magatartás, amikor találkozunk Veled? Sosem tudtam, hogyan közelítsek Feléd?

Ez elég kínos. Jól van, eltakarom a szemem és az arcom, és elmondom. A kérdés szép. Tegyük fel, hogy Krisztus megjelenik előtted és tudod, hogy ő Krisztus, akkor mi fog történni? Legalább ilyen magatartással kell hozzáállni, ez a legkevesebb. Bár Krisztusnak csupán egy csakrát kellett irányítani, nekem meg hetet. Ha kialakul bennetek ez a fajta hozzáállás, akkor rám gondolni is elég. Csak rám kell gondolnotok és minden betegségből kigyógyultok. Ezt a mélységet kell elérni. Ez csak egy csakra (Agnya), és ez hétszer, a hetedik hatványon. Erről van szó! Láttátok a csodákat, a fényképeket, láttátok, hogy ezrek megkapják az önmegvalosulást, ezt egyikük sem tudta megtenni. De én Mahamaya is vagyok. A szívedben tudnod kell, hogy kivel állsz szemben. De a legtöbb ember nagyon beleragad Mahamaya hálójába. Az a félelemmel vegyes áhítat (Isten-félelem) annyira beteljesítő, annyira átható, annyira mély, hogy elég ez az egy gondolat, másra nincs szükség. Ez egy nagyon nagy szerencse. A helyetekben a legszerencsésebb embernek gondolnám magam, de ez pont fordítva van. Nem tudom, mit mondjak, bár azt kell mondanom, hogy nagyon szerencsés vagyok, mivel mindannyiukhoz képest nekem ilyen sokan itt vagytok, akik Sahaja jógik. Szóval nagyon szerencsés vagyok és nagyon boldog emiatt, De mégis, ahhoz hogy növekedjetek, tudnotok kell mi ez. Az indiaiak fogékonyak, könnyen megértik, nagyon érzékenyek. Remélem, ugyanígy bennetek is kifejlődik, ugyanazon a módon, akkor az élet nagyon élvezetes lesz.

Jól van, térjünk vissza gyakorlatias dolgokra. Meg kell kérdeznem, hogy megvettetek-e mindent, amire szükségetek lehet a pujákon, az országaitokban?

Jógi: Egy részét Bombayban fogják megvenni, azon a napon, amikor lehetséges. Amikor a buszok visszamennek.

Minden európai, aki elmegy, tegye fel a kezét. A korábbival.

Jógi: Első busszal.

Első busz.

Jógi: Hétfőn 7:15-kor indul az Egypt Airfly, 17-én reggel.

Van egy jó megoldás, már mondtam, ha a következő napon nagyon korán reggel elindultok, akkor talán odaértek, hogy bevásároljatok, de a boltok hamar bezárnak.

Másik az lehet, hogy írtok egy listát azokról a dolgokról, amikre szükségetek van és elkülditek Nimának vagy valakinek. Ők megszerzik nektek, hogy ne kelljen elmennetek a boltba megvenni. Például ha ’mukhoot’-ot vagy mást akartok, jobb, ha adtok nekik egy listát és ők megszerzik nektek. Amint odaértek megkapjátok őket. Ez egy jobb ötlet, ne hagyjátok a véletlenre, mert amikor utaztok, nem tudhatjátok, hogy az autó odaér-e időben, a boltok lehet, hogy zárva lesznek. Vasárnap lévén már eleve bonyolult, legjobb, ha írtok egy listát. Még szombaton is nehéz, zsúfolt meg minden. Írjatok egy listát arról, ami mindenképp kell, a többit, amit személyesen akartok megvenni, megpróbálhatjátok később, de ezek a dolgok annyira mindennapiak és annyira ismertek, írjatok le mindent, ami kell a pujákhoz. Van arról listátok, hogy mi az, ami kell egy pujához? 

Mi az, amit venni szeretnétek? Írjatok egy listát most, üljetek le és írjátok le. Amint megvan, elküldök valakit Bombayba, aki megvesz mindent, megmondja az árat, kifizetitek és elviszitek. Nem hiszem, hogy lesz esélyetek bármilyen boltba menni és nem is javaslom, hogy szombaton vásároljatok. Inkább menjetek a repülőtérre, pihenjetek ott és vigyétek a dolgaitokat.

Jógi: Péntek este érnek oda, egész szombaton van idejük és vasárnap korán utaznak.

Miért akarod, hogy péntek este menjenek? Jobb, ha szombat reggel mennek.

Jógi: Ők választották azt.

Értem. És mi van veletek?

Jógi: Mi a következő napon megyünk. Szombaton indulunk és a járataink csak kedden vagy szerdán mennek.

Rendben.

Jógi: De Anyám, ha azt tanácsolod, hogy menjenek szombaton, akkor úgy lesz.

Nem, jobb, ha előbb mennek minden esetben. Azért mondtam, hogy ha esetleg az autó nem működik vagy akármi történik, jobb, ha egy nappal előbb ott vannak. Próbáljátok meg megoldani, mert szombaton olyan tömeg van ott, nem tudom.

Jógi: Azért megírjuk azt a közös listát a pujára.

Jobb, ha meg van. Amitek van az jó lesz, ami nincs, azt jobb, ha itt elkészítitek. Már mint annyi időt eltöltötök a 'mookhut' készítésével. Szükségtelen, itt készen megvehetitek, kitűnőek, akármennyit, akármilyen fajtát. Ha akarjátok, elkészíthetitek, de normális esetben nincs rá szükség.

Jógi: Nem tudják mi az a mookhut Anyám?

Mookhut a korona.

Igen. Jól van, mindenesetre nézzétek meg.

Kész van-e vagy nincs?

Jógi: [HINDI - Megkéri Shri Matajit, hogy vibrálja meg a kumkumot Ausztráliának.]

Igen, kérlek, hozd ide.

Hajra a kókuszolaj a legjobb.

Mielőtt indultok, minden ezüstöt tegyetek a bőröndbe. Ha megtalálják a vámosok csak... Kérlek, mondjátok el nekik őszintén, hogy ezek az esküvői ajándékaitok, jobb, ha belecsomagoljátok...

Mindenesetre nem neked szól, hanem a házasoknak.

Ha magaddal viszed az ezüstöt, tedd a bőröndbe, becsomagolva, egy házassági üdvözlőkártyával. Mondd azt, hogy „megházasodtunk”, vagy van, aki azt mondhatja: „újraházasodtunk, ez egy ajándék” , és akkor nem mondanak semmit. De valószínűleg nem fognak semmit látni. Remélem.

Következő alkalommal, amikor jöttök, ne hozzatok értelmetlen dolgokat, mint utóbb. Az első volt a tv készülékem, ami tönkrement. Abszurd ötletek, én sosem csinálok ilyet. Ne próbáljátok elkerülni a vámfizetést. Ahol fizetned kell, ott fizess!

Szóval, akármit hozol, ne hozz többet ötszáz rúpia értékénél, ami körülbelül huszonöt font. Másodszor, ha olyan dolgokat hoztok, mint a kazetták, akkor osszátok el több ember között. Ne hozzátok egyben az összeset. Harmadszor, akármit hozol, ne küldd vissza a megkérdezésem nélkül. Nem logikus. Elhozod egészen idáig és visszaküldöd?

Megint az a fajta gondolkodás, amit nem tudok megérteni. Senki sem tudja megérteni. Yen, ki vitte őket vissza? Ki az? Bristolból? Tudod, fizettünk érte.

De miért? Angol eredeti, miért küldted el? Figyelj, te lettél ezzel megbízva? Ki bízott meg téged? Warren bízott meg, igaz? Akkor megkérdezted Warrent? Te nem tudsz róla, de azok között a kazetták között volt olyan, amin bhajanok voltak. Megtartottam őket akkor, amikor odaadtam a többit. Mondtam „Tartsátok meg ezeket a falusiaknak.” Megbíztátok őt a kazettákkal? Jól van. De nem ő készítette ezeket a kazettákat.

A kazettákat, amiket visszaküldött, nem ő készítette. Paul készítette. Megvettük őket és oda adtuk Paulnak.

Most, én ezeket megtartottam, amikor megajándékoztam az embereket. Mondtam: „Ezeket tartsátok meg, mivel el kell vinnem őket szétosztani a falusiak között”, és ezeket küldte vissza. Nem kérdezett meg. Látjátok ez a probléma. Az, hogy ti vagytok a felelősek, nem jelenti azt, hogy ilyeneket csinálhattok. Nem a te kazettáidat küldted vissza. Fizettünk érte, Paul segítségével elkészültek, semmi közük nincs hozzád. Nem te készítetted őket. Semmit. Nem, nem te. Tudom. Paul készítette. Paulnak adták, fizettünk érte, megkértük Pault, hogy készítse el. Megtette. Nem te készítetted őket. Ha te készítetted én nem tudok róla, én úgy tudom, hogy Paul volt. És én megtartottam őket, nem adtam oda.

Tegnap nagyon elszomorodtam, mert azt mondtam nekik, hogy odaadom a bhajan-mandalsnak. És nem voltak ott. Megkérdezték: „Hol vannak a kazetták, amiket ígértél nekünk, Anyám?”

Szerintem nem tudod, mivel körülbelül harminc vagy negyven kazettát külön megtartottam, amiken indiai bhajanok voltak. De hova siettél? Ha valamit el kell küldened, azt később is megteheted.

Honnan tudod? Egyben küldted el. Honnan tudod? Nem láttad mindegyiket. Minden bizonnyal elküldted, de miért kell akármit is kérdezés nélkül csinálni? Először is kérdezzetek, mielőtt csináltok valamit. Ne viselkedjetek önkényesen, ez az első. Másodszor pedig, ezt később is megtehetted volna. Minek sietni? Még Warren is megkérdez, ha elkezd valamit. Ez nagyon gyakori, amit észrevettem a nyugatiaknál. Tudom. Láttam, amikor nálam laktak egyesek, csak úgy elmentek, az ajtót nyitva hagyva, csak úgy elmentek. Hova ment? Isten tudja. Kisétált. Nagyon gyakori. Csak úgy elment. Hova ment? Még ha a fürdőszobába kell mennünk, akkor is szólunk valakinek: „Megyek a fürdőszobába.” Így szoktuk.

Most már jól van ahogy van, de félretettem őket, és most nem találom, mivel nincsenek ott. Nem volt szükség arra, hogy visszaküld? Hova siettél? Ki iránt vagy elkötelezett? Ha irántam nem, legalább Warren iránt. Miért kell így intézkedni? Szerintem valami nincs rendben. Jobb, ha odafigyelsz magadra. Tarts ’sadhanát’. Mindannyian tartsatok ’sadhanát’. 

Még egy dolog: ha azt mondjátok, hogy Sahaja jógik vagytok, ha azt hiszitek, hogy Sahaja jógik vagytok, az nem fog segíteni. Őszintén meditálnotok kell. Tudom, hogy ez nem képmutatás, de nem is a teljes, őszinte erőfeszítés. Valami a kettő között, a pokol tornáca, azt kell, hogy mondjam. Ez nem a jó irány. Azt gondoljuk, hogy Sahaja jógik vagyunk. Jól van, akkor csináljátok. Minden nap kell! Ezek az indiai jógik mind, minden nap meditálnak. Minden nap! Egy módon sokkal előbbre vannak. Sokkal jobb hátterük van. Nekünk (megj. nyugaton) meg kell küzdenünk ezzel. Minden nap! Anélkül nem tudnak élni. Rendben? Próbáljatok meg meditálni, próbáljatok megtisztulni, mivel problémáitok vannak. Ezért tudtok így kisiklani. Ne tegyetek semmit tetszés szerint. Kérdezzetek meg tíz embert. Én is megkérdezlek titeket. Nem viselkedem önkényesen. Tegnap, amikor ott volt az összes vezető, megkérdeztem, mi legyen, igaz Warren? Mindenkit megkérdeztem. Meg tudok csinálni mindent magamtól, de nem teszem. Ez egy kollektív dolog, nem lehet így viselkedni.

Ez volt az egyik dolog, köszönöm, de következő alkalommal, ne csinálj semmit. Ez nem csak neki szól, hanem mindenkinek mondom. Ne viselkedjetek önkényesen. Rendben? Isten áldjon meg!

A második: Felicity. Gyere ide. Felicity, ülj le! El kell mondanom neked valamit. Azért jöttél a Sahaja jógába, hogy felemelkedj. Rengeteg problémád volt, tudod. Nem azért jöttél ide, hogy elérj egy pozíciót, tudod. Ha pozíciót szeretnél, miért nem a politikában keresed, és minket kímélj meg? Lehetsz miniszter, miniszterelnök, csinálj, amit akarsz. Miért akarsz egy új központot?

Danny kicsoda? Ő a vezetőd? Ki a vezető? Akkor miért hallgattál Dannyre? Danny meg fogja tenni. Visszament, mondani fogja neked, meg fogja próbálni tönkretenni a szervezetet. Hallgatni fogsz rá? Ezt fogja csinálni. Meg kellett volna mondanod neki értelmesen, hogy beszéljen Lorival. Ne hallgass Dannyre! Már így is letért az útról. Tulajdonképpen olyan borzalmas dolgot tett, amit el sem tudtok képzelni. Ha elmondom megdöbbentek. Készített egy okiratot, egy közjegyzői okiratot a Vishwa Nirmala Dharma úgynevezett bejegyzéséhez.

Az vagy a másik is, a ’Life Eternal Trust’?

Mondhatjuk, hogy ’Life Eternal Trust’, és elintézte, hogy amikor én meghalok, ő legyen a vezető. Ő legyen az egész világ vezetője, Danny úr. Az ő „nagyszerű” felesége érte el ezt. És amikor ő rájött (egy másik jógi), azt mondta nekem: „Anyám, mit csinálsz?”

Én bíztam benne, annyira jó ember. Nem tudom, hogy került bele ebbe a csapdába, hogy hatalmat akar. Tehettek ilyet? Nem tehettek!

Támogatnotok kell Lorit teljes mértékben. Jó híreket kell rólad kapnom tőle. Tudod, hogy borzalmas problémáid voltak, tudod jól. Nagyon jó jelentést kell tőle kapnom. És tisztelnetek kell a vezetőiteket. Ne kezeljétek őket egyenlőként.

Egyikőtök se kezelje a vezetőjét egyenlőként, tiszteljétek őket és hallgassatok rájuk. Ha valami nem működik, én eltávolítom őket. Ne viselkedjetek önkényesek.

Ez odáig fajulhat, mint amit Danny csinált. Olyanokká akartok válni? Akkor ne legyetek önkényesek. És ha engem boldogtalanná akartok tenni, akkor nincs mit mondanom. Annyiféleképpen, annyi módon próbáltam nektek örömet szerezni, de ha mindig boldogtalanná akartok tenni, mit tehetek? Boldogtalan kell legyek. Ugye nem akarod, hogy boldogtalan legyek, Felicity? Jól van, na menj és ne folytasd ezt. Ez bánt engem. Már mint én ezt egyszerűen nem értem. Ennyi napot velem töltöttél és én annyira szerettelek, egyszerűen nem tudom megérteni. Miért akarsz bántani? Jól van, most már állj fel.

Most térjünk rá valami jóra, mondjuk... Ami elmúlt, elmúlt. Vége van. Tudjátok, néha a megbocsájtás óceánja annyira megtelik, hogy egy része - amit a maráthiul 'tushar'-nak hívunk, nem tudom, hogy van ez a szó angolul - pár csepp kijön a partra. Próbáljátok meg szeretni egymást, próbáljátok segíteni egymást, próbáljátok meg élvezni egymást - ezért vagytok itt! Tartsátok magatokat az életkorotokhoz, ragaszkodjatok a szintetekhez, a fejlődésetekhez és meg kell értenetek, hogy ha tiszteltek másokat, cserébe ti is tiszteletet kaptok. A Sahaja jógában nem lehet így viselkedni. Egy új világot próbálok felépíteni. Isten munkáját végzitek. Derítsétek ki, hogy kellően megértettétek-e, milyen munkát végeztek. Az önkényes viselkedés teljességgel rákos a Sahaja jógára nézve. Akárki teszi, hívjátok fel rá a figyelmet: „Ez önkényesség.”

Ez korábban is megvolt. Tudjátok, hogy a pénzt Patrick milyen önhatalmúan gyűjtötte. Borzalmas dolgok történtek és mindenki támogatta, még Steve is és mindenki, az emberek a megkérdezésem nélkül pénzt küldtek neki. Ez nagyon szomorú. Mind olyan magas szintű Sahaja jógik vagytok. El kell jutnotok arra a szintre, hogy lássátok, hogy ti vagytok azok, akik meg fogják változtatni az egész világot. Ti vagytok ennek az alapja. Nincs helye önkényes viselkedésnek, inkább megértésnek, mivel annyi mindent kell kapnotok. Addig, amíg nem vagytok tisztelettudóak, nem kaptok semmit. Akármit szeretnétek tenni, kérlek, kérdezzétek meg a vezetőtöket, ne viselkedjetek önkényesen. A vezető lehet fiatalabb nálad, lehet öregebb, lehet, hogy most nevezték ki, és te régebb óta Sahaja jógi vagy. Nem számít! Tudom, kit kell kineveznem, én jelöltem ki őket erre. Rendben?

Remélem örömet és boldogságot kapok tőletek, mint ahogy én nektek próbálok mindig adni.

Isten áldjon meg benneteket!

Most, megérkeztek a hölgyek és szeretnének karkötőket adni a hölgyeknek. Hoztak nektek karkötőket. Ennek az oka, hogy nagy nap a holnapi, amit mi ’Sankrant’-nak hívunk. Ezen a napon a Nap megváltoztatja a... Meridiánját? Délről elmozdul Észak felé, a ráktérítő felé. A ráktérítő felé mozdul. Ezért nagy nap a holnapi, tizennegyedike. Azt mondjuk, hogy azon a napon sok minden történik. Szóval ’san-krant’, a ’krant’ azt jelenti, hogy fordulat, a ’san’ pedig azt, hogy szent. Szóval ez a szent fordulat (gyökeres változás) napja. Szerencsére itt vagyunk, tartunk egy szép puját, egy nemzetközi puját is és minden szépen el lesz rendezve holnap.

Még egy dolgot meg kell tennünk ma, ezek a hölgyek azért jöttek, hogy karkötőt adjanak az összes hölgynek. Van minden méret. Megkérdezték, hogy milyen méretek kellenek, mondtam, hogy legyen néhány legnagyobb méretű is, és hoztak. Szóval amennyien tudtok, kérlek, vegyetek. Jó?

Férfiaknak nem adunk, mivel az sértő. Amikor a férfiak nem mennek harcolni vagy gyávák, akkor a nők felajánlják a karkötőiket a férfiaknak, hogy: „Jobb, ha ezt viseled, otthon ülsz és majd én elmegyek harcolni.” Van egy mondás, „Bangadya bhara.” Ha egy férfinak ezt mondod, azt jelenti, hogy gyáva. Minden nyelven ezt jelenti.

Ez egy védett terület, annyi madár van itt. Láttátok már azokat a madarakat itt, vagy csak ma érkeztek? Menjetek, nézzétek meg. Itt minden kilóra van, látjátok?
