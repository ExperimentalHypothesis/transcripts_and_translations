Sahasrara Puja, “Buna nasıl karar verildi”. Fregene (İtalya), 8 Mayıs 1988.

Bugün on dokuzuncu Sahasrara Günü. Onu da sayarsanız, ilki Sahasrara'nın açıldığı gündü. Bunu anlatmalıyım. Uzun zaman önce, Ben enkarne olmadan önce karar verilen, Sahasrara günüyle ilgili hikayeyi sizlere anlatmalıyım. Otuz beş crore (milyon) Tanrı'nın hepsi göklerde büyük bir toplantı yaptılar, ne yapılması gerektiğine karar vermek için Deityler oradaydı. Bu, insanlara vermemiz gereken nihai şeydi, onların Sahasraralarını açmak; farkındalıklarını Ruh'a, Tanrısal olanın gerçek bilgisine açmaktı. Cehalet karanlığını ortadan kaldırmak için ve bunun kendiliğinden gerçekleşmesi gerekiyordu çünkü Tanrı'nın yaşayan gücünün çalışması gerekir. Ayrıca bunun çokda hızlı olması gerekiyordu. Bu yüzden tüm Tanrılar, şimdi Benim, Adi Shakti'nin doğmasını istediler. Hepsi ellerinden geleni yaptı. Mümkün olan her şeyi yaptılar, azizleri onlar meydana getirdi ama onların sayıları çok azdı. Onlar enkarne oldular ve insanlar onlardan sapkın dinler yarattılar – onların ismini lekelediler. Bu dinlerde gerçeklik yok. Bu dinler para odaklı ya da güç odaklıydı. Çalışan hiçbir Tanrısal güç yoktu, aslında hepsi Tanrı karşıtıydı. İnsanları bu yüzeysel dinlerden, bu çarpık yıkım yollarından nasıl uzaklaştırabiliriz. Onlara tüm bu yerleşik organizasyonları nasıl anlatırsınız. Çağlar boyunca yönettişer, para kazanıyorlar, güç kazanıyorlar. Bu muazzam bir görevdi, büyük bir sabır ve sevgiyle yapılması gerekiyordu. Ayrıca çok hassas bir işti çünkü masum insanlar, sade insanlar bu  dinlere inanıyorlar. Tüm bunların bir saçmalık olduğunu haykırmak için, anlaşılmıyor (onlar/oralar) din yok, onlar enkarnasyonlara karşılar, bütün peygamberlere, bütün evliyalara karşılar.

İşte bu yüzden tüm gerçek azizler acı çekmek zorunda kaldılar. Yapılması gereken, şey güçlü bir işti ve bu yüzdende Adi Shakti dünyada doğmak zorunda kaldı. Bu altı Mayıs'tan önce olmalıydı, çünkü o yılın altı Mayıs günü kıyamet günüydü. Beş Mayıs'ta, tam zamanında bu yapıldı. Her şeye önceden karar verildi ve her Deity’nin işi kendilerine verildi. Çok etkili Deityler, onlar çok itaatkarlar, Beni çok iyi tanırlar. Tamamen adanmış ve özverililer. Beni çok iyi tanıyorlardı, saçımın her bir telini biliyorlardı. Onlara protokolü öğretmem gerekmiyordu sevginin kendisi size zaten protokol verir ama Tanrısal olan sevgi, bencil bir sevgi değildir. Bu bizim, ben çocuğumu, kocamı, ülkemi, kıyafetlerimi severim dememiz gibi değildir. Bilginin ışığı gibi, yüreğinizden, Ruhunuzdan yayılan Tanrısal bir sevgidir. Bu ne kadar muazzam bir görevdi. Bu yüzden Ben, “Sahasrara'da, Mahamaya olmalıydım”, dedim. Ben Mahamaya olmalıydım. İnsanların Beni kolayca tanıyamayacağı bir şey olmalıydım ama Deityler biliyor! En saf haliyle Adi Shakti değil, bu çok fazla olurdu, Mahamaya'nın dünyaya gelmesi gerekiyordu. Yani O, bu Mahamaya ile kaplıydı. Şimdi görüyorsunuz, on dokuz yılda neyi başardık. Önümde bir sürü yogi oturuyor. Bir aziz ile bir yogi arasındaki fark, bir azizin kendisinin erdemli olması, kendisinin kutsal olması ancak Kundalini hakkında fazlaca bir şey bilmemesidir ama Yogi Kundalini'yi bilir ama bir yogi ile bir Sahaja Yogini - Sahaja Yogi arasındaki fark ise, bir Sahaja Yoginin güçlerinin olmasıdır. Bir Sahaja Yogini, başkalarına aydınlanma verme gücüne sahiptir. Bir yogi kendini temizleyebilir ama o, başkalarını temizleyemez. Bir Sahaja Yogi ise başkalarını ve kendisini temizleyebilir. Yani bu, büyük punyalarınız sayesinde elde ettiğiniz en yüce konumdur, bunu söylemeliyim. Birçoğunuz önceki yaşamlarınızda gerçeği arıyordunuz ve şimdi de, aradığınız şeye ulaşmak için burada bulunuyorsunuz. Bunların hepsi şimdi çok güzel bir şekilde gerçekleşti. Size ne olduğunun farkında bile değilsiniz. Merkezi sinir sisteminizde bulunan güçlere otomatikman, spontan bir şekilde, bir anda sahip olursunuz. Dikkatiniz şimdi düzeltildi. Tabii şimdi bile, bazı insanlarda bu yok. Şimdi bile dikkatin sallandığını görüyorum ama bir çoğunuz onun Shivo'ham, Shivo'ham, Shivo'ham dediği bu konuma ulaştınız. Buna sahipsiniz. Adi Shankaracharya'nın kendisi için söylediklerini, hepiniz kendiniz için söyleyebilirsiniz. Önümde oturan bir sürü Adi Shankaracharya var ama Ben yine de bir Mahamaya'yım. Ben sadece sizin gibi davranıyorum, Benim de bir ailem var, Benim de, benim diyebileceğim çocuklarım var ve sizler de, Benim çocuklarımsınız. Yeterince olgunlaştığınızda, ilk işaret sizin ayırt edicilik sahibi olmanızdır.

Bu Tanrısal ayırt edicilik, yine sevgidir ama insanların bocaladığını görüyorum. Bana, "Anne, Agnya da catch ediyorum" demekten çekinmiyorlar. Neden? Nasıl temizleneceğini biliyorsunuz. Bu konuda ne yapacağınızı biliyorsunuz. Neden temizlemiyorsunuz? Neden ona ulaşmıyorsunuz? Bu şey nedir? Maya. Önce aile sorunu başlar. Benim karım, benim annem, benim erkek kardeşim, benim kocam, benim çocuklarım, tamam. Bu Maya. Bununla boğulursunuz. Buna rağmen siz büyütüldünüz, sonra bu Maya giderek daha süptil ve daha da süptil hale gelir. Ailenin durumu düzelir, bunu herkes bilir ama o kadar çok sayıda kişi bocalıyor, o kadar çok sayıda kişi Sahaja Yoga'da kayboluyor ki, çünkü onların kötü bir eşleri ya da kötü bir kocaları var. Siz tek başınıza yükselmelisiniz, kendiniz. Başkalarına bağımlı olmak zorunda değilsiniz. Ve yükselmenize izin vermeyenlerin, fırlatılıp atılması gerekir. Hiçbir şey yükselişinizden daha önemli değil; daha yükseğe ve daha da yükseğe, çünkü bunun çok büyük bir Tanrısal amacı var. Nihayetinde, sizin çabalarınızla tüm insanlığın kurtarılacağı bir doruk noktası. Bunu halletmelisiniz. Ve bu konumda biz bin yaprağı görüyoruz. Bunlar, sizin içinizdeki Virata'nın güçleridir. Ve işte burada bocalıyoruz, Sahasrara'nın ışığı sizin kalp çakranız olan Brahmarandhra'dır. Şimdi, kalp çakrası da fazlasıyla yanlış anlaşılabilir. Ve bu yanlış anlama, her zaman sizi test etmek için Mahamaya'dan gelir. Mesela bizim bir ailemizin olmasının gerekiyor olması gibi. İyi ailelerimiz olmak zorundadır, iyi çocuklarımız olmak zorundadır. Mahamaya hemen harekete geçer. Koca için endişelenmeye, aile için endişelenmeye başlarız. Sizin aileniz, bizler olmalıyız.

Sanskritçe bir deyiş vardır: “Udāracharitānām vasudhaiva vasu kutumbakam” azizlerin karakterinde olan bir kişi için, ailesi tüm dünyadır. Kolektif aile güçlendiğinde, kendi aileniz için endişelenebilirsiniz, ancak kolektif aile acı çektiği zaman, kendi aileniz için endişelenmemelisiniz. Ve eğer bu tür bir aile bağınız varsa, bunu kaldırıp atsanız daha iyi olur. Fedakarlıkta bulunmalıyız. Bu fedakarlık değildir, bu sadece hastalıktan kurtulmaktır. Bu yüzden çocuklarımızla, çok küçük olan ailemizle zamanımızı harcıyoruz. Sonra farklı alanlarda durum değişir, bu şefkattir, sevgi ve ilgidir. Sahaja Yogileri sevmemiz gerektiğine inanıyoruz. Ben birinden gitmesini istedim çünkü onun bir hastalığı vardı ve o Bana yalan söyledi. Bu şekilde, negatif olan bir kişinin dikkati ona daha çok gidecek ve bu kişiye diğer Sahaja Yogilerden daha çok bakmaya çalışacaktır. Sizin Benden daha mı fazla şefkatiniz ve sevginiz var? Neden Sahaja Yoga'da olmayan insanlara ilgi duyuyorsunuz? Neden böyle olan insanlara sempati duyuyorsunuz. Siz mazlumlara, yoksullara, sözüm ona acı çeken insanlara yardım etmek için burada değilsiniz. Hayır, siz bir enkarnasyon değilsiniz. Siz sürekli ağlayan kadınlara ve ebeveynlerinden ayrılmak zorunda kalan çocuklara yardım etmek için burada değilsiniz. Bu bizimde içinde olduğumuz bir hastane. Hepimiz iyileşiyoruz. Gidip diğer hastalara yardım eden bir hasta duydunuz mu? İşi yapması gereken doktorlardır. Ama Sahaja Yogiler her zaman, başlangıçta, bu tür bir çağrının kurbanı oldular; çürük bir elma gibi ve bir sürü iyi elma var. İyi elmalar çürük elmayı nasıl iyileştirebilir, iyileştirebilirler mi?

O çürük elmanın üstüne yirmi bin tane daha koysanız da, o diğerlerini mahveder. Bu sizin işiniz değil, bu Tanrı'nın işi. Yapabileceğiniz tek şey, o kişiyi kolektiviteye çekmek ve sen yanlışsın, sen yanlışsın, sen yanlışsın ve sen düzelmelisin, diye bunu ona göstermektir.  - ve her şey yoluna koymak  zorundasınız. Ama bu fikirlerin, nereden buraya sürüklendiklerini bilmiyorum, bu dünyada kötülük gibisi yok. Bu dünyada kötü olan gibisi yok. Kötülük var, kötü olan bir şey var. Ve siz bilebilirsiniz, eğer vibrasyonlarınız doğruysa, ayırt ediciliğiniz doğruysa, derhal anlayacaksınız. Bu şekilde asla ve asla düzeltilemeyecek insanları ıslah etmek için enerjinizi harcıyorsunuz ve o kişiyi sizin ıslah etmediğinizi unutuyorsunuz, tam tersine siz bozuldunuz. Bu, henüz yeterince olgunlaşmadığınız anlamına gelir. Sahasrara'nın kırılması sırasında Ben hiçbir şeyi yarım bırakmadım, bu mükemmel bir iş. Sinirleriniz incinmez. Beyniniz zarar görmez. Böylesine güçlü bir Kundalini yükselir. Ne kadar da tatlı, güzel, incelikli bir şekilde delip geçer. Sadece bir iplikcik çıkar ve sonrasında bağlantı nasıl kurulur ve sempatatik üzerindeki gevşeme başlar. Tüm çakralar nasıl da güzelce açılır ve bu iplikciklerden daha da fazlası nasıl ortaya çıkar. Şimdi, size nasıl halledeceğiniz de anlatıldı. Tüm teknik bilgiyi biliyorsunuz. Bilmediğiniz şey, henüz mükemmel bir makine olmadığınızdır. Kendinizi mükemmelleştirmelisiniz, üstelik bir de Mahamaya var. O size hafife almıyor, sorun budur. Sizi kasıtlı olarak ayartmalar içine sokar. Kasıtlı olarak size pozisyonlar verir. Şimdi liderler, dünya liderleri, evren liderleri ve bu sayede - önce bir kuyruk, sonra da bir boynuz geliştirirsiniz ve sonra Sahasrara'dan da bir şey çıkar.

Palyaço gibi görünüzsünüz. Sizi test etmek için, sizi garip insanlarla da evlendirebilir. Bu test yapılmalıdır. Bu bir Mahamaya işidir. Onun sizi test etmesi gerekir. Altın test edilmelidir. Elmas test edilmelidir. Değerli olan her şey test edilmelidir. Bu olmadan nasıl onaylayabilirsiniz. Bu, bir kiliseye gitmek gibi bir şey değildir. Birisi başınıza su döker, tamam, şimdi vaftiz oldunuz. Bitti, şimdi seçildiniz. Su, kısa sürede buharlaşacaktır. Ve Tanrı'ya gideceğiniz zaman, O size, "Nasıl vaftiz oldun?" der. "Bu su ile", "Nerede o su? Göremiyorum" diyecektir. Dolayısıyla bütün bunlar doğru bir bakış açısı içinde anlaşılmalıdır. Bunlar bizim yükselişimiz içindir, iyiliğimiz içindir, daha yüksek konumumuz içindir. Ama bunun için, bilmek zorundasınız ki, bizler tüm arzumuzu buna bağlamalıyız. İnsanlar tırmandığında, diyelim ki, Himalayalara tırmandığında. Onlar ne yaparlar? Büyük bir çivi alırlar, daha yüksek bir noktaya çivilerler, sonra da bir ip bağlar ve oraya tırmanırlar. Aşağıya bakmazlar. Sonra oraya başka bir çivi daha koyar ve oraya tırmanırlar. Ve Himalayalara işte böyle tırmanıyorlar. Şimdi Sahaja Yoga'da ne yapıyoruz, yukarıdan bir çivi alıyoruz, onu aşağıya koyuyoruz. Aydınlanma aldığımız ilk gün, deneyim muazzamdır. Sonra birer birer aşağı iniyoruz, tam tersi şekilde. Ama siz aydınlanma alır almaz, eğer yeterince zekiyseniz, o zaman "Kendimi nasıl düzeltmeliyim?" diye bir karar alırsınız; Mesela şöyle bir karar verin: Diyelim ki süte çok düşkünsünüz, bunu bu şekilde alın. Şimdi ben "belli bir konuma gelene kadar süt içmeyeceğim" demelisiniz. Ancak bu durum bir fedakarlık olarak değilde, neşeli bir yükseliş olarak görülmelidir. Himalayaların zirvesine çıkmak için yukarıya çivi çakanlar, bir şeylerden fedakarlık ettiklerini hissediyorlar mı?

Eğer siz "aman Tanrım, ben sütten fedakarlık ettim" diye düşünmeye başlarsanız, o zaman bittiniz. Aşağı doğru hareket başlar ama eğer siz bir şeyi seviyorsanız, "tamam, eğer ben bunu seviyorsam, yükselişimi bundan daha çok seveyim. Yükselene kadar da bunu almayacağım" demeniz gerekiyor. Böyle bir kararlılık olmalı. Ve bu olmaksızın, sahip olduğunuz bu korkunç, canavarca cehalet dağını nasıl aşabileceğinizi düşünüyorsunuz? Aslında Ben sizi dağın zirvesine yerleştirdim ama siz aşağıya kaymaya başlarsınız. Bu yüzden en üst noktaya tutunmak zorundasınız. Ben size her şeyi anlatıyorum. Gidip azizlerden birine veya büyük enkarnasyonlardan birine, Kundalini hakkında bu kadar çok şey biliyorlar mıydı diye sorarsınız, eğer bilselerdi zaten bu konuda yazarlardı. Kundalini hakkında hiçbir şey yazmadılar. Eğer varsa da çok azdır, sadece parmaklarınızın ucunda hareket ettiğini bilecek kadar. Şimdi bilimi gerçeğe yaklaştırdık, hakikate, Tanrısal bilime, hepsi açıklandı. Bu artık bizimle tamamen entegre oldu. Sahaja Yoga, aklınıza gelebilecek en bilimsel şeydir, bu kesin. En büyük bilgisayar sizsiniz, ama bilgisayarınızın çalışır durumda olması gerekiyor. İşte bu yüzden başarısız olduk ve her gün başarısız oluyoruz. Bazen bu bir felakettir, korkunçtur. Şimdi on dokuz yıldır Sahasrara'mız var ve Ben on sekiz yıldır çalışıyorum. Artık sorumluluğunuzu anlamalısınız. İnsanoğlunu özgürleştirmeliyiz. Yolun biraz dışında olan bir şey yapmak istemiyoruz.

Şimdi Sahasrara günü ayın beşinde ama biz bugün (8 mayıs günü)kutlamalıyız çünkü herkesin Pazar tatilde olması gerekiyor. Her şeyi, nasıl müsaitsek öyle halletmemiz gerekiyor. Tamam, önemli değil. Buna izin verildi. Deityler, şimdi yirmi dört saat, bütün bu aylar ve bütün bu yıllar boyunca, durmadan çalışıyorlar. Çünkü onların, sizinde sahip olabileceğiniz sürekli bir enerji kaynağı var. On sekiz yıllık büyümeyle karşılaştırıldığında, yükselişinize verdiğiniz önem, Bence çok az. Batı ülkelerinde biliyorsunuz, on sekiz yıl sonra sizler yetişkin olarak kabul ediliyorsunuz, artık çocuk değilsiniz, hepiniz artık yetişkin oldunuz. Yetişkin, tamam, ama ne kadar büyüdüğünüzü bilmiyorum. Gerçekten bilmiyorum, hala koca bebeklersiniz ya da o yetişkinlik durumuna gerçekten ulaştınız. Ve orada, o zaman size birçok taviz, özgürlük ve haklar verilir. Zaten tüm haklara sahipsiniz: eğer cennete gitmek istiyorsanız gidebilirsiniz, eğer cehenneme gitmek istiyorsanız gidebilirsiniz, tüm özgürlük size verildi, bunda sorun yok. Ama yetişkinler sağduyu sahibi, hayatlarının amacının ne olduğunu bilen, bu amaca ulaşmak için her şeyi yapabilen, savaşma ve anlama güçleri olan kişilerdir. Ben Sahaja Yoga'da yetişkin olan insanları bile görünce, böyle davranmanıza şaşırdım, yüzeysel insanlardan, yüzeysellikten nasıl da etkileniyorsunuz.

Birinin konuşması çok tatlıysa, bu o kişinin iyi olduğu, o kişinin Tanrısal olduğu anlamına gelmez, değil mi? Tam tersine Tanrısal bir insan, sizin bu tatlılıktan bıkacağınız kadar tatlı değildir. Her iki egemenliği de elinde tutması gerekir. Evet, özgürlük, tamam, hız pedali tamam, fren de, ama siz her zaman egonuzu şişiren çok tatlı bir şeyler söyleyen birini seversiniz. Bu günlerde tatlı bir şeyler söylemeye ne gerek var, insanlar onları böyle yapay bir şekilde eğitiyor. Bir insanı vibrasyonlarına göre yargılamanız gerekir ama siz yüzeysel olduğunuz için vibrasyonları hissedemezsiniz. Saçma sapan insanlara dikkat koyuyorsunuz. Şimdi bu noktada hala olgunlaşmanız gerektiğini kabul edin. Kabul etmediğiniz zaman “Aman Tanrım” diyerek egonuz yükseltir ya da kendinizi suçlu hissedersiniz. O zaman nasıl ilerleyeceksiniz? Tek yapmanız gereken şey bir tekneye binmek, hepsi bu, tamamen ama burada siz bir ayağınızı bir timsahın ağzına sokuyorsunuz, tamam. Eğer ayağınızı oradan çıkartırsanız, bir köpekbalığının ağzına sokarsınız ve tekne sizi çekiyorsa, hangi tarafta durursunuz? Ama en kötüsü insan köpek balıkları ve timsahlardır çünkü onlar size asla dişlerini göstermezler. Size  asla gözlerini göstermezler. Kendilerini öyle aldatıcı görünüşlerle, öyle şüpheli davranışlarla örterler ki, aydınlanmış bir ruh olmadıkça onları göremezsiniz. Yani şimdi burada yetişkinliğimizde daha ileri gidiyoruz. Ve düzgün yetiştirilen bir kadın, yetişkinliğinde utangaçlığını, utancını, iffet duygusunu geliştirir. Bir çocuk bunların hepsini bilmez ama burada tam tersi, yetişkin olur olmaz onlar gülünç bir duruma düşerler - oğlanlar serseri olurlar; (BELİRSİZ demek/ve) bu yetişkinlik midir? Bu hayvanlarda asla olmaz.

Bunun ne olduğunu bilmiyorum. Ama bizler Sahaja Yogileriz ve Sahaja kültürümüz var. Kültürümüzle yaşıyoruz, onunla gurur duyuyoruz ve bu bizim dinimiz. Üzerinde geliştiğimiz saf dinimiz var, bunu değişmeyeceğiz. Biz tüm dünyayı değiştireceğiz. Kendimize ait bir kültürümüz var ve tüm dünyayı değiştirecek şekilde davranacağız. Bu bizim sorumluluğumuz. Siz bu iş için seçildiniz. Sizler gerçekten seçilmiş kişilersiniz. Asıl saf olan sizlersiniz. Kalisthan'ı (Khalsā'nın, saf olanın ülkesi) kuran sizlersiniz. Bunun bilincinde olun, sorumluluğunuzun bilincinde olun. Güçlerinizin farkında olun. Sahip olduğunuz en büyük güç Tanrısal sevgidir, sizi kör eden ve aşık olduğunuz aptalca bir aşk değil, siz sevgide yükselirsiniz. Konuşma şeklimiz, yürüme şeklimiz, yaşama şeklimiz, davranış şeklimiz, her şey Sahaj olmalıdır. Ve bu, dünya üzerindeki  güzel insanların gerçek, yaşayan kültürüdür. Hayvanlarda, kuşlarda görüyoruz; bir kuğu görüyoruz, bu anlatılmıştır, hayvanlar arasında bilgeliğe sahip olan fildir. Suyu sütten ayırmasını bilende kuğudur. Sonra insanlar arasında, Sahaja Yogiler. Bugün, bu modern zamanlarda, zamanla, bence yirmi bir yıl geçtiği zaman hepimiz çok iyi oturmuş, olgunlaşmış, harika Sahaja Yogiler olacağız, bu çılgın dünyayı cehaletinden ve kendi Maya'sından çıkaracağız. Bizler sevginin, anlayışın, sağduyunun ve alçakgönüllülüğün güçlü insanları olacağız. Yaşarken, o günleri görmek isterim. Bana tam olarak yardım edeceğinizi umuyorum.

Devaların bu toplantısında karar verilmiş olan ve Benim üstesinden gelemeyeceğim tek bir nokta olduğunu bilmelisiniz. Onlar Bana, insanlar cehaletten geldiği için biz her tür saçmalığa müsamaha gösteririz, ama Sizi sevmeyen, Size hakaret eden, Sizden faydalanan, Sizi sömüren, Sizi tanımayan, protokol eksikliği gösteren herkesi sert bir şekilde vuracağız ve Siz bu izni bize vermelisiniz, yoksa biz bu işte yokuz, dediler. Bana karşı bir birlik kurdular ve Ben pes etmek zorunda kaldım. Ve çok dikkatli olun, size söylüyorum, Bana dokunmayın, dikkatli olun. Bazı insanlar sari'mi düzeltmeye çalışıyor. Bunu yapmayacaksınız, bunu yapmak zorunda değilsiniz. Paramla oynamayın, misafirperverliğimi kullanmayın, dikkatli olun. Elimden geldiğince anlatıyorum, işte olan şey bu. Bir tarafı Mahamaya, bir tarafı ise bu Deityler ve aradada zavallı Sahaja Yogiler. Sizlere sempati duyuyorum, biliyorum ama dikkatli olsanız iyi olur. Tabii ki bu jilet sırtı gibi bir şey sanırım ama bunun dışında harikadır. Eğer bu iki şey, eğer biliyorsanız, bunun Mahamaya olduğunu ve Deitylerin hepsinin şu anda burada oturduklarını, hepsi size bakıyorlar, hepsi sizi yargılıyor, orada büyük bir toplantı yapıyorlar. Kim kimdir? Bu beyefendinin dikkati nerede? Nereye bakıyor? O ne yapıyor? Hepsi burada oturuyorlar ama aynı zamanda onlar çiçek, Tanrısal çiçekler, Tanrısal kutsamalar ve tüm melekler sadece dönüyorlar, onları görebiliyorum. Kameralarınız onları yakalayabilir. Hepsinin oturduğunu gösteren fotoğraflarınız var. Ve tüm dünyanın Annenizin Lotus Ayaklarına kapanacağı ve bu dünyanın geleceğine sizin karar vereceğiniz şimdiden kehanet edildi.

Bu halihazırda on dört bin yıl önce yazıldı ve aynı şeyi kehanet eden bir başkası daha var. Bu yüzden farkında olmalısınız. Dikkatiniz nerede? Ne için endişe ediyorsunuz? Zamanınızı nerede harcıyorsunuz? Çocuklarınızı Bana bırakın. Ailelerinizi Bana bırakın. Sadece cüzdanınızı muhafaza edebilirsiniz, geri kalanını, tüm baş ağrılarınızı Bana bırakabilirsiniz ama Benimle oyun oynamayın. Mahamaya, tüm hilelerinizi, her şeyi, içeriyi ve dışarıyı bilir. Eğer bilmek istersem, sizin hakkınızdaki her şeyi bilebilirim, bilmek istemiyorum. Bu şartlar altında bizler destekleniriz, gözetiliriz, yönetiliriz, çok kolay bir şekilde, fazlasıyla ve özenle gerçeğe götürülürüz. Bana "Anne, ben aniden oraya gittim ve ne buldum, orada oturan Sahaja Yogiler var. Ve birbirimizi tanımak istedik. O sadece oradaydı. Nasıl oldu bu?" Size yardım edilir. İşte Başbakanların sadece beş, altı tane koruması var, her birinizin yanında milyonlarca ve milyonlarcası var. Sizden başka hiç kimse, size dokunamaz, siz kendinize zarar verebilirsiniz, hepsi bu. Başka hiç kimse size zarar veremez. Dolayısıyla bugün, yine büyük bir kararlılık günü ve bizim için yükselişimizin tek endişe, tek fikir olduğu, başka bir şeyin olmadığına ve bunun işe yarayacağına dair yemin etmeniz gerek. Geri kalan her şey halledilecektir. Bunu yapmak için gereken tüm mekanizmalara sahipsiniz, ancak önce çalışması için tamircilere verin. Hepsi bir refleks eylemi içinde çalışacaktır. Temizleyin, çakralarınızı temizleyin. "Bende bu var" demeyin. Sadece temizleyin. "Bütün bu sorunları yaşamaya ben nasıl cüret edebilirim?" Tüm bu çakraların hala bu durumda olmasına nasıl cüret edebilirim. Temizleyin, sabah, akşam. Temizleyin. Eminim işe yarayacaktır. Önümüzdeki yıl umarım güzel haberler alırım.

Tanrı sizleri kutsasın.