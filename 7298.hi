श्री जीसस क्राइस्ट पूजा

बोगोटा (कोलंबिया), 26 जून 1989।

आज मैं आपको ईसा मसीह और ईसाई धर्म के बारे में बताना चाहूंगी क्योंकि यह बहुत महत्वपूर्ण है, क्योंकि यह देश बहुत कैथोलिक है और भले ही आप प्रोटेस्टेंट या कैथोलिक हैं, चर्च ने वह काम पूरा नहीं किया है जो मसीह उनसे करवाना चाहते थे, जिसे आप स्पष्ट रूप से देख सकते हैं।

यदि आप बाइबल पढ़ते हैं तो आप पाएंगे कि क्राइस्ट को मदर मैरी के पुत्र के रूप में वर्णित किया गया है, जो बेदाग गर्भाधान से पैदा हुए हैं। लेकिन हम वास्तव में गहराई से स्वीकार करने में सक्षम नहीं हैं। यह सतही तरीके से पैसे कमाने, संपत्ति बनाने, चर्च बनाने के लिए वे ईसा मसीह का उपयोग कर रहे हैं। और चूँकि वे कुछ भी नहीं समझा सकते हैं, वे हमेशा कहते हैं कि यह एक रहस्य है| उस मसीह का जन्म एक बेदाग माँ, के बेदाग गर्भाधान के साथ हुआ था, उनके अनुसार यह एक रहस्य है। इसके अलावा वे यह नहीं समझा सकते हैं कि मसीह पानी पर कैसे चले। क्योंकि वे आध्यात्मिक जीवन का पता नहीं लगा पाए हैं जो कि ईसा मसीह का विचार था। और उन्होंने ऐसी भौतिकवादी दुनिया बनाई। इसके अलावा, वेटिकन के पास कितना धन और संपत्ति है, यह कोई नहीं समझ सकता है कि कैथोलिक राष्ट्रों में कितनी गरीबी है। उन्होंने गरीबी की समस्या को हल करने की बिलकुल भी कोशिश नहीं की है। भारत में उन्होंने लोगों को रोटी या उस जैसा कुछ देकर और बहुत ही निम्न स्तर के लोगों को, जिन्हें हम आदिम कह सकते हैं, धर्मान्तरण कर दिया।

चाहे वे प्रोटेस्टेंट हों या वे कैथोलिक हों, वे एक ही सिक्के के दो पहलू हैं। क्योंकि वे ऐसी चीज की तलाश कर रहे हैं जो बहुत ही क्षणभंगुर है, वे अनन्त जीवन नहीं मांग रहे हैं। और लोग बहुत अकड़े हुए, सतर्क और कठोर हैं। वे केवल यह जानते हैं कि पैसा कैसे बनाया जाता है। और यहां तक कि बहुत, बहुत उच्च लोगों के माफिया के साथ संबंध हैं। तो आप कह सकते हैं की यह कुछ एक धार्मिक माफिया की तरह  है।

साथ ही सेक्स और विवाहित जीवन के बारे में उनकी अवधारणा बेहद अजीब है। एक अप्राकृतिक जीवन जीने के कारण, उन्होंने लोगों को इतना दबा दिया है कि जहां भी कैथोलिक धर्म चला गया है, लोग लम्पट बन गए हैं। उन्हें पवित्रता से कोई मतलब नहीं है। इसके अलावा, मसीह ने क्या कहा है कि आपको स्वयं की खोज करनी होगी। जिस तरह से उन्होंने एक ऐसे व्यक्ति के बारे में वर्णन किया है, जो ईसाई है, 'उसकी आँख भी व्यभिचारी नहीं होंगी ।

'बाइबल में यह भी है: वह हत्या नहीं करेगा। ’ईसाई लोगों द्वारा की गई हत्या की मात्रा, उनके पाप भगवान जानता है कि वे इसके लिए कैसे भुगतने जा रहे हैं। शायद कोकीन के माध्यम से, मैं नहीं जानती कि कैसे। उन्होंने इतने लोगों को मार डाला है। अगर उनकी गोरी त्वचा है तो उन्हें लगता था कि उन्हें अन्य तरह की खाल वाले अन्य लोगों को मारने का अधिकार है, जबकि क्राइस्ट बिल्कुल भी गोरी त्वचा वाले व्यक्ति नहीं थे। वह भी हमारी तरह भूरा था। उनका जन्म इंग्लैंड या स्विट्जरलैंड में नहीं हुआ था। इसलिए यह सोचना कि अगर आपकी गोरी त्वचा है तो आपको हर किसी को खत्म करने का अधिकार है, यह हिटलर की मनोस्थिति जैसा है,बल्कि इससे भी बदतर है, क्योंकि यह भगवान के नाम पर है। भगवान के नाम पर आप ऐसे काम नहीं कर सकते हैं, ये सबसे खराब प्रकार हैं।

तो यह बाहरी है, लेकिन इसके अंदर का हिस्सा भी बहुत खराब है और विकास, आध्यात्मिक विकास के लिए बेहद हानिकारक है। वे नहीं जानते कि होली घोस्ट कौन है। वे विश्वास नहीं करना चाहते कि मसीह की माँ एक देवी थी। हिब्रू भाषा में यह लिखा गया था कि वह एक पुण्यात्मा होगी जिसका अर्थ एक कुंवारी लड़की होगी। अब एक उचित समझ है कि वह एक कुंवारी थी, और तब उसके एक बच्चा था। लेकिन उनके पास कौमार्य की समझ ही नहीं बची है।

अब इसके अलावा, मसीह ने कहा है कि आपको सत्य की इच्छा करनी चाहिए, आपको आत्मा की खोज करनी चाहिए, लेकिन उन लोगों ने इसके बारे में कभी चिंता ही नहीं की है। लेकिन मुख्य बात जो मसीह ने कही है, कि 'मैं आप के लिए होली घोस्ट को भेजूंगा जो आपको राहत देगा, जो आपको परामर्श देगा और जो आपको उत्थान देगा। 'यों, उन्होंने कभी उस की तलाश नहीं की क्योंकि वे नहीं जानते कि कौन होली घोस्ट है।

और कैथोलिक धर्म में अब भी, आज तक, जब कि आदिशक्ति, जो कि ईश्वर का एक स्त्री-पक्ष है, ने पूरी दुनिया का निर्माण किया, तब वे महिलाओं को पादरी होने की अनुमति नहीं देते हैं! यही कारण है कि पश्चिम में महिलाओं ने भी, पुरुषों के साथ प्रतिस्पर्धा करने की कोशिश की है, क्योंकि धार्मिक जीवन में उनकी कोई स्थिति नहीं है। चूँकि जब महिलाओं की कोई स्थिति नहीं थी, उन्होंने पुरुषों के साथ प्रतिस्पर्धा करना शुरू कर दिया और उन्होंने अपना स्त्रीत्व को भी खो दिया और वे बहुत हावी ,राईट साइडेड हो गईं । तो वे क्या उपदेश करते रहे हैं कि तलाक नहीं होना चाहिए|

जबकि उन्होंने सभी व्यवस्थाएं की कि लोग एक-दूसरे को तलाक दें। अब, ईसाई धर्म को समझने के लिए, हमें अपने सहज योग के माध्यम से यह जानना होगा कि मसीह आज्ञा चक्र में रहते है। और जब कुंडलिनी आज्ञा चक्र में आती है, तो आपको लॉर्ड्स प्रेयर कहनी होगी, अन्यथा कुंडलिनी नहीं उठती है। अतः एक बार जब आप लॉर्ड्स प्रेयर कहते हैं, तो ईसा मसीह को आपके चक्र में जागृत हो जाते है। जब भी मैं पश्चिमी देशों में यात्रा करती हूँ, यहाँ भी , कि, मेरा आज्ञा बुरी तरह से पकड़ में आ जाता है, और लेफ्ट विशुद्धी, एक कैथोलिक क्षेत्र में ... और आज्ञा! इसका मतलब है कि लोग ईसा मसीह के खिलाफ हैं और वे दोषी महसूस कर रहे हैं, क्योंकि हर समय कैथोलिक चर्च उन्हें कह रहा है कि आपको दोषी महसूस करना चाहिए और फिर पुजारी को दोष कबूल करना चाहिए। अब पुजारी आत्मसाक्षात्कारी नहीं हैं, पोप भी नहीं हैं। तो यह बिल्कुल कृत्रिम है, खुद बपतिस्मा भी बहुत कृत्रिम है। साथ ही मसीह ने कहा कि यह रोटी है, उन्होंने कहा, मेरा शरीर है और यह रक्त मेरी वाइन है। उन्हे पानी कहना चाहिए था, इन बेवकूफ लोगों के लिए बेहतर होता, बहुत बेहतर होता। लेकिन अब भी, यदि आप उस देश को देखते हैं, तो आप पाते हैं कि लोग पानी नहीं पीते हैं, वे केवल अंगूर का रस पीते हैं। तो वाइन का मतलब शराब नहीं है। साथ ही वे कहते हैं कि ईसा मसीह ने उन लोगों के लिए कुछ शराब बनाई जो शादी के लिए आए थे। इसका पहला भाग, कि ईसा मसीह शादी में गये थे, खुद दिखाता है कि वह शादी के रिवाज का सम्मान करते थे। दूसरी बात यह है कि वाइन को एक सेकंड में शराब नहीं बनाया जा सकता है। वाइन को सड़ना होता है, मेरा मतलब है कि शराब बनने के लिए वाइन को सड़ना होगा। मैं इटली गयी, और वहाँ एक रोमानो बैटलिया नामक एक सज्जन थे, जिन्हें अपने टीवी कार्यक्रम के लिए मेरा साक्षात्कार लेना था।

तो उन्होंने कहा, पहले आप मुझे आत्मसाक्षात्कार दिलाइए, फिर मैं इंटरव्यू करूँगा.

तो मैंने कहा, सब ठीक है, थोड़ा पानी मंगवाओ। ’और बस मैंने अपनी उंगलियाँ उसमें डाल दीं और मैंने कहा कि अब इसे पी लो |

तो उसने कहा, की यह वाइन है! ये पानी नहीं है। '

मैंने कहा "कैसे ?"

उसने कहा, "इस का स्वाद अंगूर के रस जैसा है "|

जो व्यक्ति पानी लाया था' उसने उस से पूछा की "तुम पानी लाये थे या जूस ?"

वह बोला, 'मैं पानी लाया था'|

इसलिए यह भी एक और बात है कि वे शराब के सेवन के आदी थे। वे धर्म के बारे में, शवों के बारे में किसी भी सूक्ष्मता को नहीं समझते हैं कि उनके साथ कैसे व्यवहार किया जाए। दुर्भाग्य से या सौभाग्य से मैं लंदन में एक चर्च के पास रहती थी । और पूरे दिन - यह चर्च के पीछे की तरफ था, या चर्च के किनारे - पूरे दिन एक गतिविधि चल रही थी: बियर के बैरल पूरे दिन में लाए गये, खाली किया गये और भेजा गया। और मुझे समझ में नहीं आ रहा था कि वे इतने सारे बैरल, बड़े, बड़े बैरल कैसे पी रहे होंगे। और रात में, अगर मैं कभी देख सकती थी, तो मैं बहुत सारी आत्माओं को बाहर आता देखूँगी, भयानक काली आत्माएँ चर्च से बाहर आएँगी। मैंने उन्हें बंधन दिया और मैंने कहा,  आप अपना जन्म लें। ’लेकिन वे ऐसा नहीं चाहते थे। वे ज्यादातर बिशप थे, और शायद सभी तरह के लोग, जो उस चर्च में दफन थे। तो एक दिन मैं उस चर्च में गयी और जैसे ही मैंने वहां कदम रखा, मुझे लगा कि मैं यहां बेहोश हो जाउंगी, क्योंकि हर जगह दस शव थे, एक के बाद एक, उस चर्च में दफनाया गया, कुल मिलाकर, यह चर्च कब्रिस्तान की तरह था। इसका मतलब है कि उन्हें इस बात की कोई समझ नहीं है कि मृतकों को कहां दफनाया जाए। भारत में, यहां तक कि चर्चों में भी वे किसी भी मृत शरीर को दफन नहीं होने देंगे और उस तरह से उस पर नहीं चल सकते हैं।

इसलिए किसी भी तरह से वे आध्यात्मिक रूप से स्वयं को गहराई तक नहीं जान पाए हैं कि, सत्य क्या है; यहां तक कि वे पवित्र आत्मा की खोज में भी नहीं थे। इसलिए जब वे कहते हैं कि हम चुने हुए हैं, और एक बार जब हम ईसाई बन जाते हैं, तो भगवान हमें स्वर्ग देने जा रहे हैं, यह दुख की बात है की वे गलत हैं। क्योंकि चाहे आप ईसाई हों, हिंदू हों, मुस्लिम हों, कुछ भी हों, आप कोई भी पाप कर सकते हैं, हर कोई सक्षम है, हर धर्म में; कोई भी धर्म उन्हें बांधता नहीं है।

केवल सहज योग में ही आप धार्मिक और पाप रहित हो जाते हैं - कि आप अपनी सारी आदतों को छोड़ देते हैं, और साथ ही आप अपने क्रोध, अपनी सतर्कता, और जड़ता से भी छुटकारा पा लेते हैं। आप एक दूसरे पर भरोसा करते हैं, आप अपना दिल खोलते हैं। और आप नस्लवाद के बारे में, अपने देशों के बारे में भूल जाते हैं, और आप एक दूसरे के साथ एक होने की कोशिश करते हैं। और जब हमारे बच्चे बड़े हो जाएंगे, तो हमें एक सामूहिक संस्था मिलेगी, जहाँ की एक व्यक्ति और दूसरे व्यक्ति के बीच की इन सभी निरर्थक बाधाओं को बिल्कुल भूला दी जाएगी। लेकिन जब आप एक कट्टरपंथी से मिलते हैं, तो आप सुनिश्चित करें की, उनके साथ बहस नहीं करें । उनका मस्तिष्क कट्टरता से आच्छादित है, वे समझ नहीं सकते। लेकिन कोई भी खुले विचारों वाला व्यक्ति, अगर वह आपसे कुछ भी पूछता है, तो धीरे-धीरे, एक-एक करके, समझदारी से, आपको बहुत ही मधुर तरीके से बात करनी है: 'देखिए, मैं एक ईसाई था, और मुझे यह नहीं मिला, और मेरा मन एक ही दिशा में जा रहा था, मैं एकीकृत नहीं था। 'इन सभी चीजों पर आपको बात करनी चाहिए, जैसे कि यह आपके साथ हुआ। तो फिर क्या होता है, कि वे उस मुद्दे को और सत्य को देखना शुरू कर देंगे| ऐसा नहीं है कि आप ईसा मसीह को छोड़ देते हैं, लेकिन हम तथाकथित ईसाई धर्म को छोड़ देते हैं। और इस तरह हम उन सभी आधे-अधूरे लोगों को प्राप्त कर सकते हैं जो न तो वहां हैं और न ही किसी अन्य चीज में, वे निश्चित रूप से सहज योग में आएंगे।

और दोषी महसूस करने का कुछ भी नहीं है। यह हर धर्म के द्वारा किया गया है, वे आपको बताते हैं,  आप एक पापी हैं। ’हर कोई कहता है,  कि वे ऐसा कर सकते हैं क्योंकि तब वे इस पर पकड़ बना सकते हैं।

यह सब ब्रह्म चैतन्य है, जो स्वयं में ही अपना नाटक बनाता है और देखता है और आनंद उठाता है। एक सादृश्य दिया जा सकता है जैसे समुद्र लहरें बनाता है और फिर लहरों को देखता है और उनका आनंद लेता है। इसलिए जब हम अनभिज्ञ होते हैं, तो हमारे अहंकार से आच्छादित होते हैं, हर लहर सोचती है कि, 'मैं कुछ महान हूं।' लेकिन जब आप समुद्र में घुल जाते हैं, तो आप इसे महसूस कर सकते हैं। स्पंदन को संस्कृत भाषा में स्पूर्ति कहा जाता है। और वह तोरण है कि चैतन्य जिसे हम उस स्पंदन कह सकते हैं, जिसे आप ब्रह्म चैतन्य कहते हैं। इसलिए हमें इसके साथ एक बनना होगा और इसे हमारे लिए, हर चीज के लिए काम करने देना चाहिए। तो यदि कुछ को विफल हो जाता है  - यदि आप कुछ काम करते हैं, तो कुछ विफल हो जाता है - तो हमें समझना  चाहिए कि यह हमारे अच्छे के लिए काम कर रहा है। इसलिए आप कभी निराश नहीं होंगे और आप ब्रह्म चैतन्य का खेल देखेंगे।

परमात्मा आप को आशिर्वादित करें|
