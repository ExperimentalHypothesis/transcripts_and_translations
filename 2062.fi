3 elokuun 1986
Bhoomi Devi Puja
Shudy Camps Park, Shudy Camps (England)

Shri Bhumi Dhara Puja. Shudy Camps (UK), 3 August 1986.

Olemme kokoontuneet tänään tänne tekemään pujan Äiti Maalle. Kutsumme sitä Bhoomi Pujaksi, Shri Dhara Pujaksi. Häntä kutsutaan Dharaksi. Kuten tiedätte, ’dha’ tarkoittaa ’ylläpitää’. Ra-dha - se, joka ylläpitää energiaa. Ja Dhara tarkoittaa itse ylläpitoa. Hän ylläpitää meitä. Me elämme Hänen päällään. Kuten tiedätte, Äiti Maa pyörii suunnattomalla nopeudella, ja ilman Hänen painovoimaansa emme pysyisi täällä. Sen lisäksi Häneen kohdistuu paljon ilmakehän painetta. Hän ymmärtää, ajattelee, sovittaa yhteen ja luo.

Tämän saatte selville vain, kun olette oivaltaneita sieluja. Olette havainneet, miten Hän imee negativiisuutenne, kun seisotte paljain jaloin maassa - Hänen päällään, Häntä kunnioittaen ja pyydätte Häntä imemään negatiivisuutenne kynttilän liekki edessänne, ja Minun valokuvani edessä. Hän tuntee Minut, koska Hän on Minun Äitini. Voimme sanoa, että Hän on teidän Isoäitinne, tämän vuoksi Hän ravitsee teitä, Hän suojelee teitä. Aikaisin aamulla, kun nousemme ylös ja laitamme jalkamme Hänen päälleen, meidän kuuluu sanoa: ”Äiti, anna meille anteeksi, kun kosketamme Sinua jaloillamme.” Mutta ei se haittaa, lapset saavat koskettaa äitiä jaloillaan tai käsillään - se ei haittaa mitään. Hän on Shri Ganeshan kehon luoja, Hän ilmenee meissä Kundaliinina. Hän liikkuu spiraalimaisesti auringon ympärillä. Aurinko liikkuu myös ylös ja alas, ja Hän liikkuu auringon ympärillä spiraalimaisesti, mutta koska molemmat liikkuvat suhteessa toisiinsa, auringon liikettä ei pysty erottamaan. Suhdetta Äiti Maan ja muiden tähtien, planeettojen ja tähdistöjen välillä pidetään tarkasti muuttumattomana ja liikkeellä olevana. Materialismi on asia, joka on Äiti Maatamme vastaan.

Sen sijaan, että oppisimme Hänen hienojakoisista ominaisuuksistaan, me yritämmekin riistää Häntä, kaivaa Häntä, käyttää Häntä itsekkäisiin tarkoituksiimme. Mitä Hän tekee hyväksemme? Hän luo nämä kauniit hedelmät teille syötäväksi. Hän luo kauniita puita, joista voitte tehdä huonekaluja ja mukavia taloja. Hän antaa teille vihreän ruohon, joka rauhoittaa hermojanne. Hän kantaa monia jokia ja suunnattomia valtameriä olemuksessaan. Hän on aina suurempi kuin kaikkein suurimmat valtameret. Tällainen suurenmoinen Hän on. Mitä me teemme Hänelle? Käytämme Häntä hyväksi, häikäilemättömästi.

Sitten alkavat jälkivaikutukset. Luonnon kaunis kiertokulku on vioittunut agressiivisen asennoitumisemme ja täydellisen harkitsemattomuutemme vuoksi. Toisaalta Äiti Maa ei sinänsä tee mitään itse, ei paljonkaan; mutta silloin eetteri alkaa toimia, ja teille tulee ongelmia, kuten happosateet, muovi; kaikenlaisia ongelmia on seurauksena tästä harkitsemattomasta toiminnasta. Kun aloimme valmistaa koneita ilman tasapainoa, aloimme tuottaa koneita kuin hullut. Tämän seurauksena meistä on tullut koneiden orjia. Emme osaa tehdä mitään omilla käsillämme. Koneiden vuoksi ihmiset ovat jääneet työttömiksi. Kuten olen sanonut monia kertoja, että koneet ovat meitä varten, me emme ole koneita varten. Mutta nykyään asiaintila on hyvin erilainen. Olemme täysin koneiden armoilla – edelleen sama harkitsematon käyttäytyminen, edelleen sama epätasapaino.

Äiti Maa opettaa meille tasapainoa. Jos Hän ei olisi tasapainossa, me kaikki olisimme mennyttä. Hän opettaa meille vetovoimaisuutta. Hän opettaa meille kuinka olla ihmisten mielestä vetovoimainen ilman, että toinen ihminen tietää siitä, tai tuntee sitä. Ilman alistamista, ilman hypnotisointia, ilman pakottamista; kuinka vetää puoleensa ja antaa ilman odotuksia. Ilman mitään odotuksia Hän antaa meille; riippumatta siitä arvostammeko Häntä vai emme, riippumatta siitä kohtelemmeko Häntä oikein vai emme, annammeko Hänelle mitään. Mutta kun Hän menee pois tolaltaan, kuten olette kuulleet, että Meksikossa Hän purkautui. Te tiedätte, mitä tapahtui Meksikossa. Kerroin teille kauan sitten, että he käyttävät mustaa magiaa, he valmistavat kaikenlaisia huumausaineita. Columbia tekee samaa.

Ja jos teette tällaisia asioita vahingoittaaksenne ihmisiä, silloin Hän muuttuu vulkaaniseksi, ja tulivuori alkaa purkautua. Kuten tiedätte, Los Angelesissa ja koko Amerikan länsirannikon alueella on yhä olemassa tulivuorenpurkausten vaara. Kaikenlaiset gurut ovat menneet ja asettautuneet sinne. Siellä harjoitetaan kaikenlaista mustaa magiaa. Siellä noituus on virallisesti tunnustettu. Noidat ovat virallisesti rekisteröityjä. Kukaan ei välitä tehdä mitään, koska he sanovat, että ihmisellä on vapaus tehdä kaikenlaisia helvetillisiä asioita. Vapaan tahdon nimissä ihmiset tekevät kaikenlaisia hirvittäviä asioita. Tämän seurauksena Äiti ryhtyy vastatoimiin. Se on aina kollektiivista.

Vastatoimet ovat aina kollektiivista, muistakaa tämä. Mutta kun Sita halusi jättää Shri Raman, Äiti Maa avasi itsensä ja otti Hänet sisälleen. Tätä on Äidin hyväksyntä, se ei ole tuhoa tai purkausta. Mutta purkauksista on haittaa kollektiivisesti, ja joskus myös viattomia ihmisiä kuolee niissä. Kuolemaa ei ole jumalaisessa sanastossa. Ne jotka ovat kuolleita, voivat syntyä uudelleen. Toisinaan kuolemaa voidaan käyttää rankaisemaan ihmisiä, tuhoamaan heidät, ottamaan pois näyttämöltä. Tätä Äiti Maa tekee. Joskus Hänen vihansa voi olla niin suuri, että neulan tarkasti Hän voi tuhota tuhansia ja tuhansia maileja maata, tuhoten monia ihmisiä, jotka ovat olleet äärimmäisen epäuskonnollisia ja epäkolletiiviisia. Myös Sahaja Yogassa ihmiset, jotka ovat epäkollektiivisia, tai yrittävät olla epäkollektiiviisia, Hän saattaa vahingoittaa heitä, mutta salaisesti, mikä heidän tulee ymmärtää, tai sanoisimmeko hyvin hienojakoisella tavalla.

Kun sahaja-joogit tulevat epäkollektiivisiksi ja sanovat: “Tämä on minun taloni, minun kotini, tämä on minun yksityisyyteni. Tämä on minun vaimoni, minun lapseni, minun tavarani. En voi tulla pujaan, koska minulla on tämä ongelma. En voi tehdä työtä Sahaja Yogalle, koska minulla on tämä ongelma.” - Kun heistä tulee epäkollektiivisia, niin silloin hyvin hienojakoisella tavalla Äiti Maa, jota meissä edustaa Kundaliini, järkyttyy. Ja kun Hän järkyttyy, Hän alkaa toimia tavalla, joka saattaa olla hyvin vaarallinen ihmisille. Omistushalu ei ole Äiti Maan ominaisuus. Hän ei omista ketään. Esimerkiksi, jos olet intialainen, voit tulla Englantiin, voit mennä kaikkialle, voit asua missä haluat. Hän ei omista ketään sinänsä. Me ihmiset vain olemme tehneet tämän maailman eri maiksi, eri paikoiksi kaikilla typerillä ideoillamme.

On olemassa vain yksi maailma, on vain yksi maailma, jonka Jumala on luonut. Hän ei ole luonut.... Tämä on melko hankala tässä. Nyt on parempi. Hän ei ole luonut kaikkia näitä kansakuntia. On vain syvänteitä, joita pitkin suuret joet virtaavat. Toisinaan siellä, missä Hän on kohottanut Itseään on vuoria. Nämä ovat Hänen erilaisia muotojaan ja moninaisuuttaan tarkoituksena vain luoda kauneutta. Jos koko maailma olisi kuin kaljupäinen herra, mitä meille tapahtuisi? Ensiksikin me varmaankin luisuisimme kaikki pois! Tai mitä olisi tapahtunut, jos kaikkialla olisi vain metsää, tai vain vuoria, tai vain jokia?

Luodakseen kauneutta Hän on käyttänyt kaikkea tätä tehdäkseen meidät onnellisiksi, tuottaakseen iloa, viihdyttääkseen meitä. Hän loi tämän kauniin näyttämön meille. Entä mitä me teemme? Me olemme jakaneet Hänet osiin: tämä on minun maani, tämä on sinun maasi, tämä on heidän maansa. Kun kuolemme, mikä on meidän maamme? Me olemme kaikki kuolleita, haudataampa meidät kirkossa tai jossain muualla. Kaikki joudumme Äiti Maahan. Meidän maamme on se, että olemme Äiti Maa. Joten meidän on ymmärrettävä, että tämä keho on tehty Äiti Maasta, johon sen pitää mennä takaisin. Mutta olemme typeriä, ja tunnemme, että kuulumme tähän maahan.

tai tuohon maahan. Tietenkin tämä on illuusion suurin ihme että ihmiset tietävät tämän, mutta he eivät vieläkään halua uskoa sitä On niin monia totuuksia, joita he tietävät: ovat varmoja, tietävät siitä, mutta eivät halua uskoa sitä. Tai sitten he uskovat siihen, mutta eivät halua hyväksyä sitä. Ja vaikka he hyväksyisivätkin sen, he eivät halua tietää siitä. Se on huvittava inhimillinen ihme, jonka he tietävät, että mikään ei kuulu meille. Kun tulemme Maan päälle, kätemme ovat näin; ja kun lähdemme, kädet ovat näin. Siitä huolimatta, huolimatta tästä näkemyksestä, me yhä vain vedätämme itseämme, petämme itseämme ja yritämme uskoa, että minä kuulun siihen maahan, minä kuulun tähän maahan, olen niin suurenmoinen, ja muuta sellaista. Mutta ihmiset syntyivät tiettyihin maihin aikaisemmin kuin toisiin maihin. Tämä on varmasti tehnyt eroja perinteisiin ja elämänymmärrykseen, eli ihmiselämään. Taiteet pysyvät samanlaisena, mutta tämä asia muuttuu.

Ilmasto saattaa olla erilainen, jonka vuoksi hedelmät ovat erilaisia. Tämä kaikki on hienosäätöä. Koko suunnitelmassa on runsaasti hienosäätöä, ei riitoja, ei ongelmia; on vain monimuotoisuutta. Jos kaikkialla maailmassa kasvaisi banaaneja, kuka niistä välittäisi? Esimerkiksi, jo annatte banaaneja intialaiselle, he nauravat sille. Mutta, jos annatte heille omenoita, he sanovat: “Hei, omenoita, odotas vähän!” Vastaavasti englantilaisille; jos haluat antaa lahjaksi omenan, he katsovat sinua pitkään: “Mikä tätä henkilöä vaivaa?” Näin tämä on jälleen Hänen tapansa leikitellä ja antaa teille erilaisia ilmastoja, erilaisia tuotteita, että nauttisitte erilaisista asioista. Jos ei olisi vaihtelua, ette pystyisi nauttimaan elämästä. Kuinka paljon Hän ymmärtääkään teitä, mutta kuinka paljon me ymmärrämme Häntä? Sahaja-joogin on tärkeää ymmärtää, että emme ota mitään täältä mukaamme. Tämä ei ole mitään muuta kuin savea.

Jäljelle ei jää mitään muuta kuin savea, joka katoaa, ja näin on aina ja ikuisesti. Mitä me voisimme ottaa mukaamme? Mitä meillä on mukanamme? Evoluutiomme menee eteenpäin koko ajan, ja nyt on henkemme vuoro. Joten me olemme henki: me emme ole sitä tai tätä. Vaan me olemme henki, emmekä missään nimessä ole millään tavalla kosketuksissa mihinkään materiaan. Meidän siis pitäisi nähdä Äiti Maan perusolemus, että Äiti Maa käyttää omaa materiaansa antamaan iloa toisille. Samalla tavalla, jos me käytämme Häntä jakaaksemme iloa muille, olemme seuranneet Hänen jalanjälkiään. Vastaavasti, jos yritätte käyttää Häntä hyväksenne, se on kuin tekisitte reikiä tai kaivaisitte Häntä, omaa äitiänne. Jos yritätte jakaa Hänet osiin, se tarkoittaa, että leikkaatte Hänen kehonsa eri osiin.

Kaikki tällaiset ihmiskäsitteet ovat äidin vastaisia. Mutta kaikkein pahinta on se, että emme kunnioita Shri Ganeshaa meissä, mikä on Äiti Maan luomus. Shri Ganesha, joka on viattomuus meissä, jää vaille kunnioitustamme. Me emme kunnioittaneet viattomuutta, joka meihin on tullut. Tapa, jolla lapsia pahoinpidellään, tapetaan ja käytetään hyväksi, on ällistyttävä: kuinka ihmiset eivät pelkää, että jonain päivänä tulivuori alkaa purkautua tällaisessa maassa, jossa lapsia kohdellaan näin huonosti. Silloin Äiti Maa tuhoaa kaikki ihmiset, jotka käyttäytyvät tällä tavalla, ja Hän ottaa kaikki sellaiset suloiset lapset syliinsä ja Hän antaa heille uuden syntymän jossakin muualla. On hyvin tärkeää ymmärtää, että jollemme kunnioita Shri Ganeshaa itsessämme, emme kunnioita viattomuuttamme ja siveyttämme, emme voi antaa kutsua itseämme sahaja-joogeiksi. Tämä on ensimmäinen liikkeellelähtö, ensimmäinen askel kohti nousuamme. Emme voi puhua mistään muusta, ellei tämä perustus lepää Äiti Maassa. Tämän vuoksi olen tänään päättänyt, että pidämme Bhoomi Pujan Englannissa.

Toivon, että tämän avulla viattomuutta tässä maassa alettaisiin kunnioittaa, rakastaa, suojella ja ravita. Tämän avulla viattomuus tulee heräämään aikuisissa, ja he tulevat kunnioittamaan viattomuuttaan, ja siveyttään enemmän kuin mitään muuta. Tällä Bhoomi Pujalla me kunnioitamme Äiti Maan perusolemusta, joka on Kundaliini meissä, ja näin me kunnioitamme omaa Itseoivallustamme. Toivon, että se mitä tänään aion tehdä pystyisi muuttamaan tämän maan sen todelliseen muotoonsa, jota kutsun Universumin Sydämeksi. Tällä toivon, että Äiti Maa sulattaisi tämän maan kivisydämet kauniiksi lootuksiksi, tuoksuviksi päivänkakkaroiksi kaikkialle.

Jumala teitä siunatkoon.

Tämän päivän puja on hyvin pieni, eikä se ole kovin pitkä. On vain Shri Ganesha Puja ja Gauri Puja - ei kovin pitkä puja. Ainoa asia on, että tänään täydellä huomiolla teidän kaikkien pitäisi istua vasen käsi Minua kohti ja oikea käsi Äiti Maassa, Äiti Maassa, oikea käsi Äiti Maassa. Jos istutte tuoleilla, voitte laittaa vasemman käden Minua kohti ja oikean käden Äiti Maata kohti.