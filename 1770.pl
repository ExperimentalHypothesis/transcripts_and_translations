7 września 1986
Ganeśa Pudźa
YMCA - Camp Marston, San Diego (Stany Zjednoczone)
Shri Ganesha Puja, "Ustanowienie Zasady Shri Ganeshy". San Diego (USA), 7 września 1986.

Dzisiaj, na ziemi Shri Krishny świętujemy urodziny Shri Ganeshy. To coś bardzo niespotykanego i o wielkim znaczeniu, że powinniście świętować urodziny syna Shri Krishny na Jego własnej ziemi. Wiecie, że Shri Ganesha inkarnował się na tej Ziemi jako Mahavishnu i On był synem Radhy, który inkarnował się jako Pan Jezus Chrystus. Zatem świętując dzisiaj te narodziny poznajecie największą prawdę, iż Pan Jezus Chrystus był synem Shri Krishny.

Jest o tym opowieść w Devi Mahatmyam, jak to Pierwotne Dziecko przybrało formę jajka, z którego połowa pozostała jako Shri Ganesha a połowa stała się Mahavishnu. W procesie ewolucyjnym wszystkie te starożytne wydarzenia zostały zapisane, jednakże dzisiaj czuję się bardzo usatysfakcjonowana, że ludzie zrozumieli na poziomie ludzkim, iż Chrystus jest inkarnacją Pana Ganeshy. On jest Wiecznym Dzieckiem, ale gdy przyszedł w formie Chrystusa, przybył jako syn Shri Krishny.

Ale gdy Parvati stworzyła Shri Ganeshę, On był jedynie Jej synem. Nie było ojca. Parvati chciała mieć własne dziecko. Istniały anioły, które były oddane Vishnu lub Shivie, jak ganas, które były oddane jedynie Shivie. Więc Ona chciała mieć własnego syna, który mógłby rozprzestrzeniać Jej moce na Ziemi. Zatem na samym początku, gdy Shakti stworzyła ten Wszechświat a Sadashiva obserwował to, co stworzyła, pierwszą rzeczą, jaką Ona stworzyła na tej Ziemi była niewinność a ucieleśnieniem tej niewinności był Shri Ganesha.

Cały Wszechświat został pokryty niewinnością, którą nazywamy Omkarą. Ta niewinność chroniła całe stworzenie świata i przeniknęła we wszystko co jest materią. Materia jest niewinna. Jeśli uderzycie materię, ona wam odda, ponieważ tak jest zbudowana. Ona nie chce w żaden sposób was skrzywdzić, ale jeżeli spróbujecie ją uderzyć ona wam odda, zgodnie ze swoją naturą. Więc została nazwana jako Jada, ta, która działa wedle wbudowanej natury.

Niewinność w zwierzętach jest innego rodzaju, gdyż zwierzęta nie wiedzą, że popełniają zbrodnie. Zwierzęta, kiedy powiedzmy, zabijają zwierzę, inne zwierzę lub naruszają wasze posiadłości, przysparzają dookoła kłopotów, one nie wiedzą, że popełniają grzech albo naruszają pewne prawa. One żyją według praw, które są w nie wbudowane, to dlatego nazywane są pashus, co oznacza więzy – pasha. Pasha oznacza więzy. One są związane przez prawa Boga. Shri Shiva jest nazywany Pashupati. Do tego etapu niewinność pozostaje nienaruszona, ponieważ w nich nie rozwinęło się ego. Dlatego są niewinne. Tygrys może zjeść krowę i wciąż jest niewinny lub słoń może stratować człowieka, wciąż jest niewinny.

Ale wchodząc na wyższy stan, Matka Shakti, Pierwotna Matka pomyślała o stworzeniu osobowości, która będzie chronić niewinność istot ludzkich. Ponad materią, ponad zwierzętami, stworzyła Shri Ganeshę. Znacie tę historię, w jaki sposób Shri Ganesha otrzymał głowę słonia – symbolizującą, że Shri Ganesha, mimo że jest istotą ludzką, gdy bierzemy pod uwagę Jego głowę, On jest jak zwierzę, też dzięki Shri Gajanana, w takim znaczeniu, że otrzymał głowę słonia, który jest najmądrzejszym zwierzęciem w królestwie zwierząt. Więc w takiej głowie, która jest niewinna, ego nie może się rozwinąć. Nie ma ego. To jest stan bez ego.

Ale istoty ludzkie zostały stworzone w inny sposób i kiedy został umieszczony węgiel by stworzyć aminokwasy, on również wprawił je w ruch i pojawił się nowy typ ewolucji w istotach ludzkich, gdzie na poziomie Vishuddhi istoty ludzkie uniosły swoje głowy w ten sposób. Głowy zwierząt są skierowane ku ziemi, więc energia płynie w dół do Matki Ziemi, ale kiedy człowiek podniósł głowę wbrew sile grawitacji, wtedy powstała nowa komplikacja w przepływie energii i dlatego na poziomie Vishuddhi rozpoczął się problem tego typu, że Kundalini nie mogła odżywić lub zaopiekować się problematycznym Vishuddhi.

Przyczyną jest to, iż poprzez podniesienie głowy od Matki Ziemi, odsuwacie siebie od naturalnej siły Matki Ziemi. Gdy w ten sposób skierowaliście do góry swoje Vishuddhi, widzicie, to skutek był taki, że w tym kraju, który jest krajem Czakry Vishuddhi zaczęliście iść w stronę maszyn, które są przeciwko naturze, eksploatując naturę, zakłócając naturę poprzez tworzenie bomb atomowych, poprzez zmienianie atomu, rozbijanie go. To oznacza, że poprzez podniesienie głowy sami zwróciliście się przeciwko naturze. Ale jeśli byłoby to zrobione w całkowitym poddaniu się Bogu, z głowami pochylonymi w stronę Matki Ziemi, to by was nie skrzywdziło. Jednakże całkowicie odcinacie się od natury, która jest tak łaskawa i taka hojna. Wczoraj widzieliście piękne zdjęcia natury, która otacza was w tym kraju. Ameryka, taki bogaty kraj, bez żadnej wdzięczności dla swojego Twórcy, podniósł swoją głowę wysoko – w ten oto sposób, że problem z Vishuddhi zaczął się pojawiać.

W każdej dziedzinie życia, cała struktura społeczna została zbudowana, aby walczyć z naturą, nie zaś podążać za nią. Więc pierwszy atak nastąpił na samą niewinność – na Mooladharę. Zatem naturalne kierunki Mooladhary zostały porzucone. System małżeński istniał tu dużo wcześniej przed Chrystusem, dużo wcześniej przed Abrahamem, Mojżeszem a uświęcone małżeństwo, które zostało pobłogosławione przez społeczeństwo, było akceptowane od dawien dawna. Ale człowiek w swej arogancji podniósł głos przeciwko małżeństwu, przeciwko naturalnej drodze na prowadzenie rozsądnego życia.

Jeśli naturalnym jest sposób, w jaki ludzie prowadzą swe prywatne życie, to dlaczego chorują na różnego typu choroby? Jeśli jesteś osobą, która żyje zgodnie z naturą, nigdy nie zachorujesz. Ponieważ jesteście przeciwko naturze, to dlatego w tym kraju tak wielu mężczyzn i kobiet zostało zamordowanych z powodu zazdrości. Jeżeli byłoby naturalnym być zakochanym w dziesięciu mężczyznach i dziesięciu kobietach, to skąd ta zazdrość? Powinniście być szczęśliwi, to jest bardzo naturalne. Ponieważ głowa została podniesiona na poziom Czakry Vishuddhi bez oddania się Shri Krishnie, anty-życie, anty-biotyczna atmosfera zaczęła wzrastać. I taki rodzaj życia zaprowadził ten wspaniały kraj na skraj całkowitej destrukcji.

Największą słabością tego kraju jest atak na niewinność. Brak doceniania mocy czystości oraz czystego moralnie życia, jest największym błędem, jaki został stworzony przez ludzi, którzy zapoczątkowali wszelkiego rodzaju trendy i chwilowe mody. Ganesha jest korzeniem Stworzenia. Kiedy działacie przeciwko Shri Ganeshy zaczynacie tracić wasze korzenie, w ogóle nie macie korzeni. I wtedy zbaczacie we wszystko co jest głupie, w cokolwiek co się pojawia. A na dodatek, taka osoba jak Freud była czczona, a oni zapomnieli o Chrystusie, który powiedział: "Nie będziesz miał pożądliwych oczu". Ganesha sięga takiego poziomu, że nawet oczy muszą być niewinne. Nie powinno być pożądania w waszych oczach. Ale arogancja sprawiła, że pomyśleli: "Co w tym złego? Co w tym złego? Co w tym złego?" A teraz cały kraj zmaga się z wielkim kryzysem z powodu aroganckich przedsiębiorstw. Nadal tworzą męczennictwo z tego wszystkiego, co jest niszczące.

Na Sahaja yoginach mieszkających na ziemi Shri Ganeshy spoczywa ogromna odpowiedzialność. Ale odpowiedzialność spoczywa całkowicie na was, na ludziach żyjących na ziemi Shri Krishny, i nie możecie się jej pozbyć. Dopóki nie zrozumiecie znaczenia niewinności w waszym życiu, nie będziecie w stanie uratować tego kraju, czegokolwiek bym dla niego nie robiła. Tylko wy jesteście tymi, którzy go uratują. Tylko wy jesteście tymi, którzy tego dokonają. Kiedy Kundalini się unosi, Shri Ganesha zostaje w was obudzony, Ganesha, którego nigdy nie szanowaliście, powoli budzi się ze snu, wstaje pomimo krzywd i ran jakie mu zadaliście, On wstaje. Ale my wciąż... Jak mamy Go odżywić? W jaki sposób zaopiekujemy się Jego wzrostem?

Odpowiedzialność ciążąca na Sahaja yoginach z Ameryki jest ogromna. Nie mogą się już więcej sami oszukiwać. Nie mogą być usatysfakcjonowani swoją arogancją. Błędy były bardzo poważne. Więc musicie podjąć krucjatę przeciwko tamtym błędom, by ustanowić w sobie Shri Ganeshę w pełnej formie tak, aby dał wam niezbędną równowagę oraz korzenie do odżywienia samych siebie. Na początku to jest szokujące. Mam na myśli, wy po prostu nie potraficie tego zrozumieć; nie jest możliwym zrozumieć, jak mogliście zaakceptować takie absurdalne idee; jak mogliście zajmować się takimi śmiesznymi rzeczami, które ewidentnie są okropne. Czy nie jesteśmy świadomi takich słów jak prostytucja? I wszystkich innych brzydkich słów, których oni używają, których nie chcę w tym momencie wymieniać, czy one straciły swe znaczenia? Wszyscy byliśmy ich świadomi, wszyscy o tym wiedzieliśmy.

[Nie róbcie tego... jest tam. Nie powinniście. Kiedy mówię musi być cisza, dobrze?]

Czy straciliśmy całą mądrość z naszych umysłów, że nie potrafimy zobaczyć, co sobie zrobiliśmy? Nie mamy szacunku dla samych siebie. Arogancja do takiego stopnia jest bardzo niebezpieczna, wyjątkowo nieprzewidywalna. I Bóg jeden wie, co może przyjść razem z tymi wszystkimi przedsięwzięciami, w które się wpakowaliśmy.

Powiedziałabym, że dla Sahaja yoginów, dałam pewne instrukcje ludziom – jak powinni szanować swe prywatne życie, szczególnie kobiety w Ameryce. Jeżeli mają być shakti, muszą szanować siebie, swą czystość. Ale zaskakujące jest to, że gdy spojrzymy na zewnątrz, mają miejsce te wszystkie rzeczy, nawet po przyjściu do Sahaja Yogi, niektórzy z nas próbują być jednymi z tych, którzy pójdą do piekła. Jeśli musicie ich uratować, to spróbujcie odpowiednio naprawić swoją postawę.

Shri Ganesha ma cztery ręce, a ręka która dzierży niszczącą broń Parasha, jest tą, co do której musicie być ostrożni. To jest Jego praca i jeśli Go zlekceważycie, ta siła zacznie działać, zacznie działać tak gwałtownie, że pomimo waszej Realizacji, możecie nie móc się uratować. Nie bierzcie swojej Realizacji za coś pewnego. Dopóki wasz Ganesha nie ustanowi się, wasza Realizacja nie ma w ogóle znaczenia. Miejcie się na baczności, czy posiadacie pożądliwe oczy? Czy macie pożądliwy umysł? Jakie są wasze oczekiwania względem Sahaja Yogi? Wielu sądzi, że w Sahaja Yodze Bóg was błogosławi więc musicie otrzymać dużo zdrowia, pieniędzy, pozycję i władzę.

Pierwszą rzeczą, o jaką musicie poprosić to czysty Ganesha, Nirmal Ganesha. "Oh, Matko, proszę daj nam błogosławieństwa w ustanowieniu czystości w naszej zasadzie Ganeshy". W związkach, w postawach, w zachowaniu, spróbujcie siebie osądzić, czy jesteście niewinni? Chrystus powiedział, że cokolwiek przeciwko Niemu może być tolerowane, ale nic przeciwko Adi Shakti. Ale muszę wam powiedzieć jako wasza Matka, że to nieprawda. Być może niektóre rzeczy przeciwko Mnie mogą być tolerowane, ale nic przeciwko Panu Chrystusowi, nic przeciwko Panu Ganeshy. Wszystko, co zostało uczynione przeciwko Niemu po Realizacji poświadczy o was i będziecie wyrzuceni z Królestwa Boga, jako całkowicie zdegradowani ludzie. To jest jedyna rzecz, jaka nie będzie tolerowana, nie będzie wybaczona, nigdy nie zostanie zaakceptowana. Cokolwiek zrobiliście w przeszłości jest teraz skończone, ponieważ jesteście nowym ptakiem. Ale jeżeli po staniu się nim, jeśli spróbujecie skierować się w stronę tych złych idei albo oddawać się im, to Ja nie będę w stanie wam pomóc. W końcu Shri Ganesha jest Moim synem, ponieważ On jest czysty.

On nie jest Moim jedynym synem. Mam tak wielu synów i wiele córek, stworzyłam was w taki sam sposób, w jaki stworzyłam Shri Ganeshę, bez Ojca, sama. Waszą Matkę nic innego nie zadowoli, jak czystość serca i czystość waszego ciała Wszystko, co jest nieczyste, powinno zostać odrzucone. Samo Moje imię oznacza czystość. Potraficie to zrobić. Jesteście upoważnieni, aby to zrobić. Macie Kundalini by to zrobić. Pierwszą rzeczą, jakiej musicie dokonać jest oczyszczenie tego a o resztę nie musicie się martwić, Shri Ganesha zaopiekuje się tym. Utrzymujcie tę jedną czakrę w czystości, reszta będzie pod opieką. Wszystkie wasze nieuleczalne choroby jak np. kłopoty z mięśniami, jak cukrzyca i inne, wasze wszystkie nieuleczalne choroby poczynając od raka, wszystkie wasze psychosomatyczne problemy, jak schizofrenia, wszystko to się pojawia z powodu zaburzenia w Mooladharze. Jak chcecie uzdrowić drzewo, kiedy korzenie nie są w porządku? Jeżeli korzenie są w porządku, wtedy każdy lek może dotrzeć do każdego centrum, każdego obszaru, każdego miejsca, każdego owocu. Ale jeśli korzenie nie są w porządku, to jak chcecie to wypracować?

Dzisiaj zaprosiliście Mnie tutaj by oddać cześć Shri Ganeshy we Mnie. Shri Ganesha we Mnie jest potężną tożsamością. Czcząc Go musicie wiedzieć, że coś tak potężnego musicie ustanowić w sobie i poprzez to ustanowienie musicie manifestować moce Shri Ganeshy, a mocą wspaniałości Shri Ganeshy jest pomyślność. To jest współczynnik; możemy powiedzieć w naukowym języku, że to jest formuła, która emituje pomyślność. To jest magnes w Matce Ziemi. Ten sam magnes jest w was i jest nim Shri Ganesha. Możecie Mnie zostawić samą, a Ja powiem wam gdzie jest północ, południe, wschód, zachód. Zamknę oczy i nadal będę w stanie wam powiedzieć. Jak wiecie, jest tak wiele ptaków, które lecą całą drogę do Australii, Syberii, ponieważ mają ten magnes w sobie, mają tę niewinność w sobie. Istnieje tak wiele ryb, które posiadają w sobie magnes. Naukowcy powinni to odkryć.

W ten sam sposób Shri Ganesha jest w nas siłą magnetyczną. Zatem osoba, która ma w sobie obudzonego Shri Ganeshę, przyciąga, a magnes przyciąga stal – nie suche liście, nie – stal. A stal jest jak Guru Tattwa. Powiedzmy, to jest człowiek ze stali. "Człowiek ze stali" – osoba posiadająca charakter, pewność, taka która nie może być zdominowana przez pokusy, to jest człowiek ze stali. Więc ten magnes przyciąga stal. Stal ma tylko jedną wadę, polegającą na tym, że nie jest elastyczna, jest raczej sucha, ale magnes przyciąga, czyli tworzy specjalną jakość w stali, która pozwala na przesuwanie się jej w kierunku magnesu.

W ten sam sposób, gdy magnes zostanie obudzony w was, będziecie zdumieni. Zamiast uciekać z waszych aszramów ludzie będą biec w waszym kierunku. Wydaje mi się to niemożliwe. Idę do jakiegoś domu, jeśli oni się dowiedzą, że tam jestem, to Boże chroń Mnie – gdziekolwiek, w każdym miejscu. Więc co jest tym magnesem. To czysta miłość. To czysta miłość, a idea czystej miłości jest taka, że ona w ogóle nie zależy od niczego a jedynie od siebie samej. Sama dla siebie jest wsparciem. Jest jak światło, które się rozprzestrzenia tylko dzięki swej naturze, niczego nie chce, niczego nie oczekuje. Tylko dookoła się rozprzestrzenia i oświeca serca innych osób. To dlatego oni są przyciągani.

Ci, którzy nawet Mnie nie widzieli, którzy nawet Mnie nie znali, tylko dzięki Memu imieniu, widziałam miejsca, jak np. Kalkuta, gdzie mieliśmy problem z tak ogromnym tłumem, że oni powiedzieli: "Musimy wezwać policję".

Odpowiedziałam: "Nie ma potrzeby wzywania policji, jakoś sobie poradzimy".

W Punie mieliśmy tak ogromny tłum, że człowiek, który dał nam salę, przestraszył się. I powiedział: "Matko, dam Ci bardzo duży obszar, gdzie będziecie mogli usiąść na otwartej przestrzeni, przykro mi ale w takiej sytuacji moja sala, wszystko będzie zniszczone".

Odpowiedziałam: "Nie martw się, wszystko będzie na swoim miejscu".

Były takie tłumy, że ludzie siedzieli na ziemi, na schodach, wszędzie i dopóki mówiłam, nikt nie ruszył się nawet o cal, wyglądali tak jak na obrazku. A mówiłam przez półtorej godziny. Po prostu, jak na obrazku. Żadnego ruchu ręki, stóp, oczu – nic. Po prostu siedzieli, jakby byli na obrazku. A pan, który był właścicielem tej sali, nigdy dotąd czegoś takiego nie widział. Przez półtorej godziny żadnego ruchu. To, co w ten sposób działa, to magnes. Nawet jeśli jesteście stalą, to będzie przyciągać, ale jeśli jesteście magnesem, to przyciągnie tak, że nigdy nie odejdzie od tego magnesu.

Zatem dla yogi ważnym jest, abyście naprawili wasze magnesy Shri Ganeshy, który jest dziecięcą osobowością. Dziecko, jeśli jest jakieś dziecko, wszyscy są przyciągani w stronę dziecka. Jeśli jedno dziecko utknęło gdzieś w powietrzu, wszyscy będą się o nie martwić, nieważne czy jesteś Rosjaninem, Amerykaninem czy Arabem. Co się stało dziecku? Nikt nie będzie myślał: to jest arabskie czy amerykańskie dziecko, nie. Chyba, że jest diabłem.

Skąd się bierze to przyciąganie do dzieci? Ponieważ ich magnesy są nienaruszone. Ich ego jeszcze się nie rozwinęło. Nasze ego się rozwinęło, musiało się rozwinąć, gdyż sami musieliśmy zadecydować w naszej wolności, co jest dobre, a co złe. Zatem rozwój ego był w porządku. Do pewnego stopnia powinniśmy mieć rozwinięte ego. Ale my nadmiernie je rozwinęliśmy, za bardzo, aż nałożyło się również na superego. Bez uwarunkowania, nic. Robimy, na co tylko mamy ochotę. Dzisiaj nosimy krótkie spodnie, jutro długie, dobrze. Potem obetniemy sobie włosy, zrobimy to, zrobimy tamto. Bez jakiegokolwiek uwarunkowania. Całe superego zostało także przykryte – ego. To ego byłoby w porządku, gdybyście zachowali Ganesha Tattwa.

I tym jest moc mądrości Shri Ganeshy. Drugą mocą Ganeshy jest to, że On daje wam mądrość. Jeżeli zobaczycie rolnika i wielkiego profesora, albo dobrze wykształconego człowieka i porozmawiacie z nimi, odkryjecie, że rolnik ma dużo więcej mądrości niż też szalony profesor. Dlaczego? Ponieważ on obcuje codziennie z Matką Ziemią. On zna ten żywy proces. On posiadł wiedzę na temat niewinności Matki Ziemi. Zatem niewinna osoba jest najmądrzejsza ze wszystkich... Dziecko, które jest niewinne jest dużo mądrzejsze, aniżeli dziesięciu egoistycznych ludzi.

Więc drugą zdolnością Shri Ganeshy jest to, że stajecie się mądrą osobą. Kiedy mówicie, ludzie zaczynają patrzeć na was. Mówicie jak Kabir, mówicie jak Nanaka. Mówicie w taki sposób, że ludzie odczuwają swojego Ducha. To jest to, co nazywam Sahaja yoginem. Sahaja yogin, który nie posiada mądrości jest bezużyteczny. Przychodzi do Sahaja Yogi i zachowuje się jak byk w sklepie z porcelaną, wciąż uderza tę osobę, uderza tamtą osobę i tamtą osobę. I jeśli zapytasz się tych trzech, rannych osób, odpowiedzą: "Ten byk, ten sam byk". Wszyscy powiedzą, że to ten sam byk. "O, to ten, dobrze". Więc obdarza was mądrością.

Kiedy posiadacie moc Shri Ganeshy, wasze oczy są promienne. Macie błysk w oku, światło w swoim oku, kiedy On was oświeca, wtedy nie potraficie na nikogo spojrzeć z chciwością i pożądaniem. To spojrzenie jest tak potężne, że wystarczy nawet jedno spojrzenie, aby oczyścić tysiące ludzi. Otwarcie oczu jest już wystarczające i odkryjecie, że wszystko z ciemnej nocy zmieni się w piękny poranek. To spojrzenie może obudzić Kundalini.

Matka Kundalini nie może się poruszyć, dopóki Shri Ganesha nie da pozwolenia. On jest jak vice kanclerz siedzący na wszystkich czakrach. Na każdej czakrze On musi zatwierdzić: "Jest w porządku, przejdź, idź". I kiedy Kundalini się unosi, Shri Ganesha jest obudzony, w innym wypadku Kundalini nie może się unieść. Ale kiedy On zasypia, wchłania Kundalini, Ona zostaje przez Niego wchłonięta.

Myślimy, że straciliśmy naszą niewinność. To nie jest takie proste, aby ją stracić. Ona jest niezniszczalna. To, co jedynie zrobiliście to pokryliście ją czymś, co nie pozwala zasadzie Shri Ganeshy zamanifestować się w nas. Zepchnęliście ją w dół. Zaczęliście wywierać nacisk na nią. Pokryliście ją niezliczoną ilością bezsensownych obciążeń. To wszystko, ale ona nigdy nie umiera. To jest odwieczna zasada całego Wszechświata.

Inną cechą osoby, która jest obdarowana mocami Shri Ganeshy jest to, że On usuwa wszelkie przeszkody. Jeżeli jedna osoba o takiej naturze znajduje się w jakimś miejscu, wszyscy pozostali ludzie będący w pobliżu zostaną uratowani, w przypadku jakiegoś wypadku albo innego problemu, który jest destrukcyjny, wszyscy z nich zostaną uratowani. Odkryjecie, że tak się dzieje.

On jest Ganapati, więc On jest Mistrzem wszystkich Ganas. On was prowadzi. Sahaja Yoga nie może funkcjonować bez Shri Ganeshy. On jest tym, który jest Sahaja. On jest tym, który tworzy całą spontaniczność świata. On jest tym, który sprowadza was na właściwą ścieżkę. On jest tym, który wszystko daje wam z łatwością. On jest tym, który tworzy wszystkie chamatkars, całą magię, wszystkie cuda świata. On jest Ganapati. On jest tym, który siedzi na Ganas, w takim sensie, że On jest jak król wszystkich Ganas.

Ten, kto sprawił radość Shri Ganeshy, sprawił radość wszystkim Bogom i Boginiom, ponieważ wszyscy Bogowie i Boginie sprawiają radość Shri Ganeshy, więc jaka jest potrzeba? A Shri Ganesha jest bardzo sprytny. On wie, że jedyną, prostą rzeczą, jaką musi robić to sprawiać radość swojej Matce. Aby posiąść wszystkie moce świata wystarczy sprawić radość Matce. Jest tyle cech Shri Ganeshy, które można opisać. On jest tym, który daje nam radość jedzenia. Jedząc coś, możecie to lubić lub nie ale to On wam powie, że to zostało zrobione przez Sahaja yoginów, zrobione przez waszą Matkę. To oznacza, że On daje wam smak miłości, w jedzeniu, które dla was ugotowano. Ponieważ On jest miłością. On podsuwa wam pomysły, jak wyrażać swoją miłość.

Kiedyś poprosili Mnie o zaśpiewanie piosenki. Niegdyś śpiewałam bardzo ładnie, ale po wygłoszeniu tak wielu wykładów, widzicie, myślę, że straciłam głos. Nie mogłam śpiewać dobrze, tak myślałam. Pewnego dnia poprosili Mnie o zaśpiewanie piosenki i pomyślałam o pewnej piosence i zaśpiewałam im. I po około roku na programie powiedzieli: "Matko, chcemy zaśpiewać Ci piosenkę". Ta piosenka nie była nikomu znana, nie wiem jak ją zdobyli, skąd wzięli melodię. Zaczęli śpiewać tę samą piosenkę. I jakże ogromna radość, to znaczy, wszystko stało się falami łez w Moich oczach. Nie mogłam kontrolować Mojej radości.

To całe uczucie radości pochodzi z pomysłów stworzonych przez Shri Ganeshę. On jest zajęty tworzeniem pięknych relacji. Jak? Co mówimy w urodziny, urodziny dziecka? "Dobrze, jutro rano ptaszek przyniesie ci prezent". A więc dziecko wstaje rano i widzi, że nie ma ptaszka. To tylko Ganesha podsunął ten pomysł. Możemy powiedzieć, że On jest Świętym Mikołajem. On daje wam sposoby i metody, i mówi wam, jak delikatnie budować relacje, czyste relacje. W jaki sposób chowacie, opakowujecie mały prezent, po prostu go kładziecie, a osoba, która ma go otrzymać widzi to i mówi: "O Boże". I potem widzicie kwiaty, które nagle wyciągacie, kładziecie je, wszystko to są wysiłki Shri Ganeshy, Jego sposoby, Jego sugestie.

Spośród całego stworzenia, kwiaty wyrażają istotę Shri Ganeshy. A istota Shri Ganeshy pochodzi z istoty Matki Ziemi, z jej aromatu. Zatem osoba, która jest obdarowana błogosławieństwami Shri Ganeshy posiada aromat, czasem sandału, czasem róż, czasem tej gardenii. Nawet nie wiecie, skąd ten aromat pochodzi. Aromot pochodzi od Shri Ganeshy i to właśnie jest ten magnes w was. Taka osoba ma ten aromat, cały czas wydziela aromat. Shri Ganesha emituje z takiej osoby przeróżne rodzaje aromatów. A możecie to poczuć tylko wtedy, gdy wasz Shri Ganesha jest w porządku. Nie ma końca w opisywaniu tego wspaniałego Bóstwa w was. On tam po prostu osiadł, On tam jest przez cały czas, czeka, żeby zostać oczyszczonym, aby unieść Swą głowę, jak lotos z błota. Wystarczy, że pomożecie szanując to, a On będzie tam, emanując aromat wewnątrz was.

To jest tak ważne dla tego kraju, gdzie unieśliśmy naszą głowę bez poddania się Viracie, kolektywności, Shri Krishnie. Podnieśliśmy swą głowę, a ze Shri Ganeshą swoją głowę pochylamy za wszystkie dary, jakimi obdarzył nas Bóg. Cała arogancja zniknie u Lotosowych Stóp Shri Ganeshy. On da nam mądrość. On da nam rozsądek, aby zrozumieć. On da nam siłę do przezwyciężenia arogancji, która jest w nas. On jest tym, który daje wiedzę. On jest tym, który daje nam światło.

Wielu ludzi w Indiach również czci Shri Ganeshę, powtarzając: "Shri Ganesha, Shri Ganesha, Shri Ganesha, Shri Ganesha" i wyczyniając różnego rodzaju śmieszne rzeczy. To jest jak niepotrzebne oszukiwanie siebie. To takie proste, aby ustanowić Shri Ganeshę wewnątrz siebie. Ale zrozumcie, że niezbędnym jest abyście wy ludzie, którzy jesteście Sahaja yoginami ustanowili Shri Ganeshę, który jest milczącą mocą w was, nic nie mówi. To jest milcząca moc, która działa. Po prostu moc, która jest dynamiczna bez żadnego hałasu, bez żadnego widowiska. I to jest to, co chciałabym powiedzieć, że dziś, kiedy ze Swojego serca przekazałam wam te wszystkie rzeczy, wy – Sahaja Yogini ustanowicie Shri Ganeshę wewnątrz siebie. I od was, wy będziecie emitować takie moce, że inni będą mogli ustanowić swojego Shri Ganeshę w tym kraju.

Niech was Bóg błogosławi.

Nazwiemy ją Gauri. Dzisiaj jest dzień Ganeshy, więc damy jej na imię Gauri.

Witajcie. [Hindi] W dzień Diwali czcimy Shri Ganeshę, jak również Shri Lakshmi, skoro dzisiaj również czcimy Shri Ganeshę, musimy czcić Shri Lakshmi, zatem dziś dam jej imię Lakshmi. Dobrze? Dziękuję.

Popatrz takie małe dziecko, nie płacze. Jesteś taką dużą dziewczynką. Zobacz, małe dzieci nie płaczą. Jesteś dużą dziewczynką, dlaczego płaczesz? A co nosisz na stopach? Pokaż. Czy one robią hałas? Nie? Więc zdobędziemy dla ciebie lepsze. Pokaż jakie masz duże stópki. Pokaż. Są bardzo małe, czyż nie? Jesteś dużą dziewczynką, czy małą dziewczynką? Małą? Nie, nie, ona jest duża, może stać, czyż nie? Zobaczmy. Witaj. Podejdź tutaj, podejdź. Co się stało? Ona tak zawsze? Nazwiemy ją Siddhi. To jest siła. Siddhi to dobre imię. Dobrze. Niech was Bóg błogosławi. Wszystko będzie z nią dobrze.

Popatrzcie na to. To jest obrazek. Zróbcie zdjęcie. Niech was Bóg błogosławi. Niech was Bóg błogosławi. Teraz wstań. Musisz wstać. Podejdź tu. Podejdź tu. Ach. Nazwiemy go Vinayaka. To jest imię Shri Ganeshy, Vinayaka.

Kto jeszcze został? Podejdźcie. Witajcie. Nazwiemy go Ganapati.

Niech was Bóg błogosławi. Podejdźcie. Nazwiemy ich Gauri i Ganesha. Gauri i Ganesha.

Możecie podejść? Innym imieniem Ganeshy jest Omkara. Nazwiemy go Omkara. Niech was Bóg błogosławi. Podejdźcie. Dobrze. Od teraz jesteś Omkara. Dobrze? Dobre imię, Omkara.

A więc teraz... Teraz Ramma. To jest imię Devi, imię Parvati. To jest imię Matki Shri Ganeshy, Ramma. Ramma jest tą, która gra w sercu.

Janaki, Janaki.

Sharmila, Sharmadayini, Sharmila, Sharmadayini. Sharmadayini jest dawczynią błogosławieństw. Dawczyni błogosławieństw. Dawczyni błogosławieństw. Sharmila – to jest imię Bogini. Ona jest dawczynią błogosławieństw. Sharmadayini jest dawczynią błogosławieństw.

Niech was Bóg błogosławi

Możecie tu podejść, aby pomóc w pujy.

DVD 2

I przyślijcie dzieci...

Chodźcie, umyjcie Moje Stopy. Chodźcie, oboje, chodźcie. Przede wszystkim podwińcie rękawy, podwińcie prawidłowo rękawy. Dobrze. Obie ręce.

Yogin: Pozdrowienia dla tego, który inkarnował się jako przeszłość Bhuta bhava.
Całą lewą stronę. On jest podstawą lewej strony, więc będziecie w stanie zrozumieć, co on mówi. On jest lewą stroną, przeszłością. "Bhuta" to przeszłość.

Nie... najpierw powiedz znaczenie. Potem powiedz to, dzięki temu będą mogli zrozumieć; to wchodzi do głowy, dobrze? Pierwsze jest znaczenie.

Teraz powiedz drugie. "Bhuta sangha" oznacza zbiór wszystkiego co zostało stworzone. "Bhuta sanghana videha manah": "videha" oznacza "w ciele", "manah" oznacza "w sercu tego ciała" w Sanskrycie. ... W sercu. "Bhutatmanaha". Atmana to Duch. "Bhut" oznacza "stworzone": cokolwiek zostało stworzone, On rezyduje w nich jako Duch. "Bhutatmanaha".

Teraz chcę powiedzieć, że to jest Shri Ganesha, który jest Omkarą, który jest wibracjami. Więc On jest prawdą. To, co mówi jest prawdą, zatem to, co mówią wibracje jest prawdą. On jest prawdą.

Omkara jest wibracjami, jest Shri Ganeshą. "Paramadhama".

Za dużo. Za dużo. Lepiej weź ten z ... Teraz musisz związać tamte... [Hindi]

Pozwólcie im wziąć zdjęcie.

Możecie przyjść? Bądźcie ostrożni. Możecie to zawiązać? Czy ominęliście te rzeczy na zdjęciu? Czy ominęliście je? Czy były pokazane?

Nie, nie, zabierz to. To jest dobre zdjęcie, w porządku? To jest niebywałe zdjęcie... z głową Shri Ganeshy.

Niech was Bóg błogosławi.

O Boże... Wow, piękne. Dziękuję.

Od włoskich Sahaja yoginów.

To za dużo dla Mnie. Dziękuję bardzo. Co to jest? Wow, piękne! Bardzo ładne. Skąd to wzięliście?

Aa, rozumiem.

To jest bardzo dobre. Co to jest? Ona przemierzyła tę całą drogę z Austrii? ...Ach! Z Austrii! Dziękuję bardzo... Dziękuję bardzo.

Jakie to piękne. Bardzo piękne. Dziękuję bardzo.