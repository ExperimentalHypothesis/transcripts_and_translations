14 stycznia 1981
Makar Sankranti Pudźa
Pune (Indie)
Makar Sankranti Puja, 14.01.1981, Pune, Indie

Przepraszam, że nie mogłam do was mówić po angielsku - i to dość długo. Dzisiaj jest specjalny dzień Sankrant. Sankr - wiecie 'San' znaczy dobry, święty, a 'krant' znaczy – [Yogin mówi po cichu: 'Rewolucja'. Shri Mataji mówi kilka słów w Marathi]. Kiedy mówię w Marathi zapominam angielski –
Yogini: Rewolucja.

Rewolucja. Święta rewolucja. Święta. I to im mówię, że Święta Rewolucja oznacza, iż wasza własna Dharma teraz się stabilizuje poprzez Sahaja Yogę. Wiecie czym jest wasza Dharma. Bo jeśli nie będziecie dbać o wasze własne Dharmy będziecie zgubieni. Wasze wibracje przepadną. Natychmiast poczujecie, że w waszych poszukiwaniach coś zagubiliście. To będzie miało na was wpływ i będziecie musieli to poprawić. To nie jest takie trudne.

Ale żeby sprawić, aby to była Sankranta - Święta Rewolucja - musicie zacząć praktykować nową religię, podjąć nowe kroki. Przede wszystkim, wasz własny krok powinien być oświecony, i wtedy musicie podjąć nowe kroki, aby pójść do przodu. I te nowe kroki będą różne dla ludzi z Zachodu i ludzi ze Wschodu. Właśnie im powiedziałam o wschodnim stylu i potem wam powiem o zachodnim stylu. Musimy mieć nowe ideały, nowe style, ponieważ jesteśmy odważnymi ludźmi, jesteśmy dzielnymi ludźmi.

Musimy walczyć na wojnie miłości, poprzez miłość. To jest bardzo delikatna rzecz. Kiedy porusza się księżyc - porusza się słońce od lewej do prawej strony, to znaczy, że wasze pragnienie staje się waszą akcją. Dzisiaj dostaliście słodką radę, to znaczy dowiedzieliście się, że musicie mówić słodko, kiedy rozmawiacie z ludźmi, to jest bardzo ważne dla ludzi Zachodu; bo kiedy coś robicie i organizujecie, to stajecie się rozgorączkowani, Powstaje napięcie i rozwijacie osobowość, która jest sucha, pozbawiona uczuć. Wiecie, jakby serce dostało furii.

W takim przypadku mówią, żeby zjeść coś słodkiego. Ta słodycz ociepla bo teraz słońce przechodzi na drugą stronę. Wtedy również, aby przywrócić równowagę oni mawiają: "Mów bardzo słodko. Używaj słodkich słów, używaj słodyczy. Wnieś słodycz do swojej mowy". To jest bardzo ważne, abyście to zrozumieli.

I to jest jedna z religii, w której musimy zaakceptować, że mówiąc do siebie nawzajem i później do innych, nie będziemy używać ostrych słów.
Przede wszystkim do siebie nawzajem. Jest wielu ludzi, którzy będą mili dla innych bo inni sobie na to nie pozwolą, ale będą niemili dla własnych Sahaja yoginów. Bo to jest uniwersalne wydarzenie.

Cała ta rzecz się wypracowuje na poziomie uniwersalnym. Nawet gdy wy coś organizujecie, organizujecie dla całości. Tym, którzy organizują nie wolno być szorstkim, a tym, którzy nie organizują nie wolno być powolnym. Musimy się poruszać z tą samą szybkością, z tym samym rozumieniem.

Jest takie dobre opowiadanie w języku Marathi. [Shri Mataji mówi w Marathi] Łowca ptaków wyłożył mnóstwo dobrego ziarna, żeby skusić pewne ptaki - gołębie , i gołębie nie widziały sieci - pułapki i zleciały się wszystkie, żeby to zjeść. Ale była tam sieć. Ich łapki zaplątały się w tą sieć. Więc wpadły na taki pomysł: "Wszyscy naraz, z tą samą szybkością odfruniemy, zabierzemy ze sobą całą sieć i on nas nie złapie". Więc jeden osobnik powiedział: "No dobrze, jak wypowiem 'już', wszyscy wystartujemy z tą samą szybkością". Jeśli ktoś zwiększy szybkość, zostanie sprowadzony w dół.

W taki sam sposób ma się wypracować Sahaja Yoga; i dlatego, aby utrzymać szybkość sam bądź pokojowy, kochający, serdeczny. Pokój jest sposobem, którym to osiągniemy. To jest wybuchowy pokój. Przez dawanie kontrastów wprowadzasz równowagę: wybuch.

Czytaliście również o Bogini - różnych aspektach Bogini. Zawsze jest: "Ati saumya, Ati Raudra" [delikatna jak księżyc i straszna jak Rudra]. Mówi się o dwóch kontrastach, przez które osiąga się pośrodku równowagę.

Rozumiecie teraz, że Sahaja Yoga jest bardzo unikalną rewolucją. Powiedziałam im też o politycznym i socjalnym [aspekcie] - o każdym sposobie, w który ulepszymy każdy kraj. I przez to cały świat - cały wszechświat. Później przetłumaczę wam to wszystko.

Tak więc dzisiaj jest specjalny dzień, wielki dzień, poprośmy - podczas celebrowania tej pujy, poprośmy o to, aby zapisała się w nas nowa religia, aby utrzymała się ona w nas i próbujcie ją przyswoić. Oni będą przenikać i musicie to zaakceptować; i musicie wiedzieć, że to jest wielka walka; i to jest bardzo różny rodzaj walki o pokój i miłość.

I dlatego mówią: "Mów słodko. Bądź miły dla innych. Nie bądź sarkastyczny, nie bądź szorstki, ale bądź słodki". Słodycz, która jest prawdziwa, nie powierzchowna, formalna i na pokaz, ale prawdziwa słodycz.

Niech Bóg was wszystkich błogosławi.