9 gruodžio 1991
Mahakali Puja
Keshavs shilpa, Bengaluru (India)
Šri Šakti Mahakali Pudža, 1991 m. gruodžio 09 d. Bangalorė, Indija

Jūs visi atvykote į Bangalorę, o vakar buvote Maisore, kurį valdė mahišasura. Dėl to negavote savo maisto ir tai jus supykdė. Geriau tokiose vietose nevalgyti, ar ne taip? Taigi Bangalore − nuostabi vieta. Klimatas nuostabus, ir pastebėsite, kad rakšasai gyvendavo tokiose vietose kaip Punoje, turite žinoti, kad Radžnėšas buvo čia, o štai čia tas mahišasura. Jie visuomet stengiasi rasti vėsesnę vietą, nes jų kūnas pilnas karščio. Dabar, kaip žinia, čia yra dar vienas rakšasas, kurį reikia demaskuoti. Ir šiandien, pudžos metu, reikia tai pasiekti. Seniau Dievybė turėdavo kovoti su rakšasais, o rakšasai dar nebuvo taip įsitraukę į žmonių veiklą. Jie netapdavo guru ar panašiai. Taigi dabar, Kali jugoje, matome, kad jie virto smegenimis sadhaku – savo garbintojų, labai sunku jų atsikratyti.

Kai jie patenka į sadhakų smegenis, tada sadhakai, žinoma, užvaldomi, kenčia ir turi visokių problemų. Nepaisant to, jie prie jo tiesiog prilimpa, nes yra užhipnotizuoti, stipriai užhipnotizuoti, ir ta hipnozė padaro juos tokius stiprius, kad net jei reikėtų mirti, jie neapleistų savo guru. Esmė ta, kad šioje Kali jugoje yra tiek daug sadhakų, jie tiesiog pakrikai bėgioja. Jie vis bėgioja, ieškodami būdo, kaip surasti Tiesą. Todėl, kai vyksta prekyba, žinote, kad siekiate žmonėms tai taip pat parduoti. Štai kodėl jų tiek daug ir jie bando visa tai, triukus su žmonėmis. Dauguma jų išvyko į Vakarus, nes žmonės turi pinigų. Ačiū Dievui, Indijoje nesame tokie turtingi, ir jie negali mūsų apkvailinti, ypač kaip Amerikoje. O amerikiečiai juos priima, kaip žuvis vandenį, labai paprastai. Aš juos įspėjau, bet jie nenorėjo manęs klausyti.

Jie nesupranta to, ko negalima gauti už pinigus. Tačiau, nepaisant to, tiek daug jūsų sugebėjo ateiti į Sahadža Jogą ir priartėti prie realybės. Tai jūsų likimas. Palaiminimas iš ankstesnių gyvenimų, kad galite taip aiškiai matyti ir ateiti į Sahadža Jogą, ir jūs taip užaugote, tapote tokie subrendę, ir suvokiate, kad tai, ką daro kiti, yra visiškai blogai. Kažkas taip pat pasakojo apie tą tipą, Boy John (George) ir tą elgesį su homoseksualais ir tai, kad vadina jį „Hare Rama, Hare Krišna“ – visas šias nesąmones. Tada aš atradau, kad visa tai yra paplitę Keraloje, kur sakoma, kad kai Krišna, turiu omeny, Višnu, kai Jis tapo Mohini, turėjo vaiką nuo Šyvos. Absurdas. Taigi Murti sakė man, kad kai pasakojau istoriją, jūs sakėte: „Tai piktžodžiavimas, nuodėmė.“ Aš taip pat jaučiu. Labai pavojinga taip žaisti su tokiais kaip Višnu. Jis yra labai pavojinga dievybė.

Pagaliau Šyva yra labai pavojingas, bet Jam reikia laiko. Bet dėl to, kas susiję su Višnu, reikia būti labai atsargiems taip elgiantis. Aš nežinau, kas jiems atsitiks. Bet jie tokie kvaili, tokie kvaili. Reikia žinoti, kad jei tai, ką darote, yra gerai jiems, palaiminta Dievo, tada ligos neturėtų pulti. Paprastai vienas iš dešimties milijonų žmonių eis į nesąmoningą vietą, kur vyksta Ayappa reikalai, kur mėnesį vilki juodus apdarus, turi barzdą ir visa kita. Jie badauja, kartu keliauja mylias, kopia ir daro visa kita, kas sudaro kančių mėnesį. O vienuoliką mėnesių jie daro visa kita. Matote, kokia nesąmonė. Dabar tai tapo mada kaip bėgiojimas ar kažkas panašaus, kaip Keraloje.

Ir šiais metais vienas iš milijono žmonių darė tokias kvailas nesąmones. Negi Indijoje yra tokių kvailų žmonių, akivaizdžiai matyti. Bet jų ne tiek jau daug, sakyčiau, kiek yra Amerikoje, procentiškai. Indijoje žmonės labai sąlygojami ritualų, ypač pietuose labai daug ritualizmo. Ir jiems įspūdį kelia žmonės, kurie išsitraukia laikrodžius, šveicariškus laikrodžius ar kažką panašaus. Jiems tai kažkas ypatingo, kad turite šveicarišką laikrodį čia. Labai paprasti žmonės. Jie nesupranta, kad nė viena iš Inkarnacijų nedarė tokių triukų, ir tiesa turi būti paremta tradicijomis, šastrų tradicijomis. Negalima nukrypti, ir tie, kurie nukrypsta, yra eretikai, o tai prieš Dievą. Bet, kaip ir sakiau jums anądien, žmonės, kalbantys apie Žinojimą, kaip Sufijai, realizuoti, tikrieji Sufijai, jie buvo vadinami eretikais – jie buvo išmesti iš religijos.

Taip pat krikščionys, ankstyvieji krikščionys buvo gnostikai ir vadinti pamišėliais eretikais. Taip pat tie, kurie seka kvailystėmis, seka kažkuo tamsiu, juodu, negatyviu, neabejotinai veiks prieš Sahadža Jogą ir sakys, kad tai kažkas eretiško, kažkas šventvagiško. Bet kaip dabar suprantate, mums reikia iškelti naujus įstatymus, kad tie, kurie ne Sahadža jogai, praktikuodami bet kokią religiją, elgiasi neteisingai. Pamažu, pamažu, kai Vatikanas yra demaskuojamas ir krikščionių bažnyčios demaskuojamos, netgi Indijoje daugybė organizacijų demaskuojamos, ir žmonės supranta, kad tai labai negerai. Iš tikrųjų šios idėjos atkeliavo iš inkarnacijų, kaip Adi Šankaračarja – „Tatatkim, Tatakim, Tatatkim“ − jei neseki savo guru, tada „Tatatkim“. Jie sakė, kad dabar guru gali būti iš kalėjimo, gali būti kontrabandininkas, bet kas, bet kuris asmuo: jei jį vadinate guru, tai jis ir yra guru. Kad ir kaip pavadintume, tarkim, pavadiname ką nors guru ir mes tarsi prilimpame prie jo, „Tai yra mano guru“. Bet ką jums duoda tas guru, niekas to neklausia. Tiesiog jaučiatės labai laimingi. Panašiai kaip kirminai, šliauždami ant lotoso ir sakydami: „O, tai mūsų lotosas.“ O kaip jūs, jūs vis dar kirminai, kita vertus, kokia nauda iš tų lotosų – tai būtų lotosas ar gyvatė – tik Dievas žino.

Taigi guru, nekalbantis apie Realizaciją, nekalbantis apie Kundalini, nekalbantis apie kilimą, apie antrą gimimą, negali būti guru, mažų mažiausiai. Taigi, tarkime, tikime Ramą, „Aš tikiu Ramą.“ Kas iš to? Ar jums yra naudos iš Ramos, o Ramai iš jūsų? „Tikiu Kristų“, na ir kas? Tikite tuo, tikite anuo – tai taip absurdiška, nesuprantu, kai žmonės sako, tarkim, „Aš tuo tikiu.“ Ką tai keičia, ką tai reiškia? Jūs tikite Kristų. Gyvenate palaidai ir panašiai, bet „Tikiu Kristų, tikiu Dievą.“ Viską darote prieš dieviškumą, bet tikite. Taigi klausimas, ką turite omeny, sakydami „tikiu“? Ar tai kaip „Tikiu sidabru“ − na, kad jis yra sidabras. Jus verčia tuo tikėti sakymas, kad kažką didingo padarėte.

Kuo tai didinga? Dabar sakote: „Aš tikiu Šri Matadži“, na ir kas. Gerai jūs tikite manimi dėl tam tikrų patirčių, bet vis tiek na ir kas? Matadži turėtų būti jūsų gyvenime: jūsų veiksmuose, jūsų elgesyje, jūsų santykiuose su kitais, kitų supratime, tame, kaip vieni kitus mylite. Tai kelia žmonėms įspūdį. Žmonės sako: „Gerai, mes atvyksime pas Šri Matadži, pasimelsime Jai ir išeisime, nekalbėsime su Ja.“ Kodėl? Nes mes tikime Šri Matadži. Viskas. Dabar reikia suprasti, kad mes tikime ir Sahadža Joga, žinoma, tai yra shraddha (tikėjimas), ne aklas tikėjimas, bet visgi tikėjimas turi prasiskverbti į jūsų esybę. Tas tikėjimas turi veikti, teikti rezultatų, turi visaip veikti.

Kažkas gali sakyti, kad mes tikime Matadži, Ji viską daro. Ji sukurs bhakti dėl mūsų? Ar mums tik sėdėti ir dainuoti Matadži dainas? Ką jums reikėtų padaryti, tai suprasti, kad tik pradėjus veikti, visi tie demonai ir rakšasai pranyks be problemų. Taigi ką aš darau dėl Sahadža Jogos? Turėtumėte paklausti: „Ką aš darau?“ Jeigu paimate instrumentą ir nieko su juo nedarote, kokia prasmė gaminti tą instrumentą. Dabar jūs esate šviesa ir turite nušvitimą. Kokia nauda iš žibinto, kuris kabo kažkur, kuris niekam nešviečia. Taigi, kai kitiems duodate šviesos labai nekaltai, labai abipusiškai, ne dėl to duodame šviesą, kad norėtume parodyti pažangą arba pasirodyti, arba kažką panašaus. Tada prasideda katastrofa.

Žmonės sako: „O, aš esu tas, aš esu anas.“ Tačiau visiškai suprasdami, kad esame instrumentai dieviškumo rankose ir, kad dieviškumas, tekėdamas mumyse, viską sutvarko, nesijausite pavargę ar liūdni, neturėsite jokių bėdų. Bet tai jau nutiko jums. Jūs tokie subrendę, bet visgi turime apsispręsti, kad vykstame į Indiją, jog patirtume visišką džiaugsmą dėl turo. Bet dėl ko? Ne, kad laikytume sau, bet dalintumėmės su visais. Tas džiaugsmas yra skirtas, kad juo dalintumėmės. Kol to nesuprasite, tol jūsų ego vėl ir vėl sugrįš. Jūs taip pat esate matę, kaip žmonės, anksčiau skleidę Sahadža Jogą, pateko į bėdą dėl ego. Taigi reikia būti labai atsargiems. Kuo labiau kylate dieviškume, tuo labiau bręstate, turite būti labai atsargūs.

Pažvelkite, jei ant medžio lapas, tai joks vabzdys nelįs. Jeigu gėlė − atskris vabzdžiai ir ji virs vaisiumi. Bet kai jis – vaisius, atskridę vabzdžiai jį suės. Taigi, būdami vaisiais turite būti labai atsargūs, kad joks vabzdys į jus nepatektų. Atvirkščiai, dabar jūs turite savybę naikinti visus vabzdžius. Ir sakyčiau, kad tai yra būsena, kurios turėtume visi siekti. Taigi iš vienos pusės jūs naikinate vabzdžius, o iš kitos – patenkinate kitus žmones. Kolektyvas, be abejo, yra vieta, kur jūs galite būti išvalyti, tačiau geriausia yra išeiti, visiems lauk ir rasti, kaip skleisti Sahadža Jogą, kaip dar tai padaryti, kur yra artimiausias kaimas, kur tai galėčiau padaryti. Ir kuo daugiau apie tai galvojate, tuo geriau pradedate judėti ta linkme. Tik pradėję ta kryptimi judėti, nustebsite, Sahadža Joga lėks į priekį.

Sutiksite žmonių, kokių jums reikia, gausite visą jums reikalingą pagalbą, staiga pas jus ateis žmonės, klausdami: „Kuo galėtume jums padėti?“ Ir taip ateis jums reikiama pagalba. Jūs tiesiog išsiskleisite. Tai lyg išskleisti sparnus, kaip daro paukščiai, ir tada jūs nusiimate. Bet jeigu neišsiskleidžiate, laikote Sahadža Jogą tik sau, tada tai neveikia. Žinau, kad jūs mane labai mylite, nes ir aš jus labai myliu, bet ar nemanote, kad ir su kitais reikėtų dalintis šia laime. Ir kiti turėtų tai gauti. Dabar pradėję kovą taip pat kovojame su tais žmonėmis, kurie yra labai sudėtingi: mano brolis, mano brolio sūnus... Tik nesiartinkite prie „mano“, eikite šalin. „Mano“ yra sudėtingiausias dalykas. Matot, savo šeimoje aš nejudinu jų, nes vos prisiartinus prie jų „mano“, jie užlips ant sprando, arba užlips ant sprando Sahadža jogams ar kam kitam. Taigi nesakykite, kad tai mano sesuo, mano vyro sesuo – nieko panašaus.

Jūs turite žiūrėti aukščiau to, ir kuo aukščiau, tuo geriau. Aiškiai matyti, mes taip sunkiai dirbome Maharaštroje, supratau, tai beviltiška vieta. Maharaštroje yra keletas Sahadža jogų, tie, kurie yra, ne itin geri. O Delio Sahadža jogai čia Madrase ir Bangalore, kokie nuostabūs Sahadža jogai čia. Tiek daug padarė. Taigi esantys arti jūsų negali matyti jūsų didybės. Kaip ir jūs, būdami arti kalno, nematote jo didybės, reikia būti toli, kad pamatytumėte. Taip pat, jeigu norite padaryti kažką žmogui, nesistenkite būti su juo susiję jokiais ryšiais. Koks nors nepažįstamas. Geriau jums tokiais žmonėmis sekti, jie išlaikys jūsų dėmesį tvirtą, visiškai.

O žmonės, kuriuos pažįstate, sukels jums problemų. Šiuo metu yra daug sunkumų skleisti Sahadža Jogą, bet anksčiau buvo dar daugiau, pamažu viskas rimsta. Natūraliai, daug geriau negu Tomo laikais, nes jis turėjo slėpti savo traktatus, kad apsaugotų. Jis manė, kad ateis prisikėlimo metas, kai visi traktatai bus atskleisti. Įsivaizduokite, tik prieš 48 metus, maždaug prieš 53 ar 50 metų juos atrado. Anksčiau niekas jų nerado. Jis turėjo juos paslėpti. Bet dabar mes nebesislepiame. Dabar rodomės ir turime žinoti, turime atleisti. Nes tai yra atvira vieta, kur visi gali ateiti.

Taigi visokių žmonių ateina, susitinkant su žmonėmis, savaime suprantama, yra visokių priešingybių, bet tai nesvarbu. Viskas įveikiama, visų pirma dėl jūsų iniciatyvos, ir jūsų letargija turi būti įveikta. Tada viskas plėsis. Žinoma, jau dabar yra daugybė Sahadža jogų Rusijoje, turime daug tūkstančių. Manau, kiekvienoje vietoje galime turėti daug žmonių, puikūs metai, todėl spėjama, kad Sahadža Joga smarkiai išaugs šiais metais. Taigi šiandien yra pradžia, kurią pradedame. Tik norėjau pasakyti, kad jūs turite tą galią, savo siekiuose jūs turite Šakti. Prieš man atvykstant, jie sakė, kad šalta, liepiau nesirūpinti, aš nedariau bandano ar pan. Aš tik atvykau ir, kaip žinia, viskas susitvarkė, jūs sėdite apsivilkę kurtus. Kitu atveju sėdėtumėte apsivilkę trisluoksnius kostiumus ir drebėtumėte.

Štai kaip tai veikia. Bet jūs turite būti tam atsidavę. Dabar Surja [Saulė] bei Čandra [Mėnulis] ir visos žvaigždės, ir visas kosmosas turi daryti tik viena – žiūrėti, ar Sahadža Joga gerai skleidžiasi, ar gerai įsitvirtina, ar pasiekia tikslą. Kiekvienas elementas tai veikia. Viskas veikia, tai Paramčaitanja veikia aplink įvairiais būdais. Jūsų nereikia įtikinėti dėl manęs, žinau. Jūs turite įsitikinti, kad turite visas galias. Atvirai sakant, aš nieko iš tikrųjų nedarau. Jei būčiau visagalė, neturėčiau viso to, būčiau viską padariusi pati. Bet jūs turite tai padaryti − jūs mano kanalai.

Jūs esate Šakti kanalai. Bet darykite tai maloningai ir gražiai, kad malonintų. Kaip tas muzikantas vakar – jis tiesiog norėjo jus pralinksminti. Norėjo groti. Netgi jis tuo mėgavosi. Taip ir mes turėtume daryti. Man nereikia jums sakyti. Esu tikra, visur, kur veikiate, kiekvienam žmogui, kurį sutinkate, galite pradėti kalbėti apie Sahadža Jogą, papasakoti jiems. Ir tai veikia. Tai veikia.

Dar daugiau, paskui jus visų dievybių galia ir Sahadža Joga greitai lekia, tai Paramčaitanja. Jau ateina Sahadža jogai, gerai, tegu nevalgo savo maisto, baigta, suorganizuokite. Viskas nuostabiai atlikta. Pažvelkite į pasirengimą, turiu omeny, maniau, kad yra keletas žmonių, apie 20 Sahadža jogų Madrase, ar galite patikėti, toks pasirengimas. Kaip visa tai veikia. Kokie rezultatai, tikrai nuostabu. Taigi tikėkite savimi, tikėkite visais jums padedančiais, nesinervinkite ir eikite pirmyn. Nes Šakti yra jumyse. Jūs turite galią. Turite visas galias, užtikrinu jus, turite visas galias.

Paprašykite ir gausite. Kad ir ko prašytumėte, gausite. Bet nedvejokite. Kaip sakiau anądien, kai maldavau sėstis į sostą ir dėjau karūną jums ant galvos. Taip pat sakiau, kad jūs malonūs, bet vis dar bėgate ir netikite manimi, ta baimės pusė − „Aš malonus, iš tikrųjų kaip taip gali būti?“ Tai ne būdas. Tikėkite savimi. Labai džiaugiuosi, kad jūs visi čia atėjote. Stengiamės daryti viską, kas įmanoma, kad jaustumėtės patogiai, suteikti viską, ko reikia. Aišku, jūs esate tik dvasios ir stengiatės rasti savo dvasios komfortą. Žinau, kad jūs labai prisitaikote.

Visi stebisi, kaip žmonės iš Vakarų, kurie tiki tik materializmu, priima Sahadža Jogą − jie stebisi. Bet jūs esate labai malonūs žmonės, manau, labai ypatingi tie, kurie atėjo į Sahadža Jogą. Ir dėl Dievo malonės jūs būsite tas Sahadža Jogos pagrindas, didis Sahadža Jogos rūmas, kupinas meilės ir tikėjimo, Šakti ir meilės. Šiandien mes šlovinsime Šakti − labai reikalinga – Šakti, kuri sunaikino visus demonus, visus rakšasus. Štai ką jūs garbinsite šiandien − Šakti jūsų viduje ir išorėje. Tai jūsų troškimas, kuris išsipildys. Taigi šiandien mes garbinsime pačią Šakti − Mahakali. Telaimina jus Dievas. Taigi šiandien visų pirma plausime Pėdas tuo metu sakydami vieną Atharva Širša, o tada galime sakyti tūkstantį vardų, kurie labai paprastai sudėti Noidos žmonių, juos jūs galite dainuoti. Štai taip mes galime šlovinti Šakti.