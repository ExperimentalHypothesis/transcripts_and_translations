Talk of the Evening Eve of Diwali. Noida (India), 10 November 2007.

Честита Дивали! 

Желая на всички ви много щастлива Дивали. Видяхте различни танци, та от тях разберете едно нещо - че каквото е написано или казано, е едно и също. Най-великото нещо, което е казано, е, че Параматма е Един. Има инкарнации в различни форми, аватари, но Параматма е един. Няма спорове между инкарнациите, които дойдоха на този свят да разрушат злото и да убият лошите хора; и това се случва. Навсякъде виждам, че тези зли хора биват разкрити и сега също е ваше задължение да гледате всички тези, които са зли, които работят против Параматма и са готови да направят какво ли не за пари, всички те да отидат в ада. Не знаете колко видове ад има. Мястото, където седите сега, е много далече от ада. Няма никаква връзка с ада. Но стоейки тук, ако правите нещо адхармично, ако вършите грешни неща, то и вие можете да отидете в ада. 

Има много видове ад, а пътят към него е добре подготвен. Защото онези, които са тръгнали натам, дори не знаят къде отиват. А тези, които остават настрана, отиват в рая. Никой на тази земна обител не знае, че може да отиде в ада. Вършейки грешни дела, ще пропаднем в ада. Самото значение на Дивали е, че както лампите навън са запалени, така тръбва да светите и вие - да бъдете просветлени. Вижте, в този мрачен свят вие сте светлините, вие сте светилниците и трябва да давате светлина. Но ако вътрешно не сте просветлени достатъчно, тогава как ще раздавате светлина? Осъзнайте го. Така че преди всичко вие Сахаджа йогите би трябвало добре да сте просветлени вътрешно и може би дори само заради тази цел сме дошли на този свят. 

До преди Исус Христос никой даже не бе говорил за това. Той дойде в Агнйа чакра и показа, че няма изобщо никакво его. Беше синът на Всемогъщия, но пак нямаше его. Хората, които дойдоха преди Него, разкриха част, но Христос само искаше нашата Агнйа чакра да бъде пречистена. А Агнйа чакра изглежда твърде блокирала тук в Делхи. Каква е причината за това? Англичаните живяха тук преди и ни научиха да бъдем егоисти. Това е доста явно в говора и държанието ви. Това сме го виждали и когато страната ни не беше свободна, но сега сте освободени. Сега сме независими. 

А какво е сватантра? Познай сва – себе си - и този, който има сва, себепознание, такъв човек има познание за тантра, инструмента на сва, на себе си. Чрез Сахаджа Йога сте опознали себе си и знаете, че сте тантра инструмент и че е нужно да следвате пътя на Сватантра, на Себепознанието. Може да се види, че в Делхи е имало голямо развитие. Извън Делхи също е имало голямо развитие. Всички вие знаете какъв е проблемът с хората там, няма нужда да ви казвам. Но сега сте независими, така че трябва да гледате да нямате тези проблеми. Първият проблем е, че вашата Агнйа е блокирана. Христос беше разпънат на кръст и убит, но ние все още не сме се поучили от това. Напротив, хората от християнските страни са особено егоистични и те също са ни повлияли. 

Но най-лошото нещо тук е, че все още не се признаваме един друг. Навсякъде има борби и спорове. Продължаваме да се караме, няма чистота на ума. Преди всичко всички ние би трябвало да пречистим ума си. Със Сахаджа Йога всичко е възможно и тя може да изведе хората до големи висоти. За никого няма нужда да ходи и да седи в Хималаите. Можете да го направите в самия център на Делхи. Но ако се огледате, навсякъде ще видите егоистични хора, чиято Агнйа чакра е блокирала много сериозно. Така че е много трудно. Сега Бог изпрати нещо ново и това е ракът. 

Ако хванете рак и вашата Агнйа не е чиста, то той не може да бъде излекуван и тогава ще се случи голяма трагедия. Така че човек, който има рак, би трябвало да се захване със Сахаджа Йога и да изчисти егото от себе си. Където и да е, хората от правителството са много егоистични. Ние имаме толкова много правителствени служители тук и всички те си имат достатъчно его. Хората пък, които идват отвън, имат още повече, а на всичкото отгоре всички пият спиртни напитки. Просто анализирайте, те наричат себе си християни, а всички пият. Пиейки спиртни напитки, вие вървите срещу себе си. Не се подчинявате на вашата Агнйа чакра. Не й се подчинявате. Човек, чиято Агнйа чакра е чиста, не може да пие спиртни напитки, не може никога да пие. 

Накъдето и да погледнете, хората пият спиртни напитки и няма начин да се откажат от това. Защото щом открият, че не могат да го откажат, пак се напиват заради това. Така че зависимостите от какъвто и да е вид ни заробват, независимо какви са. Тук например има зависимост към паан (къс листа от бетел), но хората му добавят и тютюн. Бог ви е създал с толкова много обич и ви е дал живот в тази страна, така че да можете да станете уникални спрямо останалия свят. Хората могат да са такива. Индийците са такива. Но напоследък откривам, че има няколко сериозни заболявания. Хората ядат пари вместо храна. Пътищата, по които дойдохме сега, по-рано ги нямаше, но за Мен е болезнено да видя, че те са в толкова лошо състояние, та никой не може да каже, че са нови. 

Само индийците могат да направят подобно нещо. Не съм виждала никъде по света толкова безсрамни хора, които да вършат подобни неща. А няма нужда да бъде така. Тук по всяко време всеки, който има власт, може да го направи. Най-вече днес трябва да вземем решение, че трябва да изчистим нашата Агнйа. Най-големият проблем за Агнйа е, че се мислим за много по-висши. И започваме да си мислим, че можем да управляваме целия свят и че можем да поправим целия свят. Щом самите вие не сте се поправили, как можете да поправите света? Трябва да сте виждали мнозина, които се мислят за велики, а правят много грешни неща. В тази страна хората вземат много пари. 

Кажете Ми как Бог ще ни прости за това? Най-големите грехове са кражбата и корупцията. Човек, който върши тези грехове, каквото и да опитва - може да прави пуджи, да пее мантри, да чете намаз, да призовава Аллах - по никакъв начин няма да спечели. Така че днес, на Нова година за вас, Аз пожелавам на всички ви и искам всички вие да вземете решение: „От днес нататък няма да лъжа, никога няма да лъжа”. Индийците са известни по цял свят като лъжци. Не знам как, но страната ни носи клеймото на непочтеността. Големи светци, пророци са се раждали тук, където са се родили толкова много суфи. Как може хората да лъжат на подобно място? Така че днес трябва да обещаете, че никога вече няма да лъжете, каквито и да са последствията. За целта трябва да имате кураж. 

Сега вече сте реализирани, какъв кураж повече ви е нужен? Така че няма да лъжете изобщо. Само когато станете такива, хората ще са в състояние да вярват, че вие сте наистина хора, които говорят истината. Така че Сахаджа йогите трябва да казват истината. Каквото и да работите, с каквото и да се занимавате – може да сте инженер, прокарващ пътища; или доктор, лекуващ всички. Ако въпреки всичко това лъжете, тогава за вас ще има ад. Защото сега вече сте трансформирани. Сега сте Реализирани. Така че когато реализирани хора лъжат, не могат изобщо да имат изгода от това. Когато ходя в чужбина и често чувам хората да казват, че хората в нашата страна са измамници, лъжци и корумпирани, Ми е много тъжно. 

Днес е много благоприятен ден за вас. Нека днес вземем решение никога да не лъжем, каквото и да става. Аз самата съм жена, и съм индийка. Никога не съм казвала и една лъжа. Говоренето на лъжи би било загуба за вас, вие ще загубите, вършейки нередни неща. Правейки го, може и да изкарвате повече или да мамите повече, но няма да може да идете в рая, а в ада. Много е важно да знаете едно нещо - че ние имаме много лоша репутация в останалия свят. Защо е тази лоша репутация? Защото сме такива хора! Когато разберете, че някой е лъжец и е от някаква организация, направете запитване за това. 

Например, ако е прокаран път, който не е достатъчно добър, тогава направете запитване каква сума е похарчена за настилката и какво е направено. Парите, които са изкарали от този път, ще бъдат използавни само за пиене и спиртни напитки, които са наши врагове! Защо искате да помагате? Много „заможни” хора сте. Виждала съм много страни, където хората са бедни, но са много честни. Така че честността би трябвало да е най-главното качество във вас. Днес вземете това решение: „От тук нататък няма да бъдем никога нечестни. И няма да стоим в компанията на непочтени хора, а ако някой не е почтен, че го разкрием”. Сега някои ще кажат: „Майко, в полицията също са такива, а и в другите институции също са такива”. Но вие сте Сахаджа йоги. 

Тези, които са Сахаджа йоги, не са с нищо по-малко от полицай или човек на властта. Те всички са много силни. Но силите са на Истината. Трябва да има истинност и Ми е много приятно, че толкова Сахаджа йоги са честни, но все още се нуждаем от повече честни Сахаджа йоги. Истинност трябва да има, иначе вашата Агнйа чакра няма да се изчисти. В Агнйа обитава егото. Когато човек стане егоист, тогава допуска всякакви грешки, критикува, наранява, става корумпиран; всички подобни хора ще отидат в ада. Искам да ви кажа много ясно, че не бива да се захващате с корупция не сте примрели, че да стигате до такава крайност. Какво сте направили, печелейки повече пари? Какво правите? 

Трябва да сте светнали повече лампи, да издържате още няколко жени, какво повече от това? Та какво ще бъде вашето положение, когато отидете в ада? Обсъждам всичко това на този ден, защото Дивали се е празнувала по повод събирането на Ситаджи с Рама. Не можем да бъдем повече роби, щом сме прегърнали целомъдрието. Ние сме роби на самите себе си, а не роби на другите. Не бива да лъжем поради каквато и да е причина. Аз съм живяла дълго време в Делхи и съм доста изненадана колко много се лъже тук. Изобщо не се страхуват да лъжат. Лъжейки открито, хората може и да имат полза, може да изкарат повече пари, но не знаят, че няма да отидат в рая. Аз искам Сахаджа йогите да обещаят, че нито ще лъжат, нито ще подкрепят хората, които лъжат. 

Хората казват, че страната ни е много корумпирана. Да, Аз съм била в доста отдалечени места и съм видяла, че руснаците са сред най-добрите хора. Те са почти като Сахаджа йоги и там има много Сахаджа йоги. Тази година не успях да отида в Русия, но следващата определено ще отида. Това означава, че не сме били в състояние да въведем добре демокрацията, при това би трябвало да сме комунисти. Там няма случаи на кражби, няма лъжи и всички се обичат. Те много Ме уважават. Трябва да разберем къде ще стигнем. В името на печеленето на повече пари, до къде ще стигнем? Какво ще получим? 

Така че честността трябва да бъде най-главното качество във вас. Вашата непочтеност ще създаде проблеми за хората ви. Хората говорят, че индийците не са честни. Аз се срамувам да го чуя. Толкова много велики светци са се родили тук, колко много велики пророци са живели тук, но тукашните хора са големи крадци, а крадат и критикуват; вашата Агнйа е изплашена от всичко това още от самото начало. Хората искат да правят големи пари; накрая всички тези богаташи ще отидат в ада. Днес на Дивали бих искала да ви кажа на всички, че значението на Дивали е, че адът е пълен с мрак, а всички вие сте просветлени. От вас се очаква да се борите навсякъде, където има мрак, и да им кажете, че вършат погрешни неща. Правейки го, страната ни ще се подобри и вие трябва да го сторите. Ние изпълнявахме пуджи и ритуали, но Шакти (Божествената сила), която е вътре в нас, е тук, за да се противопостави на всичко неистинно. 

Мнозина не знаят, че правенето на пари е болест. Те ще отидат направо в ада. Казвам ви всичко това, защото никой преди не го е казвал така. На деня на Дивали, Аз ви казвам, че ще запалим светилниците и ще празнуваме радостта в нашите сърца. Така можем да видим що за човек е някой, дали е човек, който краде. Но пък сега мога да видя хора, които се бият едни с други. Караниците между хиндуисти и мюсюлмани вече свършиха, но започнаха битки с другите. Това е второто нещо – ние сме също свадливи. Поне в другите страни няма толкова много религии, както у нас. Така че винаги щом имаме шанс, започваме да се бием, битките са приоритет. 

Разправиите между съпруг и съпруга и после с техните деца, а ако има и още някой с тях, и с него ще се карат. Какво е Сахаджа Йога? Сахаджа Йога е любов и само любов. Събудете силата на любовта, която е вътре в нас. Днес е много благоприятен ден и ние трябва да запалим светилниците в нашите сърца и да вземем решение, че по-скоро ще умрем, но няма да лъжем. Имахме велики личности тук, но все още индийците са с лоша слава по целия свят, понеже са много непочтени. Въпреки че Аз никога не съм виждала подобен човек, винаги щом го чуя, много се натъжавам. Индия е толкова свято място, където са се раждали толкова много светци, както никъде другаде по света. Суфите родени тук, които станаха толкова велики, всички те са родени в Индия. Толкова много светци не са се раждали никъде другаде по света. 

Неколцина може да се родили другаде, но родените в Индия бяха много велики светци, а след това всичко, на което учеха, беше изоставено. Станахме забележителни крадци. Всеки, който върши кражба, никога не може да отиде в рая. Ще трябва да прекарате хиляда пъти повече време в ада, отколкото сте живели тук. Днес говоря за ада, защото адът значи мрак, а ние виждаме пелената на мрака навсякъде - тази на ада. Сега след като светлината е запалена във вас, вижте кои са в ада. Подкрепете правителството, разкривайки непочтените. Може да сте на малък или голям пост, но въпреки това трябва да разкриете този, който е крадец и корумпиран. Хванете крадците, хванете непочтените. Сега получихте силите, но за какво са ви? 

Сега сте пробудени, но за какво? Вие получихте просветление. Вижте себе си в светлината му. В тъмнината не сте виждали нищо, но сега вижте в светлината си какви сте и какво ще постигнете, говорейки лъжи. Ние сме семейство, никога не лъжем – никога – дори не можем да лъжем. Винаги когато се появи ситуация да излъжете, не забравяйте, че имате силите, че сте светлините. Вижте, вие сте светлината в този мрак и дръжте светлините запалени. Ние трябва да сложим край на този мрак. Имаме лоша репутация заради непочтенността ни. Няма друга толкова велика страна като нашата, и затова е много тъжно да знаем, че хората навън не са ни разбрали. 

Не е известно какво постигат тези хора чрез непочтенността си. Това, което ще получат, ще е ужасно! Нито един няма да бъде пощаден! Всеки, който е непочтен, ще бъде хванат и са направени приготовления за това. Вие получихте Реализация, защото не сте непочтени, вие обичате истинността и я уважавате. Аз искам всички вие да отстоявате истината. Хората, които хвърлят вехтории в река Джамуна, са глупаци. Джамунаджи отива право в ада. Но вие ще бъдете спасени от този ад. Вие сте реализирани души. 

Човек, който е просветлен, никога не пропада. Но ако вие наистина искате да установите напълно Сахаджа Йога във вас, тогава най-вече трябва да решите никога да не бъдете непочтени по какъвто и да е начин. Печеленето на пари е единствената работа, останала на този свят! Какво става с нея? Никой даже няма да си спомня за тези хора. Вие трябва да сте честни, ако изобщо обичате страната си. Иначе кой ще повярва в любовта на един лъжец?! Това е много трудна ситуация за вас, когато виждате, че вашият съсед е такъв човек, а си мислите, че вие също трябва да станете такива. Напротив, защо не помислите, че сте различни и защо съседът ви да не заприлича на вас. Най-напред трябва да обещаете, че никога няма да бъдете непочтени, нито ще подкрепяте каквито и да е непочтени хора. 

Не е известно, но процъфтяването на лъжците е проклятие за страната ни! Има много хора, които ще кажат поне десет лъжи от сутринта до вечерта, и пак няма да им стигне. Сега след като бедността ви изчезна, всичко е добре, имате за ядене и пиене и вече не сте просяци, тогава защо ви е да лъжете? На този ден вземете решение: няма да лъжете и ако някой е лъжец, няма да го подкрепяте, няма да установявате никакви връзки с него. Има много мир и радост в това нещо. Знайте, че лъжецът ще отиде в ада, а и вие също, ако го подкрепяте, ще го последвате. Бог ви е дал Реализация, бяхте просветлени отвътре. Вижте, в тази светлина ако има и други хора като вас, би трябвало да вземете решение, че никога няма да лъжете - „Нека ни отрежат главите, каквото и да е”. В това отношение индийците са много по-добри, знам, но когато чуя за тях навън, тогава се чувствам много натъжена. Начинът, по който пътищата са направени, това изобщо пътища ли са? 

Имам чувството, че сякаш се движим сред гората. Вие имате организация, така че когато видите подобно нещо, можете да се обадите и да направите запитване кой е правил този път. Защо го е направил така. Кой е изял парите. Всички Сахаджа йоги би трябвало да се обединят и да се опитат да изгонят този бхут от страната. Където и да отидем, хората казват: „Не вярвайте на индийците”. Колко е срамно това! Хората, на които би трябвало да се има най-голямо доверие, сме ние индийците. Имали сме толкова велики лидери, велики светци и велики души навсякъде тук, но не мислим за името и славата, която са имали, колко са ги уважавали хората. И те също ви уважават, но не поддържайте крадците. 

Ако знаете, че даден човек е крадец, тогава не ходете при него да се храните, така би станало трудно за крадците. Казвам ви: вие сте полицейските сили на Божественото и се опитайте да си набелязвате всички крадци, изпречващи се на пътя ви. Опитайте се насадите тази смелост също у децата си. Опитайте се да разбере нещо повече за нарушителите и лъжците. Тази наша страна беше пробудена от голям брой светци, а вие също сте светци. За вас няма нужда да говорите лъжи. Какво ще се случи ако се храните само веднъж на ден? Никой не е умрял ако не е ял един ден. Хората се пристрастяват към яденето и пиенето, а върхът е, че искат да пият спиртни напитки. Второ, пиейки спиртни напитки, едва можем да направим и крачка. 

Напротив, биваме разрушени. Не можем да живеем добре при зависимост от алкохола. Сега например в Америка възникна нов въпрос – когато детето навърши 16-годишна възраст, трябвало самò да си изкарва хляба. Това значи, че всички са слуги. Дават им се пари за каквато и да е работа – да мият коли. На 16 години им казват: „Хайде, господине, на 16 години си, излизай навън”. Виждала съм го навсякъде – горките деца, които са на 16 години и едва са ги навършили, къде ще отидат? Ами образованието? Едва на 16 са! А ги изхвърлят от дома им. 

Изхвърлени са и от бащата, и от майката. Колко дълго ще продължи това с американците? Просто вижте, те започват да се провалят. Купувайки си един или два самолета, никой не е станал велик. Къде сте вие? Какъв е капацитетът ви? Индия е такава страна, че може да служи на света, на целия свят. Но за целта би трябвало да има истинност в това. Къде е нуждата от лъжа, не мога да разбера! Повечето от богатите хора, би трябвало първо да разберат, че вие сте богати, да седнат и да не мислят повече за печелене. 

Не съм видял никой, който да е станал по-щастлив, печелейки повече. Вие сте Сахаджа йоги и имате светлината във вас. Вие можете да видите пътя си в тази светлина и пътят е на истината. Може да сте мюсюлмани, хиндуисти или може би християни – няма разлика. Всички вие сте човешки същества. И ако човешките същества нямат честност в себе си, те са непочтени. Никой няма да ги познава. Има живот отвъд този също, какъв ще бъде той? Има много ползи от това да си честен. Най-голямата е, че имате благословиите на Бог с вас. 

Имате такива благословии, че ще се изнанадате да разберете. Без никакви усилия всичките ви неща се нареждат. Но сега в Индия, независимо от положението на хората – може да имат, може и да нямат – но всички тичат подир парите. Все още има много бедни хора, но и за тях днес би трявало да има празненства за Дивали. Те също трябва да са щастливи. Ние живеем в същата страна. Но ние мамим себе си. Много сме хитри. Но така ставаме егоисти отвътре. А ставайки егоисти, никой не може да ви спаси по никакъв начин. 

Под влиянието на вашето его, може да хванете рак. Тогава не можете да се спасите. Ако имате рак във вас, не можете да се спасите. Аз също не мога да ви спася. Казвам ви фактите. Първо изгорете вашето его в огъня. Ако имате его, то би трявало да се срамувате от него. За какво имате его? В нашата страна е за всичко. Ако някой е завършил бизнес администрация, получава его, а ако е направил още нещо, егото му става двойно. 

Ако някой е постигнал нещо, ако стане инженер или лекар, то става егоист. Когато Агнйа чакра блокира, къде ще ви отведе директно? До ада, а адът е много ужасно място. Бог ви е дал интелигентност, а сега получихте и вашата Реализация. Но ако и след това искате да отидете в ада, можете да го направите. До днес никой не е говорил за това. Днес е благоприятен ден, защото на този ден са се случили много неща. Ситаджи се върна през периода на Рамчандраджи. Каквито и велики дела да бяха извършени през периода на Кришнаджи, те бяха сторени от реализирани души. Така че първото нещо, което трябва да обещаете със сигурност, е, че няма да вършите непочтени дела и че в същото време ако видите, че някой го прави, тогава ще го разкриете. 

Но Аз виждам, че в тази страна белите се бият с черните, останалите с бият с други. Те искат Индия като държава да се разцепи, което изобщо няма да бъде от полза. Как може да е от полза, когато вие сте честни и когато сте с добър характер! Каквото и да сме научили от англичаните, то не заслужава да бъде учено от тях. Всички те сега са в много лошо положение. Но ние трябва да спасим нашата собствена страна и целия свят. Това е голяма отговорност; беше ви дадена Реализация, бяхте просветлени; ако все пак искате да паднете в трапа, тогава какво може да се направи? Всеки един би трябвало да се присъедини и да опита. Аз искам Сахаджа йогите да създадат комитет и ако се сблъскате с някой крадец, то би трябвало това да се сведе до знанието на комитета и тогава да се види какво прави комитетът. По този начин ще придобиете известност и ще постигнете много високо положение. 

Така че първото нещо е да не бъдете нито непочтени, нито да оставяте другите да бъдат непочтени. Това е много важно. Нашата страна беше опетнена. Ако млякото е подправено, тогава и маслото е подправено. Където и да погледнете, хората ни се смеят. Никой не го вярва, но всъщност най-добрите хора са в Индия. Броят на хората, които получиха Реализация тук, е по-голям от където и да е другаде по света. Те не са спечелили нито една добродетел. Така че е по-добре да печелите достойнства, отколкото пари. Вижте хората, които са много бедни. 

Така че днешният ден е много благоприятен, а също и много радостен. Защо радостен? Защото днес получихме рая и искаме да стоим само в рая. Но страхливците не могат да влязат в рая. Не е нужно да се страхувате. Ако вземете няколко рупии повече или по малко, какво чак пък бедствие ще се стовари върху вас? Всички забогатяха. Наблюдавам го. Идвах тук през последните 17-18 години. Станахте по-богати от преди. 

Положението е по-добро от преди. Но от сутрин до вечер има нечестност, непочтеност, безчестие. Така че пътят беше проправен. Но днес просто обещайте: „Няма да бъдем непочтени и ако някой е, ние всички заедно ще се противопоставим”. Защо ви е дадена Сахаджа Йога? Защо ви е дадена Реализация? За да можете да давате светлина; ако нямате светлина от вътре, тогава как можете да разпръсквате светлина навън? А с тази светлина виждате, че помагате на непочтените. Нищо няма да се случи ако печелите малко повече или по-малко. Ако сте честни, тогава Бог ще ви помага! 

Защо толкова много хора умират в нашата страна? Никъде другаде не умират толкова много хора. Причината е, че те трябва да отидат в ада. Така че трябва да знаете, че ако не сте почтени, тогава първата ви стъпка към ада вече е направена, а втората - да говорите лъжи - няма да е необходима. Казвайте истината. Човекът, говорещ истината, ще е уникална личност. Ако е Сахаджа йоги, би било най-доброто. Както хората си спомнят за суфите, по същия начин ще си спомнят за вас. Не трябва да правите нищо. Просто хванете онези, които са непочтени – това е особено важно. 

Тук хората се борят да спрат хвърлянето на буклук в Джамунаджи – това трябва също да се каже. Била съм в толкова много страни, никой не хвърля отпадъци в реката. Защо сте толкова мързеливи? Толкова много услуги има тук. Може да предадете отпадъците на общината. Складирайте ги някъде. Но ако самите вие хвърляте отпадъци, тогава какво може да се направи? Днес всички решете в ума си и вземете решение – днес е много благоприятен ден, много благоприятен – че няма да вършите нищо непочтено, нито ще вярвате на непочтеността. Виждала съм хора, които не са нечестни и не ходят в къщата на непочтени хора. Нямат нищо общо с подобни хора, защото са загрижени не само за собственото си благополучие, но и за благото на цялата страна. 

Вие сте Сахаджа йоги, така че трябва да обещаете, че няма да вършите нищо непочтено. Просто разпознайте човека, който е непочтен, и кажете на вътрешното си Себе, че този човек е непочтен. А Сажаджа йогите, ако дори са само дванадесет и се съберат, и ако разберат, че даден човек е непочтен, тогава Божественото ще бъде при тях за подкрепа. Тази страна няма да спечели от няколко богаташи, а определено ще има полза от честни хора. Най-голямото позорно петно, което ни лепнаха, е, че сме непочтени. Тези, които са Сахаджа йоги, никога не могат да са непочтени. Всички ние трябва да сме обединени, оставяйки настрана всички караници и предположения, че сме честни. Имиджът на Индия е сериозно очернен, следователно тържествено обещайте днес, че отсега нататък няма да бъдете непочтени и ако има някакви непочтени хора, всички вие ще ги смъмрите. На следващия ден няма да могат да спят спокойно. А това се разрастна толкова много. 

Аз съм потресена от нивото на безчестие, от липсата на почтеност в каквото и да е, нечестност във всичко. Преди подобни хора биваха отхвърляни и за по-маловажни въпроси, а те се страняха и за по-незначителни неща. Но страната ни беше толкова почтена, имаше толкова хубави качества. Забравихте ли сте ги? Къде отидоха? Мога да видя непочтеност навсякъде, нечестност на всяка крачка. Ние трябва да научим децата да не бъдат нечестни. Да, ако умират от глад, трябва да се намери също някакво решение, но само ако са честни. Ако не сте честни, тогава никой не може да ви помогне, нито дори Бог. Такъв човек ще хване всички болести на света. 

Има много подобни традиции у нас – ще пие спиртни напитки, ще пие вино. Кажете Ми, дошли сте тук, за да станете глупаци ли? И не бъдете приятели на никой, който го прави. Не му помагайте. Виждала съм хора, които ходят в домовете на хора, които пият спиртни напитки, а после сами започват да пият. Но когато знаете, че даден човек има такъв характер, когато знаете, че той е непочтен, тогава спрете да ходите да се храните при него. Нямайте нищо общо с него. Ние трябва да работим за благосъстоянието на нашата страна, защото Бог ни е дал светлина. Вижте чрез тази светлина. Неговата сила е страхотна. 

Ако го решите, за тези, които са непочтени към нацията, ще се погрижи Бог – тогава дори само това е достатъчно. Но вие си правите оглушки. Не сте в състояние да разберете. Такъв човек никога не може да направи добро, нито пък може да даде. Не мога да разбера как живеят така безсрамно. Ето защо днешното послание е, че трябва тържествено да обещаете, че не по никакъв начин няма да бъдете нечестни и че ако някой е нечестен, то няма да го подкрепяте. Това е достатъчно. Много повече реализирани души ще дойдат в нашата страна. Но кой би желал да дойде в такава нечестна страна? Днешното единствено послание е, че вие имате светлина и ако следвате тази светлина, тя ще ви дава сила. 

Можете да правите каквото поискате. Вижте, ние постигнахме нашата Сватантра. Сватантра е механизмът за разбиране на самите себе си. Сега Аз искам да се родят много реализирани души, така научете се, че днес е много велик ден, обещайте днес тържествено, че нито вие ще бъдете непочтени, нито ще подкрепяте непочтените. Нито ще се страхувате от тях; Бог изобщо не е с тях. Бог е с вас. Ако сте добри, тогава Бог е с вас. Всички хора са се родили точно тук, в земята на Индия, не заради битките, не за да се избиват – големи глупци! Ние се бием, умираме, няма полза от тези битки. Кажете на хората: „О, защо се биете? 

Какво искате? В крайна сметка имате хубави неща за ядене и за пиене, какво повече искате? Но в днешно време най-вече преобладава желанието да имаме еди-какви си дрехи, еди-каква си къща, а ги нямаме, но с тях само ще отидем в ада. Едно време имаше много суфи и всички вие сте суфи като тях, защото всички вие сте пречистени. Сега всички вие пишете поемата на честността. Тази нечестност трябваше да тръгне – това първо, а второ – има много въпроси, които се нуждаят от оправени. Но вижте, най-вече не вършете нечестности. Никой в Индия не е толкова беден, че да прибягва до непочтеност. Казвам, че страната ни е очернена. Тя се нуждае от изчистване. 

Вие сте Сахаджа йоги и можете да го направите. Вие имате светлина, с тази светлина можете да разпространявате светлината навсякъде и да давате кураж на всички, това е хубаво. Особено тези от вас, които са млади, които са приятели, трябва да помислите какви само честни постъпки можете да извършите. Сега някои заговориха: „Не хвърляйте боклук в Джамунаджи”. Това е хубаво, но не е толкова важно. Онова, което е важно, е да се отървете от непочтеността. Ето защо днешният ден навсякъде е считан за благоприятен. Навсякъде са запалени лампи. Ако въпреки всичко това, ние не можем да го направим, каква е ползата от Сахаджа Йога? Най-големият брой Сахаджа йоги е в Индия. 

После идва Русия. Руснаците са много любезни. Не вършат никакви кражби. Не знам защо. Може би ако комунизмът дойде в Индия, тогава може и да станем като тях, но това не е толкова важно. Ако някой върши нещо по принуда, то не е добре. Решете, че самите ние трябва да бъдем могъщи. Днес решете - много благоприятен ден е днес – че нито вие ще бъдете непочтени, нито ще оставите другите да бъдат непочтени. Тогава страната ви ще просперира много. Виждала съм какви са другите страни и какви са хората им – всички са безполезни. 

Но хората в нашата страна все още имат наклонност към религията/дхарма. Вярата ще умре в нашата страна, ако тези непочтени хора станат прекалено силни. Единственото послание е, че нито ние ще бъдем непочтени, нито ще позволяваме на другите да го правят. Но хората тук са много толерантни в това отношение. Те толерират, това е най-голямата им грешка. Щом сте получили светлината, защо се плашите? Каква е нуждата да се страхувате? Ето защо днес Аз настоявам да бъдете смели и сега беше постигнато един вид освобождение. Вие ще постигнете сватантра, тази тантра (механизъм) на сва, на Себето. Постигнахте я. Но я използвайте. 

Днес толкова много от вас се събрахте тук. Никога не съм виждала толкова много от вас в Делхи. Така че днес всички вие решете в себе си, че няма да вярвате на никакви непочтени хора, иначи всички дяволи ще се родят поради тази причина - ако имаме нещо в нас, което ги кара да мислят, че ще им повярваме. Индийците никога не би трябвало да им вярват, а реализираните души изобщо. Навсякъде страната ни е силно оклеветена, което не е истина. В Индия има много честни хора, много, а тази клевета не отговаря на истината. Виждала съм хора да се бият за земя – „тази земя си е наша, а онази – ваша”. Каквото и да имате, то е свараджа – царството на Себето – собственото царство. Вие ще имате свое собствено царство, когато станете сватантра в истинския смисъл. Няма нужда се страхувате от никого, няма нужда да казвате на някого. 

Изненадана съм да видя толкова много хора. Никога не съм виждала толкова много в Делхи. Така че Моята единствена молба към вас на този благоприятен ден е да решите, че никога няма да бъдете непочтени, дори ако трябва да умрете. Страната ни се е развалила през последните десет години. Сахаджа йогите сте толкова много. От какво се страхувате? От какво се плашите? Божественото е тук зад всеки един. Когато суфите узнаха, че Божественото е с тях, те се отърсиха от всичко нежелано на този свят. Не всички от тях, малцина го сториха. 

Но всички вие трябва да го направите. Посланието за днес е, че самите вие никога не бива да крадете, нито да подкрепяте крадци. Но виждам хора, които се бият за все повече и повече неща, бият се по кастови и религиозни въпроси. Тук сте да спасите страната или да се удавите? Вие имате огромна отговорност. Родени сте в Кали юга. Тази Кали юга трябва да бъде променена и ето защо толкова хиляди от вас са реализирани. Толкова много хора никога не са били реализирани никъде по света. Ето защо Аз настоявам отново и отново винаги да държите на Истината и Аз винаги ще бъда с вас. Бог също е с вас. 

Така че молбата към вас е твърдо да решите вътре в себе си, че няма да позволявате никакви кражби, грабежи и че когато и да ги откриете, ще се борите с тях. Но хората изглежда са пияни или какво? Какво са постигнали чрез тази светлина? Смелост. Борете се смело. Каквото е грешно, би трябвало да се премахне от страната. Много петнящо е, все още има много въпроси, но най-важният е, че ако няма честност, тогава как Бог ще ви помага? Печеленото на пари не върши работа на Бог. Но получавайки вашата вяра върши, а това сте го постигнали. Няма толкова много Сахаджа йоги по света и после Сахаджа йогите не вършат подобни дела. 

Но Аз ви казвам всичко това, защото атмосферата тук е много лоша и индийците навсякъде имаме толква лошо име. Вие имате всичко за ядене и пиене, дрехи за обличане; какво друго искате? Гледате филми, за това имате достатъчно пари. Но пристрастяването към парите, което е тук, би трябвало да се преодолее. Имам пълна вяра, че ще се вслушате в Моите думи. Така че трябва да дадете обет, че няма да бъдете непочтени и че ще се противопоставяте на хората, които са нечестни. Разберете, че най-великото нещо, от което страната ни се нуждае днес, е честността. Няма нищо по-велико от това. Честността е вашата майка. Какво толкова ако имате една риза вместо десет? 

Кажете и на жените същото нещо. Ще се случи. Ще се получи. Днешната реч е малко различна, тя е уникална и е много мило от ваша страна, че всички вие я харесахте. Благодаря ви. 