3 marca 1996
Mahashivaratri Pudźa
Bundilla Scout Camp, Sydney (Australia)
Mahashivaratri Puja, Motywujcie swoją uwagę, 03.03.1996, Bundilla Scout Camp, Sydney (Australia)

Dzisiaj zrobimy Puję do Shri Shivy. Jak wiecie Shri Shiva jest odbiciem Sadashivy w nas. Mówiłam już o tym odbiciu. Sadashiva jest Bogiem Wszechmogącym, tym, który widzi grę Adi Shakti. Ale On jest Ojcem, który obserwuje każde ze Swojego Stworzenia lub Jej Stworzenia. Jego wsparcie dla Adi Shakti jest całkowicie, w pełni wzmacniające. W Jego umyśle nie ma wątpliwości co do zdolności Adi Shakti. Ale kiedy On odkryje, że w grze Adi Shakti ludzie ze świata jako takiego, próbują przeszkadzać Jej, albo niszczyć Jej pracę, wtedy On wpada w swój gniewny nastrój i niszczy wszystkich takich ludzi, i On może zniszczyć cały świat. Z jednej strony On jest gniewny, bez wątpienia, z drugiej strony jest oceanem współczucia i radości. Właśnie dlatego, kiedy On odzwierciedla się w nas, otrzymujemy naszą Samorealizację. Dostajemy światło naszego Ducha i wchodzimy do oceanu radości.

On jest także oceanem wiedzy. Zatem ci, którzy otrzymują Samorealizację, zdobywają wiedzę Boskości, która jest bardzo subtelna, przenikająca do każdego atomu i cząsteczki, potęga tej wiedzy istnieje w nich. Jego styl jest taki, że w Swoim współczuciu On wybacza nawet bardzo okrutnym rakshasom [demonom], jeśli poświęcą się Jemu, ponieważ Jego współczucie nie ma granic. A czasami ci sami ludzie, którzy są błogosławieni przez Niego, próbują niepokoić tych, którzy są oddani Adi Shakti. Ale to dzieje się tylko po to, aby stworzyć dramat, jakieś wydarzenie. Dopóki nie pojawi się dramat ludzie nie zrozumieją.

Musieliśmy mieć Ramayanę, musieliśmy mieć Mahabharatę, musieliśmy mieć Chrystusa ukrzyżowanego, musieliśmy mieć Mahometa torturowanego. Cały ten dramat miał miejsce, ponieważ bez wydarzeń ludzie nie pamiętają [tego]. Podobnie w życiu duchowym ludzi, oni widzieli wiele dramatów między błogosławieństwami Shivy i mocami Adi Shakti. Wraz z upływem czasu, w historii duchowości dokonano wielkiego odkrycia, że ludzie mogą uzyskać swoją Realizację zbiorowo, masowo.

Tysiące mogą uzyskać swoją Realizację. Teraz powinniśmy wiedzieć, czym jest ta Realizacja, którą otrzymaliśmy. Co ona oznacza i czym jest punkt kulminacyjny. Przede wszystkim muszę wam powiedzieć, że umysł, o którym mówimy i na nim polegamy - jest mitem. Nie ma nic takiego jak umysł. Mózg jest rzeczywistością, nie umysł. Umysł jest tworzony przez nas na skutek reagowania na zewnątrz, albo reagujemy na uwarunkowania albo na nasze ego. W ten sposób umysł powstaje jak bąbelki na oceanie rzeczywistości, ale to nie jest rzeczywistość. Z takim umysłem wiemy, że cokolwiek zdecydujemy, jest to bardzo ograniczone, iluzoryczne a czasami szokujące. Umysł zawsze porusza się liniowo, a ponieważ nie ma w nim rzeczywistości, odbija się i wraca jak bumerang.

Tak więc wszystkie przedsięwzięcia, wszystkie dotychczasowe projekcje, jakie mieliśmy wydają się wracać do nas. Czegokolwiek byśmy nie odkryli wraca do nas jako wielka niszczycielska siła lub bardzo wielki szok. Więc trzeba zdecydować co robić, jak skończyć z pułapką naszego umysłu. Rozwiązaniem jest Kundalini. Kiedy Ona jest obudzona, zabiera was - wraz z tym przebudzeniem - Ona prowadzi was poza umysł.

Pierwszą rzeczą jest wyjście poza umysł. Umysłem będziecie robić wiele rzeczy, ale to nie będzie satysfakcjonujące, to nie będzie rozwiązaniem, to wam nie pomoże. A kiedy zaczniemy zbytnio polegać na naszych umysłach, rozwiniemy wszelkiego rodzaju fizyczne, psychiczne i emocjonalne problemy. Teraz najnowszy jest stres. Stres, i mówi się, że nie ma wyjścia z tego stresu, ale w Sahaja Yodze znajdujemy rozwiązanie przekraczając ten umysł. On jest jak bariera dla naszego rozwoju.

Kiedy więc uzyskacie swoją Realizację, musicie zrozumieć, że wasza Kundalini zabrała waszą uwagę poza umysł. Teraz ta reakcja na zewnątrz przychodzi, ponieważ my ludzie mamy mózg podobny do pryzmatu, albo można powiedzieć czaszkę podobną do pryzmatu, a kiedy energia w nią wchodzi - wyjaśniłam to w moich książkach - rozwidla się lub można powiedzieć załamuje się, przez co nasza uwaga wychodzi na zewnątrz i reagujemy. Jeśli zbyt mocno reagujemy, te bąbelki tworzą straszliwy umysł, co może prowadzić do czegokolwiek. On usprawiedliwia sam siebie, dogadza waszemu ego.

Ego i uwarunkowanie, które tworzą ten umysł zaczynają używać tego umysłu w celu spełnienia wszystkich ich nagromadzonych pomysłów i myśli, które nie mają uzasadnienia, w których nie ma rzeczywistości. To jest tak, jakbyśmy zbudowali komputer, a w rezultacie stajemy się niewolnikami tego komputera. Zegarki robimy sami, a potem stajemy się niewolnikami zegarków. W ten sposób człowiek zostaje zdominowany i kiedy osoba, która ma bardzo silny umysł, decyduje się na niszczenie, tak jak zrobił to Hitler, używając idei, ona może kontynuować niszczenie, co ma bardzo dalekosiężny wpływ na naszą kulturę, na naszą duchowość. Teraz pierwszym krokiem jest stanie się świadomym bez myśli, kiedy przekraczacie swój umysł, wychodzicie poza swój umysł.

Umysł nie może na was wpływać. To jest pierwszy etap, który nazywamy "świadomością bez myśli". Drugi jest wtedy, kiedy zaczynacie widzieć działanie Paramachaitanyi, tej Wszechprzenikającej Mocy i zaczynacie stawać się świadomi tego, że jest dużo prawdy w tym, co mówi Shri Mataji. Że istnieje ta moc, która wypracowuje wiele spraw. Ona wypracowuje dla was w cudowny sposób wiele spraw. Ona daje wam błogosławieństwa, prowadzi was, pomaga wam na tak wiele sposobów. Daje wam dobre zdrowie, bogactwo a także bardzo dobrą społeczność, bardzo pięknych ludzi w kolektywie. Wszystko to, możecie wyraźnie zobaczyć, dzieje się tutaj. Teraz to wydarzenie osiągnięcia świadomości bez myśli jest bardzo proste i łatwe, ale utrzymanie jej potem jest trudne. My nadal reagujemy i myślimy. Cokolwiek widzicie, reagujecie.

Aby osiągnąć ten punkt bycia w świadomości bez myśli po pierwsze, trzeba zmienić swoją uwagę. I tak na przykład, kiedyś wspinaliśmy się na bardzo wysoką górę, aby zobaczyć pewną świątynię zwaną Palitana, Ja, mój zięć i moja córka, I byliśmy bardzo zmęczeni, ponieważ musieliśmy wspinać się - nie wiem na ile schodów, a kiedy doszliśmy na górę, byliśmy zmęczeni, i było tam małe sklepienie z pięknymi płaskorzeźbami z marmuru, więc po prostu się położyliśmy. Byli bardzo zmęczeni i powiedzieli: "Cóż to jest za rodzaj świątyni" - żalili się. Kiedy spojrzałam do góry, zobaczyłam mnóstwo wyrzeźbionych pięknych słoni. Powiedziałam więc do mojego zięcia: "Spójrz na te słonie, każdy z nich ma inny ogon". Odrzekł: "Mamo, wszyscy padamy z nóg, jak to możliwe, że Ty możesz dostrzegać ogony słoni?" Powiedziałam im to tylko dlatego, by odwrócić ich uwagę od zmęczenia, czemu nie przyjrzeć się ogonom tych słoni, które są tak różne.

Więc co się dzieje, kiedy tak bardzo kierujecie swoją uwagę na zewnątrz przez cały czas, wtedy przede wszystkim trzeba przekierować swoją uwagę. Na przykład, widzicie tutaj te pięknie wykonane przedmioty. Wasza uwaga jest gdzie indziej, spróbujcie tylko cieszyć się ich pięknem. Zobaczcie, tutaj są piękne dywany, tylko patrzcie na nie, nie myśląc, ponieważ nie należą do was, nie są waszym zmartwieniem, należą do kogoś innego i bardzo dobrze. W przeciwnym razie, jeśli należałyby do was, zaczęlibyście myśleć: "O mój Boże, rozłożyłem je tutaj, co się z nimi stanie, trzeba je ubezpieczyć" lub coś w tym stylu. Jest to powszechna reakcja człowieka, ale jeśli one nie należą do was, możecie patrzeć na nie z przyjemnością. Teraz patrzycie na nie i nie myślicie, będziecie zdumieni, kiedy ujrzycie piękno, które jest w nich. Dostrzeżecie artystę, który włożył w nie swoją radość, swój entuzjazm i będziecie zdumieni, że po Realizacji ten entuzjazm wypełni was i pojawi się w was rodzaj chłodnego relaksu, i ta Kundalini uniesie się, a wy ustabilizujecie się w stanie świadomości bez myśli. Więc ilekroć na coś spojrzycie, patrzcie na każdą piękną rzecz, nawet na dzisiejszych wyborach, tylko patrzcie na człowieka, który jest wybierany [John Howard]. Samo patrzenie na niego, daje mu błogosławieństwa, daje mu lepsze pomysły. Dostajecie także pomysły, które nadchodzą z rzeczywistości, która tam jest, jak sprawić, by ten człowiek odniósł sukces, lub ten kraj odniósł sukces w demokracji. Wszystko to dzieje się, gdy wasza uwaga jest przekierowana od krytykowania, od reagowania, tylko na patrzenie, stańcie się świadkiem, próbujcie być świadkiem wszystkiego.

To nie jest jeszcze tak bardzo praktykowane, do tej pory widziałam, że gdy tylko uzyskamy swoją Realizację, nie zdajemy sobie sprawy, że musimy być świadkiem wszystkiego. Kiedy zaczniecie być świadkiem poprzez swojego ducha, wtedy nie widzicie wad innych, lecz widzicie zalety. Po prostu wybieramy osobę z bardzo dobrym charakterem. Więc kiedy widzicie, że stan świadka powiększa się i zaczynacie cieszyć się inną osobą, zaczynacie cieszyć się wszystkim, co jest. Jeśli macie taką zdolność możecie się cieszyć nawet małym źdźbłem trawy.

W Japonii system Zen rozpoczął się na tych zasadach. I on stworzył - Viditama był osobą, która to rozpoczęła. Zrobił ogród z mchów, różnych mchów, bardzo malutki. Były tam też malutkie kwiatki, i zaledwie pięć stóp ogrodu, który był w kształcie znaku zapytania. Trzeba było jechać windą i dostać się na tę platformę na szczycie wzgórza lub góry, gdzie można było to zobaczyć. Są tam wszystkie malutkie mchy, i widać piękny ogród zaaranżowany w odmienny sposób.

Kiedy zaczynacie na to patrzeć, wasze myśli zatrzymują się. Ponieważ kiedy skierujecie uwagę na coś tak pięknego, na to dzieło, wasze myśli się zatrzymują.

Zatem musicie ćwiczyć, aby odkryć, co powstrzymuje wasze myśli. Co czyni was świadkiem? Kiedy rozwiniecie ten nawyk, miło zakotwiczycie się w świadomości bez myśli. Wtedy zaczniecie widzieć jak Sahaja Yoga wam pomogła. Jakie to było błogie, i co osiągnęliście dzięki Sahaja Yodze. Będziecie zaskoczeni, jeśli zaczniecie tylko obserwować wszystko, będziecie zaskoczeni, jak działa Paramachaitanya. Obecnie ta Paramachaitanya stała się aktywna z powodu Krita Yugi. Możecie zobaczyć to ze sposobu, w jaki prowadzi grę z wibracjami wokół Mnie, widzieliście tak wiele moich zdjęć, gdzie są te wibracje.

Widzieliście też zdjęcia wielu Sahaja yoginów siedzących przede Mną, na ich głowach jest napisane Moje imię w języku arabskim. Widzieliście tak wiele sposobów, dzięki którym możecie dowiedzieć się, że trwa gra Boskości. Teraz umysł nadal będzie próbował coś powiedzieć, nie słuchajcie, tylko patrzcie. Efekt Sahaja Yogi powinniście obserwować na sobie, na swoim ciele. Nie myślcie o nim, ale je obserwujcie i będziecie zaskoczeni, jak się zmieniliście. Szczerze mówiąc, kiedy każdego roku przyjeżdżam do Australii, czasami nawet was nie poznaję. Wyglądacie znacznie młodziej, o wiele lepiej, dużo szczęśliwsi, a ja nie rozpoznaję, kim są ci ludzie.

To ten stan świadka przenosi was do innego królestwa, które nazywamy świadomością bez myśli. W tym stanie możecie stać się tak upoważnieni, że możecie dawać Realizację innym. Możecie dawać Realizację innym. Możecie przekazywać pełną wiedzę o Sahaja Yodze, możecie z nimi rozmawiać. Również emitujecie - [Shri Mataji mówi na stronie w hindi] Jestem taka, że kiedy patrzę, pochłaniam ciepło, to jest Mój kłopot. Zatem cały wasz stan, stan duchowy, staje się tak błogi. Stajecie się tak potężni. Stajecie się tacy współczujący i kochający, tak zrównoważeni, całkowicie oczyszczeni ze wszystkich destrukcyjnych pomysłów jakie macie, wszystkich depresyjnych pomysłów, które macie, a wtedy naprawdę powstajecie jako wielcy Sahaji, którzy mogą wykonywać ogromną pracę. Jak niedawno słyszałam, że Niemcy i Austriacy jadą teraz do Izraela, ponieważ uważają, że Żydzi zostali zabici przez ich przodków. A w Izraelu rozpoczęło działalność duże centrum. Wyobraźcie sobie, kiedy ci ludzie osiągną ten stan, pojadą do krajów na własną rękę, oni tak dużo zrobili. Tak samo w Turcji, to samo w miejscach, które są bardzo odległe w Afryce Południowej. Ponieważ wewnątrz siebie, oni stają się całkowicie pewni w świadomości bez myśli, jak również w świadomości bez wątpliwości.

Ale teraz, kiedy zaczynacie wzrastać dzięki uwadze medytacyjnej, stanie się to, że wasza uwaga zostanie oświecona. Obecnie, zadaniem jest zmotywowanie waszej uwagi. Nie chodzi tylko o czerpanie radości, ale motywowanie jej, skierowanie jej na problemy. Załóżmy, że macie jakiś problem na poziomie krajowym, wszyscy możecie skierować na to uwagę, a wszystko się ułoży. Ponieważ jesteście kanałem tej Wszechprzenikającej Mocy, która próbuje stworzyć nowy świat dla was, nowych ludzi. I ta ewolucja może nastąpić bardzo szybko, jeśli wszyscy zdecydujecie, że cokolwiek mamy teraz w sobie, powinniśmy ją [uwagę] motywować, powinniśmy nią pokierować i tę uwagę wykorzystać. Nie należy jej marnować. Każde bogactwo, które mamy nie powinno być marnowane.

Teraz główną kwestią, o której wam opowiem jest to, czym jest Boska Realizacja. Po pierwsze jest Samorealizacja, i jest wielu ambitnych ludzi, którzy chcą stać się zrealizowanymi przez Boga.

Przede wszystkim powinniśmy wiedzieć, że ludzie nie mogą stać się Bogiem. Nie chodzi o stawanie się. Nie staliście się także w pewien sposób duchem, ponieważ ten duch emituje przez was, wykorzystując was, obdarowując was, troszcząc się o was. Jeśli staniecie się duchem, nie pozostanie żadne ciało, nie pozostanie nic. Więc przy nienaruszonym ciele, wasz duch działa przez to ciało dając wam całe światło. Ale nie można stać się Bogiem Wszechmogącym - to trzeba bardzo jasno zrozumieć. Ale to, co jest Boską Realizacją, to wiedzieć o Bogu.

Widzicie, wiedza o Bogu oznacza wiedzę o tym, jak działa Jego moc. Jak On kontroluje stawanie się nieodłączną częścią Boga Wszechmogącego. Tak jak mój palec nie wie o moim mózgu, ale działa zgodnie z moim mózgiem. Palec nie może stać się mózgiem, ale musi działać całkowicie według wskazówek mojego mózgu, ponieważ są tak połączone, są więc jednością. Tutaj, kiedy macie Boską Realizację, wtedy wiecie o mózgu, wiecie o Bogu, wiecie o Jego mocach, wiecie o Nim wszystko. Moim zdaniem, jest to dla was trudne zadanie, bo jestem Mahamayą. Całkowita wiedza o Mnie jest dla was bardzo trudna. Jestem dość nieuchwytną osobą, dobrze o tym wiecie, i cokolwiek robię lub czegokolwiek dokonuję, jest dla was tylko po to, abyście zobaczyli i zrozumieli, że w końcu Ona jest Adi Shakti i może zrobić wszystko. Wy także możecie robić wszystkie te rzeczy, ale nie możecie stać się Mną.

Ale powinniście wiedzieć, wiedzieć poprzez miłość, oddanie, przez modlitwy wiedzieć, że Boskie Moce są sposobem, dzięki któremu macie Boską Realizację Wtedy możecie kontrolować przyrodę, możecie kontrolować wszystko, jeśli macie w sobie tę wiedzę o Bogu. Do tego potrzebna jest całkowita pokora, że nie możecie stać się Bogiem, nie możecie stać się Bogiem Wszechmogącym. Nie możecie stać się Bóstwami, ale zdecydowanie możecie stać się zrealizowanymi przez Boga. Oznacza to, że ​​Bóg działa przez was, używa was jako swoich mocy, jako swojego kanału i że wy wiecie, co On dla was robi, co On mówi, jaka jest Jego wizja i jaka jest informacja.

To połączenie jest tego rodzaju. Wielu ludzi odniosło korzyści w Sahaja Yodze, wiem o tym. Ale oni nie wiedzą, w jaki sposób odnieśli korzyści. Co się wypracowało? Jak to się wypracowało? Jakie ich połączenie im pomogło? Gdy to zrobicie, jasno się o tym dowiecie, jak sprawy się wypracowują, dzięki jakiej mocy to osiągnęliście, wtedy jest to Boska Realizacja. Tacy ludzie stają się niezwykle potężni, w tym sensie, że mogą kontrolować tak wiele rzeczy. Było wielu takich świętych, ale czasami nawet upadali i rozwijali swoje ego. Nie mieli własnej pokory, którą powinni mieć, tego poświęcenia, tego oddania, tego poddania się.

Oni upadli i wy ich widzicie, widziałam niektórych z nich, jak stają się dość dumni ze swoich osiągnięć i oni nie chcą dawać tego nikomu. Myślą, że osiągnęli to z wielkimi trudnościami i dlaczego mieliby to dać innym. Tacy ludzie nie wzrosną bardzo wysoko.

Ale wy ludzie, którzy osiągnęliście swoją Realizację i którzy jesteście pokorni, którzy wiecie, że tylko poprzez pokorę osiągniecie swoje poddanie. Islam oznacza poddanie się. Mahomet mówił o islamie, co znaczy "poddajesz się". Jeśli nie możecie się poddać, nigdy nie możecie poznać Boga. Jest wyraźnie powiedziane: "Dopóki nie poznacie siebie nie poznacie Boga". Jako Sahajis powinniście znać wszystkie najmniejsze szczegóły, wszystko co wielkie i wszystkie wspaniałe wizje, że możecie to robić dzięki łasce Boga, dzięki Jego błogosławieństwom, dzięki Jego miłości do was, weszliście do Królestwa Bożego. Mogę powiedzieć, że weszliście, mogę powiedzieć, że osiągnęliście ten stan, mogę to powiedzieć.

Ale nadal tam nie jesteście. To tak, jakbym komuś powiedziała: "Teraz jesteś w Australii". On nie jest w Australii, ale mogę powiedzieć, że wy jesteście w Australii. Więc on wierzy: "Jestem w Australii" - nie tędy droga. Musicie być w Australii, musicie wiedzieć o Australii. Musicie wiedzieć, jaki rodzaj klimatu tam jest, jaki to jest rodzaj spraw. Uważam też, że także rodzice muszą tutaj rozmawiać z dziećmi. Nie ma bardzo dobrych relacji rodziców z dziećmi. Opiekują się nimi odpowiednio w szkole i chcą dużo zrobić, ale rodzice również muszą się zaangażować, kiedy dzieci przybędą tutaj, [oni powinni] widzieć, czy rozwijają odpowiednią dyscyplinę, właściwy rozsądek. Nie przywiązywać się do nich, aby je zrujnować.

Jeśli przywiążecie się do nich, zniszczycie je. Jedną z cech Shivy jest całkowite odwiązanie i właśnie to musicie rozwinąć, stać się całkowicie odwiązanym. Odwiązanie się nie oznacza, że ​​coś zaniedbujecie. Wyjaśniłam wam to wiele razy, że tak jak soki w drzewie wznoszą się, dochodzą w różne, rozliczne miejsca, a potem odparowują, albo wracają do Matki Ziemi. W taki sam sposób wy powinniście być odwiązani. Jeśli przywiążecie się, bo to jest wasz syn lub przywiążecie się, ponieważ on jest Australijczykiem, lub może należy do pewnej rodziny lub pewnej klasy, to nadal jesteście ograniczeni.

Wszystkie te ograniczenia muszą zostać usunięte, jeśli macie je przekroczyć. A te ograniczenia tworzą tak duży ładunek, że cokolwiek spróbuję, cokolwiek spróbujecie, nie możecie trwać w świadomości bez myśli. To jest bardzo piękny stan, w którym wy wszyscy powinniście być. W tym [stanie] nie dominujecie ani nie idziecie na kompromis. Stoicie na własnych nogach i wiecie na pewno, że nie wywiera na was wpływu żadna myśl, ani jakakolwiek dominacja, ani żadne podporządkowanie was komukolwiek. Więc stajecie się całkowicie wolnym ptakiem, absolutnie wolnym ptakiem, a potem to staje się waszym zadaniem, aby osiągnąć swój wzlot. Po pierwsze, wzlot zależy od świadomości bez myśli. Po drugie, zależy od świadomości bez wątpliwości, a po trzecie, zależy od Boskiej Realizacji.

Widziałam, że ludzie, którzy są bardzo blisko Mnie, również nie rozumieją. Zachowują się tak, jakby stali się teraz bogami. Są tak egoistyczni, że jestem nimi zdumiona. Potem muszą opuścić Sahaja Yogę. Więc widzicie, że nawet jeśli pochwalę was za bardzo, jeśli powiem za dużo, nie powinniście się puszyć. To jest poligon doświadczalny.

Albo inaczej, jeśli wam powiem: "To nie jest dobre, powinniście to poprawić", to nie powinniście mieć nic przeciwko temu, ponieważ muszę to zrobić, to jest moja praca. A waszym zadaniem jest Mnie słuchać. Ponieważ nie mam nic do zyskania od was. O nic nie proszę. Chcę, żebyście wszyscy otrzymali wszystkie Moje moce. Wy nie możecie stać się tym, czym jestem Ja, zgoda, ale proszę spróbujcie uzyskać wszystkie moce, które mam. Co nie jest trudne. Oto czym jest Boska Realizacja. To jest to, co trzeba wiedzieć o Shivie i Sadashivie. Przez Shivę poznacie Sadashivę.

Widzicie odbicie, a po odbiciu wiecie, kto jest oryginalny. Z odbicia uczycie się. W ten sposób osiągacie stan, w którym myślicie, że jesteście teraz zdecydowanie osadzeni w Królestwie Bożym i że możecie zobaczyć Boga, możecie poczuć Boga, możecie rozumieć Boga. I możecie kochać Boga.

Niech więc Bóg was błogosławi.