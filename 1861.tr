Adi Shakti Puja. Canajoharie, Amerika. 20 Haziran 1999.
Hepinizin bu kadar uzak, çılgın kalabalıktan uzakta bu yerde toplanmış olduğunu görmek Benim için büyük bir keyif. Burası vibrasyonları olan, o kadar güzel bir yer ki. 
Shri Mataji: Onlar sizi işitemiyorlar. Şimdi Beni duyabiliyor musunuz?
Sahaja Yogiler: Evet.
Shri Mataji: Tamam, şimdi tamam. 
Bu yeri, çok kalın bir Amerikan gazetesinden aniden seçtim. Vibrasyonlar gazeteden dışarı fırlıyorlardı ve Bende “nedir bu, nereden geliyor?” dedim. Ve küçük bir ilan vardı, Bende “gitmemiz gereken yer burası” dedim. Buranın çok fazla vibrasyonu var, ilanda bile. 
Yani yol göstermenin nasıl olduğunu hayal edebilirsiniz. Vibrasyonlardan kaynaklanır ve işte bu şekilde Ben buradaydım ve bu yer Tanrısal Güç tarafından seçilmişti. Bu sadece bir günde oldu. Böylesine mucizevî bir şey bir günde oldu. Bunu bulmak bile onların çok fazla zamanını alıyordu ve Ben onlara aniden “almak daha iyi olur” dedim. Her şey halloldu ve şimdi biz, çok güzel bu atmosferde buradayız. 
Tabii ki, Kızılderililerin sürüldüğünü biliyorsunuz ve saklanmak için onlar buraya geldiler. Burada kendilerini saklıyorlardı, bu sayede ezilmeyecek ve sonsuza dek yok edilmeyeceklerdi. Bu dönem bitti şimdi, hükmetmek, birilerinin toprağına girmek ve orayı işgal edip, bunu da büyük bir hülya sayma devri bitti. Bunların hepsi bitti şimdi, insan anlayışı çok daha öteye gitti ve onlar bunun günah olduğunu, bunun yanlış olduğunu,her ne yaptıysak bunların yanlış olduğunu anlıyorlar ama bu insanlar artık yok. Ve Tanrının çocukları olan bu insanların çocukları ve bu çocukların torunları, onlar böyle düşünürlerdi, hiç bir şekilde bundan hoşlanmıyorlar çünkü birilerinin toprağını bu şekilde almaya ve kendi toprağınızmış gibi işgal etmeye hakkınız yok. 
Tabii ki toprak hiç kimseye ait değil ama yine de nerede doğduysanız, burası sizin toprağınızdır ve toprak burada doğanlara, onun sahiplerine ait olmalıdır. Ama bu tür bir saldırganlık asırlardır devam ediyor. Şimdi bunu bitirmenin zamanı geldi, nihai olarak: bu tür bir macerayı bırakmanın, birilerinin toprağına veya evine girip, onu işgal etmeyi sona erdirmenin. 
Ama başka türde bir saldırganlık var, şimdi görüyorum, bu da insanların aklına girmek – konuşmaları vasıtasıyla, her tür saldırganca davranışları ile insanların aklına girmek. Aklın kendisi bir köle olur. Şimdiki zaman böyle sanırım, insanların neyin doğru neyin yanlış olduğunu düşünmek ve hatta doğru şeyleri benimsemek için bile özgürlükleri yok. Çevrede olan her ne varsa, ahlaksızca olan ne varsa, yıkıcı olan ne varsa, onlar bunu kabul etmeliler. Kişi kabul etmelidir çünkü sanırım hala, modern zamanların bütün bu tehlikeli işlerine karşı durabilecek kadar yeter sayıda Sahaja Yogimiz yok. Bu saldırgan sahte gurularda göreceğiniz başka bir türde var – özellikle de Amerika’da. Amerika parası olduğu için gerçekten de lanetlenmiş, dünyadaki bütün dolandırıcılar buraya geldiler. Düşünün! Para sahibi olmanın kendisi bir kutsama değildir. Onların hepsi buraya geldiler, zenginleri yağmaladılar ve kendilerine çok fazla para yaptılar. Bu tür bir istismar çok tehlikelidir, çok daha fazla, çünkü akıl mahvolur. Mahvolmuş pek çok insan gördüm, özelliklerde arayış içindeki pek çok kişi mahvoldu. Umarım onlar tekrar doğar ve aydınlanmalarını alırlar. 
Arayış orada, buna şüphe yok ama her tür engel oluştu, her tür baştan çıkarıcı şey orada. Ve bu yüzden, tüm bu arayışa rağmen, samimi bir arayışa, dürüst bir arayışa rağmen, bunların neden olması gerektiğini Benim açıklayamayacağım tuzaklara yakalandılar onlar ama bu oldu – kişi bunu görmelidir. Bu sizi çok sefil, mutsuz bir hale getirir ama yine de birçoğu hala orada, eğer bunu denerseniz, bu kurtarmamız gereken bu dünya için çok, çok büyük, çok büyük bir azat etme olacaktır.  Ve bu Son Yargılamada, o seviyeden, daha fazlasını kurtarabileceğinizden emin olduğum bu yeni seviyeye yükseldiniz. Her bir kişi, en az bin kişiyi kurtarabilir. Ve eğer birçoğunuz bunu yapmayı denerse, tümüyle kurtarmamız gereken bu dünya için çok, çok büyük, çok büyük bir kurtuluş olacaktır.
Bu yüzden, kişi her Sahaja Yoginin ilk görevinin başkalarını kurtarmak, Sahaja yoga hakkında konuşmak, Sahaja Yoga’yı farklı yerlerde çalıştırmak olduğunu bilmelidir. Örneğin şimdi, Ben buna hayret ettim, onlar taciz edilmiş çocuklarda çalışıyorlar. Onlar Hindistan’da da varlar, hapishane, ordu gibi farklı yerlerde çalışıyoruz. Yani sizler her türlü aktivitenin içine girebilirsiniz, her türden agresif yerlere girebilir ve insanları kurtarabilirsiniz ama en kötüsü bu sanırım, Batı ülkelerinde masumiyet saldırı altında, özellikle de Amerika’da. 
Masumiyet saldırı altında ve bu çok tehlikeli bir şey çünkü çocuklar bu değişimi çok küçük yaşta geçiriyorlar, sonra ne olacak onlara? Bu nedenle biz, bütün bu masum çocukları düşünmeliyiz, onlar için ne yapabiliriz? Onları nasıl kurtarabiliriz? Bunu nasıl halledebiliriz? 
İlgi kendinizden, başkalarına doğru kaymalıdır. Aydınlanma aldınız, tamam, kendinizi düzelttiniz, kendinizi kesinlikle mükemmelleştiriyorsunuz, bunların hepsi var orada, ama şimdi, ne yapmalı? Bu aydınlanma ne için var? Bu başkaları içindir. Şimdi, Sahaja Yogiler kendileri için değil, başkaları için yaşamalıdır. Onlar tüm enerjiye sahipler, onlar tüm desteğe sahipler ve onlar tüm kutsamalara sahipler. 
Bu yüzden bizler başkaları için yaşamalıyız. Başkaları için nasıl yaşarız? Bu çok basittir, bu ilgili olmaktır, her şeyle ilgilenmektir. Toprak Ana ile ilgilenmelisiniz, komşularınızla ilgilenmelisiniz, dünyadaki tüm acı çekenlerle ilgilenmelisiniz. Eğer gazeteyi okursanız, nasıl şeyler olduğuna, insanların nasıl acı çektiğine şaşarsınız. 
Temel olarak anlamak zorundayız ki, dönüşüm gerçekleşmedikçe biz dünyayı değiştiremeyiz. Ve hepiniz başkalarını değiştirebilirsiniz, bu nedenle de sizin göreviniz budur, diğer insanları dönüştürmek ve Tanrısal Sevginin ne olduğunu onlara anlatmaktır, sizin işiniz. Çalışabileceğimiz tek yol, sevgidir. 
Bu saldırganlığın karanlığına girmesi gereken ve birçok yeri, birçok kalbi, birçok insanı aydınlığa kavuşturan büyük bir fener gibi bir şeydir. Bu bir okyanustur, Yücelik Okyanusu. Bu Tanrısal Sevgi öyle büyük, öyle güçlü ve aynı zamanda o kadar da yumuşaktır ki, doğada ağaçların nasıl büyüdüğünü görürsünüz. Her bir yaprak güneş ışığını alır, her ağacın kendi yeri vardır. Tabiattan çok fazla şey öğrenmeliyiz çünkü doğa bu sevgi ile sarmalanmıştır. Tabiatta saldırganlık yoktur, o tamamen Tanrısal sevginin kontrolü altındadır. 
Bu anlayışla şunu da bilmelisiniz ki, Sahaja Yogiler bulurken, sizin tavrınız nasıl olmalıdır, nasıl hareket etmelisiniz, onlarla nasıl konuşmalısınız, onları nasıl anlamalısınız, sevginizi nasıl ifade etmelisiniz. Şimdi bu kesinlikle mümkündür. Korkmamalısınız, utangaçlık hissetmeyin ama tatlı bir şekilde onlarla konuşabilir, onlarla iletişimde olabilir, onlara anlatabilirsiniz. Çünkü zamanı buydu, bu olacaktı. Adi Shakti’nin gelmek zorunda kalmasının nedeni budur. O olmadan, bu mümkün olmayacaktı. 
Diğer tüm enkarnasyonlar buradaydılar, ama ilk olarak, onlar sadece bir çakradaydılar, bir diğer nokta ise, onlar etrafındaki insanlarla, başkalarıyla kendilerini belirlemek zorunda kaldılar. Denediler ve hallettiler ama bu kelimenin tam anlamıyla işe yaramadı.
Bu yüzden de hepsinin Onun içinde olduğu Adi Shakti gelmek zorundaydı. Hepsi bizimle birlikteler, her zaman sizin ulaşmak istediğiniz her şeyi yapmanıza yardım etmeyi istiyorlar. Bu orada sizinle, bu kutsal vibrasyonlar sizinle birlikteler. Yapmak istediğiniz her tür iş için, yapmayı istediğiniz her tür Sahaj iş için, size rehberlik etmek üzere, size yardım etmek için, sizi desteklemek için, sizi sevmek için kesinlikle orada olacaklar. İnsanların bir kere Sahaja Yoga için çalışmaya başladıkları zaman, insanların nasıl, her açıdan nasıl kutsandıklarına şaşıracaksınız. 
Bu yüzden kişi kendi aklında bütün hayallerinin gerçekleşeceğine karar vermelidir. Yani tek şey şu ki, yapmanız gereken şey tek şey şu, hayatınızın amacının Sahaja Yoga’yı yaymak olduğunu bilmektir. 
Hatta birçok Sahaja Yogi Bana yazar, “Anne, şu oluyor, bu oluyor” diye. “Babam şöyle, annem böyle” diye ama çok az bu. Hemen hemen bitti bu şimdi. Böyle mektuplar yazarlardı, söylemeliyim ama şimdi sanırım hepsi mükemmelleşti ve artık yazmıyorlar. 
Bu her yerde ışığın olduğu, tabiatın kesinlikle sizinle birlikte olduğu eşsiz bir zamandır. Doğanın nasıl davrandığını, size nasıl yardım ettiğini ve desteklediğini ve sizin için her şeyi nasıl halletmek istediğini görebilirsiniz. Bu sadece hissedilmeli ve anlaşılmalıdır, sizler çok özelsiniz ve sizler, her biriniz tüm yardıma sahipsiniz. Bu bir kişi, iki kişi değil, bu on kişilik grup değil. Bu bütün hepiniz için. Sanki bütün okyanus size yardım etmek için orada, pek çoğunu kurtarmanız için sizin yüzmenize yardım ediyor. Çok derin olan ve bütün dalgalarının sizi kurtarmaya çalıştığı, sizi neşe krallığında yüzdüren böyle bir okyanusu görmediniz. Bunların hepsi sizin başınıza geliyor çünkü bir amaç var. Bu sadece siz puru-punya’lar (Çok miktarda - iyi, hayırlı şey) ve bütün bu şeyleri yaptığınız için değildir. Pek çok kişi daha önceki yaşamınız nedeni ile bizim bunu elde ettiğimizi söyler. Bu doğrudur. Nedeni bu olabilir. Ama sonuç şu ki, sizler insanlara aydınlanma vermeye muktedirsiniz ve yapmanız gereken şey de budur. 
Bu vahşi tabiat içinde bütün bu yolu geldiniz. Bu vahşi doğanın içinden ancak siz yükselebilirsiniz ve dünyadaki bütün insanları sizler kutsayacaksınız. Özellikle Amerika tekrar ve tekrar kutsanacak çünkü o Virat’tır, o Shri Krishna’nın toprağıdır çünkü insanlar her zaman sizi izlemeye, sizi kopya etmeye çalışacaklar. Eğer siz alırsanız, içinizde sahip olduğunuz farklı lotusların kutsamalarını alırsanız diyebiliriz, bunu alabilirseniz bir şeyler düzelecektir. Buna şüphe yok. Ama sizin bir şeyler yapmanıza ne demeli? Bu konuda bir şey yapmanıza ne demeli? Ve çok önemli olan, budur. 
Şimdi, kendiniz hakkında yapmanız gereken tek şey, kendi faaliyetlerinizi, hangi faaliyetleri yaptığınızı bulmaktır. Ne yaptığınızı ve ne yapabileceğinizi bulmaktır. Meditasyon yaptığınız zaman kendinizi düşünün, ne kadar büyüdünüz? Ne yaptınız? Başkalarına ne verdiniz? 
Neye sahipseniz, onu dağıtmadığınız sürece artmayacaktır. Bu temel bir yasadır ve çalışır. Aydınlanmış ruh olan, çok iyi olan, Sahaja Yoga hakkında her şeyi bilen ama henüz kendisinden o kadar da emin olmayan, demeliyim ki, o kadar da derin olmayan insanlar gördüm. Bunların hepsi, eğer siz ancak, kendiniz, yeni Sahaja Yogiler yaratıyorsanız ve daha fazla sayıda Sahaja Yogi yaratıyorsanız, popülerlik için değil, onların iyiliği, bütünün iyiliği için bunu yapıyorsanız, ancak o zaman bu mümkündür. 
Benden Amerika’ya gelmem ve kalmam istendi, bu sayede Amerika çok düzelecekti. Yani şimdi, Ben buradayım. Buraya geldim, burada kaldım ve kesinlikle bütün dikkatimi koyuyorum. Çünkü Amerika olan bu çakra, bu çok önemli, çok, çok önemli. Ve çok önemli olan bu ülke, çok aptalca şeyler yapıyor. Politikaya girin demeyeceğim, hayır. Her hangi bir pozisyona gelin ve bir grup kurun demeyeceğim, hayır. Ama sizlerde güçleriniz olduğunu bilmelisiniz. Düşüncenizin, arzunuzun bile güçleri var. Bunları denemeye çalışın. Bunu bir kez denediğinizde, sadece bu şeylere koyduğunuz dikkatle bile, bu hallolacaktır. Eminim işe yarayacaktır. 
Bütün insanların kurtuluşuna kesinlikle yardımcı olabilecek bir ülke burası ama aksine, o diğer tarafa gidiyor. Demek istiyorum ki, Amerikan kültürü, Amerikan kültürünün ne olduğunu hiç bir şekilde anlamıyorum. Bir şey için, bir şey söylüyorlar ve başka bir şey yapıyorlar. Geleneksel olarak günlerden beri birlikte inşa edilen, herkes tarafından kabul edilen uygun bir değer sistemine sahip değiller. Değer sistemi öyle dolanmış, öyle burulmuş ki sadece bir Sahaja Yogi asaleti ile, büyüklüğü ile bu dolaşıklığı giderebilir. Komik fikirleri var ve bu komik fikirler gözünüzü yıldırmamalı, onların aptal olduklarını, yıkıcı olduklarını ve tüm iyi kaliteleri yok edeceklerini bilmek, sizi durdurmamalıdır. 
Şunu bilmelisiniz ki, Amerikalıların sorumluluğu her hangi bir Sahaja Yoginin sorumluluğundan çok daha büyüktür çünkü onlar Tanrısal güç tarafından en yetkin insanlar, en etkili insanlar olarak kabul edilir ve böyle sayılırlar. Tanrısal güç şunu düşünür, sizler daha ileri gidebilirsiniz, çok şey yapabilirsiniz. Ve haydi bakalım. Bu bizde güç ve makine olması gibidir ama eğer makine çalışmıyorsa, güç ne işe yarar ki o zaman? Yararsızdır. Bu nedenle makine çalışmalıdır ve çalışıyor da, yayılıyor ama bizde çabalarımızı ikiye katlamalıyız. 
Burada bir tür sosyal çalışma yapmayı düşünüyordum, böylece bu devam edecek ve birçok insanın gözüne çarpacaktır. Daha süptil seviyede çalıştık ama şimdi yüzeyde çalışmalıyız. Daha süptil olan seviyede biz oradayız, biz buna ulaştık ve daha fazlasına da ulaşabiliriz. Ama bundan çıkmalı ve yüzeyde ne yapabileceğimizi düşünmeliyiz, böylece insanlar Sahaja Yoganın ne olduğunu ve insanlar için ne yapabileceğini görürler. 
Bu sizin şahsi tutumuzdur, kolektif tavrınızdır, ulusal tavrınızdır. Bunların hepsi yüzeysel olan atmosferi değiştirecek, böylelikle daha da süptil olacaktır. Bunu pek çok yerde söylüyorum ama sanırım bu pujada bunu söylemek önemli, eğer siz gerçekten de Adi Shakti ile yüzleşiyorsanız, o zaman güçlerinizin sınırsız olduğunu bilmek zorundasınız. Sadece bu güçleri savunmalısınız. Bu sabit bir güç değildir. Onun içinde bir hareket var ve doğru türde bir hareket var. O nereye gireceğini, nasıl çalışacağını biliyor.
Şimdi bu yere bakın. Beni böyle bir yerde düşünür müsünüz? Ama Ben, bu sadece aklımdaydı, elbette söylemeliyim ki, burada bir yerimiz olmalı, çünkü Amerikan Sahaja Yogilerin buluşacak bir yeri yoktu, hepsi bu ve bunu nasıl elde ettiğimize bakın! Ancak bütün bunları yapma arzusu, süptil seviyenizde orada olmalıdır ve sonrasında bu işe yarıyor. Bu bir sihir gibi çalışıyor, size söylüyorum. Şimdi kendinize inancınız var ve buna karar veriyorsunuz.
Çok kolay bir şekilde, bu inanılmaz derecede kolay bir şekilde başarıldığı için çok mutluyum. Kesinlikle, büyük bir şey yapılmadı. Bunu elde etme yöntemimiz o kadar basitti ki, tıpkı sanki bir başka Sahaja Yogi gibi, bize satacak olan kişi aşağıya geldi ve çok heyecanlandı. Ve sadece bize sattı, bitti. Onu ikna etmek için hiç bir şey yapmamıza veya onunla konuşmamıza veya fiyatı indirmemize gerek kalmadı. Hiç bir şeye gerek olmadı. Burayı bize sattı. Aynı şekilde, süptil seviyede her ne arzu ederseniz, bu kendisi hareket eden, nereye gideceğini bilen, nereye nasıl gireceğini bilen korkunç bir güç haline gelir ve bu şeyleri yapar. Bu hepimizin deneyimlemesi gereken bir şeydir ve tam bir kendine güvenle çalışır. Bu bizim sahip olduğumuz sevgidir, sahip olduğumuz ilgidir. Bu bize aydınlanmayı veren güçtür ve bu, başarıların zenginleşmesini sağlayan güçtür.
Eminim burada olan hepiniz, bunun nasıl yapıldığını anlayacaksınız. Yani, bu kadar çabuk. Bu, sadece bizim neler yapabileceğimizi, neyi başarabileceğimizi size anlatması gereken şeylerden bir tanesidir. 
Ve cehaletin Mayası (illüzyonu) içinde kaybedilen birçok insanı düşündüğünüzde, gerçekten bu kaygıyı içerde hissetmeliyiz ve “Bu insanlara nasıl yardım edebilirim?” diyen bu arzuyu hissetmeliyiz. Bu İlahi Güç, bu Güç nasıl gelecek diye bir kez düşününce, siz şaşıracaksınız. Küçük şeyleri ve küçük problemleri unutun, onlar hiçbir şey değiller. Sizin arkanızda öyle güçlü bir şey var ki.
Bütün bu evrenin yaratıldığı, her şeyin yaratıldığı ve daha sonra da sizin yaratıldığınız ve yapılan her şey doğrudur. Fakat bu Gücün yaptığı en büyük şey, Sahaja Yogiler yaratmaktır. En büyük şey budur. Bilgiye sahip olanlar, saf bilgiye sahip olanlar ve kalplerinde İlahi sevgi olanlar, bu ne kadar muazzam bir kişiliktir! Sadece bunu bir düşünün ve siz o sevgiyi ifade etmek için tüm imkanlara sahip olacaksınız.
Bu yüzden, Tanrı sizi kutsasın!