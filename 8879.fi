SECOND DAY OF NAVARATRI, October 13, 2007, Sydney Australia

Kuulevatko siellä kaikki Minua? Ne, jotka eivät kuule, nostakaa käsi ylös. Hyvä. Kiitos. Voisitte laulaa yhden laulun. Olen pahoillani, mutta he sanoivat, että ihmiset odottavat. "The Music of Joy" "Ayi Singha Pe Sawar, Maiya" Mukava nähdä teidät näin iloisina. Tänään on (Navaratrin) toinen päivä, ja se on hyvin tärkeä päivä evoluution kannalta. Kuten tiedätte, meidän toinen chakramme on hyvin tärkeä. Siksi tämä päivä on myös hyvin tärkeä. Ja mikä onkaan toinen chakra? Tiedättekö, mikä toinen chakramme on? Mitä he sanoivat? Teidän täytyy puhua kovalla äänellä. Swadisthan on se chakra, se on hyvin tärkeä, koska Kali Yugan aikana Swadisthana tekee eniten työtä. Meissä on monia käynnistäjiä panemassa sitä toimintaan ja toimimaan tehokkaasti. Tiedätte, mitä toisessa chakrassa on. Toisessa chakrassa voi kunnianhimomme saada meistä yliotteen ja panna meidät juoksemaan sinne ja tänne, ja olen nähnyt monen sahaja-joogin joutuvan hukkateille, joten tämä päivä on hyvin tärkeä teille kaikille. Toinen chakra on tärkeä, koska nykyään se on hyvin kosminen ja myös hyvin aktiivinen. Meistä tulee hyvin aktiivisia, yliaktiivisia, ja alamme kantaa huolta ihmisistä, joista meidän ei pitäisi, ja alamme vaivata sillä päätämme.

Tämän päivän chakra on tärkeä, koska se vaivaa päätänne, se aiheuttaa paljon huolta, ja alatte kantaa huolta muista ihmisistä. Alatte ajatella, mitä olette sanoneet, mitä on tapahtunut, onko joku suuttunut, kaikkea joutavaa. Olette kaikki sahaja-joogeja, joten teidän ei tarvitse kantaa huolta näistä ihmisistä, mitä he sanovat, mitä he tekevät. Teidän pitää vain nauttia elämästänne. Teidän pitää nauttia toisesta chakrastanne. Se on paras tapa nauttia Sahaja Yogasta. Silloin kun Swadisthananne on tyytyväinen, mikään ei voi vahingoittaa tai häiritä teitä. Swadisthanassa voitte todella pitää huolta; Swadisthan-chakrasta on teille hyvin paljon hyötyä, koska olette nyt sahaja-joogeja ja voitte hallita sitä. Tämä chakra aiheuttaa järkytystä, erityisesti lännessä ihmiset ajattelevat liikaa, koko ajan ajattelevat, ajattelevat, ajattelevat. Se tulee Swadisthanasta, ongelma tulee Swadisthanasta. Swadisthanan tyydyttämiseksi on mentävä hiljaisuuteen. On rauhoituttava ja katsottava itseään.

Se, mikä huolestuttaa ja vaivaa, mikä antaa ideoita ja ajatuksia, on Swadisthana. Jotkut ihmiset ajattelevat aivan liikaa. Vaikka ei olisi mitään ongelmiakaan, he luovat omia ongelmia Swadisthanalla ja vaivaavat niillä itseään. Swadisthan on hyvin iloinen, kun vain nauratte ja iloitsette, ettekä kanna huolta turhasta. Kuinka paljon me tuhlaammekaan aikaa joutaviin asioihin! Me emme tarvitse sellaista, sahaja-joogit eivät tarvitse sellaista. Vain ne, jotka eivät vielä ole oivaltaneita, joutuvat kärsimään. He kärsivät ja saattavat ehkä tuottaa ongelmia, mutta teidän pitää vain nauraa sille, ja teidän pitää antaa heille anteeksi, koska he tekevät niin, sillä he eivät voi sille mitään. Katsokaas, heidän Swadisthan-chakransa ei ole kunnossa, joten he eivät voi sille mitään. Sinulle ei löydy tilaa. Tule vähän lähemmäksi, miesparka. Olen pahoillani. Voit tulla tänne eteen, täällä on paikka, voisitte siirtyä vähän ja tehdä tilaa. Hyvä, ja siirtykää vähän eteenpäin. Ota harmoni mukaasi ja siirry eteenpäin. Aiotko tanssia? Hyvä. Älkää antako mielenne tarttua mihinkään tyhjänpäiväiseen ajatukseen, joita tulee - kaikenlaisia tyhjänpäiväisiä ajatuksia. Teillä ei ole mitään tekemistä niiden kanssa, mutta niitä vain tulee. Näin se herra Swadisthan toimii. Hän yrittää häiritä teitä; teidän pitää päästä hiljaisuuden tilaan. Kun pääsette hiljaisuuteen, silloin hän menee pois, eikä häiritse enää. Koko huomioni on teidän maassanne, sillä te olette erittäin hyviä sahaja-joogeja.

Meillä on sahaja-joogeja ympäri maailmaa, tiedätte, että heitä on tuhansittain, mutta he eivät vedä vertoja australialaisille. Sillä jotenkin teitä koskettaa syvästi ja te kannatte huolta maailman ongelmista. Nyt teidän täytyy ajatella niin, että ette ole millään tavalla tekemisissä Swadisthanan kanssa, vaan teidän täytyy olla sahaja-joogeja, eikä mikään Swadisthan saa häiritä teitä. En tiennyt, että te kaikki olitte täällä, sain tietää vasta nyt, että olitte tulleet tänne. Minulle kerrottiin: "Vain muutama henkilö on paikalla". Sanoin: "Selvä". Montako? Oletteko laskeneet? Kuinka suloista; Australia on todella suurenmoinen, kun täällä on näin kauniita lapsia. Ja ihmiset huolehtivat lapsista. Kaikkein tärkeintä on pitää huolta lapsistanne. Näin voitte taistella Swadisthanaanne vastaan. Jos jokin asia aiheuttaa ongelmia, pitäkää silloin huolta omista lapsistanne, siinä kaikki. Teidän täytyy pitää huolta heistä, silloin kaikki järjestyy. Mikä hätänä, etkö voi hyvin? Oletko kunnossa? Olette todella siunattuja, koska ette mene mukaan Swadisthananne oikkuihin. Todellakin, ja se on myös teidän maanne chakra.

Se saa ihmiset juoksemaan sinne tänne ja ajattelemaan koko ajan. Erityisesti sahaja-joogeille tämä on ongelma. Teidän pitää siis ajatella, että istutte Swadisthanan päällä ja ratsastatte sillä; ette anna sen ratsastaa teillä. Olen hyvin ylpeä teistä, että tämän maan ihmiset ovat näyttäneet tietä muulle maailmalle, kuinka ollaan yhtenäisiä ja yhtä. Se on oikeastaan aika yllättävää. Muissa maissa ongelma on toisenlainen. Teidän maassanne ongelmana on Swadisthana, kuten tänään kerroin, mutta te olette voittaneet sen. Kun tulin tänne ensimmäisenä vuonna, kaikkien päät heiluivat Swadisthanan tahtiin. Sitten ihmiset pääsivät hiljaisuuteen ja heistä tuli rauhallisia, ja kun nyt katson teitä, olen hyvin iloinen, koska kaikki sellainen on hävinnyt, kaikki se typeryys on loppunut. Eikä mikään häiritse teitä. Kaikkien sairauksien alkusyy on Swadisthanassa, ne tulevat sieltä. Teidän pitää siis varoa joutumasta Swadisthanan valtaan ja loputtomaan ajattelemiseen. Ihmiset ajattelevat koko ajan, jopa sellaista, mitä ei ole olemassa, sitäkin he ajattelevat. Heti kun sellaisia ajatuksia tulee päähän, sanokaa: "Emme halua ajatella", ei muuta.

Minä ajattelen teidän puolestanne, älkää te ajatelko. Jos teillä on ongelmia, kertokaa niistä Minulle, mutta älkää ajatelko. Voitte kirjoittaa ongelmat paperille ja lähettää ne Minulle. Haluan lukea niistä. Sopiiko? Ja Swadisthana on teidän maanne chakra, se on toinen chakra, ja se on täällä. Hämmästykseksenne voin kertoa, että kaikissa maissa on sahaja-joogeja, mutta Australian joogit ovat hyvin erityislaatuisia. Heillä on vahva usko itseensä. Väärät ideat eivät johdattele heitä. Olen nähnyt sen, ja olen siitä hyvin kiitollinen teille. Minkä toisen laulun haluaisitte laulaa? Haluaisin kuulla. "The Music of Joy" "Mata Oh Mata" 
