1 January 1970
Letter / Poem
Talk Language: Marathi | Translation (Marathi to English) - Draft

Marathi Mektup II

Hepinizden mektuplar aldım ama cevap yazamadım çünkü şimdi Londra'da Sahaja Yoga çalışmaları büyük bir enerjiyle başladı.

Delhi Sahaja Yogileri çok az mektup yazarlar ama onların çoğu mutludur. Bombaydaki Sahaja Yogiler iyiler, Rahuri'nin Sahaja Yogileri de neşeliler. Bombaylı Sahaja Yogilerin büyük sorumlulukları var ve bu nedenle onlar birçok saldırıyla karşılaşmak zorunda kaldılar. İlk saldırı ben A.B.D.'deyken geldi. O sırada birçok Sahaja Yogi bundan etkilendi ve birçoğu düştü. Daha sonra Londradaki bütün Sahaja Yogilere bir saldırı olduğu sırada, onlar kolektif olarak, tehlike ve felaketlerle dolu yanlış bir yol izlediler. O kısımdan birçok kötü insan, kendilerini hala bazı Sahaja Yogilerde 'badha' şeklinde saklıyor. Sahaja Yoga yöntemlerini onlara karşı şiddetle kullanmalısınız. Bu kötüler size Agnya ve Kalpten saldırıyorlar. Agnya'dan zihninize Anti-Sahaja Yoga fikirleri gönderiyor ve Kalpte şikayet ediyorlar. Onları tanırsanız, bu etkisiz hale geleceklerdir. Bunun için ancak siz aydınlanma aldıktan sonra uygulanabilecek bir çözüm var. Çünkü eğer arabanız çalışmazsa, sizin fren ve gaz pedallarınızın hiçbir faydası olmaz fakat araba çalıştıktan sonra bile eğer siz gaz pedalını kullanmazsanız, arabanız nasıl hareket eder?

Belirlediğiniz herhangi bir hedefe ulaşabilirsiniz. Tüm otomatik önerileriniz gerçekleşecektir. Kullanılacak olan çare şudur: Dikkatiniz Benim üzerimde olmalı ve Agnyanıza şu şekilde düşünce şartlanmaları yapmalısınız “Aydınlanma aldığımız için bizler ne kadar şanslıyız! Bizler Sahaja Yogileriz. Tanrı bizi seçti. Zayıf olarak kalırsak nasıl çalışabiliriz? Adi Shakti bize tüm insanlığı kurtarmamız için Güç verdi. Bunu yapabiliriz ve yapacağız ”. Kalpte şu düşüncelerle eleştirmelisiniz: “Tanrı'nın bize olan sevgisi ne kadarda derin! Bize aydınlanma verdi. O bir merhamet okyanusu. Tüm hatalarımızı görmezden gelerek, bizim refahımız için gece gündüz çok çalışıyor ve biz, hatalarımızı affetmesi için Ona dua etmek yerine şikayet ediyor ve O'nu suçluyoruz”! Aşağıdaki düşünceler Kalplerinizi memnun edecekdir, “Ey Tanrım, lütfen bize sevginin gücünü verin. Ben bütün evreni saran sevgi okyanusunuzda bir damla olsam ve onun sevgi dolu nabız atışı, hayatım boyunca titreşsin ve ben bu mutluluğa dalmış bir halde kalayım ”.

Hayatınız Tanrısal sevgi dalgalarıyla dolsun. Ben sizi, her zaman kendimden daha çok seviyorum.

Anneniz

NIRMALA

Mart/Nisan 1983