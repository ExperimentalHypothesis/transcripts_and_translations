Easter Puja. Magliano Sabina, Rome (Italy), 11 April 1993.

Συγκεντρωθήκαμε όλοι εδώ σήμερα στην κορυφή αυτού του όμορφου βουνού, για να γιορτάσουμε την ανάσταση του Χριστού. 

Είναι καθοριστικής σημασίας για τους Σαχάτζα Γιόγκις να κατανοήσουν το σπουδαίο γεγονός της ανάστασης Του, με την οποία έδειξε ότι το Πνεύμα δεν πεθαίνει. Ήταν το Όμκαρα, ήταν ο Λόγος και ήταν το Πνεύμα και γι' αυτό μπορούσε να περπατά πάνω στο νερό. Επίσης έχουμε τώρα φτιάξει μια ταινία στην οποία δείχνουμε το Μουλαντάρα και το άτομο του άνθρακα. Βλέπετε εκεί ξεκάθαρα, αν κοιτάξετε από τα δεξιά προς τα αριστερά ότι υπάρχει μια ολοληρωμένη Σβάστικα, ενώ από τα αριστερά προς τα δεξιά βλέπουμε το Όμκαρα. Όταν όμως κοιτάξετε από κάτω προς τα πάνω, αυτό που βλέπετε είναι το Άλφα και το Ωμέγα. Αυτό αποδεικνύει πέρα από κάθε αμφιβολία όπως ο Χριστός είχε πει: «Είμαι το Άλφα και το Ωμέγα», ότι ήταν ξεκάθαρα η ενσάρκωση του Σρι Γκανέσα. Έχουμε πλέον μια επιστημονική απόδειξη και με αυτή μπορούμε να αποδείξουμε ότι είναι γεγονός. Δεν ξέρω αν την εποχή του Χριστού αυτό το Άλφα και το Ωμέγα ήταν γνωστό στους μαθηματικούς, αλλά σίγουρα ήταν γνωστό στον ίδιο όταν είπε: «Είμαι το Άλφα και το Ωμέγα». Υπήρξε μια αξιοθαύμαστη ενσάρκωση και πολύ σημαντική για την άνοδο μας. Αν δεν είχε ο ίδιος αναστηθεί, δεν θα μπορούσαμε να επιτύχουμε ποτέ την άνοδο μας. 

Είναι λοιπόν μια σπουδαία συνεισφορά. Η ανάσταση του Χριστού φαίνεται τώρα στη δική σας ζωή: τι ήσασταν πριν και τι είσαστε σήμερα. Είναι μια τόσο μεγάλη αλλαγή, μια τόσο μεγάλη διαφορά, μια τόσο μεγάλη μεταμόρφωση. Είναι η δική Του θυσία στο σταυρό και η δική Του όμορφη ανάσταση που έχουν δημιουργήσει ένα δρόμο για όλους μας προς αυτό το νέο επίπεδο μεταμόρφωσης. Σ' αυτό το επίπεδο υπάρχει μια διαφορετική πορεία για τους ανθρώπους και μια διαφορετική για τον Χριστό. Ο Χριστός ήταν ο ίδιος η ιερότητα, ήταν η αγνότητα. Η ανάσταση Του λοιπόν δεν ήταν τίποτα άλλο παρά ένα φυσικό γεγονός, θα λέγαμε, γιατί δεν χρειαζόταν κάποια μεταμόρφωση ο ίδιος. Δεν υπήρχε η ανάγκη να περάσει μέσα από μια διαδικασία εξαγνισμού. Αυτό που συνέβη στην περίπτωση Του, ήταν ότι μπόρεσε και αναστήθηκε από το θάνατο, που συμβολίζει ότι η ζωή των ανθρώπων χωρίς την πνευματικότητα είναι σαν το θάνατο, γιατί κάνουν τα πάντα χωρίς την επίγνωση της ολότητας, της πραγματικότητας της απόλυτης αλήθειας. Οτιδήποτε κάνουν, τελικά τους οδηγεί στην καταστροφή τους. 

Ακόμα και οι θρησκείες που έχουν εδραιωθεί από αυτές τις μεγάλες ενσαρκώσεις βρίσκονται σε μια απόλυτη παρακμή. Δεν βρίσκει κανείς ίχνος θρησκευτικής ζωής σε όλους αυτούς τους ανθρώπους που ισχυρίζονται ότι είναι εκείνοι που μπορούν να εκπροσωπήσουν αυτές τις ενσαρκώσεις. Αν το δείτε σε ένα λεπτό επίπεδο είναι πολύ επίπονο επίσης, στο όνομα όλων αυτών των σπουδαίων ενσαρκώσεων τι είδους έργα κάνουν οι άνθρωποι, με τι είδους δραστηριότητες καταπιάνονται, είναι απίστευτο, γιατί δεν έχουν το φόβο του Θεού. Στο όνομα του Θεού κάνουν όλα αυτά τα απαίσια πράγματα παντού στον κόσμο. Βέβαια εδώ, μπορείτε να πείτε ότι η Καθολική Εκκλησία έχει αποκαλυφθεί. Παντού οι άνθρωποι βλέπουν ότι όλα αυτά τα ψεύτικα πράγματα έχουν αποκαλυφθεί. Αυτά τα ψεύτικα πράγματα που έχουν χρησιμοποιήσει με πρόφαση το Θεό, την πνευματικότητα και την ομορφιά. Είναι ο καλύτερος τρόπος για να κρυφτεί κανείς. Όλη η σκληρότητα, όλη η βία, όλη η ασχήμια, δουλεύουν με αυτό τον τρόπο. Έχει φτάσει σε τέτοιο σημείο που δεν βρίσκει κανείς το παραμικρό στοιχείο θρησκευτικής ζωής ανάμεσα τους. 

Σαν όλοι οι κλέφτες του κόσμου, όλοι οι μεγάλοι απατεώνες του κόσμου και όλοι οι δολοπλόκοι να έχουν κυριαρχήσει. Όλα αυτά συμβαίνουν, επειδή αυτό που αναφέρεται σε όλα τα βιβλία και τις γραφές, ότι πρέπει να αναζητήσετε τον εαυτό σας, δεν έγινε ποτέ. Δεν έγινε ποτέ το: «Γνωρίστε τον εαυτό σας!». Πόσες φορές είπε ο Χριστός:»Γνωρίστε τον εαυτό σας»; Επίσης είπε: «Πρέπει να γεννηθείτε ξανά». Αμέσως λοιπόν παίρνουν το πιστοποιητικό «Έχω γεννηθεί ξανά» και αρχίζουν να το εκμεταλλεύονται. Δεν σκέφτονται όμως ποιο πραγματικά όφελος έχουν λάβει μέσα από αυτό. Στην καλύτερη περίπτωση να έχουν βγάλει κάποια χρήματα ή να απέκτησαν κάποιες ψεύτικες δυνάμεις. Κανένα όμως όφελος ως προς την εσωτερική τους φύση. Πρέπει να λυπάται κανείς την παράνοια τους, τον τρόπο με τον οποίο έχουν πάρει τη ζωή του Χριστού ή οποιουδήποτε άλλου, ενός τόσο ευγενούς και υψηλού βαθμού συστήματος αξιών και κάνουν όλα αυτά τα χαμηλά πράγματα. Στη Σαχάτζα Γιόγκα τώρα έχετε μεταμορφωθεί. 

Θα έλεγα πως η Κουνταλίνη σας έχει κάνει όλη τη δουλειά. Αλλά ακόμα η διαφορά ανάμεσα σε εσάς και τον Χριστό είναι ότι προέρχεστε από ένα τέτοιο περιβάλον, από ένα τρόπο ζωής, ένα τρόπο σκέψης που οδηγούσε στην καταστροφή σας. Τα πάντα, αν δείτε τώρα, είναι για την καταστροφή σας. Όταν λοιπόν βγαίνετε έξω από όλα αυτά, εξακολουθούν να σας περιτριγυρίζουν και ακόμα επηρεάζεστε από αυτά. Ακόμα και όταν ανεβαίνετε όλο και ψηλότερα, ξαφνικά ανακαλύπτετε ότι έχετε σπρωχθεί ξανά προς τα κάτω σε μια περίεργη κατάσταση, σε υποβαθμισμένα πράγματα. Βέβαια πολλές φορές σοκάρεστε με τον εαυτό σας, μερικές φορές τα αποδέχεστε όλα αυτά. Για ένα Σαχάτζα Γιόγκι είναι πολύ σημαντικό μετά την Αυτογνωσία του να κάνει πολύ ενδοσκόπηση. Αντί να βλέπει όλα τα άσχημα πράγματα στους άλλους, πρέπει να προσπαθήσει να δει τι άσχημο υπάρχει μέσα του. Είναι πολύ σημαντικό να γνωρίζετε πόσο μακριά έχετε προχωρήσει προς την πνευματικότητα σας. Διότι ο Χριστός δεν χρειαζόταν κάτι τέτοιο. 

Δεν χρειαζόταν να κάνει καν ενδοσκόπηση. Ήταν πέρα από οποιαδήποτε διαφθορά και για αυτόν ήταν μια πολύ φυσική μεταμόρφωση από την άποψη ότι πέθανε και έπειτα αναστήθηκε. Για εμάς όμως είναι πολύ διαφορετικό. Είμαστε τώρα Σαχάτζα Γιόγκις, αλλά ήμασταν πριν συνηθισμένα άνθρωπινα όντα. Δεν είχαμε φως μέσα μας. Τώρα το φως έρχεται μέσα μας και βλέπουμε το φως, έπειτα τι γινόμαστε; Πρέπει να γίνουμε το ίδιο το φως. Ο Χριστός ήταν το φως. Δεν χρειαζόταν να γίνει. Πρέπει λοιπόν να γίνουμε το φως. Τώρα πρέπει να είστε σε εγρήγορση για το τι μπορεί να διαταράξει το φως αυτό, τι μπορεί να το ελαττώσει ή να το εξαφανίσει τελείως. 

Για να φέρετε πάνω σας το φως το πρώτο πράγμα που πρέπει να γνωρίζετε είναι ότι αν βλέπετε το φως, δεν είναι ο σωστός τρόπος, δηλαδή δεν είσαστε το φως. Πρέπει να γίνετε το φως. Όταν είσαστε το φως, μέσα από αυτό το φως μπορείτε εύκολα να δείτε πως δουλεύει το μυαλό, τι ιδέες σας δίνει, τι επηρεάζει το μυαλό σας ενώ προχωράτε προς την άνοδο σας. Είναι αυτή η ανησυχία ή αυτή η ευθύνη που πραγματικά θα έπρεπε να έχετε; Ή μήπως προέρχεται από τις κακές συνήθειες που είχατε και υπάρχει ένα τροχοπέδη στην ανάπτυξη σας ως πνευματικές προσωπικότητες; Πρέπει να είστε φύλακες του εαυτού σας συνέχεια και να βλέπετε από μόνοι σας με ποιο τρόπο προχωράτε. Είναι ένα πολύ όμορφο ταξίδι, πολύ όμορφο ταξίδι. Χθες ήμουν πολύ χαρούμενη που άκουσα το τραγούδι των Ρώσων που περιέγραφε το ταξίδι αυτό, το ταξίδι της Κουνταλίνη. Είναι αλήθεια, αναμφίβολα έχετε αφυπνιστεί. Στην αρχή δεν ήσασταν αφυπνισμένες ψυχές, τώρα όμως είσαστε αφυπνισμένες ψυχές. Βρίσκεστε σε ένα εξελιγμένο στάδιο. Αυτό που λείπει τώρα είναι η ιδέα ότι είμαστε εντελώς εντάξει και ότι τίποτα δεν μπορεί να μας βλάψει, να μας ρίξει κάτω. 

Αν αναπτύξετε μια τέτοια εγωιστική ιδέα, δεν πρόκειται να σας βοηθήσει καθόλου. Αυτό που πρέπει να κάνετε συνέχεια είναι να ενδοσκοπείτε. Γι' αυτό υπάρχει ο διαλογισμός, για να βλέπετε μόνοι σας πως συνεχίζετε την πνευματική σας άνοδο. Κανείς άλλος δεν μπορεί να το κάνει, είναι η προσωπική σας δουλειά. Όταν πηγαίνετε στη συλλογικότητα, αμέσως θα ξέρουν ποια τσάκρας σας μπλοκάρουν, χωρίς αμφίβολα. Ίσως να μην το πουν, να μην το αναφέρουν, αλλά σίγουρα θα γνωρίζουν ότι αυτό και εκείνο το τσάκρα είναι μπλοκαρισμένα και ότι αυτό το άτομο έχει αυτό το πρόβλημα. Δεν θα ξέρουν όμως για τους εαυτούς τους ποια μπλοκαρίσματα έχουν, ποιο είναι το δικό τους πρόβλημα. Αν κάποιος σας πει: «Νομίζω ότι αυτό το τσάκρα σου είναι μπλοκαρισμένο» δεν θα πρέπει ποτέ μα ποτέ να αισθανθείτε άσχημα για αυτό, διότι αφήνοντας το τσάκρα αυτό αδιόρθωτο, καταστρέφετε τη ζωή σας. Αυτό που πρέπει να κάνετε αν δείτε ότι κάποιος σας λέει: «Νομίζω ότι αυτό το τσάκρα έχει κάποιο πρόβλημα» θα πρέπει να τον ευχαριστήσετε: «Ευχαριστώ που το είπες». Όπως με έναν καθρέπτη, αν δείτε στον καθρέπτη ότι κάτι δεν πάει καλά με το πρόσωπο σας, μπορείτε αμέσως να το διορθώσετε. 

Με τον ίδιο τρόπο, αν κάποιος σας καταδείξει κάτι, πρέπει να έχετε αρκετή ωριμότητα να γνωρίζετε ότι είναι μεγάλη ευλογία που σας επισημάνθηκε κάτι τέτοιο. Όπως μια ημέρα υπήρξε μια διαμάχη ανάμεσα σε δύο λήντερς. Όπου υπάρχουν δύο λήντερς, πάντα υπάρχουν διαμάχες. Δεν θα έπρεπε να υπάρχουν. Όπως τα δύο μάτια που ποτέ δεν μάχονται, τα χέρια, τα δύο πόδια δεν μάχονται μεταξύ τους. Αν όμως υπάρχουν δύο λήντερς πάντα υπάρχει πρόβλημα. Πρέπει να έχετε πάντα ένα λήντερ, διαφορετικά πρόβλημα. Μάλωναν μεταξύ τους λοιπόν οι δύο αυτοί λήντερς και ήρθαν σε Εμένα. Αμέσως είδα τον ένα να είναι εντελώς μπλοκαρισμένος. Του είπα: «Βάλε τα χέρια σου προς Εμένα». 

Όταν έβαλε τα χέρια του προς Εμένα αμέσως τα τράβηξε πίσω: «Τι συνέβη;» Είπε: «Έχω μια αίσθηση καψίματος Μητέρα». Του είπα: «Αυτό είναι. Ξέρεις τι δεν πάει καλά με εσένα;» Είπε: «Είμαι πολύ οξύθυμος, το γνωρίζω αυτό. Είμαι πολύ εγωιστής. Δεν έπρεπε να συμπεριφερθώ με αυτό τον τρόπο». Θα μπορούσε εκείνη τη στιγμή να αισθανθεί πολύ άσχημα, γιατί του το είπα Εγώ. Αλλά δεν συνέβη κάτι τέτοιο γιατί είναι Σαχάτζα Γιόγκι και ξέρει τι είναι ευεργετικό για τον ίδιο, τι του κάνει καλό. Δεν αισθάνθηκε καθόλου άσχημα. Αντιθέτως έδειξε τόση ευγνωμοσύνη προς Εμένα λέγοντας: «Μητέρα, χάρη σε Εσένα ανακάλυψα το πρόβλημα. Αλλιώς θα το έκρυβα μέσα στην καρδιά μου». 

Υπάρχει το εξής πρόβλημα τώρα με εμάς: έχουμε επιτύχει μεγάλη ανάπτυξη μέσα μας και την έχουμε αφομοιώσει. Επίσης έχουμε μια μεγάλη συλλογική δύναμη, μπορώ να το δω σε κάθε χώρα. Μπορούμε να δίνουμε αυτογνωσία σε τόσους πολλούς και μπορούμε πραγματικά να εδραιώσουμε όλες αυτές τις μεγάλες αλήθειες στη ζωή μας. Μπορούμε να το κάνουμε. Συνέχεια πρέπει να τις εδραιώνουμε. Υπάρχει όμως ένα σημείο για το οποίο δεν πρέπει να είναι κανείς πολύ σίγουρος: ότι έχετε απολύτως φθάσει την τελική αλήθεια. Πρέπει να είσαστε πολύ προσεκτικοί με αυτό το σημείο. Έχω δει ανθρώπους να προχωράνε πολύ ψηλά στη Σαχάτζα Γιόγκα, πολύ ψηλά και ξαφνικά να πέφτουν κάτω, πολύ χαμηλά. Με κάνει να λυπάμαι πάρα πολύ, εξαιρετικά πολύ. Ο λόγος είναι ότι δεν έχουν πίστη, πίστη στον εαυτό τους και στη Σαχάτζα Γιόγκα. 

Αυτή η πίστη είναι που λείπει. Πρέπει να έχετε πίστη στον εαυτό σας και στη Σαχάτζα Γιόγκα. Σαχάτζ σημαίνει ότι υπάρχει η θεϊκή δύναμη και αυτή η πανταχού παρούσα θεϊκή δύναμη μας φροντίζει. Μπορεί να γίνει αντιληπτή με τις αισθήσεις, την έχετε νοιώσει. Δεν είναι ότι βρίσκεται εκεί μόνο στα λόγια, έχετε γνωρίσει ότι είναι έτσι. Αλλά ακόμα και γνωρίζοντας ότι είναι έτσι, δεν έχει γίνει πίστη μέσα σας. Αυτή είναι η πίστη για την οποία μίλησε ο Χριστός. Αυτή είναι η πίστη ενός φωτισμένου μυαλού, όχι η τυφλή πίστη. Με την τυφλή πίστη ίσως να κάνετε λάθη, ενώ αν έχετε φωτισμένη πίστη αποκτάτε εξαιρετικές δυνάμεις, εξαιρετικές δυνάμεις. Δεν μπορούν να υπάρξουν προβλήματα αν η πίστη σας είναι φωτισμένη. 

Βλέπετε τώρα στη Σαχάτζα Γιόγκα πολλούς ανθρώπους που είναι πολύ σταθεροί, που είναι ορθοί, που είναι ανεκτίμητοι. Είναι σαν τους ανθρώπους που γνωρίζουν ότι στηρίζονται πάνω στους βράχους. Αλλά αυτοί που δεν είναι τόσο σταθεροί είναι οι άνθρωποι που νομίζουν ότι χάνονται μέσα σε κάτι παράξενα νερά σε αυτήν τη ζωή. Οι βράχοι είναι εκεί, στέκεστε πάνω στους βράχους και αυτό έχει συμβεί μέσα από την πίστη ότι τίποτα δεν μπορεί να μας ταράξει, την πίστη ότι τίποτα δεν μπορεί να μας δημιουργήσει πρόβλημα. Όσον αφορά τον Χριστό, φυσικά γνώριζε τα πάντα οπότε ήταν σίγουρος. Ποτέ δεν προβληματίστηκε, δεν υποχώρησε, δεν αμφισβήτησε. Γνώριζε ότι ήταν ο Υιός του Θεού και αυτό ήταν ένα γεγονός που το γνώριζε πολύ καλά. Ποτέ δεν το υπέβαλε σε πρόκληση, δεν το αμφισβήτησε. Ήταν έτσι. Γι' αυτό το λόγο Εκείνος, σας λέω ότι στεκόταν πάνω σε βράχο ενώ οι άλλοι άνθρωποι, ακόμα και οι Σαχάτζα Γιόγκις πρέπει να γίνουν σαν τον Χριστό όσον αφορά την πίστη τους. 

Η πίστη πρέπει να γίνει κατανοητή. Αυτή είναι μια φωτισμένη πίστη. Όπως ο Χριστός, πήγε στη σταύρωση. Πέρασε μέσα από τόσα πράγματα, απλά επειδή γνώριζε ότι ήταν ένα δράμα και τα έκανε όλα σαν να έπαιζε ένα δράμα, τίποτα τόσο σοβαρό, τίποτα που να πειράζει, ξέροντας ότι θα αναστηθεί. Έπαιξε το δράμα. Για εκείνον δεν ήταν πολύ σοβαρό. Είδε ανθρώπους να τον περιγελούν και να τον χλευάζουν. Μέσα στην καρδιά του γνώριζε επίσης τα πάντα: «Αυτοί που με χλευάζουν δεν γνωρίζουν ποιος Είμαι». Αλλά την ίδια στιγμή ήταν η προσωποποίηση της πίστης: πίστη στον εαυτό Του και σ' αυτή την πανταχού παρούσα Δύναμη. Αυτή ποτέ δεν σας απογοητεύει, αλλά γι αυτό πρέπει να έχετε απόλυτη πίστη. 

Ας υποθέσουμε ότι έχω κάποιον που πιστεύω σ' αυτόν, μοιραία θα του αναθέσω όλη τη δουλειά, θα του εμπιστευτώ τα πάντα, θα του δίνω να φυλάει τα κλειδιά ή τα χρήματα, ποτέ δεν θα αμφιβάλλω για ένα τέτοιο άτομο. Παρομοίως αν έχετε πίστη, πίστη στον εαυτό σας, πίστη στη Σαχάτζα Γιόγκα όπου έχετε εδραιωθεί, θα εκπλαγείτε με το πως θα δουλέψουν τα πράγματα, πως θα βελτιωθεί η ζωή σας και θα στέκεστε πάνω στο βράχο, έτσι θα αισθάνεσθε. Δεν θα έχετε αμφιβολίες, δεν θα έχετε προβλήματα, δεν θα έχετε ασθένειες. Λοιπόν, αυτό είναι το επίπεδο που φτάνετε μόνο με την πίστη. Αλλά αυτή την πίστη τώρα, πώς την αποκτάτε; Το πρόβλημα είναι, πώς να αποκτήσετε αυτή την πίστη; Δεν υπάρχει μάθημα για αυτήν, ούτε βιβλίο, ούτε μπορεί να γίνει διάλεξη για την πίστη. Αλλά κάτι ξυπνάει μέσα σας που θα σας ρωτήσει: «Τι είμαι;» θα σας ρωτήσει: «Τι είμαι; Τι έχω καταφέρει;» Βλέπετε, θα ρωτήσει: «Τι είναι αυτό που έχω καταφέρει; Τι έχω πάρει από τη Σαχάτζα Γιόγκα;» Θα σας έρθουν όλες αυτές οι ερωτήσεις. Αλλά αν έχετε πίστη, όχι την τυφλή, αλλά τη φωτισμένη που εδραιώνεται μέσα από πολλά θαύματα στη ζωή, πολλά πράγματα στη ζωή, θα βρείτε μικρά, μικρά πράγματα που ήταν θαύματα, μικρά, μικρά πράγματα. Έχουν γίνει θαύματα ακόμα και σε μεγάλα πράγματα, σε τόσα πράγματα που ποτέ δεν περιμένατε να συμβούν. Έτσι τώρα ξέρετε, είστε πολύ καλά κατασταλαγμένοι, ότι είστε πολύ όμορφα στη Σαχάτζα Γιόγκα. Για παράδειγμα, αρχίζει να βρέχει. 

Οι μισοί από εσάς θα ανησυχούσαν επειδή βρέχει, αλλά ξέρουν ότι υπάρχει μια πολύ όμορφη στέγη και τίποτα δεν μπορεί να συμβεί. Ας βρέχει όσο θέλει. Και μετά θα έχετε πίστη ότι δεν πρόκειται να βρέξει, δεν πρόκειται να μας μουσκέψει. Παρομοίως αυτή η πίστη μέσα μας πρέπει να είναι απολύτως στέρεη και αυτό σας κάνει εξαιρετικά δυνατούς και σας κάνει υπεύθυνους για την ανάσταση χιλιάδων και χιλιάδων και χιλιάδων και χιλιάδων ανθρώπων. Αυτό το είδος ζωής που έχουμε, ότι δηλαδή μόνο με τη δική μας εδραίωση, με τη δική μας κατανόηση, με τη δική μας παρατήρηση μπορούμε να κατασταλάξουμε στον εαυτό μας, να κατασταλάξουμε στη Σαχάτζα Γιόγκα, ειναι κάτι το αξιοσημείωτο, αλλά πρέπει να συμβεί, έχει ήδη συμβεί, συμβαίνει και θα πρέπει να συμβεί σε όλους σας. Θα πρέπει όλοι σας να έχετε την ευκαιρία να γνωρίσετε το πνεύμα σας, να γνωρίσετε τον εαυτό σας. Έτσι πρέπει να έχετε πίστη στον εαυτό σας. Έχω δει κάποιες Σαχάτζα Γιογκίνις να έρχονται συνέχεια και να λένε: «Μητέρα, δεν είμαι ικανή, είμαι άχρηστη. Δεν κάνω τίποτα. Είμαι τεμπέλα» ή ό,τι άλλο. 

Εντάξει, έτσι πιστεύετε. Ζητήστε το. Τί θέλετε; Ακόμα και αν δεν το ζητήσετε θα δουλέψει, ακόμα και αν δεν το ζητήσετε. Ακόμα και αν απλά το σκεφτείτε, θα δουλέψει. Ακόμα και αν βάλετε την προσοχή σας θα δουλέψει, επειδή είναι η πανταχού παρούσα Δύναμη, είναι η μόνη πραγματική δύναμη. Όλες οι υπόλοιπες δυνάμεις είναι άχρηστες. Και είναι τόσο αποτελεσματική, τόσο συμπονετική που σε κλάσματα δευτερολέπτου μπορεί να λύσει καταστάσεις. Τις προάλλες, ήρθε κάποιος από την Αυστραλία. Κάποιος τον εξαπάτησε και τον έπεισε να αγοράσει ένα κτήμα και ένα σπίτι σε μια υπερβολική τιμή, ενώ δεν είχε τόσα χρήματα. Και εκείνος του έλεγε: «Δεν πειράζει και να μην έχεις τα χρήματα, δεν θα σου πουν τίποτα.» Τον πίστεψε, είχε λανθασμένη πίστη μπορώ να πω, και του είπε: «Εντάξει». 

Πλήρωσε τα χρήματα που είχε, σαν προκαταβολή. Κάποιος πήγε εκεί, έγινε Πούτζα και έτσι τόσοι πολλοί πήγαν εκεί. Τόσες πολλές Πούτζες, συνέβαιναν πράγματα και τόσοι πολλοί άνθρωποι ήλθαν και το είδαν. Αλλά αυτός ο άνθρωπος ήταν τόσο πολύ αναστατωμένος, δεν μπορούσε να καταλάβει: «Γιατί συνέβη αυτό σε εμένα και βρίσκομαι σε τόσο δύσκολη θέση;» Και εξαπατήθηκε και ήταν θέλω να πω, εντελώς αποσβολωμένος. Δεν είχε την παραμικρή ιδέα για το πως να βγει από αυτό το χάλι. Είχε βάλει όλα του τα χρήματα εκεί, όλα ήταν μέσα, και αν δεν πλήρωνε αυτά τα χρήματα θα πήγαινε στη φυλακή. Του έγραψα απλά:»Έχε πίστη στον εαυτό σου». Αυτό μόνο: «Έχε πίστη». Και τι θαυμαστό συνέβη, κάποιος άλλος προσέφερε πολύ υψηλότερο ποσό για αυτό. Και του είπε: «Φυσικά θα πληρώσω ότι έχεις υποσχεθεί. 

Θα σε ξεχρεώσω και θα σου πληρώσω και τα παραπάνω χρήματα που θέλω να δώσω». Είναι απίστευτο. Τόσοι πολλοί πήγαν εκεί, ήθελαν να λύσουν το πρόβλημά του, τον συνάντησαν και του είπαν ότι δεν μπορεί να πληρώσει. Τίποτα δεν δούλεψε, τίποτα μόνο η πίστη του. Και αν μπορείτε να το φανταστείτε, τώρα θα γίνει πλούσιος. Ήταν να πάει φυλακή και τώρα θα γίνει πλούσιος. Συμβαίνουν πολλά θαύματα σαν κι αυτό. Αυτό απλά αφορούσε την οικονομική πλευρά του θέματος, αλλά ξέρω ότι γνωρίζετε ότι συμβαίνουν τόσα πολλά άλλα θαύματα. Μετά την Αυτογνωσία αν δεν έχετε πίστη, αυτό φαίνεται γιατί έχετε μια πολύ φτωχή προσωπικότητα. Τουλάχιστον μετά την Αυτογνωσία θα πρέπει να αφοσιωθείτε στην πίστη. 

Είναι πραγματικά εκπληκτικό ότι οι άνθρωποι παίρνουν την Αυτογνωσία τους και συνεχίζουν να μην έχουν πίστη στον εαυτό τους. Εκείνοι που είχαν, έχουν πραγματικά επιτύχει τόσα πολλά. Τώρα, η διαφορά μεταξύ εμάς και του Χριστού είναι ότι η πίστη ήταν αναπόσπαστο κομμάτι της ύπαρξής Του. Δεν ήταν ότι έπρεπε να έχει πίστη. Ήταν η πίστη. Τώρα εμείς πρέπει να την έχουμε. Πρέπει να πιστέψουμε στους εαυτούς μας. Υπάρχουν τόσα περιστατικά που μπορώ να σας πω, επίσης περιστατικά που μπορείτε εσείς να Μου πείτε, όπου μόνη η πίστη έχει βοηθήσει. Νομίζω ότι συνέβη στη Ρουμανία. Μια κυρία ήρθε στη σκηνή, δεν μπορούσε να περπατήσει, έπρεπε να την φέρουν με καροτσάκι. 

Και είπε: «Μητέρα, ξέρω ότι Εσύ μπορείς να με θεραπεύσεις. Κανείς άλλος δεν μπορεί. Ξέρω όμως ότι Εσύ μπορείς να με θεραπεύσεις». Το είπε αυτό τρεις φορές. Της είπα: «Λοιπόν, πιστεύεις ότι Εγώ θα σε θεραπεύσω». «Ναι». Είπα: «Τότε σήκω». Απλά σηκώθηκε, έφυγε περπατώντας. Και μετά άρχισε να τρέχει και όλοι άρχισαν να γελούν. Είπαν: «Μητέρα, αυτή δεν είναι Σαχάτζα Γιογκίνι!» Είπα: «Αλλά δείτε την πίστη της!» Επειδή όταν υπάρχει πίστη όλες οι θεότητες το αναλαμβάνουν: η πίστη τις προκαλεί, πρέπει να το κάνουν. 

Έχουν δείξει πίστη σε αυτό το άτομο. Όπως σας έλεγα πάντα στη Σαχάτζα Γιόγκα εμπιστευόμαστε τους ανθρώπους, εμπιστευόμστε. Ένας στους εκατό μπορεί να μας εξαπατήσει δεν πειράζει, εμπιστευόμαστε. Η πίστη σας προς κάποιο άτομο, δουλεύει και μέσα στο μυαλό του, ότι: «Πιστεύουν σε εμένα». Το ίδιο και με τις θεότητες. Τους δείχνετε πίστη και δουλεύει, αμέσως το δουλεύουν. Όπως μου είπε ο Γκουίντο: «Μητέρα, είπαν ότι θα έχει δυνατή βροχή αυτές τις δύο μέρες». Είπα: «Εντάξει. Μην ανησυχείς». Πού πήγε η βροχή; Εξαφανίστηκε. 

Μπορείτε να ελέγχετε τα πάντα αν ελέγχετε την πίστη σας. Και όταν μιλούμε για πίστη, ξέρετε, είναι μια πρόκληση σε αυτή την πανταχού παρούσα Δύναμη που οργανώνει, που γνωρίζει τα πάντα, που είναι τόσο έξυπνη, τόσο αποτελεσματική και πάνω απ' όλα, σας αγαπάει. Και μετά δείχνετε πίστη. Η ανάσταση στη Σαχάτζα Γιόγκα είναι το ότι η πίστη σας είναι στέρεη. Αυτό πρέπει να επιτύχετε: στέρεη πίστη. Ύστερα δεν νιώθουν άσχημα, ακόμα και αν δεν τους συναντήσω, ακόμα και αν πω: «Εντάξει, ελάτε. Βλέπετε, αυτή τη φορά μπορεί να μην πάω εκεί». Τίποτα δεν τους πειράζει, είτε η Μητέρα μας συναντήσει είτε όχι, είτε το τάδε πράγμα συμβεί είτε όχι. Όλα είναι για το καλό μας, προς όφελός μας. Ακόμα και αν χαθείτε στο δρόμο να ξέρετε ότι πρέπει να γίνει έτσι. 

Κοιτάξτε τη ζωή του Χριστού Έπρεπε να σταυρωθεί. Έπρεπε να κουβαλήσει το σταυρό. Έπρεπε να τα κάνει όλα αυτά, ήταν εντάξει όπως κι αν ήταν. «Είναι γραφτό. Θα το κάνω». Ποτέ δεν γκρίνιαξε, ποτέ δεν κάκιωσε, δεν ήθελε κανέναν να μοιραστεί τα προβλήματά Του. Αλλά αυτή η πίστη στον εαυτό Του, του έδωσε τεράστιες δυνάμεις. Μπορούσε να κάνει τα πάντα. Μπορούσε να είχε σκοτώσει όλους εκείνους τους ανθρώπους που προσπαθούσαν να τον καταδιώξουν, εύκολα, τι θα πείραζε; Μ' ένα και μόνο βλέμμα του θα μπορούσε να τους είχε σκοτώσει. Αλλά όχι, ήξερε ότι έπρεπε να το περάσει όλο αυτό, το πέρασε. 

Τελικά, Αυτός είναι που βγήκε νικητής Αυτός είναι που κέρδισε τα πάντα. Παρομοίως, ένας Σαχάτζα Γιόγκι πρέπει να κοιτάει τη δική του ζωή. Είναι πολύ πολύτιμη, η ζωή είναι πολύ πολύτιμη σε αυτό τον κόσμο. Αυτές τις μέρες, πόσοι Σαχάτζα Γιόγκις υπάρχουν; Στην εξελικτική διαδικασία πόσοι θα γίνουν Σαχάτζα Γιόγκις, δεν μπορώ να πω. Και αν ρίξετε μια ματιά στον κόσμο, θα αρχίσετε να νιώθετε ότι το μεγαλύτερο μέρος του πρόκειται να καταστραφεί ή να τελειώσει οι περισσότεροι άνθρωποι δεν πρόκειται να υπάρχουν. Όχι επειδή εμείς δεν είμαστε διαθέσιμοι, αλλά επειδή δεν είναι η μοίρα τους να έρθουν στη Σαχάτζα Γιόγκα, δεν είναι γραφτό τους να έρθουν στη Σαχάτζα Γιόγκα. Είστε λοιπόν τόσο τυχεροί που πήρατε την αυτογνωσία σας, την ανάστασή σας. Αλλά τώρα πρέπει να έχετε πίστη στη δική σας ανάσταση, στην ανάστασή σας που είναι τώρα η ύπαρξή σας. Και έτσι θα ξέρετε πόσο πολύτιμοι είστε για όλο τον κόσμο και ότι αυτό που πρέπει να κάνετε δεν είναι να σκέφτεστε τα υλικά κέρδη, τα απτά κέρδη ή τα συναισθηματικά κέρδη, αλλά τα πνευματικά κέρδη. Τι έχουμε κάνει για την πνευματικότητα, τη δική μας και των άλλων; Αυτό είναι το μόνο πράγμα που πρέπει να σκέφτεστε και θα εκπλαγείτε, όλα οργανώνονται, όλα δουλεύουν, κάθε τι στο δικό του χρόνο δίνει τα δικά του αποτελέσματα. 

Τώρα είμαι σίγουρη τουλάχιστον το ογδόντα τοις εκατό από εσάς πιστεύετε σε αυτά που λέω, ας πούμε, το ενενήντα τοις εκατό. Αλλά θα μπορούσε να υπάρχει ένα δέκα τοις εκατό που ακόμα πιστεύει ότι: «Εντάξει, η Μητέρα τα λέει αυτά. Αλλά τότε γιατί συνέβη εκείνο, γιατί συνέβη το άλλο;» Όπως τις προάλλες είχα ένα δημοσιογράφο, πασίγνωστο πρόσωπο, που είπε: «Δεν μπορώ να πιστέψω στο Θεό». Τον ρώτησα: «Γιατί;» «Επειδή πώς είναι δυνατό να υπάρχει τόση δυστυχία στον κόσμο; Πώς είναι δυνατό να υπάρχουν τυφλά παιδιά, πώς μπορεί να συμβαίνει εκείνο και πώς μπορεί να συμβαίνει το άλλο;» Μετά άρχισε να μου δίνει παραδείγματα. «Εντάξει τώρα» είπα, «Μου τα είπες όλα;» «Ναι». Είπα: «Τώρα, ας υποθέσουμε ότι βρίσκεσαι στην κυβέρνηση του κογκρέσου ή στη κυβέρνηση Αντρεόττι ή όπως αλλιώς λέγεται. Τότε η κατάσταση εξηγείται, δεν έχεις μπει ακόμα στη βασιλεία του Θεού. Αν μπεις σε αυτή την κατάσταση και αν το επιτύχεις και αν κατασταλάξεις, τότε πες Μου, έχεις κανένα πρόβλημα; Κανένα». Ρώτησα: «Γιατί βλέπεις την αρνητική πλευρά; Τώρα αν πεις ότι υπάρχει μια διέξοδος, ότι υπάρχει μια λύση και ότι θα έρθει μια ώρα, που σε αυτήν τη φυλή των Σαχάτζα Γιόγκις δεν θα υπάρχουν ασθένειες, δεν θα υπάρχουν βάσανα, τίποτα, καθόλου προβλήματα, τότε γιατί δεν κοιτάς αυτό; Γιατί θέλεις να δεις ένα αγόρι που είναι τυφλό; Αλλά γιατί δεν βλέπεις ότι οι τυφλοί γίνονται καλά;» Αυτή λοιπόν την αρνητική συμπεριφορά μπορεί να την έχουν επίσης και Σαχάτζα Γιόγκις. Τους έχω δει όταν κάποιος είναι άρρωστος, θα πουν: «Μητέρα, είναι άρρωστος. 

Πρέπει να τον φέρω σε Εσένα. Πρέπει να τον δεις». Δεν υπάρχει καμία ανάγκη γι αυτό. Μπορείτε να θεραπεύσετε, η πίστη σας μπορεί να θεραπεύσει. Ξέρετε, κάποιου ο θείος ήταν άρρωστος και δεν ήταν Σαχάτζα Γιόγκι. Πήγε να τον δει και η γυναίκα του είπε: «Μπορείς να προσεύχεσαι στη Μητέρα. Γιατί δεν Της λες να κάνει καλά τον άντρα μου;» Ήταν ετοιμοθάνατος με καρκίνο. Είπε: «Εντάξει». Απλά έσκυψε και προσευχήθηκε: «Μητέρα, σε παρακαλώ θεράπευσε το θείο μου». Σε τρεις μέρες βγήκε από το νοσοκομείο και τώρα γυρίζει όλο τον κόσμο. 

Παρ΄όλο που δεν ήταν Σαχάτζα Γιόγκι, παρ' όλα αυτά δούλεψε, επειδή αν τώρα ένας Σαχάτζα Γιόγκι λέει κάτι οι θεότητες πρέπει να το δουλέψουν. Παρ' όλο που δεν είναι Σαχάτζα Γιόγκι, δεν πειράζει. Είναι οι θεότητες που το ανέλαβαν. Και πρέπει κανείς να πιστεύει στον εαυτό του πλήρως ότι αν αυτές οι δυνάμεις είναι μέσα μας, γιατί να μην τις χρησιμοποιήσουμε; Γιατί να μην αναπτύξουμε αυτή την πλήρη πίστη ότι τώρα είμαστε Σαχάτζα Γιόγκις, είμαστε στη Βασιλεία του Θεού και ότι αυτή η Δύναμη θα μας φροντίσει; Τότε δεν θα έχουμε άλλες επιλογές δεν θα έχουμε κανένα δισταγμό. Δεν θα σας ενοχλεί, αν πρέπει να πάτε, ας πούμε, στη Σιγκαπούρη ή στην Αφρική ή να πάτε οπουδήποτε και λοιπόν; Εξακολουθούμε να είμαστε στη Βασιλεία του Θεού όπου και να πάμε, είναι απόλυτα εντάξει. Και δεν χρειάζεται καμιά στενοχώρια. Είμαστε σκλάβοι τόσων πραγμάτων, των ρολογιών μας, είμαστε σκλάβοι των προκαταλήψεών μας και άλλων τέτοιων πραγμάτων. Τα πάντα υποχωρούν. Δεν πειράζει. Τί πειράζει; Τίποτα δεν είναι σημαντικό. 

Εφόσον είστε με τον εαυτό σας, όλα είναι εντάξει. Όπως κάποιοι Μου λένε: «Μητέρα, ταξιδεύεις τόσο πολύ. Πώς το κάνεις;» Τους λέω: «Εγώ ποτέ δεν ταξιδεύω. Όπως κάθομαι εδώ στην καρέκλα, κάθομαι εκεί στην καρέκλα, αυτό είναι όλο. Μόνο το κάθισμα αλλάζει. Ποτέ δεν σκέφτομαι ότι ταξιδεύω. Κάθομαι μια χαρά, βολεύομαι στο κάθισμά Μου, είμαι εντάξει, έτσι δεν κουράζομαι». Όταν έχετε λοιπόν απόλυτη πίστη στον εαυτό σας, τότε δεν ενοχλείστε. Πολλοί άνθρωποι αναρωτιούνται αν εκεί που θα πάνε, θα υπάρχει μπάνιο ή όχι ή αν θα υπάρχει μέρος να κοιμηθούν ή όχι. Τίποτα. 

Αναζητάτε μόνο την άνεση για το πνεύμα σας. Αν βρείτε, ωραία, διαφορετικά μπορείτε να κοιμηθείτε παντού. Τίποτα δεν μπορεί να σας δεσμεύσει, τίποτα δεν μπορεί να σας καταβάλλει, καμία συνήθεια δεν μπορεί πια να σας επιβληθεί, επειδή η πίστη θα σας εξαγνίσει ολοκληρωτικά, θα σας φωτίσει, θα σας θρέψει. Αυτή η πίστη δεν είναι κάτι που μπορεί να μπει στα κεφάλια σας ή να μπει στις καρδιές σας, δεν μπορεί. Είναι μια κατάσταση που πρέπει να επιτύχετε και την οποία μπορείτε να επιτύχετε μέσα από τη Σαχάτζα Γιόγκα. Έτσι λοιπόν η ανάστασή μας θα ήταν πλήρης, θα εδραιωνόταν, θα ήταν αποτελεσματική και θα ήταν πρότυπο για όλο τον κόσμο. Είθε ο Θεός να σας ευλογεί όλους. Μόνο τα παιδιά, υπάρχουν τόσα πολλά παιδιά. Σήμερα είναι η ημέρα του Χριστού, έτσι πρέπει οπωσδήποτε τα παιδιά να πλύνουν τα πόδια Μου. Μπορείτε να το χωρέσετε εδώ, ή θα πρέπει να το μετακινήσετε;  

