23 јуни 2002
Ади Шакти Puja
Cabella Ligure, Campus (Italy)

Шри Ади Шакти Пуџа 23 јуни, 2002 г.

Кабела Лигуре, Италија Денес е сосема поинаков ден за сите вас, бидејќи е Пуџа на Ади Шакти.

А Ади Шакти е целосно завршена индивидуалност. Таа не е само Левата страна, која ја знаете. Сите знаете само за Левата страна, од Шри Ганеша преку неговото искачување низ различни чакри на Левата страна. Отпрвин не сакав да ви кажувам за Десната страна, бидејќи тие што поминале низ Десната страна едноставно се губат. Ја добија Гајатри Мантра од списите, но не знаеја за што се онесува таа, едноставно ја научија напамет. Исто така, не го знаеја нејзиното вистинското значење, и така тргнаа кон Десната страна и завршија во Агнија. А, потоа се обидуваа да добијат Самореализација. Им беше ветено дека ако правилно работат по Десната страна, ќе стигнете до крајната цел на Самореализација. Но, никој од нив не ја постигна. Повеќето од нив развија страшен темперамент, ужасен темперамент да фрлаат проклтство, да ги уништуваат другите.

Сите овие работи ги научија преку нивното движење на Десната страна. Немаше будење на Кундалини, можеа да се искачат најмногу до Агнија Чакра. А потоа се срушија на различни места од целосно незнаење. Сите овие книги беа напишани без разбирање, дека не е лесно да се оди низ Десната страна, Но, најдобро беше да се разбуди вашата Кундалини. Кундалини директно ве води во центарот на сите чакри, до Агнија, и преминувајќи ја Агнија и оди над неа до Сахасрара, а потоа пробива низ Сахасрара. Што е толку важно за Брахмарандра, од каде што пробива (Кундалини)? Никогаш ви немам кажано за тоа. Мислам дека сега за повеќето од вас дојде времето. Во детството детето има талу, областа на фонтанелната коска која постојано пулсира. Пулсира затоа што Духот влегол низ таа област, а кога ќе се затвори, Духот се сместува во срцето.

Треба да станете личност ориентирана кон Духот. Но проблемот беше како да навлезете во Сахасрара. Тантриците, преминаа од Десната во Левата страна, и ги развија сите црни практики на Левата страна. Така, десностраните станаа крајно избувливи, треба да кажам, крајно амбициозен, жестоки (свирепи), почнаа да убиваат луѓе преку клетви. Тие се многу добри во проколнувањето на луѓето; да бидат секогаш напред, да ги туркаат назад сите луѓе и да газат сечии права. Тие важеа за најамбициозните и најмоќните луѓе. Браманите и донекаде Кшатриите, владеат со Десната страна. Поради Десната страна, несомнено станаа многу моќни. Тие ги добија сите моќи во светот и беа сметани за исклучително моќни и величествени луѓе, но не беа, бидејќи беа многу жешки. Гневните луѓе не може да бидат духовни.

Така им беше кажано: „Ќе ја добиете вашата духовност, не грижете се, продолжете да дејствувате“. А седумте чакри беа опишани на Десната страна. Според нив има Бхух, Бхурвах. (дел од Гајатри мантра) Бхух е Притхви, овој свет, Бхух. Бхрувах е целосниот космос, или можеме да го наречеме Антарикша. Сваха: сваха е консумирањето горење, во Набхи Чакра. А, Свадха е внатрешната потрошувачка, до апсорпција – Сваха, Свадха. Потоа е умот, срцето - Манах. По Манах доаѓа Агнија... Вишудхи. Вишудхи е џанах, колективност, народ, да се биде со народот – џанах.

Потоа во Агнија е тапах. Во тапах го имаме Христос, во центарот. На Левата страна е џајнизам, Десната е христијанството. Тие всушност не патеката на искачувањето. Можеме да кажеме дека тоа беа споредни патеки, за излез на енергијата на луѓето кои се обидуваа да трагаат по вистината. Во Индија ова се случуваше со векови. Сите гуруа, сите садхуа, сите големи тапасви, сите го правеа ова. Но, до каде стигнаа? Тапасви беа луѓето кои можеа да проколнуваат -кшуд, кшап - можеа да проколнуваат. Со катакхша, со погледот на очите можеа да убијат некого, можеа да изгорат нешто.

Ги имаа сите деснострани моќи. А до каде стигнаа со овие деснострани моќи? Некако, треба да кажам до пеколот, ако нево пеколот, тогаш во предворјето на пеколот. Никој не доби Самореализација. Ги читате старите книги од Индија, па дури и од Грција. А потоа имавме Египќани, Англичани и секакви агресивни луѓе, Германците. Сите беа агресивни,католиците, а тука се и Римјаните. Сите беа агресивни, и ги заграбуваа земјиштето и имотите на другите држави. Крајно агресивни, веруваа во убивање на народот. Екстремно навредливи, насилни луѓе.

Како да ги доведете до нормалното, до Централната патека? Едната страна беше, како што ви реков, Бух, Бхурв, Сваха, Свадха, тоа е конзумурањето. Ова беше направено од Гуру Принципот. Потоа, имаме манах, џанах – тоа е колективот. Тие станаа колективни, несомнено, затоа што беа толку моќни што имаа толку многу луѓе со себе, за да се борат за угнетување, Со својот деспотски карактер се бореа против луѓето и ги угнетуваа. Како што знаете, овој вид на ... генерација дојде во историјата, а потоа исчезна. Се создадоа војни, толку многу луѓе беа убиени. Го имавме Хитлер кој беше врв на суровоста. Никогаш не се грижеа за човештвото. И, на крајот се стигна до Агнија.

Во Агнија, тие го убија Исус Христос, го уништија Исус Христос. Уништија толку многу големи светци кои навистина беа светци на централната патека - некои беа инкарнации - и ги уништија. Сето ова се започна од времето на Рама, сето тоа се случи. И еден по друг дојдоа толку многу ракшаси, ја уништија мирољубивата култура во светот. Крајно арогантни, дрски парадирања, многу агресивни луѓе. Оваа агресија доаѓаше со толку голема сила и следеше една по друга. Стигнаа до одреден степен. Кога луѓето реагираа на тоа, беа убивани и уништени... Беа создадени толку ужасни луѓе. Сите овие луѓе беа агресивни и деструктивни. Оваа природа е сè уште во нас, во некои луѓе, бидејќи се деснострани.

Сите деснострани луѓе го имаа овој проблем. Гневот, агресијата, контролата над другите. А, со тоа растот запре, немаше духовна еволуција. Сакаа да имаат духовност, но со развојот на ваквото однесување духовноста побегна. Имавме толку многу инкарнации. Сите тие беа убиени, мачени, распнати или довршени. Воопшто немаше можност да се спасат човечките суштества, во целост. Еден лош човек дојде и го уништи целиот свет. Имавме еден Хитлер кој навистина ги погоди сите луѓе, сите земји, сите народи, и сите бевме готови. Сето ова е затоа беше прифатено десностраното движење за кое тие мислеа дека е полесно за духовноста - а не е така.

Така луѓето ги преминаа сите граници, и стигнаа до фаза кога станаа апсолутни ѓаволи, ракшаси. Не сфатија дека човечките суштества се ракшаси. Тоа се случи. Дури и нивните гуруа беа како нив, па ги мачеа дури и инкарнациите. Сите инкарнации беа измачувани од нив. Беше навистина неверојатно како се спасија. Но на крајот не можеа да дадат никакви резултати. Така, првото нешто што се обидов беше да ја проучам Кундалини, дека Јас треба да можам да ја подигнам Кундалини. И знаев дека дојдов за тоа. Не за ништо друго, туку само за да ја подигнам Кундалините на луѓето за тие да тргнат кон Централната патека, а не десно или лево.

Ви го кажав знаењето за Левата страна, плус подигнувањето на Кундалини. Со подигнувањето, Кундалини ја пробивте вашата Сахасрара и влеговте во царството на вистинската радост, на реалноста. Сите овие лоши квалитети почнаа да отпаѓаат. Во Централната патека најпрво се појави Муладахара. Со будењето на Муладахара и Централниот канал, станавте многу чисти луѓе. Очите ви станаа чисти, неморалноста ви исчезна, евтиноста си замина. Вие станавте многу, многу - мислам дека треба кажеме - свети луѓе. Сѐ додека тоа не се случи, не можете да бидете во Сахаџа Јога. Не можете да бидете непристојни, не можете да флертувате, не можете да бидете човек кој сака да грабне туѓи пари или нешто слично, или секој кој е многу агресивен не може да биде во Сахаџа Јога. Значи сите такви луѓе беа исфрлени.

Откако беа исфрлени, треба да кажам, дека покажаа заби. Не им се допадна тоа што беа исфрлени. Но, некои од нив разбраа дека „направивме грешки“. Значи, првата работа е дека мора да го развиете вашето чувство за целомудрие, почитувајте го и уживајте во него. Тоа се случи затоа што вашата Муладхара беше разбудена. Тоа е првата чакра од Левата страна, каде што е Шри Ганеша. Но, исто и на Десната страна имаме божества. На секоја чакра имаме божества за компензација, но Шри Ганеша е во центарот. Така бевме благословени од Неговата моќна чистота. Почнавме да ја разбираме убавината на чистотата, моќта на чистотата.

Вака ја докрајчивме нашата Десна страна. Десната страна беше за борба, за убивање, гнев. За овие луѓе не постоеше мир. Единственото нешто што знаеја, е како да доминираат со другите, да бидат нетолерантни. Така, тие се искачија на повисоко, повисоко на нивото на Свадхистан. Во Свадхистана тие се издигнаа. Во Свадхистана ја зголемија агресивноста на креативните луѓе - да создадат нешто. Дури и сега ги имаме многу. Создаваат секакви глупости, создаваат секакви гротески, многу, многу, треба да кажам, валкани работи за да си создадат име. Ова е другото нешто што го добивме во Свадхистана, луѓе кои сакаа да имаат име, позиција.

Тоа доаѓа од десна Свадхистана. Тогаш доаѓа третата чакра која е Набхи чакра. Во Набхи Чакра луѓето тргнаа да заработат пари, не Лакшми туку пари, пари на секој начин, и го измамија целиот свет. Со парите што ги добија направија секакви лоши работи. Или мамеа или беа агресивни. Мамењето беше многу повеќе во левостраните земјите како Индија, а агресивноста во земјите од Десната страна. Во центарот, квалитетот кој го имаме во Свадхистана е креативноста: креативноста на уметноста, која е многу убава, која е многу длабока, која е апсолутно духовна. Тоа исчезна, а луѓето почнаа да ги претставуваат дури и инкарнациите како полни со валкани навики. Со тој напредок влегоа секакви нечистотии. Потоа, како што ви кажав, тука е Набхи.

Во Наби луѓето се стремеа кон пари. Левостраните заработуваа пари, десностраните беа агресивни со своите пари. Ако заработуваа, мислеа дека се на врвот на светот. Ако имаа пари, мислеа: „Никој не е подобар од нас“. Сето ова ги уништи, ги докрајчи. Ќе дојде до тој момент кога ќе сфатат дека парите не се за уништување, туку за градење: За градење на државата, за универзално градење на луѓето, да се донесе мир и љубов меѓу нив, Да се ​​помогне, да се направи секакво добро. Потоа, истите деснострани луѓе, стигнаа до чакрата на Мајката. Тие беа ужасни мајки. Се обидоа да доминираат над своите деца, да доминираат со сите, не можеа да жртвуваат ништо за децата. Доста ни е од овие жени кои се агресивни со своите сопрузи, агресивни со децата.

Меѓу овие луѓе дури и мајчинството е мртво и исчезна. Кога дојдов на Земјата видов толку многу работи, и се шокирав. Какви се овие луѓе? Што треба да направам со нив? Како да им ја разбудам Кундалини? Тие се изгубија уште во Набхи Чакра. Но, сега доаѓа чакрата на Мајката. Немаа татковство, немаа мајчинство, ги оттурнаа своите деца - многу себични, егоцентрични, доминанатни родители. Ова беше за Срцевата чакра. Потоа доаѓа колективната чакра, онаа која ја нарекуваме Вишудхи.

На ниво на Вишуди чакра луѓето сакаа да го освојат целиот свет. Сакаа да го окупираат целиот свет како свој, да станат императори. Тие создадоа империи и се однесуваа лошо до таа мера што не е возможно човечко однесување како нивното. Треба да кажам, тие навистина беа ракшаси, а тие квалитети на ракшаси сè уште постојат. Во нивното однесување, во сè можете да видите како се однесуваат кон луѓето, како ги третираат. Создадоа луѓе кои се против духовноста и такви кои се агресивни. Го претворија светот во биполарен, каде што има луѓе кои се агресивни, и луѓе кои се измачувани. Овој свет на спротивности постои и сега, но во многу помала мера. Благодарение на колективното разбирање има основано многу добри институции, но не функционираат, не се толку успешни, затоа што луѓето на врвот кои ги предводат, тие контролираат, но што контролираат? Не (се контролираат) самите - но ги контролираат другите.

Целото нивно однесување ја расипа целата работа на оваа чакра. Денеска, ако погледнете наоколу на колективно ниво, насекаде има војна, борби, убивање, уништување. Како тоа? Сега има толку многу духовни луѓе на овој свет. Значи, причината е што духовните луѓе станаа многу тивки. Премногу уживаат во духовниот живот. Тие станаа многу тивки и многу мирни луѓе. Но, тоа не носи мир. Мора да бидете динамични, да донесете мир во светот, мора да направите нешто во врска со тоа. Ние сме многу задоволни од нашиот напредок, но не се мачиме да видиме колку далеку напреднале другите, Колку далеку стигнале, каде можеме да ги запознаеме, што можеме да промениме кај нив.

Од Моето ниво можам да променам многу работи, но од вашето ниво колку луѓе променивте? Што направивте? Тоа треба да се види. Сеуште живеете со вашето его, на нивото на Агнија. Многу сте среќни со вашиот мир, со се што сте добиле преку Сахаџа Јога. Ова е најголемата несреќа со која денес светот се соочува. Тоа е дека оние кои се исто толку духовни, оние кои постигнале големи височини ни најмалку не се грижат за тоа што е добро да се направи. Она што тие го прават е да уживаат во сопствената духовност, да дојдат во пуџа, да добијат сѐ повеќе и повеќе од неа. Но, не завршија никаква колективна работа за промена на луѓето. Некои од нив работат, еден или двајца.

Но останатите добро се забавуваат и уживаат на таков начин што луѓето ги доживуваат како големи души, добри луѓе, тоа е сѐ. Би сакалa сега да интроспектирате и да откриете колку колективна работа сте завршиле, колку луѓе доведовте - на тој начин. Со кого разговарате? На колку луѓе им раскажавте за Сахаџа Јога? Има толку многумина тука. Христос имаше само дванаесет ученици, но тие беа многу подинамични од вас. Значи, сега треба да се зафатите со Десната страна. А кога ќе ја користите Десната страна, ќе бидат создадени динамични луѓе, а не само бескорисни, трпеливи, многу тивки и мирни луѓе. Ова не беше целта на Сахаџа Јога. Целта на Сахаџа Јогата е да променува, да промени многумина.

Оние што го прават тоа, сите Мои благослови се со нив. Но, оние кои ја чуваат само за себе, тоа не е баш добра работа. Во вашата земја, колку луѓе дојдоа во Сахаџа Јога? Едноставно дознајте. Со колку луѓе сте го постигнале Значи, вашата јога не е целосна. Вашата Јога е делумна, левострана, каде сте исполнети со многу љубов, многу сте љубезни, слични вакви работи. Не велам дека треба да станете агресивни, на кој било начин. Видов дека луѓето кои сакаат да бидат лидери, сакаат да бидат нешто големо, но на колку луѓе имаат дадено Реализација? Со колку луѓе сте зборувале за Сахаџа Јога? Можам да видам дека дури и во авион, или додека се шетате по улица, секаде луѓето зборуваат за Сахаџа Јога.

Но, еве сме сега -ја користиме Сахаџа Јога за нашата големина, за да се разбереме само себеси. Сахаџа Јога не ви е дадена за ова. Таа ви е дадена за давање Реализации на многу луѓе. Ги замолувам сите помлади луѓе, посебно помладите генерации да не ја трошат својата Сахаџа енергија на глупости како што тоа го правеа постарите. Подобро е да излезете и да разговарате со луѓето за Сахаџа Јога и да ја проширите Сахаџа Јога. Луѓето се повеќе заинтересирани да се грижат за училиштата или засолништата, да го прават ова или она. Тоа не е ваша работа. Ваша работа е да создадете повеќе Сахаџа јоги, повеќе Сахаџа јогини. Но тоа недостига, сметам дека го нема. Недостига Десната страна.

Треба да отидете на Десната страна. Сите дејствувајте. Ништо Нема да ви се случи. Никој не може да ве убие, никој не може да ве вознемири, никој не може да ве уапси, разберете го од Мене. Имате моќи, но ако не ги користите, џабе е. Затоа дојдовме до стагнација. Треба да знаеме дека мора да ја користиме нашата Десна страна. Десната страна е многу важна. Следниот пат ќе ви кажам за Десната страна, што има во Десната страна. Сега не можете да станете левострани што и да се обидете. Користете ја вашата Десна страна во вистинската насока со вистинско разбирање.

А, не како некои - би рекла многу произволни или многу доминантни, како Хитлери. Имавме дури и Хитлери меѓу Сахаџа јогите. Но, сега дојде време да направите нешто повеќе од она што го правеле светците претходно. Да ја довршите работата. Да не ја чувате само за себе - да имате семејство, да имате многу убави деца, да имате и да уживате во сето тоа. Сахаџа Јога не е за тоа. Сахаџа Јога е за трансформирање на целиот свет. Мора да размислите за тоа: што правите, каде сте и што сте постигнале во Сахаџа Јога? Потоа доаѓаме до Агнија. Во Агнија она што се случува е дека Сахаџа јогите, тие можат да поднесат сè, можат да трпат сè.

Ние не го сакаме тоа. Она што сакаме е да ги отстраниме страдањата на другите, да ја отстраниме агресијата на другите. Но, немаме, таква организација немаме, немаме такво разбирање. А ако тоа успее, вие ќе бидете различни луѓе. Инаку, станавме како светци, седнати во нивните испоснички ќелии, нешто такво, не повеќе. Затоа е подобро да се обидете да направите нешто позитивно, без агресија. Знам дека некои од вас се сè уште многу агресивни, се наметнуваат, го знам тоа. Но, ако сте подготвени да работите колективно, тогаш ќе сфатите какви грешки правите. А, тоа сеуште недостига во вашата личност. Ова е многу важно.

Во Агнијаа Чакра многу сахаџа јоги се залетуваат. Не знам што им се случува. Во Агнијаа кажав дека мора да простите. Но, тоа не значи да им дозволувате на луѓето да прават погрешни работи. Бидејќи сакате да простите, многу е лесно да не се карате, да не кажувате ништо, само да застанете на страна и да простите. Не! Одете и разговарајте со таа личност, кажете му што не е во ред. Мора да се соочите лице в лице. Ако не можете да се соочите , тогаш сте бескорисни. Исто како и сите други луѓе.

Која е користа од вас кои ја добивте вашата Реализација? Затоа, сега мораме да разбереме дека работата не е само да иамаме вибрации, да бидеме во ред, да можете да излечите некои луѓе - тоа не е целта, не. Мора да ја ширите, мора да излезете во јавноста, мора да бидете колективни по ова прашање и да ја ширите Сахаџа Јога. Со толку многу Сахаџа јоги ширум светот, не напредуваме многу. Сега, вие треба да планирате што сакате да правите, како сакате да го правите и како сакате да ја ширите Сахаџа Јога. Многу е важно. Затоа што сте добри во – да речеме – да зборувате за Сахаџа Јога, да пеете за Сахаџа Јога. Сите овие работи се бескорисни сѐ додека немате конкретен доказ - доаѓањето на многу повеќе луѓе во Сахаџа Јога. Во една мала земја како Турција имаме 25 000 Сахаџа јоги. Што ќе кажете за тоа?

Сите тие се муслимани, дваесет и пет илјади муслимани станаа сахаџа јоги. Додека тој број е многу мал во која секоја друга земја. Тие не се многу богати, но се грижат за нивната Смореализација и исто така им даваат Самореализација на другите. Многу е изненадувачки како тоа се разви, и, како се рашири. Затоа, наместо да размислувате за вашите проблеми, за вашите непријатели, за вашите моќи, размислете да им дадете моќи на другите и да ги направите Сахаџа Јоги. Тоа е многу важно. Ако сте во Сахасрара тогаш ги имате сите моќи. Ако сте во Сахасрара и не ја ширите Сахаџа Јога, каква е користа од добивањето на Реализација? Само лично за вас – тоа е многу себично. Затоа, би рекла дека наместо да ја ширите вашата сопствена слава, вашето сопствено име, ве молам обидете се да привлечете повеќе луѓе кон Сахаџа Јога.

Станете една многу динамична сила. Толку многу луѓе Ми се пожалија дека Сахаџа јогите се ништо друго освен мртви луѓе. Дали сте навистина такви? Дури и само еден поединец како Мене има завршено толку многу работа, па зошто да не и вие, луѓе? Дали работевте насекаде низ вашата земја? Едноставно размислете за тоа. И затоа, сѐ додека не го направите тоа, не сте сампурна, не сте целосни, и не сте ги разбрале целосно моќите на Ади Шакти. Затоа, ви велам, дека денес е многу важен ден во кој Ме обожувате како на Ади Шакти. Треба да знаете дека Ади Шакти мора да биде целосна форма. Не може да биде само на половина на Лева страна - не.

Ако тоа не функционира, тогаш што е користа? Тоа е како и секој случаен човек да добива каква било друга реализација. Тоа не е толку важно. Не само што треба да ја ширите, но треба и да ги направите Реализирани свесни за тоа. Ви ги давам сите Мои благослови, сета Моја љубов, сите Мои моќи. Но обидете се да разберете. Во ред? Ви благодарам многу.