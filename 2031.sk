10 April 1991
Appreciation Should Be Practiced And Informal Talk
Virata Puja
Lake Road Ashram, Melbourne (Australia)
Talk Language: English | Transcript (English) - VERIFIED

Kvôli vzdialenostiam a tiež, že sme nemali žiaden ašrám v Melbourne, celé tieto dni; zistila som, že kolektivita tu ešte nie je poriadne utkaná.

Takže si myslím, že najlepšou vecou dnes je, že si musíme uctiť Virátu. Viráta je prapôvodný Otec, môžete povedať, alebo ten, kto vo vašom mozgu koná pre vašu kolektivitu. Ako stúpa Kundalini, nakoniec vyúsťuje prerazením cez oblasť fontanelovej kosti. Predtým, než tam vstúpi, vstúpi do Sahasráry. Sahasrára je tá oblasť, ktorá je obklopená tisíc nervami a v jazyku medicíny sa to volá limbická oblasť. Teraz tých tisíc nervov je spojených so šestnástimi dôležitými nervami vo Višudhi. Preto sa hovorí, že Šri Krišna mal šestnásť tisíc manželiek, to jest, že mal všetky svoje sily a svoje manželky a Ja mám všetky Svoje sily ako Svoje deti. Takže, keď rastieme vo svojom vzostupe, vo svojej dhyana, musíme ísť do svojej Sahasráry. Keby nebola Sahasrára otvorená, nemohli by sme urobiť túto masovú Realizáciu. Ako je to spojené, kolektivita je tak spojená so súčasnosťou – dňom Sahadža jogy.

Predtým to bolo len po Agja čakru, ale keď to dosiahne Sahasráru, osvieti všetky nervy, a všetky nervy vyzerajú ako plamene, ktoré sú úplne tiché, nádherne sfarbené vo všetkých vibračných farbách. Ich objavenie sa je tak upokojujúce a tak nádherné, že nejestvuje žiaden lepší pohľad na celom svete, myslím, aký ľudské bytosti môžu vidieť. Takže, keď táto Sahasrára bola otvorená, ako máme teraz, pudža, ako ju poznáte z Ríma, predtým to muselo ísť do kolektívu, to jest, že som musela dávať Svoju pozornosť kolektívu. Musela som vidieť ľudí, ich rozličné problémy, permutácie a kombinácie, ktorými všetci trpia. Všetky môžu vyústiť do siedmich hlavných bodov, môžeme povedať, ale sú tiež rozdelené na dvadsaťjeden – jeden vľavo, jeden vpravo a jeden v strede. Takže všetci spolu máme dvadsaťjeden skutočne základných problémov, podstatných problémov v nás, ktoré musíme vyriešiť. Máme, na začiatku Sahadža jogy som sa snažila len vyliečiť ľudí z ich fyzických problémov, mentálnych problémov, ich rodinných problémov, finančných problémov, všetky druhy problémov boli vyriešené v Sahadža joge, a mali sme nejaké veľmi ne... veľké nehody medzitým. Ako viete, prišli k Agji, začali preberať celú atmosféru, celú atmosféru nejakým druhom autority, čo nebola Božia autorita. Výsledkom bolo, že odišlo veľa ľudí z Agje, ale tí, čo prišli k Sahasráre, musia pochopiť, že kolektivita je základom vášho vzostupu. Ak nie ste kolektívni, ak nechodíte do centier, ak sa nestretávate, potom ste ako necht, ktorý bol odstrihnutý z prsta a Božské s vami nemá nič spoločné – ste mimo stromu, ako kvety, ktoré odleteli zo stromu, môžu chvíľu existovať, bezpochyby, ale po nejakom čase sú mŕtve a skončili.

Takže je dôležité, aby ste všetci pochopili, že kolektivita, ak nie je upevnená v Sahadža joge, Sahadža joga zanikne. Teraz idem do Ameriky, kde kolektivita musí byť v maximálnej miere, ale nie je to tak. Je tam tak veľa problémov v kolektivite v Amerike, ale stále, povedala by som, že si uvedomujú jednu vec, že musia byť veľmi kolektívni. Problémy, ako sú tam, sú, že je tam veľmi málo ľudí, ktorí tam sú sahadžajogínmi, ale medzi nimi si uvedomujú zodpovednosť. Všetci veľmi tvrdo pracujú. Rozširujú Sahadža jogu. Teraz vidíte, že majú tento „Cool Breeze" ,začal odtiaľ. Je tam tak veľa aktivít, ktoré robia v Amerike v takom malom počte, že je ohromujúce, ako zvládajú tieto veci a robia to úplne nádherne, pretože sa cítia byť spoločne spojení; sú tak ďaleko, z Honolulu do New Yorku je taká dlhá vzdialenosť. Ale je tam tak veľa porozumenia, tak veľa lásky a zmyslu pre zodpovednosť. Pretože ich je tak málo, cítia extrémnu zodpovednosť, že musíme byť absolútne kolektívni – žiaden problém robenia skupiniek.

Dokonca, aj keď niekto robí chyby alebo niečo, nikdy o tom nehovoria nikomu inému, len Mne. Nikdy o sebe navzájom nehovoria, nikdy o sebe navzájom nehovoria zle, nikdy si nerobia skupinky. Tie deti vonku, kto sú ... Len nech prídu sem. Je tu miesto. Môžete sa trochu pohnúť tam uprostred. Urobte im miesto u vás. Poďte. Deti môžu sedieť vpredu. Nezaberú veľa miesta. Deti vám dokonca môžu sedieť na kolenách.

Môžete sa pohnúť? Môžete urobiť medzeru. Teraz, toto je otázka kolektivity. Priveďte deti sem. Všetky deti môžu prísť okolo. Môžu Mi pomôcť pri pudži. V pomáhaní sú veľmi dobré. Áno, áno, poďte. Úbohé deti boli vonku. Môžete si to predstaviť?

Sadnite si, sadnite si, sadnite si. Sadnite si tu, sadnite si. Teraz... Poďte, poďte, poďte sem, poďte sem. Miesto sa môže urobiť spontánne, My len musíme mať veľké srdce. Teraz, kto je teraz von? ...sú to malé deti? Poďte, poďte. Myslím, že by ste mohli sedieť len trochu, nie s takou veľkou asánou, s trochu menšou asánou ľudia môžu prísť. Dajte jedno hore a myslím, že otvoriť okno je tiež dôležité. Áno, tam je nejaký priestor.

Ak sú tam tri kamery, ako tam potom môže byť miesto? Myslím, že by sme tam mali mať jednu kameru a oni môžu sedieť dnu. V poriadku. Všetci by ste mali sedieť s jedným, jedným kolenom hore takto, aby tam bolo viac miesta. Presne ako sedí Baba Mama. Seďte s jedným kolenom hore. Všetko bude v poriadku ako toto. Dajte to na Chayove kolená. Nerozťahujte sa. Trochu si potiahnite jednu nohu takto na hor.

Áno, jedna rovno, jedna takto. Je dokonca jednoduchšie sedieť takto. Ľahšie sedieť. Teraz toto je zmyslom kolektivity, že je to v malej hale – nevadí – my sme všetci spolu a ako ich dostaneme všetkých dnu, lebo si to nemôžete vychutnať, pokiaľ nie ste všetci spolu. Teraz musia byť všetci ticho, v poriadku, deti? Všetci. Inak vás znovu požiadajú, aby ste išli von. Takže teraz, pozrime sa, ako zabúdame na kolektivitu. Jestvuje jedno veľmi praktické realistické pochopenie. Najskôr musíme vedieť, že bez kolektivity nemôžeme existovať.

Tak, ako telo musí byť v spojení s mozgom, rovnako, bez kolektivity nemôže Sahadža joga existovať. Keď to raz pochopíte, potom musíte vypracovať, aby kolektivita bola absolútne upevnená vo vnútri aj navonok. Je to viac vo vnútri, čo musíte upevniť, ako navonok. Čokoľvek, čo máte vo vnútri, sa prejavuje navonok. Teraz, ako to v nás upevníme? Najskôr musíme pochopiť, že teraz sme navzájom spojení. Gjanešwara povedal: "Teči Sojarik hoti." - „Budú vašimi príbuznými." Kto to tam plače? V poriadku.

Zoberte ju preč. Nech ide. Spomenula si na mamu. Takže prvá vec je, že v našom vnútri musíme vidieť introspekciu, s introspekciou, čo robíme proti kolektivite v našej mysli. Ako pracuje naša myseľ. Neviem, ktorá vec prichádza prvá do ľudskej mysle o inej osobe, ale prvou vecou je, že toto sú vaši skutoční príbuzní a nikto iný nie je vaším príbuzným. Tieto deti sú vašimi deťmi a títo muži sú vašimi bratmi, a tieto dámy sú vašimi sestrami, a my spolu sme jedna veľká rodina. Sme časťou a súčasťou jedného tela a táto ruka nemôže udrieť druhú ruku, vďaka Bohu, že nemyslí tak, ako ľudské bytosti, inak by mohla začať zmýšľať proti inej ruke, ale nie, pretože sú spojené jednou mozgovou aktivitou. Takže prvou vecou, ktorú musíme pochopiť, je, aby ste sa nesnažili vidieť na iných osobách chyby, ale vidieť na iných osobách dobro. To vám skutočne pomôže najviac.

Ako v Indii, rozumiete, neviem, tu je to možno rovnaké: ak vy, ak, ak vás poznajú, povedzme, ihneď zistia, teraz, akú úlohu môžeme zobrať tejto osobe. Ak je niekto ministrov brat, ihneď sa zblížia s ministrovým bratom. V poriadku, „Urobíte pre mňa túto prácu?" Potom niekto hovorí: „Som taký a taký ..." Ihneď si ľudia pomyslia: „Ó, tak čo, akú úlohu môžeme zobrať tejto osobe?" Rovnakým spôsobom môžete ísť trochu ďalej v jazyku Sahadža jogy. Hneď, ako prídete, aby ste sa dozvedeli o niekom, nemali by ste myslieť, aký obchod s ním môžem uzavrieť. Videla som ihneď, ak mal niekto peniaze, ľudia naňho budú skákať, v poriadku, majme spolu obchod, dokonca v Sahadža joge. Alebo, ak tam je niečo podobné, že ihneď začnú zamestnávať tú osobu pre svoje ciele. Na druhej strane, čo musíte robiť hneď, ako o niekom viete, potom si musíte pomyslieť, čo dobrého má, ako môžem vstrebať to dobré do seba? Pretože my sme tu, aby sme sa obohatili duchovne.

Takže si musíte pomyslieť ako prvú a najdôležitejšiu vec: „Čo môžem urobiť, aby som dostal to dobré z tej osoby do seba?" Takže budete dávať pozor na dobro tej osoby, namiesto hľadania zlých kvalít, pretože zlé kvality vás vôbec nevyživia. Tiež ak má niekto zlé kvality, nemá význam myslieť na seba, pretože ak na to začnete myslieť, nezlepšia sa, je to problém niekoho iného. Najlepšou vecou je pozrieť sa na inú osobu s úctou a porozumením, s láskou, že on je jedným z nás a čo môžem použiť? Teraz, ak mám ruku, nemusím myslieť, pretože sme tak naprogramovaní. Ak mám toto podržať, automaticky použijem Svoju ruku, nie Svoje chodidlo. Viem, že Moje ruky to urobia. Ale, keď mám chodiť, nechodím si po Svojich rukách, pretože viem, že Moje chodidlá sú na chodenie. Rovnakým spôsobom musíte vedieť, ktorý sahadžajogín vám pomôže vás vyživiť. Vaša myseľ sa ihneď stane úplne čistou.

Ako teraz - videla som nejakého chlapca na Novom Zélande, ktorý skutočne umieral, a keď sa vrátil, zistila som, že postoj k nemu nebol taký milý, ako by mal byť, ale toto je najlepšia šanca, kedy by ste mali vidieť, ako môžete uplatňovať svoj súcit. Hovoríme o súcite, súcit. Teraz sa pozrime, ako môžem uplatňovať svoj súcit, keď je tento chlapec taký chorý. Na druhej strane, každý bol k nemu krutý, každý mu dával pokyny, čo má ako robiť. Pretože musíme mať súcit, Matka teraz povedala, že musíme mať súcit, dobre, teraz, kde máme svoj súcit, na stenách? Kde používame svoj súcit? Kde používame svoj súcit? Takže Sahadža joga sa musí uplatňovať, to neznamená, že budete sedieť s Mojou fotografiou po celý čas, to neznamená toto. To znamená, že uplatňujete svoj súcit; uplatňujete ho. Potom musíte uplatňovať lásku.

Teraz, ako uplatňujeme lásku voči ostatným? Ak niekoho milujete, čo robíte? Snažíte sa tej osobe urobiť radosť. Malé veci môžu urobiť ľudí veľmi šťastnými. Viem, že Ma všetci chcete veľmi potešiť, dáte Mi dary, nájdete veci, ktoré sú pre Mňa dobré, vyjdete von, aby ste Mi kúpili sladké kvety, robíte nádherné veci, aby ste Ma potešili. Som veľmi potešená, musím vám povedať. Ale viac ma poteší, oveľa viac, ak budete rozumieť kolektivite a snažiť sa potešiť sa navzájom. Taká osoba mi robí najväčšiu radosť, ak je pozornosť viac na robení radosti iným. Hneď, ako sa rozhodnete, že musíte robiť radosť iným, váš jazyk sa stane iným. Stane sa sladším.

Jazyk, ktorý bol ako pár nožníc, stane sa nádhernou vecou z medu. Potom hovoríte málo, ale skutočne zalejete druhú osobu medom a druhá osoba sa z toho naozaj teší. Takže teraz uplatňovanie lásky, kde ju uplatňujete? Dám vám otázku: kde ja uplatňujem lásku? Čo milujem? Žijeme, milujeme naše domy, milujeme naše fotografie, naše ozdoby, všetko, ale uplatňujem túto lásku voči svojej manželke, alebo voči svojmu manželovi, alebo voči inému sahadžajogínovi? V našej sahadža kultúre musíme uplatňovať súcit a lásku, a po tretie, musíme uplatňovať trpezlivosť. Viem, že niektoré deti sú možno trochu viac nezbedné, niektoré sú menej nezbedné. Niektorí ľudia sú veľmi utáraní, niekedy Ma z nich skutočne bolí hlava; stále len rozprávajú, rozprávajú, rozprávajú, rozprávajú, tak veľa! Niekedy si myslím, že je to dobré, pretože je to oddych pre Moje ústa - keď sa na to pozrieme z jednej strany.

Keď sa na to pozeráme z inej strany, len vypnite myseľ, nech rozpráva, vypustite to, nech chce povedať čokoľvek. Keď s tým raz skončí a unaví sa, už vás viac nebude obťažovať a tiež sa bude cítiť spokojný, že niekto počúval jeho táraniny. Takže trpezlivosť je potrebná a trpezlivosť je potrebná takým spôsobom, aby ostatní videli vašu trpezlivosť. Napríklad včera, sedela som asi, myslím, tri hodiny, potriasajúc si rukami s rôznymi druhmi ľudí a všetkými typmi problémov, a osoba, ktorá prišla posledná, povedala: „Keď sa dívam na Vašu trpezlivosť, rozvíjam si svoju vlastnú." A láska vám dáva trpezlivosť. Táto láska vás vyživuje. Hovorím vám, je to úplne všedná metóda: tu som nespomenula, že veríte Bohu, hovorím len, verte sebe, úplne všedné, pretože hovoríme o vašom mozgu. Teraz hovoríme, že musíme všetkým odpustiť, ale nerobíme to. Malé, malé veci si pamätáme, ako sú blázniví ľudia Myslím len, že som počula, že had má túto schopnosť pamätať si, ak mu niekto ublíži, ale tu zisťujem, že ľudské bytosti nemajú menšiu schopnosť. Čokoľvek sa stalo pred 13-timi rokmi, pred 15-timi rokmi, všetko si pamätajú – každú jednu vec: čokoľvek ich ranilo, ale ako oni ranili iných, to si nepamätajú, akí boli protivní voči iným, to si nepamätajú, pretože toto je ľudská myseľ, ktorá má ego, môže pokračovať v ubližovaní iným, necíti nič a superego, ktoré stále prijíma všetky rany a stále sa na to sťažuje.

Takže je na vás, aby ste si uvedomili, že vy ste tí, čo ničia kolektivitu. Najskôr sme tu mali hrozných lídrov, preto bola naša kolektivita veľmi slabá, ale teraz máme rozvážnejších ľudí, lepších ľudí. Aj pre Melbourne si myslím, že zoberieme pre vás niekoho staršieho, aby bol lídrom, pretože si myslím, že Greg je úplne zodpovedný. Takže som rozmýšľala nad Henshawom (líder v Melbourne do 2000) a opýtala som sa ho a on súhlasil. Takže teraz v Melbourne budeme mať niekoho, kto zostane v ašráme, kto je na dôchodku, kto sa o vás postará. Urobí všetko, čo je len možné, aby sa postaral o kolektivitu v Melbourne. Ale vy musíte vedieť, že mám s vami jedno spojenie cez vášho lídra. To neznamená, že vy sa nemôžete spojiť. Ako povedzme, že je tu špendlík a vy ho do Mňa zapichnete, ihneď mi moja ruka vystrelí – to znamená, že je tam tiež mimovoľná reakcia, ale skoro všetko sa oznamuje mozgu. Rovnakým spôsobom, všetko by malo byť oznámené mozgu, ale od úplného začiatku, ak si rozviniete druh kritického postoja k svojmu lídrovi, potom to bude veľmi zložité – aj pre lídrov, aj pre vás.

Po prvé by ste nemali kritizovať. Nepoužívajte svoj mozog na kritizovanie, už bolo dosť kritizovania na Západe. Myslím tým, že teraz majú techniku kritizovania. Všetko umenie skončilo kvôli kritike. Umelci sa boja ukázať svoje maľby, umelci sa boja ukázať svoju tvorbu, pretože budú kritizovaní. Teraz jediná vec, čo zostala, sú kritiky, kritiky, kritiky a kritiky kritizujú kritikov, to je všetko. Nie je tam žiadna tvorivosť, nič. Takže sa snažte oceniť všetko. Deti vytvárajú obrázky, maľby tak či tak. Niekedy robia Moje tváre, je to veľmi zábavné, keď kreslia – nie len deti, ale aj dospelí.

Nevadí, ja to oceňujem, je to veľmi dobré, nádherné, veľmi pekné, aby som povzbudila tú osobu. Takže kritizovanie by malo odísť z vašich myslí, ale malo by sa uplatňovať oceňovanie: oceňovanie detí iných, oceňovanie iných ľudí je veľmi dôležité, ale to neznamená, že oceníte všetkých ostatných a budete týrať svoju manželku alebo svojho manžela – to je tiež nerovnováha. Prvou zodpovednosťou je vaša rodina, ale mali by ste oceniť iných a toto prichádza, keď nežiarlite na nikoho. Táto žiarlivosť, neviem, odkiaľ prichádza, takže nepoznám túto kvalitu žiarlivosti, prečo je žiarlivosť. Takže ak cítite žiarlivosť, musíte ju používať pre správny účel, a správnym účelom je to, že by ste mali žiarliť na osobu, ktorá je duchovne vyššie ako vy, a vy ju uplatňujte, aby ste sa mohli stať lepšími. Ak je žiarlivosť kvôli súťaženiu, potom súťažte s osobou, ktorá je súcitnejšia, milujúcejšia, obetavejšia, trpezlivejšia. Takže táto súťaž sa stane veľmi zdravou súťažou a kolektivita sa stane úplne vyživenou. Teraz sa snažte pocítiť, že ste všetci časťou a súčasťou jednej osobnosti. Snažte sa pochopiť to a uplatňovať to. Toto vám veľmi pomôže.

Maličkosti – ako kupovanie malých darčekov pre niekoho. Niečo uvidíte: „Ó, toto bude veľmi pekné pre tú osobu." Oficiálne sme rozhodli, že muži by nemali dávať dary ženám a ženy by nemali dávať dary mužom, ale ak je to vaša sestra, rakhi sestra, môžete ju obdarovať a rakhi sestra môže obdarovať rakhi brata, ale inak by sa to nemalo robiť. My sme to urobili, pretože som videla, že to robí problémy, ale to neznamená, že budete nenávidieť ženy alebo mužov. Ale odstup by mal byť dodržiavaný kvôli čistote. Kým sa nestanete úplne nevinnými, je lepšie si udržiavať odstup. Táto čistota by sa mala uplatňovať a toto dodržiavanie čistoty znamená, že sa snažíte rozvinúť svoje nevinné pocity voči ostatným. V nevinnosti prichádza všetko, všetko prichádza v nevinnosti. Ak ste nevinní, ihneď sa stanete veľmi dobrým sahadžajogínom, ale má to tak veľa aspektov. Ako – jeden deň bolo jedno dievča, veľmi chcela dostať jeden druh sladkosti a rozdával sa prasad.

Tak som jej dala jeden malý tanier, a povedala: „Rozdávaj!" Ihneď zabudla, čo chcela, začala rozdávať veľmi sladko s tými malými, rúčkami prasad každému, veľmi sladko. Takže, toto sa musí uplatňovať od detstva, svojim deťom musíte povedať: „V poriadku, robme tieto veci, rozdávaj to ľuďom, choď a daj kumkum na ich hlavy" – možno to neurobia dobre, ale to nevadí. Naučia sa zoznamovať s inými, ako s nimi hovoriť, ako s nimi byť. Teraz, najhorší nepriateľ kolektivity je agresivita. Niektorí ľudia sú v podstate agresívni; ich štýl reči je extrémne agresívny. Spôsob, akým rozprávajú, je agresívny. Môže to byť kvôli čomukoľvek, možno sú lepšie vzdelaní, možno pochádzajú z veľmi agresívnej rodiny, možno majú nejaký druh komplexu nadradenosti, alebo menejcennosti, alebo zmysel pre nestálosť, alebo sú možno posadnutí. Snažia sa dominovať a ukazujú svoje silné pocity k ľuďom z nadradenosti. Môžu byť menejcenní, to nie je nevyhnutné, ale oni sú a toto je niečo, čo musia potlačiť.

Takže, čo tu musíte uplatňovať, je pokora. Snažte sa byť pokornými. Bol tu jeden taký vtip, že jeden pán išiel hore po schodoch a druhý po nich išiel dole. Takže tento pán, ktorý išiel hore, povedal tomu druhému: „Prosím, ustúpte." A on povedal: „Bláznom neustupujem." Človek, ktorý išiel hore, povedal: „Ale ja áno" a odstúpil sa mu. Takto pracuje pokora. Musíte byť pokornými v kontakte s inými. Myslím tým, že angličtina je navonok veľmi pokorná, keďže musíte hovoriť „prosím", musíte hovoriť „ďakujem" desaťkrát, prosím, prosím, prosím, ďakujem, ďakujem, ďakujem, ale nie zo srdca. Ako povedzme, niekto nepovie ďakujem, tak vás iná osoba môže aj zbiť.

„Prečo si mi nepovedal 'ďakujem' ?" Toto nie je pokora. Pokora je, že sa v žiadnom prípade nesnažíte byť agresívni voči iným, a ak sú ostatní agresívni, prijmete to ako detinskosť, ako hlúposť, ako nerozvážnu vec, nemá to žiaden význam: pretože ste takí silní, že to znesiete. To je pokora, ktorú musíte uplatňovať, a ak máte všetky tieto kvality, budete skutočne prekvapení, že stratíte všetku sebeckosť. Vaša sebeckosť začne odchádzať, sebeckosť za škaredú začnete považovať veľmi skoro, keď sa stanete štedrými. Uplatňujte svoju štedrosť. Všetci si želáte minúť pre Mňa veľa peňazí, viem. Chcete mi dať dary – teraz som to zastavila – že individuálne Mi nemôžete dať žiadne dary, alebo niečo podobné, ale štedrosť je všeobecný termín: štedrosť v láskavosti, štedrosť v súcite, štedrosť v trpezlivosti a štedrosť v materiálnych veciach. Ak niečo uvidím, ihneď mi napadne: „Ó, toto by som mala zobrať, lebo viem, že môžem dať tejto dáme alebo tomuto pánovi túto vec, alebo by som to mohla dať s týmto cieľom, alebo tejto organizácii, alebo pre tento druh práce, ktorý robíme." Ihneď to ku mne príde.

Budete prekvapení, že keď som na trhu a som smädná, ani mi len nenapadne, že by som Si mala kúpiť nejaký ľahký nápoj – – nepríde Mi to na um. Dokonca som Si nikdy v živote neotvorila chladničku, budete prekvapení. Ale pre ostatných budem behať, budem pre nich variť, ale povedzme, že som v dome a nie je tam kuchár, pre Seba si nebudem variť – to je v poriadku. Ak nikto nie je v dome a ani môj manžel tam nie je, nebudem dva – tri dni jesť a potom sluhovia, sluhovia sa budú sťažovať môjmu manželovi, potom si skutočne spomeniem, že som nič nezjedla, nevedela som. Ak jem, je to preto, lebo tam práve je on, takže musím jesť s ním . Nikdy som nepíjavala čaj, ale pretože on má tak rád čaj, začala som, takže to dodržiavam, aby som sa tohto zvyku nikdy nevzdala. Neskôr to bude zložité. Je to len prispôsobenie sa vás ostatným, nie je to zložité. Pár vecí, ktoré sem-tam potešia , by ste mali robiť. Nie je ťažké snažiť sa urobiť radosť.

Ale nie je len na manželke, aby to robila, aj manžel musí niečo urobiť, aby potešil manželku – nie je to len medzi manželmi, bude to aj medzi deťmi a vami, medzi celou rodinou Sahadža jogy, malo by to byť tak, že by sme sa mali prispôsobiť. Takže sa prispôsobujte tak, ako musíte prispôsobiť svoje fotoaparáty. Ak neprispôsobíte fotoaparát, nedostanete správny obrázok. Takisto, pokiaľ sa neprispôsobíte celej atmosfére, osobe, nedostanete skutočný obraz a potom s tým začnete bojovať. Vlastne to musí byť boj vo vás. Je to dosť dlhý príbeh, myslím tým, že odvtedy, ako poznám ľudské bytosti a problémy v kolektivite. A určité problémy by sa mali riešiť teraz., Som šťastná z toho, že ľudia sa nezaľubujú, myslím tým, že nepadajú a nemajú hrče na hlavách. Ale teraz je to lepšie, berú to zľahka, premyslia si to a zoberú si človeka kvôli manželstvu a nie preto, že by sa zaľúbili. Teraz sa deje niečo veľké, pretože vám to vyčistí myseľ a máte myseľ, ktorá sa nevznáša na nezmyselnostiach. Takže, ako som povedala, uplatňujte všetky tieto veci a vaša kolektivita bude nádherná, a najlepšou vecou je, praktizovať spolu svoju meditáciu.

V Dilí sme otvorili ašrám, každé ráno vidím prichádzať ľudí, sedia spolu a meditujú, je to ako chrám, je to ako kostol. Prichádzajú tam a tak veľa z nich sedí a meditujú spolu. Meditujeme spolu, je to najlepší spôsob, ako cítiť kolektivitu. Môžete, samozrejme, meditovať doma, tiež to čistíte pre svoju hĺbku, ale musíte meditovať aj spolu a keď spolu meditujete, potom sila, ktorú nadobudnete, posilní iných, a sila celej kolektivity sa tak veľmi zlepšuje. Meditovať spolu je veľká vec. Každý musí pochopiť, že kedykoľvek máte čas, odhalíte ráno, napríklad, že pôjdeme do ašrámu a budeme meditovať. Povedzme v nedeľu ráno, jednoducho pôjdeme a budeme meditovať v ašráme. Musíte prísť len kvôli meditácii. Meditujte a potom odíďte, pretože Ja sídlim v ašráme, som tu, tak odíďte zo svojich domov, príďte sem a meditujte. Meditácia vám veľmi pomôže.

Kedykoľvek ste spolu, som s vami, ale keď ste od seba preč, nie som s vami. Len v ťažkostiach, keď ste tlačení do nejakých miest, keď tam nie som, keď si myslíte, že tam nie som, som tam. Ale, ak sa zámerne stránite kolektivity, nie som s vami, takže sa snažte rásť kolektívne, inak nemôžete ísť do hĺbky, do svojej vlastnej hĺbky, nemôžete sa stať veľkým sahadžajogínom, nemôžete sa nazvať skutočným sahadžajogínom. Len tí, čo majú zmysel pre kolektivitu, sa takými môžu stať. Takže máme pred nami v Melbourne tak veľa ľudí a keď počet vzrastie, kvalita by sa nemala znížiť a kvalita kolektivity musí byť veľmi silná vďaka veľmi silným väzbám. Páči sa mi, keď niekoho chválite. Normálne som videla, kedykoľvek som kdekoľvek, ľudia len hovoria o ľuďoch, ktorí sú negatívni, nik nehovorí o kladných ľuďoch, takže o nich neviem, väčšinou poznám negatívnych. Takže by som rada vedela o ľuďoch, ktorí sú úplne kladní, ktorí sú veľkí, ktorí robia dobré veci, a zabudla na negatívnych – tak či tak odpadnú. Takže najlepšou vecou je hovoriť o ľuďoch, ktorí sú kladní, ktorí robia dobré veci, ktorí sú skutočnými sahadžajogínmi. Všetkým vám žehnám v Melbourne, aby ste mali nádhernú kolektivitu a tešte sa na každé jedno stretnutie, malo by byť festivalom a potešením pre vás.

Nech vám Boh žehná!