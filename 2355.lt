15 rugpjūčio 1982
Krishna Puja
Chelsham Road Ashram, London (England)

Shri Yogeshwara Puja. Chelsham Road, London (UK), 15 August 1982.

Šiandien yra didi diena mums, kad galime džiaugtis, jog pati Pirmapradė Būtybė inkarnavosi šioje Žemėje kaip Šri Krišna.

Tiek daug Jo savybių buvo apibūdintos jums daugybėje mano paskaitų, tačiau pati svarbiausia iš visų savybių šios Pirmapradės Būtybės buvo ta, kad Jis buvo Jogėšvara. Jis buvo jogos Dievas – Jogėšvara. Jis buvo mūsų jungties su Dieviškumu Viešpats. Be Jo leidimo ir be Jo pritarimo mes negalime tapti Sahadža jogais. Jis buvo Jogėšvara, ir tikras jogas yra tas, kuriame šis Jogėšvara yra pažadintas. Žodis „joga“, kaip mes suprantame, reiškia mūsų dėmesio jungtį su Dieviškumu. Tačiau vis tiek nesuvokiame prasmės – ką tai reiškia, kas turėtų mums atsitikti. Žinoma, jūs gaunate galių. Vos tik tampate Dvasia, jūs gaunate galių. Viena iš galių, kurią gaunate, yra kolektyvinė sąmonė – tai taip pat Šri Krišnos dovana, ir jūs pradedate jausti kolektyvą.

Jūsų ego ir superego būna įtraukti, todėl jūs atsikratote savo karmų bei sąlygotumų, ir prasideda naujo gyvenimo, naujo amžiaus dygimas. Bet vis tiek kokia ypatybė, kokia yra Jogėšvaros didybė? Nes Jis jums yra Išvara. Jis yra visų jogų Išvara. Tad kokios yra Jo ypatybės, kokia Jo prigimtis? Tai, kad viskas Jam yra žaidimas – Lyla. Šri Ramai tai nebuvo žaidimas. Jam gyvenimas buvo platforma, kurioje Jis turėjo parodyti, kaip gyventi labai dharmišką gyvenimą, būdamas Mariada Purušotama. Tačiau Šri Krišna atėjo, kad parodytų, jog Jis yra Lyladhara – tas, kuris žaidžia Lylą – žaidimą. Viskas yra žaidimas, visa Visata yra žaidimas.

Viskas, kas yra sukurta Adi Šakti, visos šios trys gunos yra ne kas kita, kaip žaidimas. Ir tai Jis parodė savo paties inkarnacija. Tačiau vis tik kas yra Jogėšvara? Lyladhara yra tas, kuriam visa Visata yra žaidimas, kur Jis yra ašyje, ir visa išorė yra ne kas kita kaip žaidimas, nes viskas yra netikra. Išskyrus jūsų Dvasią, viskas yra netikra. Visa tai kaip pokštas, galime sakyti, žaidimas, nieko rimto. Dvasia yra vienintelė tiesa mumyse, visa kita yra netiesa. Matote, negali būti daug tiesos rūšių. Sanskrito kalboje yra tik tiesa ir netiesa – „satja“ ir „asatja“ – nėra dešimties žodžių tiesai apibūdinti. Taigi, kai tai įvyksta, šis didžiulis įvykis jumyse, kai tampate išvien su Dvasia, jūs gaunate galių, net ir be jūsų brandos pasiekiant šią būseną, be jūsų suvokimo pasiekiant šią būseną ir jūsų širdies atsivėrimo.

Visų pirma, gaunate galių tam, kad turėtumėte tikėjimą su atviru supratimu. Jums reikia turėti tikėjimą su to patyrimu, tada viskas prasideda. Kai pradedate naudoti savo galias, pamatote, kaip jos veikia, kartais nustembate, kaip jūs keliate žmonių Kundalini, kaip jais pasirūpinate, duodate realizaciją, kaip gydote žmones. Jūs nustembate, kaip tai įvyko. Tad galime sakyti, kad visa tai yra jumyse įgimta ir dabar pasireiškė. Tačiau yra dar daug daugiau, kas dar turi pasireikšti, kas turi įsitvirtinti ir leisti jums augti. Vienas iš svarbių aspektų yra Jogėšvara, ir mes turime suvokti, kad, kol nepradėsime sekti Jogėšvaros keliu, tol negalėsime pilnai įsitvirtinti. Taigi, Krišna sakė: „Sarva dharmanam paritjadža mamekam šaranam vradža“ – „Palikite visus santykius...“, dharma yra santykiai. Kaip jūsų sesė, jūsų brolis, matote, visa tai yra jūsų dharmos, kaip Šri dharma – moters darbas. Tada, galime sakyti, taip pat egzistuoja Rašta dharma.

Šiandien yra Indijos laisvės diena. Taigi, turime Rašta dharmą, mes esame patriotai. Patriotizmas savo šaliai yra Rašta dharma. Tada jūs turite Samadž dharmą, tai yra pareiga visuomenei, Samadž dharma. Tada turite Pati dharmą – vyrų pareigas, žmonų pareigas. Visų pareigos vadinamos dharmomis, nes tai yra tai, ką turite daryti, jūs esate pririšti prie pareigų – jos suformuoja jūsų dharmas. Tačiau Jis sako: „Palikite visas šias dharmas, pamirškite visas pareigas, tiesiog pilnai atsiduokite Man.“ „Sarva dharmanam paritjadža mamekam šaranam vradža.“ Nes dabar tapote kolektyvine būtybe, dabar esate išvien su Juo, dabar Jis prižiūri jūsų dharmas, Jis prižiūri jūsų santykius, Jis valo juos, išgrynina juos, todėl jūs tiesiog pilnai Jam atsiduokite. Jis pasakė tai tik Šri Ardžunai, ne visiems. Jis nesakė to kiekvienam, kurie to nenusipelnė, arba Jis nemanė, kad tai bus tinkama jiems pasakyti. Tačiau manau, kad jūs esate tinkami žmonės tai žinoti, todėl sakau jums: pamirškite visas kitas atsakomybes visiems kitiems dalykams, tačiau būkite atsakingi už savo kolektyvinį buvimą, savo kolektyviškumą.

Tačiau Jis yra Jogėšvara – tai svarbiausia. Ir, kad atliktumėte šią pareigą Jam, visų pirma turite įtvirtinti savyje Jogėšvaros tyrumą. Jam nereikėjo išsigryninti. Jis buvo grynas. Jis buvo grynumo šaltinis. Jam nereikėjo išsigryninti nuo žemiškų žmonių instinktų. Jam nieko nereikėjo daryti, nieko su savimi daryti, kad galėtų iškelti save iš „majos“ [iliuzijos], kaip jie tai vadina. Ypač Vakaruose, kaip žinote, mes sukūrėme sau pragarą – tikrą pragarą. Visokios iškrypusios mintys yra mumyse. Jogėšvarai tai yra ne kas kita kaip „maja“, visiškas purvas.

Jam niekada nekyla minčių, kad tokie dalykai yra įmanomi – jie šokiruoja. Per Jo gimtadienį, sakyčiau, jei šiandien yra Jo gimtadienis ir jei Jis būtų gimęs dabar, taip pat kaip anuomet, Jis būtų tuoj pat grįžęs atgal. Jis būtų pasakęs: „Ne, atleiskite, niekuo negaliu padėti, Man jau užteko.“ Ir jeigu Jis būtų pamatęs Vakarų kultūrą, Jis būtų ištiktas šoko, būtų pasakęs: „O, Dieve, ne, beviltiška. Aš ten neisiu.“ Nepaisant laikų, kada Jis gimė, kai egzistavo dharma, gyveno žmonės, kurie žinojo, kas yra teisinga, o kas – ne, kai nė vieno iš šių nesąmoningų dalykų nebuvo, Jis atėjo kaip Jogėšvara – tyras. Istorija apie Jį yra tokia, kad kartą Jo žmonos norėjo eiti... Ką Jam reiškia žmonos? Nieko, tai tik žaidimas. Jam negali būti priskirta jokia nuodėmė. Jis vedė, nes turėjo vesti penkis savo principus arba penkis elementus. Taigi, Jis pavertė juos žmonomis ir jas vedė. Jis turėjo vesti 16000 moterų, nes turėjo įgyti 16000 galių ir nukreipti jas per kūnus, todėl jos atėjo kaip moterys.

Jam tai nebuvo santykiai su žmona, tai buvo tyri santykiai. Jam seksas visai neegzistavo. Jis buvo virš to. Taigi, nėra kalbos apie pagundas ir iškrypimus, nėra apie ką kalbėti. Istorija tokia, kad kartą Jo penkios žmonos norėjo eiti ir pašlovinti šventąjį, kuris atkeliavo, didį šventąjį jų mieste. Tačiau jis apsistojo kitoje upės pusėje. Taigi jos norėjo eiti ir nusilenkti jam ir rado labai tinkamą metą, kada galėjo eiti ir susitikti su juo. Taigi, kai jos priartėjo prie upės, pasakė: „Ji patvinusi, mes negalime jos perbristi, tai netinkamas laikas ją pereiti.“ Tada jos pajuto, kad būtų labai netinkama, jeigu jos negalės nueiti, nors buvo toks tinkamas tam metas. Jos norėjo eiti tuo metu ir nusilenkti tam guru. Tad jos grįžo pas Krišną ir paklausė: „Kaip dabar galime pereiti šią patvinusią upę?“ Jis atsakė: „Tikrai?

Nieko sudėtingo. Eikite ir pasakykite upei..“ – tai buvo Jamunos upė, ne, atleiskite, Tapi, Tapi upė... Jis sakė: „Eikite ir pasakykite upei, kad, jei mes turime vyrą, kuris yra Šri Krišna, kuris yra Jogėšvara, tai reiškia tą, kuris niekada neįsitraukia į seksualinę veiklą...“ Jogėšvara yra tas, kuris niekada neįsitraukė į jokius seksualinius santykius. Tai neįmanoma. Negalite to net įsivaizduoti. Tai reiškia, kad, nors ir darydamas tai, Jis niekada neįsitraukia. Nors Jis ir buvo tame, Jo ten nėra – kaip lotosas. „Jeigu Jis niekada neįsitraukė į tokius dalyku“... Tai įmanoma tik Jam, niekam kitam. Štai kodėl Jis yra inkarnacija, Jis – ne žmogus. Tik inkarnacijos sugeba tai. Jeigu žmonės pradėtų sakyti: „Aš esu Šri Krišna, taigi aš darau tą ir aną“, kaip žinote, yra labai pompastiškų žmonių, tikriausiai apie juos girdėjote.

Jie tokiais netampa, tik inkarnacija gali tai padaryti. Tai reiškia, Jogėšvara yra tas, kuris inkarnavosi. Taigi jos nuėjo ir pasakė upei: „Jeigu Jis yra Jogėšvara, tada, prašome, nuslūk.“ Ir ji nuslūgo. Taigi jos perėjo į kitą upės pusę, atliko pudžą tam guru ir sugrįžo. Upė vėl buvo patvinusi ir jos negalėjo peržengti. Tad jos nuėjo pas guru. Tai yra gero guru arba tikro guru ženklas, inkarnavusio guru. Ir jos pasakė: „Matote, mes negalime pereiti, upė patvinusi.“ Tada jis atsakė: „Tikrai? Kaip jūs atėjote?“ Jos sakė: „Šri Krišna pasakė: „Jei Aš esu Jogėšvara, ji nuslūgs, paklauskite šio klausimo“.“ Tad jis sakė: „Gerai, dabar eikite ir paklauskite tokio klausimo – ar aš esu „bhukta“. „Bhukta“ reiškia, jei aš suvalgiau visą jūsų duotą man maistą, tačiau juo nesimėgavau, neįsitraukiau į jį, tada tegul upė nuslūgsta.“ Jos nuėjo ir pasakė tai upei, turiu omenyje, jos negalėjo patikėti, nes jį primaitino: „Kad ir kokį maistą jam paaukojome, jeigu jis nevalgė jokio maisto, tada tu nuslūk.“ Ir upė nuslūgo!

Taigi, viso to moralas – kad jūsų idealas, vėlgi jūsų idealas, šiuo aspektu, yra Šri Krišna. Nemanykite, kad esate idealas kitiems. Tai yra didelė klaida, kurią daro Sahadža jogai. Jie tuoj pat pamano, kad dabar tapo Šri Krišna arba tapo kažkuo dar geresniu, arba, kad įgavo idealo savybių. Taip nėra, vieną dalyką turite žinoti – kad tai yra idealas, kurį turite pasiekti, ir jūsų akys turi būti nukreiptos į tą idealą ir jūsų judėjimas turi būti link to. Iki tol, jeigu įkrentate į ką nors tokio kaip iškrypimai arba nesąmoningi seksualiniai dalykai ir panašiai, tada turite žinoti, kad jūs labai smarkiai krentate žemyn. Tai yra apsėdimas, veikiantis jus. Idealas yra toks, tai yra inkarnacijos. Jūs nesate inkarnacijos ir negalite tapti. Tačiau jie yra šviesa, kuri gali apšviesti jūsų kelią, kuriuo einate.

Jie veda jus į šalį, kurioje jie yra Karaliai ir Valdovai. Jis yra Išvara, Jis yra jūsų Išvara. Jūs nesate „išvaros“. Bet bent jau esate jogai. Pirmiausiai turime būti jogais, tada Jis yra mūsų Išvara. Taip? Kitaip Jis nenori jūsų valdyti. Taigi, ką mes turime daryti – pirmiausiai tapti jogais. Ir vienas iš jogo požymių yra tai, kad jo seksualinis gyvenimas yra ypač tyras. Turi egzistuoti visiškas tyrumas, o po kurio laiko jūs turite pakilti virš to.

Jūsų santykiai su kitais žmonėmis – tai yra jūsų sesuo ar brolis, ar bet kuri kita moteris, ar vyras – turi egzistuoti visiškas tyrumas. Ir tai yra labai svarbu. Dabar tokiose šalyse kaip Indija žmonės yra itin korumpuoti, labai korumpuoti, itin korumpuoti. Jūs galite duoti jiems 5 rupijas ir nusipirkti bet kurį iš jų. Tai labai korumpuota, pinigų atžvilgiu. Tačiau žmonės nėra tokie amoralūs, jie žino, kas yra moralė, turiu pasakyti, jie žino. Turiu omeny, jei jie daro ką nors nedoro, jie žino, kad tai amoralu. Vakaruose amoralumas tapo bendra taisykle. Jiems žodis „moralumas“ dabar turėtų išnykti. Noriu pasakyti, neegzistuoja toks dalykas kaip moralumas.

Daryk, ką nori, žmonės nepagalvos apie amoralumą. Jie nenori apie tai kalbėti: „Tai – Viktorijos laikų.“ Ir jei kas nors sako, kad turi būti moralus, jie pradeda galvoti, kad jis veidmainis. Noriu pasakyti, jie negali suvokti, jog gali egzistuoti tikras ryšys tarp žmogaus ir moralumo. Tai yra didelė mūsų problema. Tai didžiausia problema, kurią turime. Dabar korupcija yra tai, ko galite išvengti, nes jei nesate korumpuoti, viskas gerai, galite tokie būti. Tačiau amoralumas yra toks dalykas, kad jei gyvenate amoraliame pasaulyje, tai paveikia visus. Pavyzdžiui, morali moteris eina gatve, ir vyras, pilnas geismo ir panašių jausmų, žiūri į ją. Bet kokiu atveju ji praranda savo tyrumą. Ji nesiekia patraukti jo dėmesio ar kažko kito, ji nenori prarasti savo tyrumo, tačiau tai, kaip jis į ją žiūri, matote, nors ji ir paprasta, tačiau ji gali būti atsakinga (labai netiesiogiai) už jo sugriautą tyrumą, jo moralumą.

Net mažas vaikas, kuris yra paprastas, nekaltas vaikas, tačiau jei šalia yra nedoras vyras netyromis akimis, jis gali jausti nedorus pojūčius vaikui. Taigi, nors ir, žinoma, tas asmuo pats yra nedoras ir panašiai, mes negalime sakyti, kad vaikas liks nepaliestas. Tačiau tam tikru būdu tai tampa objektu, galime sakyti, tam tikru „Vastu“ – dalyku, kuris padaro kitą žmogų dar žemesnį, nei jis yra. Net paprastas paveikslėlis, kuris nieko nereiškia, yra padėtas čia, bet koks juokingas dalykas sukelia nepadorius pojūčius, nes šiomis dienomis mačiau tiek daug atsiradusių simbolių, kuriuose mano akys net nemato nieko blogo. Mano akys nieko nemato, nes aš esu per daug nekalta. Mano akys nemato, kad ten yra kažkas neteisingo. Tačiau tas, kuris yra šių dalykų ekspertas, tuoj pat pasakys: „O, tik pažiūrėk.“ Noriu pasakyti, to neįmanoma suprasti, kaip žmogaus protas įsišaknijo aplinkui ir privertė šiuos vaizdus sugadinti tiek jį patį, tiek kitus. Tad norėdami šlovinti Jogėšvarą mes privalome žinoti, kad mūsų santykiai su visais šiame pasaulyje turi būti tyri. Savo gyvenime Jis žaidė daugeliu dalykų. Tuo metu, kai Jis atėjo, visa šalis buvo visiškai paskendusi fanatiškose idėjose apie religiją.

Jeigu Froidas būtų ten, jis būtų pasakęs: „Et, visa tai yra nesąmonė“, matote, „Kas blogai? Pirmyn.“ Krišna taip nedarė. Jis norėjo nutraukti visus nesąmoningus tradicijų ir netikro fanatizmo pančius. Tačiau Jis tai padarė labai gražiu būdu, išlaikydamas santykius visiškai tyrus. Dabar žmonės klausia: „Motina, ar Jis buvo vedęs Radhą?“ Jūs žinote, kad Jis yra amžinai Ją vedęs, tai nesvarbu. Tačiau vestuvės iš tikrųjų įvyko tą pačią dieną, kai Jis gimė. Jo tėvas pernešė Jį per upę ir padėjo ant upės kranto, kai pats Šri Brahmadėva atėjo į šią Žemę. Štai kodėl Jis visada pasidabinęs geltonu drabužiu, kaip Brahmadevos palaiminimu, prisidengęs savo apatinę dalį, žemiau liemens, audiniu. Tai yra ženklas. Štai kodėl Jis visada apsirengęs geltonai.

Jis pats atėjo, pasivertė vyru ir vedė Radhadži. Tada Jis vėl pavirto vaiku, tiesiog kad atrodytų kaip vaikas. Kas nors gali būti panašus į vaiką. Kai kam iš jūsų Aš atrodau kaip šešiolikos metų mergina, kaip sakote, tačiau Aš nesu. Kai galiu būti, paskaičiavus, galbūt šešiasdešimties, tačiau nesu. Mano amžius yra amžinas. Aš negaliu pasakyti, koks Mano amžius. Mano amžius gali būti dveji metai arba gali būti visiška senovė. Gali būti bet koks. Taigi, savo gyvenime, kad ir ką Jis darė, Jis darė tai su supratimo tyrumu.

Tad pirmiausiai Jis vedė Radhadži. O po to, kai Jis atėjo kaip vaikas, būdamas vaiku Jis iškrėtė visokiausių išdaigų. Tai buvo ne kas kita kaip Sahadža joga. Jis nesėdėjo šitaip ir rimtai nepasakojo apie dalykus. Tačiau šiek tiek šen bei ten – Jis bandė sustiprinti jų čakras ir pakelti jų Kundalini. Žinoma, realizacija nebuvo įmanoma žaidime. Jūs negalite taip daryti. Tarkime, jei aš su jumis žaisiu, jūs negausite savo realizacijos, nes Sahasrara lygmenyje jūs turite pilnai atpažinti. Tai turi būti ramybės žaidimas. Žinoma, jūs galite pakelti ranką ir duoti žmonėms realizaciją.

Tačiau turite pakelti juos į ramybės lygį. Jeigu tiesiog ateitumėte ir sakytumėte: „Gerai, dabar pažaiskime“, viskas būtų baigta. Jūs turite atsisėsti ir medituoti. Nors Jis ir pasakė tai Gitoje, jūs turite tai daryti. Taigi, negalima sakyti, kad jei nuolat grojate, jei tik dainuojate dainas ar esate labai linksmi, džiaugsmingi, tada tai yra Sahadža jogos kulminacija – taip nėra, tai rimtas reikalas. Taigi, Jis nedavė jiems realizacijos, tačiau sumažino įtampą jų protuose, kurią sukėlė taip vadinama dharma ir jos fanatizmo pančiai, Jis išlaisvino juos ir norėjo, kad jie suprastų, jog dharma neturi paversti jūsų vergais. Jūs turite pakilti virš dharmos – patys turite tapti dharma. Tačiau Jogėšvara turi būti šlovinamas tyra širdimi. Šioje atmosferoje tai sudėtinga, žinau. Čia jūs tiesiog išeinate į lauką ir pamatote bjaurius dalykus.

Atverčiate bet kurį žurnalo puslapį, randate dar vieną bjaurastį. Kad ir kur apie mane skelbtumėte, kitame atverstame puslapyje aš randu nesąmoningą diskoteką. Noriu pasakyti, ką padarysi, jūs negalite nieko padaryti. Ir visa tai tęsiasi, turiu omenyje, jei pažiūrėsite į tai, kaip viskas yra žemiška, purvina, bjauru. Jei problemų dar maža, viską pasunkina ir psichologai. Jie patys yra paveikti savo metodų ir viso kito, jie yra tokie apsėsti, ir visas jų jautrumas moralumui yra visiškoje sumaištyje. Be abejonės. Jūs žinote Froidą, kas jam atsitiko? Jis turėjo santykių su savo motina. Jis net negalėjo suvokti, turiu omenyje, įsivaizduokite, koks adharmiškas jis buvo, siaubingai apgailėtinas vyrukas, jis net neturėjo tyrumo, kad suvoktų ryšį su motina.

Turiu omeny, įsivaizduokite. Tokia aiški yra šio žmogaus aplinka. Parodo, koks neteisus jis buvo. Nes tai, kas buvo jame, toks nepadorumas, toks purvas, kad jis net negalėjo žiūrėti į savo motiną švaria širdimi. Tikriausiai jo akys buvo pilnos purvo arba, nežinau, koks jis turėjo būti, kad matytų tokius dalykus. Jūs jau drebate nuo Mano vibracijų. Dabar, kai mes galvojameapie Jį kaip apie Jogėšvarą, tai reiškia, kad mes esame jogai, o Jis yra mūsų Išvara. Išvara turi būti šlovinamas, jūs turite lenktis Jam. Jūs turite šlovinti Jį, nes Jis yra Jogėšvara ir Jis – jūsų Išvara, tad turite lenktis Jam. Dabar kaip mes galime Jį šlovinti?

Šiandien Jis gimė. Ką turėtume daryti tokia nuostabia proga, kai Jis gimė? Mes turime priimti, kad Jis – mūsų Išvara. Jis yra Išvaros aspektas, ir jei Jį priimame, tada mums reikia sutvarkyti požiūrį į seksą, į žemišką gyvenimo būdą, kurį susikūrėme, turime jo vengti ir atmesti jį. Visiškai. Čia negali būti jokių kompromisų, kitaip jūs negalite būti jogai, negalite. Galite būti labai stiprūs kurį laiką, nes aš žaidžiu su jumis, ir jūs pradedate galvoti, kad esate labai galingi ir panašiai, tačiau tai netiesa. Kadangi mano vardas yra Nirmala, kuris reiškia tyrumą, jūs turite būti tyri jogai. Niekas nesako, kad neturėtumėte tuoktis. Niekas nesako, kad negalite turėti deramų seksualinių santykių su savo žmonomis, taip nesakoma.

Bet tai vienas dalykas, kurio žmonės gali vengti ir sugadinti. O pats svarbiausias dalykas yra tai, kad jūsų dėmesys būtų atsparus bet kokiems seksualiniams dalykams. Jūsų dėmesys niekada neturėtų krypti į tokius dalykus. Pažiūrėkite į mane, dabar turėčiau būti senyva moteris, nematau dalykų, kuriuos paprastai žmonės pastebi. Tai labai stebina. Matote, pamatau ką nors ir nesuprantu, kas vyksta, ir visi iš manęs juokiasi namuose. Jie nesupranta, kaip aš nesijuokiu iš tų dalykų. Bet aš nesuprantu tų juokelių, nes dėmesys niekada nekrypsta į tuos purvinus dalykus, niekada nekrypsta ten. Aš nematau, bet vis tiek kas nors man pasako: „Tai yra tai“. Bet jie turi aiškinti dešimt kartų.

Taigi visi tie įmantrūs, kvaili dalykai ir purvas bei nešvankybės susikaupė čia, prašau, nusiplaukite savo rankas nuo to. Tai vienas dalykas, kuris nebus toleruojamas Sahadža jogoje. Turiu pasakyti tai kiekvienam Sahadža jogui. Seksu negalite mėgautis, jei gyvenate taip. Negalite! Jūs visiškai nesimėgaujate seksu šioje šalyje. Nė vienas. Tik šalyje, kur žmonės yra tyri, galite mėgautis. Jei mėgaujatės, jūs nebėgtumėte nuo vienos moters prie kitos, jūs nebėgtumėte nuo vyro prie moters ir nuo vyro prie vyro, o tada prie asilų ir kitų dalykų. Neįmanoma būti jogu su visomis šiomis purvinomis idėjomis.

Tada jūs negalite subręsti, net normalus žmogus nesubręs. Indijoje žmogus, kuriam yra apie 40 metų, tampa subrendusiu tėvu. Jūs su juo paliekate bet kurias mergaites, bet ką, jam nė į galvą nešaus, kad kas nors galėtų būti tarp jų. Kai esate susituokę, taip neturėtų būti. Aš pažįstu savo žentus, jie niekada neturėtų tokių minčių. Taigi, pasistenkite nukreipti savo dėmesį tinkama linkme, nes jūsų Išvara yra Jogėšvara. Yra ir kita Šri Krišnos pusė, apie kurią žmonės nežino, tai žaidimas,taip. Bet Jis yra Samhara Šakti. Jis yra naikinimo galia. Tai yra labai gerai, Jis čia su visomis galiomis, kad apsaugotų mus.

Jis taip pat turi Sudaršana čakrą. Sudaršana – „Su“ reiškia palankų, šventą, „daršan“ yra vizija. Jis duoda šventas vizijas. Jei bandysite su Juo juokauti, tai apskries aplink jūsų kaklą ir turėsite šventus daršanus apie save, kad kabote kažkur ore. Taigi Šri Krišnos metodai: iš vienos pusės Jis yra „lilamaji“ – Jis atjaučiantis, Jis užstoja jam atsidavusius, Jis ateina į šią Žemę atstatyti dharmos. Jei dharma yra puolusi, Jis ateina jos pakelti. „Yada yada hi dharmasya“ – „Kai yra dharmos nuopuolis“. Bet dharma nereiškia tik korupcijos, ji nereiškia tik sąžiningumo ar nesąžiningumo. Iš esmės tai reiškia Muladhara čakrą. Tai yra pabaigos pradžia. Ir Jis ateina: „Sa sansthapana arthaya“ – ir vėl įtvirtinti šventos būsenos.

Jis ateina į šią Žemę pakelti žmones į tą lygį. Štai ką Jis daro. Taigi, jei esame Sahadža jogai, mes esame neatskiriama Jo esybės dalis. Mes esame Jo darbo instrumentai. Taigi turime įtvirtinti dharmą. Bet tas, kuris neturi dharmos savyje, kokią dharmą jis gali kur nors įtvirtinti? Jūs atėjote į šią Žemę įtvirtinti dharmos ir jos šventojo aspekto. Ne kaip Romos katalikų bažnyčia ar kita sekmininkų bažnyčia, ar tos hinduistų religinės apeigos, ar hiduistų šventyklos, ar Islamo valstybė. Bet dharmą jos tyriausioje būsenoje turite įtvirtinti jūs. Bet, jei mumyse nėra dharmos, kaip mes ją įtvirtinsime?

Taigi, Jis ateina į šią Žemę kiekvieną kartą įtvirtinti dharmos Višnu lygmenyje. O Šri Krišnos lygmenyje Jis ateina kaip Jogėšvara. Tai yra vienas dalykas, apie kurį dauguma žmonių net nepagalvojo. Višnu jie nevadina Jogėšvara. Jis yra jogų Išvara, kaip Ganėša yra ganų Išvara. Matote, Ganapatis prižiūri ganus, ir Jis yra mūsų Išvara. Tai reiškia, kad mes Jį turime laikyti savo idealu. Suprasdami, kad šiandien yra ta diena – apie dvyliktą valandą nakties, turėtų ir Indijoje būti dvylikta valanda, maždaug, taigi sutampa – Jis gimė šiuo laiku naktį, nes buvo tikra naktis simboliškai, esant baisioms aplinkybėms. Jis atėjo tuo metu, kai Jo paties gimimas buvo labai pavojingas. Jis buvo išgelbėtas, ir būdamas vaikas Jis žudė rakšasus [demonus].

Bet visa tai Jis darė, nes buvo inkarnacija. Niekas neprašo jūsų žudyti demonų. Ar gi ne? Ar Sahadža jogoje prašiau jūsų žudyti kokius nors demonus? Atvirkščiai, sakau jums – pasistenkite saugotis. Buvo tokia demonė, jos vardas buvo Putana, ir ji norėjo nunuodyti maitindama savo krūtimi, ir ji paėmė vaiką ir pradėjo maitinti. Jis dar buvo mažas vaikas. Ir, kai Jis pradėjo žįsti jos krūtį, ji atsivertė į savo tikrąjį pavidalą ir mirė. Nes Jis, šiaip ar taip, buvo inkarnacija. Ar kas nors iš mūsų taip galėtų?

Iš Sahadža jogų? Būdamas vaikas Jis buvo labai išdykęs. Jis suvalgė šiek tiek molio, manau. Valgė ar nevalgė, Jo mama negalėjo suprasti. Ji labai supyko ir pasakė: „Išsižiok, noriu pamatyti, ar tu jo valgei!“ Kai Jis atvėrė savo burną, Ji pamatė visą Visatą, judančią Jo gerklėje, nes Ji pamatė Višudhi čakrą. Ji galėjo matyti, nes turėjo galią tai matyti, Ji matė. Ne kiekvienas tai gali pamatyti. Tik turintys galių gali pamatyti. Mes net neturime tokių galių, kokių turėjo Ji – matyti Visatą. Taigi, turime suprasti, kad pirmiausiai kaip Sahadža jogai įgyjame galias gerokai prieš išlaikant Sahadža jogo testą.

Tai veikia atvirkščiai. Universitete jums pirmiau duos laipsnį, diplomą, ir tik tada gausite darbą arba negausite – šiais laikais ir to pasitaiko! Čia jūs pirma gaunate darbą, gaunate visas galias, jums sumokama, bet laipsnio vis dar neįgyjate. Visi elgiasi kaip Sahadža jogai, tada kitą dieną užsiima kažkuo kitu. Jie sertifikuoti Sahadža jogai, mačiau. Tada jie sertifikuojami kažkur kitur. Tik Dievas žino kaip. Taigi, toks yra Sahadža jogos ratas, kad galite tapti Sahadža jogu, netgi neturėdami jokio sertifikato. Tai tikrai taip. O sertifikatą duoda, kaip žinote, Jėzus Kristus.

Jis sertifikato neduoda taip lengvai. Jis yra labai labai griežtas. Jis jums neduos. Jis labai griežtas, kai reikalas susijęs su Sahadža jogais, Jis neduos jums sertifikatų, Jis jus teis. O jo pagrindinė prigimtis yra tyrumas. Jis jus teis pagal jūsų tyrumą. Jei pas jus yra superego, galite sakyti: „Ak, mane apsėdo bhutas, matote, ir tai padarė bhutas.“ O Jis atsakys: „Gerai, eik tada pas tą bhutą gauti sertifikato, ne pas mane.“ Net kai jogai pykstasi, mačiau, jie man sako: „Motina, tai turbūt mano bhutas ir jo bhutas pykosi.“ O ką veikėte jūs? Jie stebėjo viską kaip Šri Krišnos! Kai vyksta tokie dalykai, man kartais pažada: „Gerai, Motina, mes daugiau nebesipyksime, nebus jokių problemų, mes Jus patikiname, gyvensime santarvėje.“ Tada staiga išgirstu, kad kažkas pykstasi dėl vonios ar muilo, ar panašiai. Taip Sahadža jogai neturi elgtis.

Pirmiausiai jūs turite būti pasitenkinę žmonės, žmonės, kurie pilni orumo ir savitvardos, kitaip ką gi jūs ištversite? „Aš jį labai myliu, bet jis neturėjo imti mano rankšluosčio.“ Jei pykstate dėl smulkmenų, žinokite, kad dar nesate jogai. Jei kaunatės dėl tam tikrų dalykų, tada visiškai nesate Sahadža jogai. Kodėl rūpi visi šie dalykai? Aš niekada nieko apie nieką nesakau, argi ne? Kad: „Man reikia turėti tą, turėti aną, kaip tu gaminai šitą?“ Tai kartais labai netinkama ir ne pagal protokolą. Niekada nesakiau: „Kodėl atnešei šių bananų, jie niekam tikę, aš jų nevalgysiu!“ Argi kada taip sakiau? Turiu omenyje, net gėlės, kurias naudojate, gali būti netinkamos. Tam tikros gėlės neturėtų būti naudojamos pudžose. Bet aš net nepravėriau burnos.

Jei turėsiu jums pasakyti, tai tik todėl, kad turite tai žinoti savo pačių labui, o ne mano. Taigi, tokią dieną kaip ši, kuri yra tokia džiaugsminga visam pasauliui, ir džiaugsmas, turėtumėte žinoti vieną dalyką, kad kai gimė Kristus, Jis gimė labai kuklioje vietoje, o kai gimė Krišna, Jis gimė esant pačioms baisiausioms aplinkybėms. Toks pats dalykas yra su Sahadža joga šiandien. Tai tikrai labai džiugus dalykas, be abejo, kad Jis atėjo ir davė mums savo Višudhi galią, bet mes turime suprasti, kad gimėme labai pavojingu laiku. Aš tai tiek daug kartų sakiau. Čia yra ne viena Kamsa. Jų čia labai daug. Vyksta didelė kova, tam jūs esate čia, kad vadovautumėte. Jūs esate nusamdyti Dievo, esate tie, kuriems buvo patikėtas šis didis darbas. Jūs turite galių.

Kaip Šri Krišna, kai Jis persikėlė... Jį, mažą, įdėjo į krepšį, ir tėvas vaiką nešė krepšyje, o, kai Jo pėdos palietė Jamunos upę, upė nuseko. Kadangi ji buvo patvinusi, ji nuseko. Tokiu pačiu būdu jūs taip pat turite visas šia galias. Krišna davė jums visas galias. Nors jūs jas suprasite tik tada, kai vienintelis Viešpats Jėzus Kristus priims jus kaip Sahadža jogus. Tai svarbu, nes jūs turite būti tyri. Tyrumas turi būti viso to dalis. Anąkart, šią didingą dieną, mes turėjome 16 santuokų. Beveik visos jos susiklostė gerai. Ne visos, bet dauguma jų buvo labai geros, ir aš labai džiaugiuosi, kad susidarė tokios geros poros tą dieną.

Tai buvo labai palaiminga. Santuoka jums suteikia tyrumo esmę, štai todėl mūsų santuoka yra svarbi Sahadža jogoje. Bet tai yra ne pabaiga, tai nėra medžioklės plotai visiems: „Aš radau šitą vyrą ar aną vyrą.“ Tai turi visiškai liautis. Palikite tai Sahadža. Jūs negalite ieškoti sau žmonos tarp Sahadža jogių, ne, jokiu būdu, nei vyrų! Palikite tai! Jei jūs ką nors tokio padarėte, tada jums gali būti pakenkta. Neužsiėminėkite jokiomis paieškomis ar panašiai. Ateis laikas, tada sužinosite, aš asmeniškai jums pasakysiu: „Gerai, tuokis su šiuo žmogumi.“ Tai vis dar vyksta tarp Sahadža jogų, pažinojau žmonių, kurie išsirenka žmogų ir bando pirštis. Tokių dalykų Sahadža jogoje nereikia, nereikia piršlybų.

Matote, mes turime tiek daug atvejų, kur santuoka buvo sudaryta tokiu būdu, jie susituokė, jie labai laimingai gyvena, geriau nei tie, kurie piršosi, darė panašius dalykus – atrankas, nominacijas, rinkimus ir panašiai. Po to, po dviejų dienų, sužinai, kad jie skiriasi. Sahadža jogoje tai spontaniška ir visam laikui. Jums nereikia daryti visų tų dalykų, su visomis tomis laisvėmis ko jūs pasiekėte? Tai spontaniška. Taigi jums nereikia jaudintis ir galvoti. Jums nereikia sakyti: „Ak, Motina, Jūs turite surasti man merginą.“ Neieškokite! Palikite tai man, tai mano galvos skausmas. Bet jei susituokėte Sahadža jogoje, turite suprasti, ką tai reiškia. Ir abu kartu turite tai išvystyti tinkamai, ir tai yra dėl visų gerovės.

Turėtų būti gerai visiems. Taigi, štai kas tai yra. Ir aš sakyčiau, kad šią dieną turėtume sau prisiekti, apsispręsti, kad šlovinsime Jogėšvarą. Mes turime Jį šlovinti. Mūsų santykiai šiuose dalykuose turi būti švarūs. Mes neturėtume į tai įsitraukti, tai nėra taip svarbu. Tai kaip valgyti, turite būti su savo žmona. Tai kūno poreikis. Jūs nevalgote iš purvinų lėkščių, ar ne? Norite švarios lėkštės.

Norite turėti lėkštę, kurią pats naudojote, savo paties lėkštę, kuri turėtų būti švari. Jei galėtumėte turėti švaresnę lėkštę, ją turėtumėte, jei galėtumėte gauti sidabrinę lėkštę, jos norėtumėte. Jei tai auksinė lėkštė – dar geriau. Tokiu pačiu būdu reikėtų turėti labai tyrą supratimą, kad tai yra kūno poreikis, kūno, kuris gali būti labai subtilus. Taigi, neieškokime to tiesiog kaip prekės, sakydami: „O, štai šitas, štai anas, kitas, tada atmeskime šitą“. Tai turi ateiti specialiai jums. Visi nuostabūs dalykai atsitinka staiga. Visuomet. Kuo daugiau galvojate, tuo blogiau bus. Taigi, neformuokite idėjų, neplanuokite to.

Tai įvyks. Tai ne taip svarbu. Tai suteiks jums daug tyrumo. Jūsų ego bus tobulas. Pažįstu vieną moterį, su kuria niekas nenorėjo tuoktis. Ir tada kai kam pasiūliau, jis labai nelengvai sutiko, o ji pasakė: „Aš nenoriu tuoktis“. Tai juokinga. Labai juokinga, kaip dirba mūsų ego. Nes, matote, kai ieškome kito žmogaus santuokai ir panašiai, mes negalvojame apie Jogėšvarą. Mes negalvojame, kad tai Jogėšvara, kuris padarys viską už mus, mes manome, kad turime tai padaryti.

Gerai, tęskime tai, ir sugadinkime savo dėmesį visiškai. „Sarva dharmanam parityajya mamekam šaranam vradža.“ Šioje jūsų sprendimo dalyje, jei galite tai palikti Dievui, taip būtų geriau. Pasakysiu jums, jei galite tai padaryti, jūs perėjote pusę savo ego. Nes bent 50 procentų ego naudojamas būtent čia. Vakaruose ypač. Indijoje šis klausimas beveik nekyla. Kadangi tėvai čia negali spręsti, niekas negali spręsti, turite nuspręsti patys. Tai didelė atsakomybė ir didelis dalykas jums. Taigi, 50 procentų jūsų ego problemos bus baigta, sakau jums, vos tik atiduosite šią atsakomybę rinktis jaunąją ar jaunikį patiems. Tiesiog pamirškite tai.

Tai toks energijos švaistymas, sakau jums. Kai matau žmones, jaunus žmones, darančius visus šiuos dalykus, norėčiau, kad jie suprastų savo gyvenimo vertę, gerbtų savo gyvenimą. Jų Išvara yra Šri Krišna. Jis nėra Išvara kiekvienam – tik jogams. Kiekvienas kitas, kuris bando sakyti: „Hare Rama, Hare Krišna“, susirgs gerklės vėžiu. Jei kažkas bandys Jį kviesti nebūdamas jogu, turės gerklės problemą. Taigi, Jis pasiekiamas tik jums, Jis yra tik jūsų Išvara. Jis pasireiškia tik jums. Jis yra tik jūsų. Jis neveiks jokiam Dikui, Tomui ar Hariui.

Galite būti nors ir premjeru ministru, galite būti karaliumi ar karaliene – Jam jokio skirtumo. Jį gali kviesti tik jogas. Tik jogas gali prašyti Jo pagalbos. Kiti Jam nerūpi. Ir tik jei jogas rekomenduos, tik tada Jis kažkam padės. Antraip Jis nepajudins nė piršto dėl to žmogaus. Taigi, iš tiesų Jis yra jūsų karalius, kuris visada čia, prižiūri jus. Kai kviečiate Jį, Jis ateina su visomis savo galiomis jums padėti. Bet jūs turite būti jogas. Jei nesate jogas, kuris, be abejo, yra sertifikuotas Jėzaus Kristaus, tada Krišna neturi su jumis nieko bendro.

Taigi, prieš einant pas Šri Krišną, Jis nebus tas, kuris spręs apie jūsų tyrumą – prie įėjimo yra Jėzus Kristus. Kai įeinate vidun, tada viskas gerai. Bet įeiti yra sudėtinga, Jis visada jus išmeta. Šri Krišna pasakė: „Tu būsi...“, Jėzui Jis pasakė: „Tu būsi „adhara“ – Visatos ramstis.“ Tai reiškia, kad tyrumas yra jūsų ramstis, tyrumas. Jei tas tyrumas jumyse neįtvirtintas, tada Šri Krišna negali jums padėti. Jis bejėgis, nes jūs netampate jogu ir Jis daugiau nebėra jūsų Išvara. Kažkas gali pasakyti: „Motina, Agija čakra yra čia, o Jis yra čia.“ Gerai, bet kai pereinate Agija čakrą, Jis yra čia. Kai pereinate Agija čakrą, tai reiškia, kad Jis sėdi čia, o Virata sėdi čia. Taigi, kol nepereisite savo Agija čakros tinkamai, negalėsite pateikti į Viratą. O Jogėšvara yra Virata.

Tai yra aspektas, kurį turime šlovinti, kurį turime šlovinti! Šlovinimas nereiškia, kad jūs tampate tuo žmogumi. Jei šlovinate Mane, jūs netampate Manimi. Ką darote, kai šlovinate? Jūs atiduodate viską, kas Man nepatinka, į ugnį, vandenį – lauk. Sumetate visa tai į elementus. Ir atvedate Mane į savo širdį. Štai kas yra šlovinimas. Tokiu pačiu būdu turime šlovinti Šri Krišnos aspektą Manyje, kuris yra Jogėšvara. Aš esu Jogėšvara.

Tokie dalykai neateina į Mano galvą visiškai, nematau tokių dalykų. Aš nežinau, kas yra gundymas, kas yra potraukis, Aš nesuprantu. Priešingai, tokie dalykai Mane atstumia, absoliučiai atstumia, verčia vemti. Net girdėti tokių dalykų Mano ausys nenori, jos tampa kurčios. Negaliu girdėti tokių dalykų. Nesuprantu jokių purvinų juokelių. Neturiu tam smegenų. Smegenys atsisako tai suprasti. Tampu buku žmogumi – visiškai. Kurčiu ir buku.

Žmonės prirašė daugybę knygų šia tema, nežinau, apie ką jie tiek rašo. Apie ką reikia tiek rašyti? Taigi, šiandien turime žinoti, kad mūsų asmeninis gyvenimas turi būti ypatingai tyras. Mes turime stebėti save kiekvieną akimirką ir suprasti savyje – ar tikrai šloviname Jogėšvarą, kuris gyvena mumyse. Įtvirtinkime tą tyrumą. Tada tyrumas įsitvirtins jūsų akyse. Tapsime tyri. Akys kalbės apie tyrumą. Kokia nauda turėti akis, kuriuos nuolat bėgioja, jūs nežinote, į ką jos žiūri, bėgiojančios akys, matote: štai taip, štai taip, štai taip. Jūs visiškai negalite pasitikėti šiomis akimis.

Bet akys, kurios yra tyros, nieko nepriima, o tik duoda. Tik duoda. Tyrumas yra labai skvarbus, labai apvalantis, labai raminantis ir labai gražus. Mes turime tapti gražiais žmonėmis. Šiandien pasisakiau apie šiuos dalykus, nes kartais mane neramina, kaip žmonės nesupranta, kad seksualinio gyvenimo tyrumas yra toks svarbus Sahadža jogai, ypač Vakaruose. Žmonės nesupranta. Indams ši paskaita neturi jokios reikšmės, jie pamanys: „Kodėl Motina taip švaisto savo energiją?“ Nes jie nesupranta. Bet man tai labai svarbu čia. Iš to, ką mačiau ir girdėjau vykstant aplink, manau, šios dienos žinutė turėtų būti Jogėšvara. Šlovinkime Jogėšvarą šiandien savo širdimis.

Kai šiandien Mane šlovinsite, turėtų būti šlovinamas Jogėšvara ir niekas kitas. Telaimina jus Dievas.