Sankranti Puja (alıntı). Pratishthan, Pune (Hindistan), 14 Ocak 2001 .

Bu gün Hindistan için çok önemli bir gün çünkü Güneş,  Güneyden  Kuzey tarafa doğru geliyor. Sahaja Yoga’daki en önemli şey değişmenizdir, Sevgi, şefkat ve iyilik dolu değişmiş bir kalple Tanrıça için yapmanız gereken şey budur. Bu nedenle umarım Sahaja Yoga’yı yayacaksınız. Bu çok önemli çünkü Benim vizyonumun çok büyük olduğunu biliyorsunuz ve vizyonumu gerçekleştirmek için sizler çok çalışmalısınız ve olabildiğince çok sayıda kişiye aydınlanma vermelisiniz.

Aklınızın ne yaptığını düşünmelisiniz. Sahaja Yoga’ya gelmek için bekleyen insanlar var. Ruhaniyetin ışığına sahip olmalısınız, spritüel olduğunuzu hissetmelisiniz, onu büyütmeli ve başkalarını da büyütmelisiniz.  Sahaja Yoga sizlerle sınırlı değildir. O tek bir birey için değildir, hiç bir şekilde tek kişilik değildir, o tüm dünya içindir. Bütün dünyada Sahaja Yogilerimiz var ama Sahaja Yoga’yı yaymıyorlar.  Kendi sebeplerinden dolayı tatmin olmuş durumdalar. Bu Sahaja Yoga değildir. Sizler açıkça konuşmalı ve bunu söylemelisiniz. Ama Sahaja Yogiler çok utangaçlar, onlar Sahaja Yogadan bahsetmezler. Bunu yapabilirler, buna şüphe yok.

Güneş yönünü değiştirir, herkes bilir bunu, herkes bunun için dua eder. İnsanlar saflaşmak için Ganj nehrinde yıkanırlar. Bu tamam. Şimdi, saflaşmak, tanımak zamanıdır ve aynı zamanda Sahaja Yoga’nın önemini anlamak zamanıdır. Kaç kişinin Sahaja Yoganın önemini gerçekten anladığını bilemiyorum. Eğer bu anlaşılırsa, kişi Sahaja Yoga’da pek çok iş yapabilir. Bu öylesine asil bir iştir ki, hepiniz bunu kolektif şekilde yapmalısınız ve sonrasında yaşamınızın bir anlamı olduğunu hissedersiniz, aksi takdirde yaşamınızda bir anlam ve ışık yoktur. Bu nedenle bunu, başkalarına ilham verecek bir şekilde halletmelisiniz. İç gözlem yapmalısınız, kendinize, ben Sahaja yoga için ne yaptım diye sorun.

(Sonra Shri Mataji, Marathi dilinde Maharashtra hakkında konuştu )