21 december 1996
Kartikeya Puja
Vashi Health Centre, Mumbai (India)
[embed]https://vimeo.com/81536217[/embed]

Kartikeya Puja, 1996

A mai nap nagyon különleges, mert egy nagyszerű emberről fogok beszélni nektek.Ő pedig nem más, mint Gyaneshwara, vagy Marati nyelven Dnyaneshwara, Shri Kartikeya inkarnációja. Szaraszwati, aki érintetlen volt, fiaként gondoskodott róla. Shri Ganapati testvére volt, de Szaraszwati nevelte. Születésének története is nagyon érdekes.

Itt ezen a helyen, ebben a Maharashtrában inkarnálódott. Nagyon-nagyon sok más nagyszerű szent is született itt Maharashtrában. De borzalmas emberek szörnyű szenvedéseket okoztak nekik. Sokkal rosszabbat, mint a keresztény inkvizíció, rosszabbat, mint bármely inkvizíció. Egyénenként támadták őket. És ezek az emberek újraszülettek itt ebben a nagyszerű országban, Maharashtrában.

Az itteni emberek nagyon tehetségesek, nagyon jól írnak. Oly gazdag a nyelvezetük! Annyira gyönyörű, ahogy Gyaneshwara leírja a megvalósult lelket. Azt írja: „A Hold nem szalad a holdfény után, a Nap nem szalad a napfény után. Ugyanígy egy megvalósult lélek sem törődik önnön dicsőségével. A Nap addig süt, ameddig sütnie kell, aztán visszaveszi sugarait. Amit a sugaraknak meg kell tenniük, azt megteszik. A Nap csupán nézi mindezen munkát és teljesen elégedett lesz magában”. Samhau. Teljesen elégedett önmagában.

Annyira gyönyörűen írja le az önmegvalósult lélek állapotát, bárcsak mindannyian megtapasztalhatnátok. Namadeva, aki sokkal később született mondta, hogy ha csak egyetlen sort megtapasztalhatnátok Gynaneshwarától, az elég lenne. Bárcsak mindannyian el tudnátok olvasni az ’Amritanubhava’-t angolul és látnátok milyennek írja le az önmegvalósult lelket és megértenétek, hogy mindez megtörtént bennetek.  Nagyon különböztök másoktól. Elámulnátok, hogy milyen gyönyörű leírás ez az Önvalóról.

Beszéltem a maharashtraiakról; rendkívül tehetséges emberek, csak meg kell nézni a zenéjüket. Zenében senki sem tudja felülmúlni őket. Csak nézzük meg a színházukat. Senki sem tudja őket ebben sem felülmúlni. Nézzük meg a filmjeiket. Maharashtrában csak nagyszerű filmek készülnek. A másik hely Bengál, ami ugyan más, de ugyanilyen szintű. Oly tehetséges emberek élnek itt, ami azt mutatja, hogy ez a két ország Isten különleges áldását élvezi és a maharashtraiaknak nagyon magasra kell felemelkedniük. De mégis állandóan mások miatt panaszkodnak, rosszakat mondanak egymásról és nagyon alacsonyrendű dolgokat tesznek.  Csodálkozom ezen és remélem nem veszitek át tőlük ezeket a dolgokat. És az észak-Indiaiak meg túlságosan fontoskodóak, ez sem jó dolog.

Meglepő ahogyan ti (nyugati Sahaja jógik) mert vibrációkkal éltek, érzitek a vibrációkat igazodtatok ehhez az országhoz, amelyben annyi parazita van. Annyira nagyszerű titeket mind itt látni és én mondom nekik, próbáljanak meg megérteni titeket. Igazán büszke vagyok mindannyiatokra, hogy eljöttetek ide ilyen messzire. Ezen a puján oly sok nagy szentre emlékezem, akik nagyszerű guruk voltak, mahaguruk. Persze Gynaneshwara, azt kell mondjam, ő volt a király minden magasan fejlett lelkek közül, efelől nincs kétség.

Most december 24-én tartjuk a puját, mert ez Dattajayanti, Dattatreya születésnapja. Tehát ez 24-én este lesz, ami amúgy Karácsony este. Kezdhetnénk Dattatreyával is, aki Maharashtrában öltött emberi formát. A Maharashtraiak megértik Dattatreyát, értik a Nath Panthikat. Ezen Nathák mindenfelé elmentek. Elmentek Kievbe. Elmentek egészen Bolíviáig Rahuriból, Maharashtrából. El tudjátok képzelni ezt? Hát ilyen nagyszerű emberek voltak, és azt várom, hogy most ugyanez fog történni Maharashtrában. Biztos vagyok benne, egy nap nagyon elégedett leszek mindannyiukkal, nem pedig csak kevéssel.

Van jó néhány nagyszerű ember Maharashtrában, semmi kétség, de nekik össze kell fogniuk, mert én szintézisről beszélek, nem megosztó módszerekről. Remélem megértik ezt a belső érzésem, máskülönben csak a jó gyémántok lesznek kiválogatva és a hibásak ki lesznek dobva. Mi haszna akkor? Mindannyian képesek eljutni magas szintekre. Tartozhatnak bármely kaszthoz, közösséghez, nem számít; de Maharashtrában születtek, ami egy nagyszerű ország.

Ma Mahalakshmit akartátok tisztelni, de nekünk van már Mahalakshmi templomunk, és Mahalakshmi áldását is élvezzük, valami más hiányzik: az egyik a bölcsesség, a másik Kartikeya szellemisége. Kartikeya szellemisége – a tiszta, abszolút dinamizmus, amely nem bonyolódik értelmetlen, hasztalan dolgokba, amely eredményeket mutat fel.

Isten Áldjon Benneteket!

H.H. Shri Mataji Nirmala Devi, Shri Kartikeya Puja, Mumbai, 1996.12.21