Shri Mataji Nirmala Devi
Palazzo Doria
Cabella Ligure

18 Settembre 2001

All’Onorevole George W. Bush
Presidente degli Stati Uniti d’America
Casa Bianca
Washington DC

Caro Signor Presidente,

Avrei voluto scriverle prima, ma ho ritenuto che lei fosse troppo impegnato con la crisi nel vostro grande Paese. Ho seguito continuamente lei e le sue attività attraverso la televisione. Ho già avuto modo ci comunicarle la mia visione in cui lei era il predestinato a distruggere il demone del terrorismo in tutto il mondo e redimere l’umanità dal tormento delle forze sataniche.

Ora, vede, molti parlano di compassione e di perdono, forse spinti da paura o cecità. Un peccatore che chiede perdono può essere perdonato, ma non un demone. A nessun costo. Nella “Gita” c’è una risposta data da Shri Krishna ad Arjuna, suo discepolo. Arjuna, colmo di rimorso e compassione, depose il suo arco e non voleva più combattere. Disse a Lord Krishna: “Tu mi hai parlato dello stato di testimone – stityapragya - in cui una persona spiritualmente dotata dovrebbe mantenersi”. Lord Krishna osservò: “Chi è nello stato di testimonianza non è affatto confuso ed ha una mente limpida. Egli sviluppa il potere e la determinazione di distruggere i malvagi –dushtakrutham”.
Anche il Signore Gesù Cristo si scagliò contro coloro che stavano facendo commerci nel Tempio di Dio. Lord Krishna chiese fermamente ad Arjuna di combattere e distruggere il male affinché la Verità prevalesse. Questo è un grande messaggio della “Gita” che risuona in tutto il mondo martoriato dalle azioni codarde dei malvagi.
Ora, in questo “Kali Yuga” , lei è stato prescelto per questa azione di redenzione dal male. Tutti gli esseri spirituali del passato e del presente la benedicono con il coraggio e il potere di distruggere i codardi che hanno perpetrato questo più che odioso crimine.
Tutti i sahaja yogi del mondo le inviano i più sinceri auguri di un pieno successo nella sua nobile e storica missione.
Che Dio benedica lei e l’amato popolo americano. Possa la Verità affermarsi sotto la sua guida.

Con tutto il mio amore e le mie benedizioni.

Distinti saluti.

Shri Mataji Nirmala Devi.