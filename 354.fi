

Sahastrara Puja. Cabella Ligure (Italy), 9 May 2004.

Tämä on meille Sahaja joogeille tärkeä päivä elämässämme. 

Tänä päivänä Sahasrara avautui, mikä oli todella hyvin merkittävä tapahtuma. En ollenkaan odottanut, että elämäni aikana kykenisin viemään tehtävän loppuun, mutta näin vain on käynyt ja niin monet teistä ovat saaneet Sahasraransa avautumaan. Ilman sitä ette olisi ikinä voineet tietää mikä Totuus on. Olitte kaikki hukassa ihan niin kuin muutkin. Ensinnäkin, Sahasrara on ainoa väylä, jonka kautta todellisuutta voidaan vastaanottaa ja ymmärtää. Olette saaneet tuntea mitä todellisuus on ja voitte nauttia tuosta tilasta, jossa tiedätte, mitä todellisuus on. Sahasraran avautuminen oli suuri siunaus ja te kaikki saitte itseoivalluksenne. Muutoin kaikki puheet olisivat vain puhetta, jolla ei ole merkitystä eikä ymmärrystä ja siksi aluksi halusin avata juuri Sahasraran. Se onnistuikin ja toimi oikein hienosti. Ja nyt teidän kaikkien Sahasrara on auki. 

Tämä on merkittävä asia. Kukaan ei voi uskoa, että niin monella teillä on Sahasrara auki. Mutta nyt voin nähdä selvästi valon päidenne yllä. Kaikki mitä olette saavuttaneet on todella merkittävää. Te olette saavuttaneet sen todellisen etsinnän, rehellisen etsimisen kautta. Minun tekoni eivät ole mitään, koska te olitte siellä valmiina kuin lamput ja Minä vain sytytin ne palamaan, ei muuta. Se ei ole niin kovin vaikeaa, koska te olette jo saavuttaneet oman tilanne, valaistumisen tilan. Ja te saitte sen, koska te halusitte sitä, löysitte sen ja saavutitte sen. Tämä on hyvin palkitsevaa. En usko, että kunnia kuuluu Minulle, koska Minun Sahasrarani oli jo auki. Mutta se, että tuo tila saavutettiin teissä, se oli todella suuri ilon aihe Minulle. 

Nyt varmaankin ymmärrätte, sillä jos Sahasrara ei ole auki, ette voi puhua ihmisille, ette pysty kertomaan heille mitään. He eivät kerta kaikkiaan ymmärrä mitään. Jos Sahasrara on auki, ymmärrys kasvaa huomattavasti. Tämä on tapahtunut teille kaikille, ja olen niin iloinen siitä, että niin monen täällä istuvan ihmisen Sahasarara on auki. Ja teitä on vielä enemmänkin, mutta kaikki eivät päässeet tulemaan. Ihmiskunnalle on suuri saavutus saada Sahasrara avautumaan kollektiivisesti. Ja sen avulla pystyy tunnistamaan totuuden, absoluuttisen totuuden. Kaikki itseoivalluksen jälkeen saatu tieto on absoluuttista tietoa. Siitä ei tarvitse kiistellä, sitä ei tarvitse kyseenalaistaa. Te vain tiedätte ja hyväksytte sen tietona. 

Se oli hieno asia, että kaikki oli valmiina, mutta se ei ollut vielä avautunut. Ja kun se avautui, ihmiset ymmärsivät Minua heti ja kaikkia jumalallisia lakeja myös. Tämä on suuri Jumalan siunaus, että teidän Sahasraranne on avautunut. Te saatatte sanoa, "Me emme tehneet mitään, Äiti." Se ei ole totta. Teidän totuuden etsimisenne oli intensiivistä ja sitkeää. Te halusitte tietää totuuden, siksi kaikki onnistui. Muuten ei mikään rahamäärä, ei mitkään ponnistelut, ei mikään olisi auttanut. Sahasraran piti avautua ihan itsestään. Sanoisin, että kaikki se mitä olette rakentaneet, kaikki millä olette kehittäneet itseänne, on saanut aikaan näin kauniin tapahtuman. 

En ota siitä mitään kunniaa itselleni. Minun täytyy todellakin sanoa, että olen saanut teidät ymmärtämään kuinka tärkeää on saada Sahasrara aukeamaan. Ei enää väitteitä, ei enää ehdotuksia, ei mitään muuta kuin saada Sahasrara aukeamaan, ja sitten teille selviää mikä on totuus. Mitä teidän Äitinne voi sanoa näin kauniilla hetkellä? Voin vain sanoa, että jatkakaa elämäänne todellisuudessa, kaiken ymmärtämisessä. Huomaatte, että kaikessa on olemassa totuus, ja miten me käytämme tätä totuutta, on oma saavutuksemme. Ihmiset ovat hukassa, koska heillä ei ole tietoa. Kirjoista saatu tieto ei ole oikeaa tietoa. Heidän tietonsa pitäisi kummuta sisältä päin, heidän itsensä sisältä. Ja se tapahtuu, koska Sahasrara on avautunut. 

Tämä on tapahtunut kaikissa maissa, ja se tulee tapahtumaan koko maailmassa. Hyvin monet tulevat saamaan itseoivalluksen. Mutta teidän pitää kuitenkin muistaa, että te ette kiinny siihen tunteillanne. Ei tunteilla vaan realistisella kiintymyksellä: se on olemassa, se on tapahtunut, se toimii. Silloin pystytte antamaan itseoivalluksia toisille, te ymmärrätte itseoivalluksen tärkeyden. Vasta sitten kun te rupeatte käyttämään sitä, te tiedätte millainen voima itseoivallus on. Teidän pitää siis oppia käyttämään tätä voimaa, joka teillä on sisällänne, mikä on alkanut toimia ja joka antaa teille loppumattomasti energiaa. Minun terveyteni on hieman heikentynyt -- olenhan jo aika vanha. Mutta en silti tunne itseäni mitenkään väsyneeksi kun nyt puhun teille. Tunnen itseni niin onnelliseksi siitä, että on niin paljon Sahaja joogeja, joiden Sahasrarat ovat auki, ja he myös iloitsevat Sahasrarastaan. 

Olisin halunnut teidän esittävän kysymyksiä Minulle, mutta voitte kirjoittaa niitä ja lähettää ne sitten Minulle. Yritän vastata niihin myöhemmin. Ehkä on parempi niin. Joten, kiitos hyvin paljon. Jumala siunatkoon teitä. Kasvakaa Sahajaan, kasvakaa omaan Itseenne. 

Jumala siunatkoon teitä. 

Kaikki siunaukseni teille.  

