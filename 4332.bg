Пуджа на Шри Кубера

Канаджохари, САЩ - 18 Август 2002 г.

Днес почитаме Шри Кришна като много велика личност, а вие знаете защо дойде Той на тази земя. Той дойде, за да създаде една нова форма нe на Вирата, не като Вирата, а такава, чрез която тази страна стана толкова преуспяваща и то само благодарение на Неговото Пришествие. Той създаде красив начин на мислене сред вас хората - как да развивате дхармично културата. И имахте много велики лидери, които Го следваха и почитаха до известна степен, и създадоха един нов свят в същата тази Америка.

Но за нещастие, с течение на времето Неговата фигура изчезна от умовете на хората. Причината беше, че Кришна тук бе представен от много неподходящи  хора, които нямаха никаква представа за Шри Кришна - че Той е велик господар на богатството, че знаеше как да използва богатствата и как се прави богатство чрез дхарма, а не чрез адхарма. Всички те забравиха изцяло за това и постепенно започнаха да използват манипулиращи сили, най-различни адхармични неща - измами, заграбване на пари, пилеене на парите си за абсолютно безполезни неща.

Той е Кубера и, разбира се, не се нуждае от никакви пари. Той ги постига и не само това, но Той живееше сред тях. Казват, че си е съградил златна къща в Дварика, изцяло направена от злато. Но къщата Му е потопена във водата, в морето и никой не вярва, че съществува. Но вече я откриха под водата, много дълбоко под водата. Така че всички предположения за Него бяха погрешни, пълна лъжа. Той определено беше личност, която направи много пари, и то чрез дхарма. Освен това беше царски син и построи къщата в Дварика изцяло от злато. Тя е още там и хората я откриха, но под морето. Изминали са хиляди години, но тя все още си стои. Само защото принадлежим на Шри Кришна, тя все още съществува. Така е, защото Той единствен беше за сатйа, за истината. Той беше за истината и изработваше всичко върху принципа на Истината. Каквото се окажеше неистинно, той се стремеше да го премахне. Което беше разрушително, се опитваше да го отстрани и установяваше себе си единствено чрез истината. Той е Този, който представлява истината, абсолютната истина и как истината може да възтържествува над всичко.

Аз съм  пълната Негова противоположност, защото не разбирам изобщо от пари, но Той се грижи за тази част от живота ми. Аз съм безнадеждно зле в това отношение. Не разбирам от банково дело. Не разбирам парите. Дори не мога да броя пари. Сега какво бихте казали за това? Но Той е тук, за да се грижи за това и Аз никога не съм имала недостиг от пари нито от богатство. Всичко това имам в изобилие.

То идва също и чрез чувството ви за удовлетворение. Ако имате чувството за удовлетворение, не търсите пари. Какво се случва във вашата страна, където някои хора получават пари? Ако получите малко пари, тогава усещате вкуса им. Такива хора не са удовлетворени и затова като луди хукват и пилеят парите си за глупости. Това е много присъщо за хората. В човешката еволюция, след като достигнете определено състояние на просветление, тогава всички безсмислени неща като завистта, например, напълно изчезват от характера ви. Вече не таите в себе си завист и ставате изключително удовлетворена личност. За вас паритe ги има и това е добре, но не са толкова важни. Това е така поради нагласата ви, че не се нуждаете особено от тях и ги приемате като изцяло изработени от Шри Кришна. Можете ли да си представите? Той върши всичко това, грижейки се за вас и помагайки ви с парите. 

Аз започнах Сахаджа Йога без нито една стотинка. И никога не съм имала никакъв проблем. Ето едно от нещата, които е Кубера. Той донася благополучието. Той се грижи за хората, които нямат пари. Той дава пари на хората, които стоят зад истината, които се наслаждават на живот, изпълнен с истина. Неговата работа е хората да се наслаждават на богатството, иначе не му се радват. Те имат много, но искат повече. Това означава, че не се наслаждават на богатството. Когато имат малко, искат да получат повече, защото не се радват на онова, което имат. Но след себереализацията ще видите, че ще се радвате на всичко, което имате. Наслаждавате му се напълно и изцяло и не хленчите за нищо, което нямате. Няма значение, че го нямате.

Много пъти хората са Ме питали: “Майко, защо не правим пуджа на Шри Кришна като Кубера?”. Казвах “Добре, щом точно сега всеки се опитва да стане Кубера. Нека да получат добър урок, а после ще имаме пуджа на Кубера.” И точно затова се съгласих да направим тази пуджа днес, защото вече видяхте какво се случва ако сте алчни. Продължавате да вършите всякакви грехове и всякакви грешки, които разрушават страната ви. Една толкова богата страна сега стана бедна. Къде отидоха всички тези пари? Подобни хора са доста хитри. Днес някой ми каза за парите от застраховката си. Господи! Някой каза, че не можете да получите парите си обратно и освен това били в офшорни компании и тем подобни. Отговорих: “Вижте сега, онези хора никога не са се страхували, че ще ги хванат и са действали така толкова много години. Но съм сигурна, че един ден ще бъдат разобличени от самия Кубера!”.

Затова днес, почитайки Кубера, онова, което правим, е да установим истината за парите. Какво се крие зад парите? Кое е важното, когато имаш пари? Тази страна имаше пари. В резултат на това много добри хора дойдоха да работят тук и така вие получихте много придобивки. Имахте толкова много хора, които ги създаваха, защото мисля, че относно определени неща американците страдаха не от липса на интелигентност, а на даровитост. Мисля, че тя малко им липсва, така че привлякоха много гениални хора, които дойдоха от чужбина. А бяха също и много целенасочени, така че съумяха да свършат това много добре. Също така уважаваха хората, които идваха тук с умовете си. Но ето какво се случва, когато забравите, че най-важна е истината. Ако нямате истината в себе си, няма полза да имате пари, защото в такъв случай се захващате с всевъзможни неща само и само да получите пари. 

Онзи ден пътувах през Лас Вегас и когато спряхме на летището, толкова много хора влязоха в самолета и всички те изглеждаха така, сякаш някой от семейството им е починал. Отначало не можах да разбера и се чудех какво се е случило. После ми казаха: “Майко, загубили са всичките си пари.” И така, когато имат пари, скачат от радост. В следващия момент плачат, защото са изгубили парите си. Каква е ползата от такива пари, които са толкова временно явление, толкова безполезни? Но такава е природата на човека - да тича след майа. Свойството на парите е, че те ви въвеждат в майа – майата, че някак си може да получите. С малкото пари си купуват нещо и тогава си помислят, че парите са много важни. Така че може да си купите много неща. Можете да си купите коли, можете да си купите самолети, това или онова. И точно тук майата си играе с вас и вие започвате да тичате след тези луди пари, които ви подлудяват. Хубавото е, че при тези обстоятелства хората откриват фалшивата природа на тази майа-парите и затова съм толкова щастлива, че всички те се хванаха в капана и с цялата им сила идваща от парите им е свършено. 

Така че Кубера изработваше всички тези трикове. Кришна знае много номера, изключително хитър е. Той поставя уловки във всяко действие, едно след друго. Първо ви подвежда, че парите са от значение, така че хуквате след тях, а после просто разбирате, че е било глупаво.

По нашите земи, в нашата страна има една история за шейх Чили. Той се сдобил с малко пари и бил сграбчен от тази майа, така  че си помислил, че може да се справи много добре. И започнал да си мечтае какво би могъл да направи. Отишъл и купил много яйца. И си казал: “Сега яйцата ще се превърнат в малки пиленца, които ще пораснат и ще продам, и ще имам толкова много пари”. Ето така си говорел. И докато премислял всичко това в главата си, заспал и в съня си паднал върху яйцата, изпочупил всичките и тогава с майата било свършено. Това би могло да се случи рано, но ако не стане, тогава свършвате в затвора или нещо от този сорт.

Сахаджа Йога е нещо, което ви дава едно цялостно виждане, цялостно виждане за разрушението, което може да последва от тази майа. Това е такова вникване, че не е нужно да правите каквото и да било. Аз съм различна - казах ви, че изобщо не разбирам от пари. Но дори и да разбирате стойността на парите, дори да разбирате, че те могат да ви донесат много неща и въпреки това не гледате към тях, дори да са под носа ви. Това е белегът, по който се отличава един истински Сахаджа йоги. За него парите нямат значение, по принцип. Не че той прави нещо по въпроса или казва “това е мое”. По природа не се тревожи за пари, просто защото е над тях. Този, който е над парите, е истински Сахаджа йоги.

Онзи, който е увлечен от глупавите неща и майата на парите, не е истински Сахаджа йоги. Разбира се, видяла съм, че повечето Сахаджа йоги са изключително честни, особено на Запад. Но в Индия парите са болест. Както тук си имате някои “вируси”, в Индия също имаме определени вируси и затова индийците все още продължават да тичат след парите. За тях парите са важни. Но в процеса на еволюция ако достигнете до едно определено ниво, където се издигате над вашата Набхи чарка, извисявате се над Набхи чакра, тогава парите не са така важни. Не са толкова важни.

За себе си открих, че не мога да купувам разни неща освен ако не са за другите. Имам предвид, разбира се, че има толкова много ненужни неща, които хората имат, дават като подаръци разни вещи. Но Аз самата - това ще ви учуди много – съм доста нервна  или, бих казала, нерешителна - или както искате го наречете - но никак ме няма по въпроса за правене на какъвто и да е бизнес или покупки.

Всичко това е ... /говори за микрофона – б.пр./ Трябва да го закрепите. Това е въпросът. Можете ли? Пада. Това не е добре. Елате тук и го закрепете, моля ви. Той пада  и се налага да го държа. Точно така. Сега всичко е  наред.

По същия начин, Сахаджа йогите трябва да установите умовете си върху вашия Дух и да се наслаждавате на силите във вашия Дух, вашите собствени. Веднъж щом получите тази наслада, не изпадате в алчност. Това е много, много просто, но понякога не го правите. Вие се прехласвате по нещо - може да е кола, самолет. Не знам какво  - каквото и да е. Истинско главоболие си е да имаш толкова много коли, нали? Но хората имат. Мислят си, че по този начин другите ще се впечатлят и че са велики. Така ли е? Нищо. Ако другите се впечатлят, каква е ползата за нас? Какво вие получавате от това? Един Сахаджа йоги има свой собствен Дух, за да му се радва. Повече от всичко друго, той желае да не притежава нещо. Главоболие е да притежаваш нещо.

Другата страна на това е Махалакшми. Ако Принципът на Махалакшми е вътре във вас, няма да имате проблем с парите. Даже напротив - ще знаете как да спрете проблема. Доколкото това Ме засяга, понякога ми омръзва този Принцип на Махалакшми, защото не знам откъде се задейства, как действа без никакво усилие. Но по природа Аз не се интересувам от това, не Ми е присъщо. Но това е... Не знам какво поражда този ефект. Сега да предположим, че купя нещо мъничко, като ето това, после то ще се продава десет пъти повече. Стойността му ще бъде поне десет пъти по-висока. Не знам как така. Много е изненадващо. Автоматически, щом купя нещо много мъничко, откривам, че то е много скъпо. Как се получава така? Трябва да са чудеса на Махалакшми, мисля Аз.

И така, това, което имам да ви кажа, е следното: не бива изобщо да се тревожите за вашето финансово положение. Спрете да пресмятате. Не гледайте постоянно колко пари имате в банката, какво трябва да направите с парите си, къде да ги инвестирате. Виждала съм хора, които направо полудяват планирайки всичко. Не е нужно да правите всичко това, щом като вече сте Сахаджа йоги. Всичко това работи автоматично. Алчността е във вас, точно както и всяка друга болест. Както имате болести, така у вас има и алчност. Както болестите ви могат да бъдат излекувани със Сахаджа Йога, вашите болести – доколкото и алчността е такава - изчезват. Не знаете какво е това алчност.

Единственият начин да й се противопоставите е като станете изключително щедри. Ако сте  изключително щедри, алчността ще избяга. Това може да е друг начин да се справите. Да предположим, имате нещо вкъщи и си мислите, че е прекалено. Не смятате да се отървете от него, но мислите, че е излишно и бихте го дали на някого. Просто започвате да си мислите на кого бихте могли да го дадете и се досещате: “О, този човек няма това. Нека му го дам.” И ако му го дадете, той ще бъде толкова благодарен, че ще ви каже такива красиви неща, каквито обикновено никой не би ви казал, никога. И е удивително колко радост носи това и как хората харесват вашата щедрост.

И така вие трябва да сте щедри, просто щедри - не към себе си, а към другите. Бъдете колкото се може по–щедри. Щедростта дарява много любов, тя е един от начините да изразите любовта си. Много пъти ми се е случвало да видя, че някой се нуждае от нещо и запечатвам това в ума си. Купувам  същото нещо и го давам на човека, а количеството любов, която той ми дава, е хиляди пъти повече дори от радостта, която бих получила,  купувайки това нещо. То е толкова незначително за Мен, но за него не беше така и затова той разказа на толкова много хора: “Майка ми даде това, Майка ми го даде.” Аз се учудвах. После питаха: “Майко, как му го дадохте?” А Аз казах: “Просто от любов.”

Много хора се захващат със Сахаджа Йога, все още питайки се какво е щедростта. И така, да бъдеш щедър е най-добрият начин на живот на този свят. В края на краищата е главоболие да имаш прекалено много неща. По-добре е да се освободим от тях, но поради любовта. Ако направите така, ще видите колко ще ви бъдат признателни хората. Другото е да се отървете от алчността - трябва да пробвате някакъв вид колективна социална работа. Да речем, отивате на място, където има много бедни хора. Казвам ви, алчността ви просто ще се изпари. Ще бъдете изумени как живеят тези хора, в какви условия  - “Защо ме е грижа за всичо това, богатства и всичко останало?” Ще е просто шокиращо. Понякога виждате, виждате хора, дори и в Индия, в много окаяно състояние.

Веднъж отидох в Калкута и стана така, че по някакъв начин, нали разбирате, съвсем случайно стана така, че попаднах на място, където хората живееха в много голяма бедност, дори и децата. И ще се смаете, после в продължение на дни не можех да се храня. Плачех и не ядях от храната си. Просто не знаех какво да правя, защото се питах: “Какво е това? Защо тези хора са в това положение?” И бях толкова безпомощна, че само плачех. Реших, че един ден трябва да се опитам да направя нещо за тях.

Наистина впечатляващо е от каква наистина ранна възраст основах дом за прокажени. Направих и лазарет, дом за бежанци, всякакви неща и никога не си и помислях, че щом давах парите си за тези хора, може да се лиша от някои неща. Освен това продадох някои от вещите си, защото това да бъдеш щедър – казвам ви - носи такова удоволствие, такова удовлетворение.

Толкова е просто, откъдето и да го погледнем - трябва да сте щедри. Това е качеството на Кубера. Той е извънредно щедра личност и точно такива личности трябва да бъдете и вие. Виждала съм как Сахаджа йогите са много щедри. Досега никой не ми е казвал, че някой е скъперник, засега. И съм сигурна, че ще дойде денят, когато  ще имаме хора от толкова високо качество. В Сахаджа Йога не казваме, както в някои други учения, да се откажете от дрехите си, от семейството си, да живеете в гората или в някоя колиба или нещо от този род - нищо подобно. Не се отричате от нищо. Трябва да се откажете от сърце, просто трябва се случило във вас самите. Няма да се отречете. И ако това е добре изградено във вас духовно, дори не бихте си помислили да ограбите някого. Даже напротив, ще ви харесва да се откажете от всичко.

Баща ми беше дори, бих казала, по-трагичен случай от Мене. Той винаги оставяше къщата отключена и всички врати отворени. Казваше, че няма да дойде крадец, ако не държите вратите заключени. И така, един ден дойде крадец и открадна неговия грамофон - от онези - едновремешните, с голямата фуния. На следващия ден баща ми седеше много натъжен. Тогава майка ми попита: “Защо си тъжен? Заради грамофона ли?”. Той отговори: “Не, само съм тъжен, защото явно този, които е взел грамофона, разбира от музика, но не е взел плочите”. А майка ми каза: “Добре. И какво да направим сега? Да пуснем обява във вестника да отнесе и плочите ли?” Искам да кажа, че е толкова трогателно и дори сега, след толкова години като ви разказвам това, на вас ви е забавно. Какъв хубав пример за щедрост беше той.

Но ако налагате щедростта чрез религия или разни идеи, че хората трябва да се отрекат от нещо, то не бива да се прави. Отричането става отвътре. Ако не сте обвързани към нещо, то вече сте се отказали от него. Това е така ако всички вие се наслаждавате на своята щедрост и благотворителност. И обратното - познавам хора, които са много богати, но не притежават щедрост. Тя е друго качество на Кубера.

Освен това казват, че Аз, или може би Той, разбира от банково дело, вероятно. По онова време нямаше банки, но Аз мисля, че сигурно е трябвало да има, защото начинът по който Той управлява банките, знаете ли, на Мен ми изглежда, че стои на върха на всички тях и точно поради това в банките все още няма проблеми. Не знам, но той е много умен, много интелигентен, винаги нащрек, което е много важно ако трябва да боравиш с пари. Освен това е напълно необвързан към парите и просто наблюдава живота си, това което е направил.

Той (Шри Кришна – б.р.) прекара детството си със своя гуру и изкарваше - как им казвате - кравите и стадата извън джунглите. Ето така прекара своето детство, а по- късно си играеше с момчетата, които се грижеха за кравите, в едно – мисля - много обикновено семейство. Никога не се прехласваше по парите. Той крадеше - крадеше маслото, защото жените го продаваха на войниците на Камса. А Кришна го изяждаше и така жените не можеха да им занесат маслото. Само си представете, такова малко момче като него, а всъщност даваше урок на онези жени, които бяха алчни и искаха да продават маслото на ужасните войници. Той изяждаше всичкото масло сам самичък. Във всяко нещо, което Той е правил, можете да прозрете изключителната щедрост, изключителната щедрост. Бих казала, че с цялата си интелигентност беше толкова [???] и уби собствения си чичо. За него това не беше важно. Така наречените роднинските връзки не бяха важни.

Онова, което виждаме - особено в нашата Индия – е, че връзките са много важни. Бащата е крадец, синът е крадец, внукът е крадец. Те всичките са крадци. Можете ли да си представите? Не съм виждала семейство, в което ако има някой е крадец, неговите наследници да са честни хора. Това е много странно нещо, но такава алчност витае в техните умове, че не смятат, че е важно. Просто считат, че кражбата е единственият начин на живот, въпреки че в Индия има хора, които са изключително честни. Виждала съм нашата прислуга. Никога не са откраднали - нищо, никога. Не знам, нямат причина за това. Но това е факт. Те никога не са откраднали нищо - много учудващо. Защо? Защо не крадат? Те са щастливи от живота си. Не искат да го променят. Не желаят да имат онези ужасни неща, които могат да ги пратят в затвора. Но другите не знаят. Дори не мислят за това. Просто не го правят. Защо? Защото имат чувството за срам. У по-бедните хора чувството за срам е много развито. В това общество те се ползват с голямо уважение като хора, които са най-честните, а те всички са честни. Някои от тях може би не са, но хората не уважават такъв човек, защото смятат, че самоуважението е най-значимото нещо. Може ли да си представите тези бедни хора? Те се хранят веднъж на ден, но за тях самоуважението е над всичко.

Така че третото решение за този тип глупава алчност е самоуважението. Защо ви трябва да крадете? Защо ви е да имате нещо, което е откраднато или което принадлежи на друг човек? Ако имате себеуважението вътре в себе си, не бихте докоснали нещо, което не е ваше. Щом прислугата може да направи това, защо да не могат и хората, които не са толкова зле? Това е характер от по-високо ниво, който те развиват, и при което – мисля - самоуважението е много по-важно от всичко друго, което би задоволило алчността им.

Има едно нещо за алчността – никога не се насища. Няма насищане. Виждала съм хора, които някога бяха много богати, но много обедняха. Тогава за тях животът се превърна в ад. Те не могат да живеят без огромната си - бих казала - помпозност и показност. Но не разбират, че това е било фалш. Просто продължават да се чувстват съвсем пропаднали, щом са загубили парите си. После, има и хора, които искат да имат пари. Ще направят всичко, но ще получат пари.

Странно е  това, но и с властта е същото. Ако разполагате със ваши собствени сили, няма да ламтите за власт. Но хората искат да имат власт, защото желаят да имат пари, а получават власт чрез парите. Можете ли да си представите до къде са стигнали човешките същества?! До какво ниво? На какво ниво от еволюцията са! Те се въртят в омагьосания кръг на парите. Това е Набхи чакра, която трябва да...[???], която ви дава удовлетворение.

Ако вашата Набхи е удовлетворена, сте постигнали състоянието на Кубера. Затова много е важно да разберете, че вашата Набхи трябва да бъде удовлетворена. Има и още много неща, които си ги носим в себе си, но сега мисля, че най-лошото е алчността и ако се справим по един или друг начин с нея, довеждайки я до определеното й равнище, то тогава – мисля - светът  ще бъде  много, много по-добър.

Нека Бог да ви благослови!