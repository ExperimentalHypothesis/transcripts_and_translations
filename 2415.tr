21 Mart 2003
Birthday Puja
Nirmal Dham, New Delhi (India)
Birthday Puja, Nirmal Dham, Delhi (Hindistan), 21 Mart 2003.

(Hintçeden tercüme)

Tüm Sahaja Yogiler için Benden sonsuz kutsamalar. Hepiniz bugün burada, bu kadar çok sayıda kişi  doğum günümü kutlamak için bir araya geldiniz. Sizlere nasıl teşekkür edebilirim? Anlayamıyorum. Başka ülkelerden de bir çok kişi geldi ve hatta ülkemizden de bir çok kişi burada toplandı. Bunu  görünce kalbim neşeyle doluyor.

Nasıl bir sıra dışı hizmetim oldu da hepiniz doğum günümü kutlamak için burada toplandınız anlamıyorum. Çok büyük bir yüreğiniz var ki, bugün hepiniz bu uzak yere geldiniz ve Beni onurlandırdınız. Sizlere bunun Beni nasıl neşeyle doldurduğunu anlatacak kelimelerim yok.

(İngilizce Konuşma)

Onlara söylediğim şey, doğum günümü kutlayış şeklinizin Beni çok neşelendirdiği ve gerçekten bu aşırı neşeyi nasıl ifade edeceğimi bilmediğimdir.

Sizlerde böylesi bir coşkunun, böylesi bir sevginin doğması için ne yaptım gerçekten bilmiyorum. Benim alçakgönüllü işimi takdir eden sizin büyük kalbinizdir.

Sahaja yoga dünyanın her yerinde yayıldı ve bir yangın gibi yayılmaya devam ediyor. Bu da dünyanın ihtiyacı olan şeyin bu olduğunu gösterdi. İnsanların ihtiyacı bu idi. Bu sebepten dolayı Sahaja Yoga’yı böylesi bir coşku ile kabul ettiler.

Hindistan gibi, insanlara aydınlanmadan bahsedilmiş olan bir ülkede anlayabiliyorum fakat daha yüksek bir ruhani hayattan haberi olmayan bir ülkede, hepiniz Sahaja Yoga’yı tüm zamanların çok büyük bir kutsaması olarak özümsemeli ve neşe duymalısınız.

Bunlar özel zamanlar. Sanıyorum sizler bu sevgi ve aydınlanma tuzağına düştünüz.

Ben kişinin, kendi içinde bulunan sevgiden dolayı neşe duyabileceği bir sevgiyi takdir edebileceğinden emin değilim. Ruhani anlayış nedir? Kendinizden nasıl olup da neşe duyacağınızı ve bunu takdir edeceğinizi bilmiyordum.

Bu demektir ki, hepiniz bu olağan üstü sevgi ve bu ruhani uyanış için fazlası ile kapasite sahibisiniz. Buna şüphe yok.  Nasıl bu kadar güzel bir şekilde çalıştı. Çok şaşırtıcı ve aynı zamanda ruhani güçlerinize sahip oluşunuz ve onu kullanma şekliniz, kavrayışın, herhangi bir insan kavrayışının ötesinde.

İşte bu yüzden insanlar Sahaja Yoga gibi bir şey olduğuna, her insanın içinde evrensel ve aydınlatılabilir bir güç olduğuna inanmıyorlar. Kendi içlerinde bu tür bir ruhsal gelişmeye ulaşabilecekleri, insan kavrayışının ötesinde bir şey.

Kaç tanenizin ulaştığınız şeyin muhteşem olduğunu anladığını da merak ediyorum? Bu insan gelişiminin, insan büyümesinin ve bizlerin ulaştığı tüm ilerlemelerin zirvesidir. Bu değiştirecektir, kesinlikle dünyayı ve onun anlayışını değiştirecektir.

Bugün sizlerle Irak’ta savaşın çok büyük bir şekilde sürdüğü bir zamanda konuşuyorum. Nasıl olacağını, nasıl söyleyeceğimi bilmiyorum fakat sizlerin barış için olan tüm gayretlerinizle, eminim çözülecektir ve her yere barış gelecektir.

Biz savaşlar olmasını istemiyoruz fakat insanlığı değiştirmeliyiz aksi halde onlara güvenemezsiniz. Bu hepiniz için çok büyük bir meydan okuma. Herkese Aydınlanma verme fikrine erişmek için çok çalışmalısınız. Aksi halde konferanslar vererek ya da onları tehdit ederek bunu durduramazsınız.

İçeriden uyanış gereklidir, tabii, şüphesiz,  bilemiyorum herkes buna sahip olmayı deneyecek midir ama ne kadar çoğu alabilirse, lütfen onlara uyanışı verin çünkü hepsi bu zamanda doğmuş insanlar  ve bunu hak ediyorlar. Siz sadece onlarla buluşmaya, konuşmaya ve Aydınlanma vermeye çalışmalısınız. Bu çok zor değil. Her biriniz bunu yapabilirsiniz. Her birinizin sadece 10 ila 15 kişisi olsa, dünyayı değiştirir bu. İnsan olarak barış içinde yaşamamız gerektiği şeklindeki, yeni tip bir anlayış biçimi sayesinde dünyayı değiştirmek bizim tutkumuz. Herhangi renk ayrımı olmaksızın, herhangi bir ırk ayrımı olmaksızın, insan olarak  birlikte yaşamalıyız. Bu insanlarla hayvanlar arasındaki tek farktır.

Ruhani olmadığımız sürece, her şey yolunda. Fakat eğer siz onları ruhani kişiliklere dönüştürebilirseniz, eminim her şey değişecektir. Şimdi, Sahaja Yoga’da gördüğümüz gibi, bir Sahaja Yogi kavga ya da savaşla ilgilenmez çünkü onlar birbirlerine karşı çok uysal ve naziktirler.

Öyleyse bugün Sahaja Yoga’nın tüm dünyaya yayılması ve dünyadaki herkesin aydınlanma alması için dua etmeliyiz. Yolda ilerleyeceğinize ve kendi yollarında bir yerlerde kaybolmuş olan insanları değiştirmeye çalışacağınıza söz vermelisiniz. Eminim ki bir kere çalışmaya başlarsa, herkes Sahaja Yogiler olarak huzurlu bir yaşam sürmenin değerini gibi anlayacaktır.

Çok yoğun çalışmalıyız çünkü insanların buna ihtiyacı olduğunu görebilirsiniz. Bugün, bu saatin ihtiyacı budur. Doğru zamanda, bizler şimdi Sahaja Yoga yapmaya, mümkün olabildiğince ve her nerede gerekli olduğunu  görürseniz onu her yerde yaymaya hazırız.

Tabii ki bu işe yarayacak fakat aksi durumda da, gerekli olsun veya olmasın, insanlarda yükselmek ve insan hatalarının üstüne çıkmak için bir dürtü var.

Sizi bütün kalbimle, Sahaja Yoga işinize, Sahaja Yoga’yı yaymaya, aydınlanma vermeye devam ettiğiniz için kutsuyorum. Doğum günümde Bana vermeniz gereken tek söz budur.

Çok teşekkür ederim.

(Hintçe konuşma)

Bugün bu insanlara İngilizce söylediğim şeyi size söylememe gerek yok çünkü bu ülkede, herkes ruhani hayatın (aadhyatmik) ne kadar önemli olduğunu zaten biliyor ve insanlar ruhsal yükselmeyi (aadhyatmik unnati) istiyorlar. Bir çok insan çok çalışıyor. Bazıları Himalayalara gidiyor, bazıları deniz kenarına gidip oturuyor ve birkaç saat için oruç tutmayı deniyorlar. Bütün bunları yapmaya gerek yok. Sahaja Yogaya geldikleri an, Aydınlanmalarını alabilirler ve kutsamaları alabilirler. Kafa üstü durmalarına gerek olmadığını bu insanlara açıklayın. Sahaja Yoga bir şarkıyla bile yapılabilir. Ne kadar kolay olduğuna bile inanamayacaklardır.

Ve bunu gördükleri zaman, bu ülkede birbiri ardına binlerce insan Sahaja Yogaya gelecektir ve Sahaja Yoganın bu ülkede çok yayılmasını diliyorum. Bu ülkede sorunlarımız çok küçük ve önemsiz. Onlar için sadece Aydınlanma almak çok önemlidir. Bundan sonra, yapılması gereken başka bir şey yoktur.

Bu yüzden eğer Hindistan’daki insanlar denerlerse, o zaman Sahaja Yogayı çok kolaylıkla alabilirler. Bir çok başka kişiye aydınlanma verebilirler. İşte bu yüzden hepiniz Benim sonsuz kutsamalarına sahipsiniz. Her biriniz en az 100 kişiye Aydınlanma vermelisiniz. Bu şekilde sayımız artmaz (Sahaja Yogilerin). Bizimkisi böyle bir pozisyon (avargarh) değil. Bu çok basit bir şey ve anlamamız gereken basit şey şu ki, ülkemizdeki en yalın ve sahaj şey, Sahaja Yogadır. Ve herkes buna hazırdır.

Her yere gidin, her köye gidin, her şehre gidin, her yerde Sahaja Yoga insanları güvenilirlerdir. İşte bu sebepten, sizlerden elinizden gelenin en iyisini yapıp, gelecek sene buraya gelecek insanları iki katına çıkarmayı denemenizi istiyorum.

Beni onurlandırdığınız için size çok teşekkür ediyorum. Fakat arzum her birinizin yüz kişiye Aydınlanma vermeniz. Bundan fazlasını denemenize gerek yok. Denemelisiniz. Eğer bir arzu varsa, o zaman size söz veriyorum bu yıl içinde gayet sahaj ve kolay bir biçimde yüz kişiye Aydınlanma verebileceksiniz.

Herkese sonsuz kutsamalar. Bu görevin başarılabilmesi için sonsuz kutsamalar. Bu dili anlamayanlar bile bu işi yapıyorlar, öyleyse sizin için zorluk ne? Sizin için temel hazır. Tüm azizler ve sadhular bu ülkede çok çalıştılar. Başka hiçbir ülkede bu kadar çok şey yapılmadı. Bu nedenle bir Hintli olarak birçok ahlaki sorumluluğunuz olduğunu ve bunun ne kadarını yerine getirebildiğinizi düşünmelisiniz.

Hepinize tüm kalbimle ve hepinizin başarılı olması için sonsuz kutsuyorum. Bu görevde başarılı oldunuz. Bunlar kalbimden gelen kutsamalar ve dilerim ki sizler bu kutsamaları tamamen içinize çekecek ve hangi şekilde mümkün ise başka insanlara Aydınlanma verirsiniz.

Hepinize sonsuz kutsamalar.