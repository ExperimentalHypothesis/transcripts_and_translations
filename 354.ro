Sahastrara Puja. Cabella Ligure (Italy), 9 May 2004.

 Astăzi este o zi foarte importantă în viaţa noastră de sahaja yoghini. Aceasta este ziua când Sahasrara a fost deschisă, când a fost înfăptuit un lucru de-a dreptul legendar. Nu m-am aşteptat niciodată ca în timpul vieţii Mele să-l duc la bun sfârşit, dar am reuşit, şi atât de mulţi dintre voi aveţi Sahasrara deschisă. Fără asta n-aţi fi putut afla niciodată care este Adevărul. Aţi fi pierduţi, ca toţi ceilalţi. Mai întâi de toate, Sahasrara este singura cale prin care putem percepe, înţelege şi cunoaşte realitatea. Aţi ajuns să ştiţi ce este realitatea şi vă bucuraţi de privilegiul de a şti ce este realitatea. E o mare binecuvântare faptul că Sahasrara a fost deschisă, iar voi v-aţi primit cu toţii Realizarea. Altminteri, toate vorbele rămân doar vorbe, n-au niciun sens, n-au niciun înţeles, şi de aceea prima mea grijă a fost deschiderea Sahasrarei. Asta a mers, a mers foarte bine, şi tuturor v-a fost deschisă Sahasrara. Este un fapt remarcabil, nimeni nu poate crede că atât de mulţi aveţi Sahasrara deschisă, dar eu văd acum limpede lumina pe creştetele voastre.

  Ceea ce-aţi obţinut este deosebit, fără îndoială, şi aţi obţinut datorită căutării sincere, căutării oneste, pe care aţi avut-o. Eu n-am făcut nimic, pentru că voi existaţi deja, ca o lampă, iar eu am aprins-o, asta-i tot. Nu e mare lucru, căci voi aţi obţinut starea, starea de iluminare, pentru că aţi tânjit după ea, aţi muncit pentru ea, şi aţi obţinut-o. Este lăudabil,  consider că lauda nu-mi este adresată, pentru că Sahasrara mea era deschisă, dar a realiza acest lucru în voi mi-a dat atâta bucurie. Acum voi înţelegeţi, însă deoarece Sahasrara nu este deschisă, nu le poţi vorbi oamenilor, nu le poţi spune nimic, pur şi simplu ei nu înţeleg. Având Sahasrara deschisă, înţelegerea voastră se aprofundează mult. Asta vi s-a întâmplat tuturor.

  Sunt atât de fericită acum că se află aici atât de mulţi oameni a căror Sahasrara s-a deschis, şi încă mai sunt mulţi care n-au venit aici. Aşa că e o mare realizare pentru fiinţele umane să obţină deschiderea Sahasrarei într-un mod colectiv. În acest fel cunoaşteţi Adevărul, Adevărul absolut; tot ce cunoaşteţi după Realizare este Adevărul absolut. Atunci nu mai discutaţi în contradictoriu, nu mai puneţi întrebări, pur şi simplu îl ştiţi şi acceptaţi că-l cunoaşteţi. E aşa de amuzant că totul era acolo, dar nu era deschis. Şi când s-a deschis, cum m-aţi înţeles pe mine şi legile Divinului! E aşa o binecuvântare a Divinului că vi s-a deschis Sahasrara, iar voi spuneţi: „Dumneavoastră, Mamă, aţi făcut totul!" nu e aşa. Voi aţi căutat adevărul cu stăruinţă şi hotărâre. Aţi vrut să cunoaşteţi adevărul, de aceea a mers.

 Altfel  oricâţi bani, oricâte eforturi nimic n-ar fi fost de folos. Sahasrara trebuia să se deschidă de la sine. Felul cum vă construiţi pe voi înşivă, aş spune, modul în care v-aţi făcut -- şi vă faceţi -- pe voi înşivă este ceea ce a dus la această frumoasă înfăptuire. Nu este meritul meu. Deloc. Cu siguranţă trebuie să spun că v-am făcut să înţelegeţi că e important ca Sahasrara voastră să se deschidă. Fără alte discuţii, fără alte sugestii nimic, ci doar s-a deschis propria voastră Sahasrara, ceea ce vă arată care este adevărul. Într-adevăr, în aceste împrejurări, ce-ar mai putea spune Mama? Pot spune doar să trăiţi şi mai departe în Realitate, în cunoaştere, şi veţi descoperi tot ce este adevăr, iar cum să folosim acel adevăr este propria noastră realizare. Oamenii se pierd, pentru că nu au cunoaşterea. Cunoaşterea din cărţi nu este cunoaştere; cunoaşterea trebuie să vină din interior, din ei înşişi, şi asta se întâmplă când se deschide Sahasrara. S-a întâmplat în toate ţările şi se va întâmpla în întreaga lume, atât de mulţi oameni îşi vor primi Realizarea.

  Dar cred un singur lucru: că n-ar trebui să aveţi vreun ataşament emoţional faţă de asta, ci un ataşament realist, că există, se întâmplă, funcţionează. Când veţi putea da Realizarea altora, veţi înţelege importanţa Realizării. Până când n-o folosiţi, nu veţi şti care este puterea Realizării, aşa că trebuie să ştiţi cum să folosiţi această putere care este în voi, care a început să funcţioneze şi care ar trebui să vă dea un randament enorm. Sănătatea mea cam lasă de dorit la urma urmei sunt foarte bătrână şi totuşi nu mă simt deloc obosită; vorbindu-vă, sunt atât de încântată că există atât de mulţi sahaja yoghini, atât de mulţi a căror Sahasrara este deschisă şi se bucură de Sahasrara lor. Mi-ar fi plăcut să-mi puneţi întrebări, dar le puteţi scrie şi mi le puteţi trimite în scris, iar eu voi încerca să le răspund cândva. Ar fi o idee mult mai bună.

  Aşadar vă mulţumesc foarte mult. Dumnezeu să vă binecuvânteze! Creşteţi în Sahaj, creşteţi în interiorul fiinţei voastre! Dumnezeu să vă binecuvânteze! Toate binecuvântările Mele!  
