Пуджа на Шри Ганеша

Хотел “Рифелберг”в Цермат, Швейцария – 02 септември 1984 г.

Моята радост нямаше граници, когато дойдохме да боготворим тази свещена планина (Алпите и връх Матерхорн, който е свайамбху на Шри Ганеша – б.пр.), на която сме дали името Ганарадж. Понякога думите не са в състояние да издържат напора на вашата радост.

Аз идвам при вас като символ на вашата Майка, но първият Син, който бе създаден, беше Шри Ганеша. А после когато Майката Земя беше създадена като символ на Майчинството, Тя създаде много Шри Ганеши в тази Вселена. В космоса звездата, която се нарича Марс, е Шри Ганеша. Всички тези символи бяха създаден за вас Сахаджа йогите, за да ги разпознаете. Лесно е да се разпознаят всички тези символи ако сте реализирана душа. А в миналото имахме много реализирани души от високо качество и те разпознаха, откриха символите на Шри Ганеша много отдавна.

Индия е микроскопична форма на цялата Майка Земя. По такъв начин в триъгълника на Махаращра имаме осем (свайамбху на) Шри Ганеша, които излъчват вибрации, и те бяха разпознати от великите светци на Махаращра. Но както сте видели, с благосклонността на тези светци специално Махаращра е създала човешки същества, които имат шраддха (чиста вяра, упование – б.пр.), като най-висш израз на чувствата и ума им. Поради това благородно проникновение на ума, винаги когато видят нещо от такова възвишено естество, мислите на тези хора се насочват към Бог. Благодарение на светците от този щат, хората имат тази чувствителност и тази наклонност.

За нещастие на Запад, където шраддха е нещо много повърхностно, всичко възвишено отвежда хората до нещо много мръсно, порочно, несвято. Вместо да се отдадат на Върховното и да се наслаждават на неговото величие те се привързват към нещо много телесно, което принадлежи на плътта. Но от друга страна хората, които живеят по един  обикновен начин в селата, сред природата, трябва да са осъзнали значението на тази свещена планина.

Преди хиляди и хиляди години Майката Земя започна да ражда Нейния Шри Ганеша. В началото там, където се извисяват Хималаите, имаше огромен океан. Хималаите постепенно започнаха да излизат от океана, гладки като Шива Лингам, което е израз на проявлението на животните; техните мозъци са гладки. Но когато Хималаите започнаха да излизат от водата, Майката Земя беше изтласкана встрани. И Майката Земя започна да нагъва Своето сари, може да се каже. Когато това движение започна, сарито създаде вълни от вибрации по такъв начин, че на дадени места то се повдигна до положение, в което заприлича на Шри Ганеша. И в началото пак беше гладко. Но после, много по-късно, все повече гънки започнаха да се появяват, когато човешкият мозък започна да развива своето его. Така цялата тази Земя се издигна и друга земя се съедини с нея така, че се образува връх. Суперегото беше избутано и доведено до най-високата точка. Това се синхронизира с човешкия мозък, защото цялата Вселена също така е представена в нашето тяло. Централната ос на Майката Земя действаше като гръбначен стълб. Чрез това събитие в Хималаите отново имаше голям натиск върху всички планини, които трябваше да бъдат сътворени като Шри Ганеша и те получиха окончателните си форми. И върхът беше сътворен.

Така Майката Земя като Гаури създаде всички тези (форми на) Шри Ганеша. На другия край на тази верига трябва да е най-високата планина, защото тя е изтласкана най-много. Мон Блан трябва да е по-висок от нея. Разбирате ли, когато тази планина (Алпите – б.пр.) бе изтласкана, Хималаите бяха стигнали до определена височина, до определено положение, а после вълните създадоха Шри Ганеша с определена височина, не твърде голяма. Така например Майката Земя беше притисната повече от дясната страна и егото се прояви в Мон Блан, разбирате ли. А от другата страна беше сътворен друг Шри Ганеша - в другия край, близо до Даржилинг. Така Шри Ганеша беше изразен дори в Даржилинг и там имаме същия червен цвят. Виждала съм друг Шри Ганеша, създаден в Делфи, където се говори, че се намира Набхи на Майката Земя. Също когато Шри Шива Лингам е създаден, заедно с него винаги има сътворен един Шри Ганеша, както в Амарнатх, където една капка вода пада върху определена площ и създава лингам. Освен това друга капка пада на другата страна и оформя Шри Ганеша, точно лицето му.

И така, океанът е Бащата, а Майката Земя е вашата Майка. Но когато Майка Земя стане планина, Тя се нарича Отец. Причината е, че на тази височина Тя може да задържи Бащата на върха на главата си под формата му на сняг или дъжд. Ето така Майката става Бащата и така Тя може да изпълнява пълната функция на Отец и Майка. Само в това състояние Гаури, Дъщерята на Планините, зачена Шри Ганеша без помощта на Бащата, непорочно. Чистотата на снега е сто процента и той покрива Майката 3емя, формирайки Невинността. Цялата нечистотия и мръсотия, която влиза в океана, се пречиства от слънцето, което също е Шри Ганеша, и се връща на върха на хълмовете и планините (като дъжд или сняг – б.пр.), за да ги покрие. Но за Ганеша е голям проблем да съществува в една страна, в която не го почитат. Хората нямат чувство за уважение. Те винаги се стремят да се изкатерят върху него с много егоистичните си амбиции, които са на много ниско и повърхностно ниво.

Но когаго погледнете на планините по този начин, идеята, която би трябвало да споходи едно добро човешко същество, би била: “О, Боже, аз мога да Те видя в тази фина форма. Как да победя моето невежество? Как да изкача планината на арогантността, за да видя Теб?”

За един егоистичен ум планината е за радост на очите и е радост, която в действителност не е такава, а е вид удоволствие за очите, които гледат. Егото на подобни хора е предизвикано и те искат да изкатерят планината, така че кажат: “Ние сме по-високо от тебе”! В Индия си имаме Хималаите от хиляди и хиляди години, но никой никога не помисли да ги изкатери! Когато дойдоха англичаните, за първи път те започнаха да правят това. После французите, португалците, испанците, всички те го направиха, а индийците ги гледаха озадачени: “Какво правят те? Защо те искат да се катерят по планините ? По-добре е да ги гледаме от разстояние и да ги обожаваме отколкото да се катерим по тях за да умрем!” Но този егоистичен ум може да отиде още по-далеч, както е в Швейцария - хората се опитват да карат ски по тези планини, спускайки се надолу по склоновете! При всички случаи вървят надолу. И си чупят краката. Казах на един Сахаджа йоги, който искаше да дойде тук да кара ски: “Не ходи там. Не е позволено в Сахаджа Йога.” И той се върна със счупени крака.

Така във всяко едно отношение игрите също са такива, че са просто едно задоволяване на егото. Мога да разбера малки деца да се спускат със шейна, но големи, възрастни хора да се кълчат така с часове.. Нямат ли си друга работа за вършене? Това показва, че нямат каквато и да е зрялост, а все още са глупави деца, играещи със снега.

Чрез всичките тези действия, това, което става, е че свещените места заприличват на гробища! Представете си, вместо да слагате цветя на Шри Ганеша, вие поставяте мъртви тела върху Тялото Му. И докато карате ски, да забивате тези твърди пирони в тялото на Шри Ганеша! Наистина! Липсва чувство за уважение. Вероятно не уважаваме себе си, не сме достатъчно зрели. Първото нещо, което трябва да се случи, е човек да събере ръце в поклон към Шри Ганеша и просто да види тези неща. Точно това трябва да стане със всички Сахаджа йоги.

И така трябва да се развие невинността, за да имате това уважение. Ако не сте невинни, не можете да уважавате. И в Невинността не смятате, че сте най-мъдрите от всички и не правите всеки на глупак. Нито пък играете игри и не унижавате хората. Но това, което видях - дори след идването ви в Сахаджа Йога - е най-лошото: видях хора да играят игрички след идване в Сахаджа Йога! Те клюкарстват и говорят всякакви неистини, които Аз никога преди не съм казвала. Чувам толкова различни неща, че съм изумена как Сахаджа йогите са такива създатели на клюки. Това ли е начинът, по който Шри Ганеша би ли се държал към Майка си? Мислейки се за велики, да казвате: “Майка каза така и така, това се случи, онова се случи.”? Егото е анти-Невинност и за това тези безсмислени клюки, които хората създават - което Аз не мога да разбера - са толкова отвратителни. Аз просто не мога да ги разбера! Например имаше една жена, за която никой не искаше да се ожени, и само един човек прие да се ожени за нея. И сватбата се състоя. Обаче тази жена, или вероятно някой като нея, разпространил слухове, че тя била най-красивата и всеки искал да се ожени за нея, всеки вдигал ръце! Аз никога не съм искала хората да вдигат ръцете си! Изобщо не е така! Когато чух това, бях възмутена. Никой не искаше да се ожени за тази жена!

Има всякакви неща, които сте получили от миналото си и трябва да се опитате да се измъкнете от тях, в противен случай не можете да се издигнете високо. Човек, който не е невинен, не може да боготвори Шри Ганеша. В дясната си ръка Той държи параша (малка брадва – б.пр.) - би трябвало да знаете това - ужасен инструмент. Разбирате ли, с един удар Той ви отрязва главата, като с гилотина! Онези, които не са невинни, играят игри, опитват хитрости, клюкарстват, отдават се на мръсотии, Той ги срязва. Невинността е нещо много остро! Тя не прави никакъв компромис, както можете да видите в живота на Христос. С хобота си Шри Ганеша подхвърля хората наляво и надясно и ги изхвърля. Той наблюдава известно време и ако хората остават недозрели, биват изхвърлени от Сахаджа Йога.

Никой не бива да мисли, че щом сте получили Реализация можете да бъдете в Сахаджа Йога, без да не поемете пътя на Невинността. Невинността ви дава пълна искреност, а Ганеша е съдията и Той е този, който ви изхвърля в периферията. Като по допирателна излизате от Сахаджа Йога. И когато излезете от Сахаджа Йога, започвате да слизате все по-надолу и по-надолу и тогава можете да развиете ужасни болести на Муладхара чакра. Онези, които са ударени от Него, са най-зле. Бъдете внимателни ако сте се приближили близо до Него! Застанете лице в лице със себе си, вижте себе си, наблюдавайте себе си.

Друго нещо, което Ми казаха, е, че някои хора, които не допринасят нищо друго за Сахаджа Йога освен неприятности, се смятат за големи Сахаджа йоги. Ако някой разумен Сахаджа йоги започне да говори нещо смислено на другите Сахаджа йоги, този субект проявява дясната си Вишудхи, притискайки здраво другия, за да му покаже, че уж говори защото дясната му Вишудхи е блокирала. Много е коварно! Сега ви казвам: не трябва да играете игрички, защото вредите на себе си. Онези, които се смятат, че могат да си играят с вратичките трябва да знаят, че имат примка на шията. Както падналите ангели ще стигнете до най-големите висини или дълбочини на блатото. Затова опитайте се да бъдете искрени към себе си.

Всяка нация има всякакви проблеми, всякакви грехове, които извършва или е извършила. Те повече не бива да бъдат като етикет за вас. Ако една страна е била коварна, тогава вие трябва да бъдете невинни. Ако произлизате от клан на хитреци, трябва да бъдете невинни. Ако произлизате от клан на разбойници, то трябва да бъдете изключително бдителни. Ако произлизате от романтичен род, трябва да бъдете изключително чисти. Вие трябва да бъдете противоположността на всички онези грехове, от които страдаме. Ако сте светлината в мрака, вие трябва да блестите, а не да сте тъмни; трябва да давате светлина в мрака, да давате на тъмнината, а не да поемате мрак върху себе си! Следователно, ако вие наистина чувствате, че миналото на вашата страна е било такова, по-добре го изучете и знайте за себе си, че просто вие трябва да бъдете различни. Едни обичат комфорта, те трябва да избягат от него. Други обичат удоволствията, те трябва да се откажат от тях. Трети са съблазнени от жени и мъже, от пиене и всякакви такива роботи, те трябва напълно да се откажат и да приключат с това.

Има по-дълбоки грехове, които ние имаме: коварство, агресивност, хитрост. Всички подобни неща трябва да бъдат изучени и да се разбере, че преди всичко онова, което трябва да направим за нашата страна, е да излезем от това, както лотосите от блатото. Ако вашата страна е расистка, вие трябва да бъдете напълно интегрирани личности. Подобно на това, трябва да бъдете противовес, да се издигнете по-високо от останалите, за да им дадете подходящия пример.

Мога да ви кажа, че Шива търпи много глупости, защото обича да прощава, а Принципът на Вишну се опитва да си играе с хората и да ги наказва или убива. Но Ганеша Татва (Принцип – б.пр.) няма никакви компромиси и когато се превърне в Екадеша Рудра и Христос дойде в тази форма, тогава няма да има никакви компромиси, никакво “Матаджи, ...”, никакво хленчене, никакво спорене, нищо. Самият Шри Ганеша ще хвърля хората в ада. Така че внимавайте с това! Днес в присъствието на Шри Ганеша трябва да дадете един обет: “Каквото и да е миналото на моята страна, аз ще стана обратното на него!” В този смисъл бих казала, че индийците не са много добре с парите, в паричните дела могат да бъдат много ужасни и понякога създават проблем с паричните дела. Затова човек трябва да знае, че трябва да бъдем абсолютно бдителни що се отнася до парите. Не е достатъчно само да бъдем невинни, а нещо повече от това - то трябва да бъде доказано, хората трябва да видят, че сте невинни. Така например попитах Моя зет - той е много честен човек - дали това би било честност, а той отговори: “За външни цели може да е честност, но не е в същността на честността.”

Следователно, ето така трябва да бъдете честни - в самата й същност. А същността на честността е Невинността. Същността на искреността е Невинност. Същността на красотата, на великолепието е Невинността. И Невинността е тази, която ви дава пълна необвързаност. Следователно, когато се покланяме на такъв символ на Невинността ние трябва да знаем какво сме направили за себе си. Каквото и да е било вашето минало, приключете с него. Бъдете точно обратното на това, което е било лошо преди. Решително против всичко, което сте били преди, в тъмнината. Това е белегът на вашия характер и на вашата мощ и ще покаже на света, че вашият Дух, който е озарен във вас, ви е дал тази сила и това ново измерение.

Следователно, вторият обет, който трябва да дадем пред Шри Ганеша, е: “Аз ще бъда честен към себе си. Аз няма да се заблуждавам за сметка на някой друг.”

Обаче третото велико нещо при Шри Ганеша е, че за Него не съществуват никакви Богове освен Неговата Майка. И вие знаете всичките истории за Шри Ганеша, как Той почиташе Своята Майка. Защото Той знае, че Неговата Майка е Силата и че Той е източникът на вашата мъдрост. Той е въплъщението на мъдростта и най-голямата мъдрост, която Той има е, че е по-добре да се боготвори Майката от когото и да е друг, защото Тя е Силата. Според Него, дори ако трябва да срещнете Отеца, първо трябва да минете през Майката. И второ, Отецът е само Свидетел. Цялата сигурност на Шри Ганеша, всички Негови сили, цялата Му красота, Невинност произтичат от Неговата Майка.

Следователно третият обет, който трябва да дадете, е: “За нас нашата Майка е толкова могъща, така че защо трябва да се страхуваме от нещо? Ако Тя ни даде мъдрост, защо трябва да я търсим някъде другаде?”

Понякога Аз изглеждам много невинна, но смятам, че Моята невинност е съвършена интелигентност. Разбирате ли, това е причината защо на хората им отнема време да приемат. Но хората, които са като Шри Ганеша, който е Най-мъдрият от всички, “знаят” номера.

Другият обет, който ние днес трябва да дадем е, че ще уважаваме всеки един Сахаджа йоги от сърце, защото сте направени във формата на Шри Ганеша. Ние няма да се подиграваме, няма да се присмиваме. Докато са в Сахаджа Йога, трябва да ги уважаваме. Но те могат да бъдат изхвърлени, да напуснат. Докато това не се случи, не налагайте егото си върху другите. Не мислете, че разбирате всичко. Не си мислете, че знаете всичко. Уважавайте всеки човек не за това, което е прочел или е научил, а защото той е една велика душа.

Чувствам, че целият Запад страда от една простичка болест – те не знаят как да уважават никого. Няма да приемат нищо, което не допада на техните мозъци, нито пък ще го уважават. С тяхното его искат да съдят всеки, да осъждат всеки. Приключете с това! Кажете на себе си: “Аз не зная нищо. С егото си бях един кръгъл глупак.” Смирете се във вашите сърца, отворете сърцата си и се обичайте един друг. Уважението и любовта са двете неща, които трябва да обещаете на Шри Ганеша. Ако не можете да направите това, вашето духовно издигане ще бъде много трудно.

Да ви благослови Бог!

Днес Аз специално ви разказах за Шри Ганеша, тъй като имахме толкова много сватби. И ще ви се родят деца. Но не си въобразявайте, че ви се ражда някой Шри Ганеша. Някои хора имат такива глупави идеи, виждала съм го.

Ви сте тяхното доверие (на децата – б.пр.), вие трябва да се грижите за тях. Преди всичко те трябва да се развият на нивото на Шри Ганеша. Трябва да ги оформите по този начин. И дайте им повече спокойствие, повече внимание. Усещам, че ако в детството не са масажирани цялостно, децата стават много нервни. Следователно, важно е да разберем как създадем всякакво удобство за детето и да се грижим за него, но не и да го разглезваме.

Това е голяма благословия на Шри Ганеша, защото Той е този, който създава детето в утробата на майката. Той подбира лицето, цвета, всичко. Със Своята магнитна сила Той успява да привлече подходящия вид гени. Той върши всички тези неща за вас. През цялото време е зает, никога не почива. Толкова е изпълнен с радост и работлив. Никога не се оплаква. Той е такава подкрепа на вашата Майка. Затова се казва, че Той е подкрепата на Кундалини. Също когато Христос беше създаден, беше казано: “Ти ще бъдеш подкрепата на Вселената.”

Всички вие също сте Моя подкрепа. Но вие трябва да сте силни опори, защото Аз съм всеобхватна личност. Следователно, за да Ме поддържате, трябва да бъдете изключително силни и всеотдайни, защото Аз съм ви направила по подобие на Шри Ганеша.

Да ви благослови Бог!