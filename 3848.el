Το πρόβλημα ήταν ότι δεν μπορούσαμε να κανονίσουμε να είναι τα μαγειρεία πιο κοντά σας, ώστε να μην περπατάτε πολύ. 

Αλλά αυτό το περπάτημα ήταν νομίζω αρκετά καλό και πρέπει να σας βοήθησε. Κάνει καλό στη διάρροια και σε άλλα προβλήματα που έχετε. Στην πραγματικότητα είχα δει το μέρος, όχι όμως τους ξενώνες και τα μέρη διαμονής. Πρέπει όμως να σας πω, ότι κάποιος Μου έκανε δωρεά ένα εκτάριο γης, χωρίς κανένα κόστος, δίπλα στη θάλασσα από την άλλη πλευρά. Είναι πολύ όμορφα. Πρέπει όλοι να του στείλετε ένα ευχαριστήριο γράμμα για αυτό. Την επόμενη χρονιά λοιπόν, είμαι σίγουρη ότι μπορούμε να οργανώσουμε κάτι πολύ καλύτερο, με έναν πολύ πιο συλλογικό τρόπο. Η επόμενη περιοδεία πρόκειται να γίνει, όπως γνωρίζετε, μέσω της Πούνε, της Ραχούρι και του Ακλούτζ. Αυτά τα μέρη έχουν μεγάλη σημασία για εμάς, διότι η Ραχούρι είναι ο τόπος όπου βασίλευαν οι πρόγονοι Μου. Eίναι λοιπόν τόπος με μεγάλη δύναμη, γιατί εκεί υπήρξαν πολύ σπουδαίοι αφοσιωμένοι της Θεάς. 

Επίσης όλοι οι Νατ, όπως ο Ματσίντρανατ, ο Γκόρακνατ, όλες αυτές οι εξελιγμένες ψυχές που αποκαλούνται Αβαντούτας και που ήταν ενσαρκώσεις των Πρωταρχικών Δασκάλων, εργάστηκαν σε αυτή την περιοχή. Ήταν εκείνοι που μίλησαν αρχικά για την Κουνταλίνη, ανοιχτά. Έπειτα η Πούνε, όπως γνωρίζετε ονομάζεται Πούνια Πατάμ, αποτελεί ένα πολύ ιερό μέρος εδώ και αιώνες. Ύστερα θα επισκεφθείτε ένα μέρος που λέγεται Νίρα, που είναι ένα ποτάμι που έχει πάρει το όνομα Μου και αυτό το ποτάμι περιστοιχίζεται από μια μεγάλη έκταση γης, που έχουμε αγοράσει και σκοπεύουμε να κάνουμε εκεί αγροτικές εργασίες. Επίσης θα δείτε τον ποταμό Μπίμα, όπου θα κάνετε το πρωινό σας μπάνιο και θα απολαύσετε τα νερά του ποταμού. Σας έχουν προσκαλέσει να παραστείτε σε μια τελετή εκεί. Έχουν μια μεγάλη τελετή που κρατά δύο ημέρες. Γι' αυτό το λόγο δεν θα έρθω, γιατί αλλιώς δεν θα μπορέσω να κάνω προγράμματα εκείνη τη χρονική περίοδο, εσείς όμως να περάσετε ωραία εκεί. Μετά θα πάτε σε ένα άλλο ενδιαφέρον μέρος, το Γουανί, το οποίο βρίσκεται σε ένα ύψωμα, είναι ένα πολύ όμορφο μέρος όπου θα δείτε επίσης ένα φράγμα και έπειτα θα επιστρέψετε. Παίρνω την ευκαιρία να σας μιλήσω, διότι σπάνια έχω το χρόνο να το κάνω. 

Τώρα όσον αφορά όλα αυτά τα εξωτερικά πράγματα, θα πρέπει να τροφοδοτούν την άνοδο σας. Πρέπει να δείτε πόσα πολλά έχετε πετύχει μέσα σας, τι είδους συμπεριφορά έχετε αναπτύξει, πόσο αποστασιοποιημένοι είστε, πόσο συλλογικοί και γενναιόδωροι είστε. Πρέπει να δείτε όλα αυτά τα πράγματα. Κρίνετε τον εαυτό σας, μην ζητάτε από τους άλλους να σας κρίνουν. Πόση ισορροπία, πόση σοφία έχετε, διότι όλα αυτά πρέπει να κατασταλάξουν μέσα σας με τέτοιο τρόπο ώστε να σας δώσουν την αναγκαία ισορροπία. Δεν ξέρω για πόσα χρόνια ακόμα θα μπορούμε να το κάνουμε, νομίζω όμως ότι είναι πολύ καλό, γιατί τώρα βλέπω τη διαφορά στις δονήσεις των ανθρώπων. Πριν ξεκινήσουμε το Γκαναπατιπούλε μέχρι σήμερα, υπάρχει μια τόσο μεγάλη διαφορά. Η αλήθεια είναι ότι λαμβάνω δροσερές δονήσεις από εσάς τώρα! Η άνοδος λοιπόν είναι το κύριο μέλημα και η κύρια φροντίδα για όλους μας. Έχετε έρθει εδώ για την άνοδο σας. 

Ξέρω πως θα πρέπει να υπήρχαν πολλές δυσκολίες και μεγάλη έλλειψη ανέσεων. Κάποιοι άνθρωποι έκαψαν το δέρμα τους και λυπάμαι γι'αυτό. Αλλά σ' αυτή τη χώρα η έλλειψη μέτρου θεωρείται κάτι ανάρμοστο και πρέπει να αποφεύγουμε να ξεπερνούμε τα όρια. Με το να τα ξεπερνούμε, στην πραγματικότητα πηγαίνουμε πολύ δεξιά ή αριστερά. Σας παρακαλώ, προσπαθήστε να το αποφεύγετε. Για παράδειγμα, μπορεί να σας αρέσει να κάνετε μπάνιο στον ποταμό Μπίμα, αυτό είναι πολύ ωραίο στο σημείο που είναι ρηχά, στα βαθιά όμως δεν θα πρέπει να πηγαίνετε. Με ανησυχεί μόνο αυτό το σημείο, γιατί ακόμα πρέπει να καταλάβετε ότι θα πρέπει να κρατάτε τον εαυτό σας σε πλήρη έλεγχο και να μην πηγαίνετε σε μέρη που είναι επικίνδυνα. Πέρα από αυτό είναι επικίνδυνο για εσάς, είναι επικίνδυνο για όλο το κίνημα της Σαχάτζα Γιόγκα και για Εμένα επίσης γιατί ανησυχώ πολύ και αναστατώνομαι αν κάτι σας συμβεί. Το βασικό λοιπόν είναι ότι πρέπει να κρατάτε τον εαυτό σας στο κέντρο. Μην πηγαίνετε στα άκρα για κανένα λόγο. 

Όλοι σας σέβονται όταν είστε στο κέντρο, αν όμως πηγαίνετε στα άκρα σκέφτονται ότι κάτι βασικό δεν πάει καλά με εσάς. Επίσης αναστατώνεται όλο το πρόγραμμα. Η συμβουλή μου λοιπόν είναι να μένετε στο κέντρο, να μην το παρακάνετε για κανένα λόγο, κρατήστε τα πάντα στα κατάλληλα όρια, διότι είναι επίπονο για εσάς να ταξιδεύετε υπό αυτές τις συνθήκες, να αντιμετωπίζετε αυτό τον ήλιο. Αυτή είναι η πιο κρύα περίοδος στη Μαχαράστρα, οπότε φαντάζεστε, τι άλλο μπορούσαμε να κάνουμε; Εννοώ πως πρέπει να πετύχουμε τα επιθυμητά αποτελέσματα με το μέγιστο αριθμό συνδυασμών. Λυπάμαι για τους ανθρώπους που έπαθαν εγκαύματα και στην πραγματικότητα επειδή έπρεπε να τους θεραπεύσω και με όλα αυτά καθυστέρησα πάρα πολύ και όλο το πρόγραμμα καθυστέρησε και καθυστέρησε... Ήταν υπερβολικό. Τώρα όμως όχι άλλο με αυτά. Σας παρακαλώ, μην μένετε καθόλου στον ήλιο, δεν υπάρχει κανένας λόγος, έχετε εκτεθεί αρκετά στον ήλιο. Ο ήλιος λιώνει τον εγκέφαλο σας και αυτό τρελαίνει τους ανθρώπους σε αυτή τη χώρα. Αν μείνουμε στον ήλιο, καταλήγουμε τρελοί. Κάτι συμβαίνει στον εγκέφαλο σας, είναι λοιπόν καλύτερα να μην βγαίνετε καθόλου έξω στον ήλιο , κρατήστε τη στάση αυτή. 

Για λίγο δεν πειράζει, αλλά μην κάθεστε στον ήλιο. Ξέρω ότι είναι δελεαστικό γιατί δεν έχετε πολύ ήλιο, όμως οι ακτίνες του υπάρχουν και μέσα στο δωμάτιο, παντού. Δεν πρέπει να κάθεστε καθόλου στον ήλιο. Αυτό μπορεί να σας δημιουργήσει προβλήματα, γιατί ο ήλιος στο Ακλούτζ θα είναι αρκετά έντονος και σας το επισημαίνω, γιατί μπορεί να μην είμαι μαζί σας. Φροντίστε σας παρακαλώ τον εαυτό σας, αυτό είναι το μόνο πράγμα που μπορείτε να κάνετε για Εμένα. Για τον εαυτό σας θα πρέπει να κάνετε το διαλογισμό, θα πρέπει να ανησυχείτε για την άνοδο σας και να μην αφήνετε τα πράγματα σας εδώ και εκεί, να προσέχετε. Είμαι πολύ χαρούμενη για το πως σας εκτίμησαν στο ναό της Μαχαλάκσμι και πως σας σεβάστηκαν, σας έκαναν αυτό το τελετουργικό. Είναι πολύ γλυκό εκ μέρους τους που σας δέχτηκαν με τέτοια ετοιμότητα, με το δικό τους τρόπο στην κοινότητα τους. Είπαν επίσης ότι δεν μπορούσαν να ξεχωρίσουν ποιος είναι Ινδός και ποιος δεν είναι, επειδή νομίζω στο Γκαναπατιπούλε το δέρμα σας έχει γίνει λιγότερο χλωμό και γι ' αυτό το λόγο ίσως είπαν ότι δεν μπορούσαν να ξεχωρίσουν ποιος είναι ποιος. Είναι λοιπόν πολύ καλό ότι τώρα τα πράγματα δουλεύουν, έτσι ώστε να αποκτούμε πιο ομοιογενή συμπεριφορά. 

Όσον αφορά τις Πούτζες, καθότι είχαμε τρεις Πούτζες πριν και μια τέταρτη στο Γκαναπατιπούλε, εδώ θα κάνετε επίσης τρεις Πούτζες. Σε αυτές τις τρεις Πούτζες είμαι σίγουρη, επειδή είσαστε πιο ήσυχοι άνθρωποι, ότι θα επιτύχετε πολύ περισσότερα και τα πράγματα θα βελτιωθούν κατά πολύ. Αν αντιμετωπίζετε προβλήματα μπορείτε να Με ενημερώσετε, μπορούμε να τα διευθετήσουμε όλα. Ένα πράγμα μόνο, βεβαιωθείτε ότι δεν οδηγείστε στα άκρα, ούτε να υποσιτίζεστε, ούτε να τρώτε υπερβολικά. Οτιδήποτε υπερβολικό κάνετε, δεν θα είναι καλό στο ταξίδι αυτό. Επειδή νομίζω ότι με τη δεύτερη ομάδα ανθρώπων πρόκειται να πετύχουμε πολύ περισσότερα σε σχέση με ότι είχαμε πετύχει προηγουμένως. Η δεύτερη ομάδα ανθρώπων, θα πρέπει να προσπαθήσει να διατηρήσει μια φυσιολογική ζωή, περισσότερη προσοχή στο Πνεύμα και στην άνοδο τους. Είναι πολύ σπουδαία τα τελευταία νέα ότι τόσοι ακόμη θέλουν να αρραβωνιαστούν. Είμαι πολύ χαρούμενη να τους αρραβωνιάσω, είτε στην Πούνε είτε στη Ραχούρι. Είναι πολύ καλή ιδέα, για όσους θέλουν να αρραβωνιαστούν. 

Επίσης αν υπάρχουν άνθρωποι που θέλουν να παντρευτούν, να Με ενημερώσετε. Ίσως να είμαστε σε θέση να κάνουμε τις ετοιμασίες στη Ραχούρι. Το καλύτερο είναι ότι όσοι θέλουν να αρραβωνιαστούν είναι πολύ εύκολο να γίνει και θα είναι πολύ καλή ιδέα. Να με ενημερώσετε λοιπόν πριν αναχωρήσουμε από την Πούνε για όποιον το επιθυμεί. Αν τώρα έχετε ερωτήσεις ή για οτιδήποτε θέλετε να πείτε, σας παρακαλώ πείτε το τώρα, διότι δεν θα έχω τέτοια ευκαιρία να σας μιλήσω σε μια τόσο μικρή ομάδα όπως εσείς εδώ, διαφορετικά μπορώ πάντα να σας μιλήσω σε μια Πούτζα. Στην Πούνε τώρα, θα βρείτε τουλάχιστον πέντε φορές περισσότερους ανθρώπους από όσοι είστε εδώ. Τι λέει; Δυσκολεύεσαι με την προσοχή σου; Τι; Τι ρωτάει; Θέλει να ξέρει πως να εδραιώσει την προσοχή της και πως θα πάει βαθύτερα στο διαλογισμό. Σε ποια μέρη πάει η προσοχή σου, αυτό είναι το ζητούμενο. Προσπάθησε να το παρατηρήσεις περισσότερο. Δες, πρώτα μέσα στο διαλογισμό πρέπει να αναρωτηθείς και πολλοί άλλοι μπορούν επίσης να σου πουν, θα σε βοηθήσουν να το δουλέψεις. 

Κατά δεύτερο λόγο, ο καλύτερος τρόπος είναι να στρέψεις τα μάτια σου στη Μητέρα Γη. Συγκεντρώσου στη Μητέρα Γη, είναι ο καλύτερος τρόπος. Όταν περπατάς, κράτα το βλέμμα σου στη Μητέρα Γη. Αν κάποιος σου μιλά, κράτα το βλέμμα σου στη Μητέρα Γη. Βλέπεις, με τον τρόπο αυτό θα απορροφάς τα πάντα καλύτερα και θα εδραιωθείς καλύτερα, εντάξει; Είναι πολύ καλό πράγμα να σκέφτεστε ότι δεν θα πρέπει να χαραμίζουμε την προσοχή μας Τελικά θα εδραιωθεί. Νομίζω πως οι περισσότεροι που έχετε έρθει για πρώτη φορά, θα σας φανεί λίγο δύσκολο στην αρχή να προσαρμοστείτε, τελικά όμως θα τα καταφέρετε. Επειδή πρώτα από όλα η προσοχή μας πηγαίνει σε μικρά, μικρά πράγματα όπως: «Πρέπει να κάθομαι στο έδαφος» ή «Πρέπει να πάω με το λεωφορείο» ή σε κάτι πολύ βρώμικο που βλέπετε κάπου. Η προσοχή πάντα πηγαίνει στις ατέλειες, στα μικροπράγματα και σε οτιδήποτε απεχθές, επειδή η προσοχή λειτουργούσε έτσι όλο αυτό τον καιρό. Όμως μετά αρχίζει να πηγαίνει σε μέρη που είναι όμορφα. Σε μικρά, μικρά πράγματα αρχίζετε να βλέπετε την ομορφιά, σε μικρά, μικρά πράγματα αρχίζετε να βλέπετε το Θείο. 

Τότε λοιπόν πρέπει να ξέρετε ότι έχει έρθει η στιγμή που η προσοχή σας θα απολαμβάνει τα πάντα. Συνήθως όμως βλέπετε ότι η προσοχή μας, ειδικά το είδος της προσοχής που έχουμε, πηγαίνει σε άσχημα πράγματα. Ποιος είναι ο φαύλος κύκλος; Ξεκινάμε να κρίνουμε τους πάντες, να κρίνουμε το κάθε μέρος. Δείτε το μέρος εδώ που καθόμαστε. Μου φαίνεται θαυμάσιο, εσάς ίσως δεν σας φαίνεται κάτι το ιδιαίτερο, θα αρχίσετε να σκέφτεστε το ένα, το άλλο. Σε Εμένα φαίνονται όλα όμορφα, διότι βλέπω αυτά τα όμορφα σάρις που είναι απλωμένα και τον όμορφο στολισμό των λουλουδιών που κάνατε, κάτι τόσο ξεχωριστό. Το σκηνικό στο πίσω μέρος, όλα φτιαγμένα με τόση φροντίδα. Πώς κατάφεραν να φτάσουν μέχρι εκεί και να δέσουν όλα αυτά τα στολίδια; Είναι πραγματικά αξιοθαύμαστο. Όλα αυτά τα πράγματα έρχονται στο μυαλό μου και αισθάνομαι να πλημυρίζω με χαρά που τα παιδιά Μου δούλεψαν τόσο σκληρά για το στολισμό και που τα διευθέτησαν όλα τόσο όμορφα. Όλες αυτές οι ιδέες έρχονται στο μυαλό Μου και αναπτερώνομαι. 

Δεν βλέπω τα μικροπράγματα, δεν βλέπω τίποτε άλλο. Απ' αυτό που βλέπεις, πού πάει η προσοχή είναι το σημαντικό. Προσπαθήστε λοιπόν να βλέπετε αυτά που είναι όμορφα. Υπάρχουν τόσα όμορφα πράγματα να δει κανείς. Αυτό που βλέπω Εγώ είναι η καρδιά των παιδιών Μου, τον τρόπο με τον οποίο λειτουργούν. Αν είστε άνθρωποι με βάθος θα μπορέσετε να δείτε πως έχουν απλώσει με τόσο γλυκό τρόπο τα σάρις, πως έχουν στολίσει με τα λουλούδια, τον τρόπο που το έκαναν. Είναι λοιπόν η προσοχή: πού πηγαίνει; Όταν αρχίζετε να ψάχνετε για τον εαυτό σας, πως θα βολευτείτε, πως θα πρέπει να έχετε το ένα ή το άλλο, τότε δεν υπάρχει χαρά. Η χαρά όμως βρίσκεται στο να μπορούμε να δούμε βαθύτερα τι έχουν κάνει οι άλλοι για εμάς, πως έχουν εργαστεί για εμάς, πως φρόντισαν να μας φέρουν πράγματα, πως μαγείρεψαν για εμάς με αγάπη. Αναμφίβολα, δεν κάνετε καθόλου δουλειά σε σύγκριση με ότι έχουν κάνει αυτοί οι άνθρωποι. Μετακινήστε σαν βασιλιάδες. 

Έπρεπε να το κάνουν. Ειδικά το Γκαναπατιπούλε ήταν πολύ δύσκολο μέρος. Οι άνθρωποι έπρεπε να έρθουν από το Νάγκπουρ. Πενήντα άνθρωποι ήρθαν για να μαγειρέψουν το φαγητό σας. Τα χρήματα δεν είναι το παν. Ακόμα και αν πληρώσετε, δεν μπορείτε να το κάνετε. Είναι η αγάπη, η αίσθηση, είναι η προσοχή, η γενναιοδωρία του να περιποιηθούμε τους καλεσμένους. Με αυτό τον τρόπο πρέπει να απολαμβάνετε όλα όσα έχουν κάνει για εσάς και αν τα απολαμβάνετε, η καρδιά σας θα γίνει όλο και πιο βαθιά. Αν όμως η καρδιά σας είναι επιφανειακή και πάντα βλέπει κάτι λάνθασμένο, κάτι κακό ή πράγματα όπως: «Τι να αγοράσω με τα χρήματα μου;» Όλα αυτά θα σας πάρουν τα μυαλά. Αν θέλετε όμως να ψωνίσετε κάτι όμορφο μέσα από την καρδιά, τότε θα βρείτε αυτό που ακριβώς ψάχνετε, οτιδήποτε είναι αυτό. 

Μπορείτε να το κάνετε αρκετά γρήγορα. Χθες που ψώνισα πολλά πράγματα για όλα τα κέντρα, στοίχισαν όλα αυτά νομίζω εκατό χιλιάδες ρουπίες και το έκανα σε πολύ λίγο χρόνο. Επειδή ήταν για αυτούς, επωφελήθηκα πολύ περισσότερο. Αν ψώνιζα για Εμένα, δεν θα τα κατάφερνα τόσο καλά. Θα εκπλαγείτε αν σας πω ότι δεν ψωνίζω ποτέ για Εμένα, δεν έχω χρόνο. Μου δίνετε τόσα πολλά άλλωστε που δεν χρειάζεται να ψωνίσω. Είναι λοιπόν το πως βλέπουμε τα πράγματα, πως ενεργούμε, πως τα δουλεύουμε. Το κατάστημα που πήγα χθες ήταν γεμάτο ευωδιές. Τα πάντα εκεί ευωδίαζαν και όλοι το αισθάνονταν. Συνέβη απλά επειδή απολάμβανα το κάθε τι, απολάμβανα να το κάνω για τους άλλους. 

Δεν πρόκειται όμως για τους άλλους, ποιος είναι ο άλλος; Γιατί οι Σαχάτζα Γιόγκις δεν είναι οι άλλοι για Εμένα. Το κάνω για Εμένα, για το σπουδαιότερο εαυτό Μου, για τον ανώτερο εαυτό μου. Με αυτόν τον τρόπο πρέπει να βλέπετε τα πράγματα, εντάξει; Μετά από αυτό θα απολαμβάνετε. Ήθελα να πω στους ανθρώπους του Σάνγκλι, ότι εδώ κάναμε μια Πούτζα στο παρελθόν και μία άλλη αρκετά πρόσφατα. Πολλά πράγματ έχουν δημοσιευτεί επίσης στο Σάνγκλι και έτσι έχει γίνει πολύ δουλειά. Η Σαχάτζα Γιόγκα μπορεί να εδραιωθεί εδώ, γιατί η ατμόσφαιρα είναι πολύ ωραία και ήσυχη και οι άνθρωποι είναι πολύ πρόθυμοι να βοηθήσουν. Στους ανθρώπους του Σάνγκλι θα ήθελα να δώσω ένα μικρό δώρο και τους παρακαλώ να το δεχτούν, αυτή είναι η παράκλησή Μου. Υπάρχει άλλο ένα δώρο, αλλά είναι ακόμα στην αγορά. Ποιος θα το πάρει; Βρίσκεται ακόμα στην αγορά. Αγόρασα πολλά πράγματα, αλλά δεν έχουν φτάσει ακόμα, έτσι κάτι πρέπει να τους δώσω. 

Φέρτε το, ελάτε τώρα. Αυτός είναι ο Σαχάτζα Γιόγκι μας, ο κύριος Τάβντε που είναι ένας αξιωματούχος εδώ. Αυτός τα έκανε όλα αυτά. Αυτός είναι ο κύριος Μάλι που είναι στον τομέα, πώς ονομάζουμε αυτόν τον τομέα; Είναι ο αξιωματούχος των καλλιεργειών αυτής της περιοχής, που φροντίζει για τις καλλιέργειες όλης της περιοχής και πήρε την Αυτογνωσία του το 1975. Τώρα έχει τοποθετηθεί εδώ και έτσι ήρθε για την Πούτζα και η οικογένειά του είναι εδώ. Ο κύριος Τάβντε που έκανε όλα αυτά τα καλά για εσάς, ας τον χειροκροτήσουμε. Επίσης εδώ είναι και ο κύριος Γιαντάβ Σαχέμο, που τα δημοσίευσε όλα στην εφημερίδα και είναι ο δημοσιογράφος εδώ. Χειροκροτήστε τον κύριο Γιαντάβ. Έχουν τόσο υψηλές θέσεις, αλλά κοιτάξτε πόσο ταπεινοί είναι. Αυτός ο άνθρωπος είναι υπέυθυνος για όλα, είναι ο μηχανικός. 

Και αυτός είναι υπεύθυνος για όλες τις καλλιέργειες της περοχής , είναι ο επικεφαλής. Και ο άλλος είναι ο εκδότης της εφημερίδας. Βλέπετε, όταν οι άνθρωποι γίνονται εγωιστές, δεν συνδέουν τον ευατό τους με το περιβάλον. Δεν καταλαβαίνουν πόσο μακριά βρίσκονται. Είναι σαν μια μπάλα που της ρίχνεις μια σπρωξιά και πάει ψηλά στον αέρα, δίχως να γνωρίζεις ότι είναι μόνο μια μπάλα γεμάτη αέρα. Γι' αυτό ονομάζονται υπερόπτες. Οι άνθρωποι που είναι σταθεροί, που έχουν σταθερή εκπαίδευση και ανατροφή, δεν μπαίνουν σε αυτά τα παιχνίδια του Εγώ, δεν πάνε εκεί. Αρχικά γίνονται πολύ ταπεινοί και προσπαθούν να μαθαίνουν και να γίνονται πιο ταπεινοί και ακόμα πιο ταπεινοί. Όπως είπε ο Νεύτωνας: «Είμαι σαν ένα μικρό παιδί που μαζεύει βότσαλα στις ακτές της γνώσης». Αυτό το είπε ένας άνθρωπος όπως ο Νεύτωνας. 

Αλλά σήμερα βρίσκω, ότι είναι πολύ δύσκολο να βρούμε τέτοιους ανθρώπους. Όμως εκείνοι που είναι πολύ μορφωμένοι, ακόμα και στη Δύση, έχω δει ότι είναι πολύ ταπεινοί, μέσα από τα γραπτά τους, την όλη τους συμπεριφορά, μπορεί κανείς να διακρίνει ότι είναι πολύ ταπεινοί. Η ταπεινοφροσύνη είναι σημάδι γνώσης. Όταν το δέντρο είναι γεμάτο, γέρνει προς τα κάτω. Όταν είναι γεμάτο καρπούς, γέρνει προς τα κάτω. Με τον ίδιο τρόπο, ένας μορφωμένος άνθρωπος θα γύρει, θα είναι πολύ ταπεινός. Η σημερινή Πούτζα είναι πολύ σημαντική, γιατί είναι μια Πούτζα της Μαχαλάκσμι και η σημασία της Σρι Μαχαλάκσμι στη Σαχάτζα Γιόγκα δεν συγκρίνεται με καμία άλλη Σάκτι. Επειδή η Σρι Μαχαλάκσμι είναι η Σάκτι του κεντρικού καναλιού. Εδρεύει μέσα του και μέσα από Εκείνη ενεργοποιείται το Παρασυμπαθητικό Νευρικό Σύστημα. Για την ενδυνάμωση της Μαχαλάκσμι κατά την εξέλιξή μας συνέβησαν πολλά γεγονότα και ανάμεσα σε αυτά, το πιο σημαντικό ήταν η ενσάρκωση της Σρι Μαχαλάκσμι. 

Η Σρι Μαχαλάκσμι ενσαρκώθηκε πολλές φορές και είναι τόσο θαρραλέα που πήρε τη μορφή ενός ανθρώπινου όντος και γεννήθηκε σε αυτό τον κόσμο και έκανε τόση δουλειά. Είναι παράξενο που κανείς δεν μας έδωσε πληροφορίες για τις ενσαρκώσεις της Σρι Μαχαλάκσμι και κανείς δεν έχει μια βαθιά και λεπτομερή περιγραφή Της. Η αρχή της Σρι Μαχαλάκσμι βασίζεται πάνω στην αρχή της Σρι Λάκσμι. Αυτό σημαίνει ότι η Μητέρα της Σρι Λάκσμι είναι η Σρι Μαχαλάκσμι, θα λέγαμε η Μητέρα της Σρι Λάκσμι. Όταν η Σρι Λάκσμι έρχεται στους θνητούς είναι εκείνη που έχει ισορροπία, μια γυναίκα με τη μορφή της Θεάς. Έχει τέτοια ισορροπία που στέκεται πάνω σε ένα νούφαρο. Κρατάει δυο νούφαρα στα χέρια Της. Το ένα νούφαρο είναι ροζ και σε αυτό υπάρχει μια τρυφερότητα. Η σημασία του ροζ νούφαρου είναι ότι ο άνθρωπος που είναι ένας Λάκσμι Πατί, θα έχει τη Σρι Λάκσμι και στον χαρακτήρα του θα υπάρχει αυτό το ροζ, εννοώντας ότι θα έχει μια γλυκύτητα στον χαρακτήρα του, δεν θα είναι στεγνός. Το δεύτερο πράγμα που θα παρατηρούσαμε σε ένα νούφατο, είναι ότι αν μια μέλισσα μπει μέσα του, βρίσκει ένα μέρος εκεί, παρόλο που έχει τόσα αγκάθια βρίσκει ένα μέρος μέσα στο νούφαρο. 

Αυτό σημαίνει ότι ακόμα και αυτό είναι καλοδεχούμενο. Με τον ίδιο τρόπο ένας άνθρωπος που έχει τη Σρι Λάσκμι, θα καλοσωρίζει τους πάντες, όποιοι και αν είναι. Θα ενδιαφέρεται για την άνεση όλων, χωρίς να έχει σημασία αν ο επισκέπτης είναι σημαντικός ή όχι. Θα τους περιποιηθεί όλους σύμφωνα με την κοινωνική τους θέση, θα είναι φιλόξενος με όλους ισάξια. Η τρίτη σημασία του είναι ότι πρέπει κανείς να είναι γενναιόδωρος. Και αν δεν υπάρχει γενναιοδωρία, τότε ένας τέτοιος άνθρωπος δεν είναι ένας Λάκσμι Πατί. Η Ντάνατ, η γενναιοδωρία είναι μια ποιότητα που δίνει τόση χαρά και δεν μπορεί να συγκριθεί με την απόκτηση κανενός αγαθού. Ο άνθρωπος που κατακτά τη δύναμη της γενναιοδωρίας, νομίζω πως είναι ο σπουδαιότερος όλων, επειδή ένας τέτοιος άνθρωπος έχει φτάσει στον κολοφώνα της ανθρώπινης εξέλιξης. Θα πρέπει κανείς να μπορεί να δίνει γενναιόδωρα, όπως η Σρι Λάκσμι που δίνει με το αριστερό χέρι, με τον ίδο τρόπο ο άνθρωπος που είναι γιος της Σρι Λάκσμι, πρέπει να δίνει γενναιόδωρα με το αριστερό χέρι έτσι ώστε ούτε το δεξί χέρι να μην το γνωρίζει. Το να δίνει κανείς με το αριστερό χέρι συμβολίζει το να δίνει Σαχάτζ, χωρίς προσπάθεια και πρέπει να επιθυμούμε μόνο τη γενναιοδωρία. 

Πραγματικά, σ' αυτό τον κόσμο υπάρχουν τόσα πολλά υλικά πράγματα και νομίζω πως η μοναδική τους σημασία είναι ότι μπορούμε να τα προσφέρουμε στους άλλους. Μέσα από τη γενναιοδωρία, μπορούμε να δείξουμε τη μεγαλοσύνη της καρδιάς μας, την τρυφερότητα και τη ζεστασία μας και έτσι όλα αποκτούν τη σημασία τους, διαφορετικά όλα αυτά τα υλικά πράγματα δεν έχουν κανένα νόημα. Υπάρχουν τόσα πολλά Σαουγιάμπους και ανάμεσά τους, αυτό της Σρι Μαχαλάκσμι θεωρείται το πιο σημαντικό από εμάς στη Σαχάτζα Γιόγκα. Μέσα από τη χάρη Της, ανεβαίνει η Κουνταλίνη μας μέσα στο κανάλι της Μαχαλάκσμι. Βρίσκεται πάνω από την αρχή της Σρι Λάκσμι. Το δεξί χέρι είναι έτσι. Αυτό το χέρι συμβολίζει το καταφύγιο. Έχει δύο σημασίες: το καταφύγιο και το να δίνεις καταφύγιο σε όλους. Αυτό το χέρι δίνει σε όλους προστασία. Αλλά στην πραγματικότητα βλέπουμε ακριβώς το αντίθετο. 

Οι πλούσιοι άνθρωποι πιέζουν πολύ και φοβίζουν τους ανθρώπους. Αντιθέτως η Σρι Λάκσμι στέκεται ήσυχα πάνω στο νούφαρο, χωρίς να επιδεικνύει κάτι το ιδιαίτερο. Όμως οι άνθρωποι χρειάζονται αυτοκίνητα, το ένα και το άλλο, για να δείξουν ότι είναι τόσο πλούσιοι και υπεράνω σε σύγκριση με τους άλλους. Ενώ Εκείνη δεν βάραίνει ούτε πιέζει καθόλου τους άλλους. Στέκεται τόσο ελαφριά, τόσο λεπτιπίλεπτα για να μην ενοχληθεί κανείς από Αυτήν. Ο πραγματικά πλούσιος, θα σταθεί κάπου στη γωνία, θα κάτσει με απόλυτη πίστη και σιωπή και θα φύγει ήσυχα. Ακόμα και αν θέλει να δώσει κάτι, θα το δώσει και θα πει: «Σρι Μάτατζι, αυτή είναι η δωρεά μου, αλλά Σε παρακαλώ, μην αποκαλύψεις το όνομά μου και Σε παρακαλώ να το δεχτείς με κάποιο τρόπο. Παραδίδω στα από λωτό πόδια Σου και δεν θέλω να έχω καμιά σχέση με αυτό πια». Όταν του λέω, ότι δεν μπορώ να δεχτώ χρήματα αλλά πρέπει να δωθούν στην οργάνωση και γι' αυτό πρέπει να ξέρουμε το όνομα του δότη, θα πει: «Μπορείτε να δώσετε το όνομα οποιουδήποτε, δεν έχω καμία αντίρρηση. Εγώ το έδωσα σε Εσάς, δεν θέλω το όνομά μου να δημοσιευθεί. 

Μόνο εάν θέλετε να αποκαλύψετε το όνομά μου στην εφορία, δεν με πειράζει, αλλιώς δεν θέλω να μαθευτεί το όνομά μου ή τίποτα τέτοιο». Θα ζητά πολύ ταπεινά να μην αποκαλύψω το όνομά του. Έναν τέτοιο άνθρωπο μπορούμε πραγματικά να τον πούμε Λάκσμι Πατί. Το δεξί χέρι της Σρι Λάκσμι δείχνει προς τα πάνω. Αυτό σημαίνει ότι η προσοχή σας πρέπει να είναι προς τα επάνω, προς έναν ανώτερο σκοπό. Όταν λοιπόν ένας άνθρωπος γίνεται πλούσιος, η προσοχή του πρέπει να είναι τέτοια ώστε να αρχίσει να σκέφτεται: «Τώρα έχω γίνει πλούσιος, αλλά πώς μπορώ να φτάσω το Θεό;». Όταν έναν ανθρώπινο ον φτάνει σε αυτό το επίπεδο έχει πλούτο και δέχεται ακόμα περισσότερο. Γίνεται πλούσιος και ύστερα όταν αισθάνεται ότι δεν κατακτά τα εσωτερικά πλούτη, τότε μπορούμε να πούμε ότι η αρχή της Σρι Μαχαλάκσμι έχει αφυπνισθεί μέσα του. Και μέσα από την αρχή της Σρι Μαχαλάκσμι, αφυπνίζεται η Κουνταλίνη. Αφυπνίζεται εκεί, γι' αυτό λέμε: «Σρι Κουνταλίνη, Σε παρακαλώ, αφυπνίσου». 

Το λέμε αυτό στο ναό της Σρι Μαχαλάκσμι, επειδή μπορεί να αφυπνισθεί μόνο μέσα από το κανάλι της Σρι Μαχαλάκσμι. Έτσι αφυπνίζεται μέσα στο κανάλι της Σρι Μαχαλάκσμι και ύστερα διεισδύει στα υπερκείμενα τσάκρας, ανεβαίνει και διεισδύει ολοκληρωτικά μέσα στο Σαχασράρα Τσάκρα. Για να δούμε τώρα, πόσες ενσαρκώσεις της Σρι Μαχαλάκσμι είχαμε. Καταρχήν, η αρχή της Σρι Μαχαλάκσμι είναι πολύ κοντά με τον Γκουρού, σε μια σχέση γεμάτη αγάπη και αγνότητα. Αν δούμε από την αρχή σε όλους τους Άντι Γκουρού, γεννιόταν κοντά τους ως κόρη ή αδερφή. Όπως η κόρη του Τζάνακα που ήταν η Σρι Σίτα, μια μορφή της Μαχαλάκσμι, ήταν η αρχή της Μαχαλάκσμι και ήταν η κόρη του Τζάνακα. Ύστερα η αδερφή του Σρι Νάνακα, η Νάνακι, ήταν η Μαχαλάκσμι. Εϊχαν μια αδερφική σχέση. Με τον ίδιο τρόπο ήρθε ως κόρη του Μωάμεθ, η Φατίμα, που ήταν η Μαχαλάκσμι. Μετά από εκείνη, η Ράντα πήρε τη μορφή της Μαχαλάκσμι και μετά η Μαρία. 

Η Μαρία ήταν η Σρι Μαχαλάκσμι και η σχέση της ήταν αγνή. Ήταν τόσο αγνή που μέσα από αυτή την αγνότητα γέννησε τον Χριστό. Εϊχε λοιπόν τη μορφή της απόλυτα αγνής Παρθένου και εφόσον είχε τη μορφή της Παρθένου, λόγω της αγνότητάς της, έλαβε έναν τόσο αγνό γιο όπως τον Χριστό. Λόγω αυτών των ενσαρκώσεων της Σρι Μαχαλάκσμι, εδραιώθηκαν τα τσάκρας μέσα στην υπαρξή μας. Αυτό σημαίνει ότι το τσάκρα του Σρι Ράμα είναι στη δεξιά μεριά της καρδιάς και εδώ έχει τη μορφή της Σρι Σϊτα. Εδώ έχει τη μορφή της Σρι Ράντα, εδώ τη μορφή της Μαρίας. Και σε αυτό το μέρος οι δυνάμεις της Σρι Μαχακάλι, Σρι Μαχαλάκσμι και Σρι Μαχασαράσβατι συναντιούνται με τη μορφή μιας δύναμης που είναι η Σρι Άντι Σάκτι. Κατοικεί στο Σαχασράρα, αλλά λέγεται ότι στο Σαχασράρα υπάρχει με τη μορφή της Μάχα Μάγια. Η Άντι Σάκτι έχει τη μορφή της Μάχα Μάγια. Το αποτέλεσμα αυτών των τριών δυνάμεων είναι το εξής, ότι η Άντι Σάκτι έρχεται σε αυτό τον κόσμο με τη μορφή της Μάχα Μάγια και μπορεί να διαπεράσει το Σαχασράρα όλων. 

Όπως γνωρίζετε, στέκεται μπροστά σας και ξέρετε τα πάντα γι' αυτό, έτσι δεν χρειάζεται να πω τίποτε άλλο. Με αυτό τον τρόπο μέσα από τη Σρι Μαχαλάκσμι ενσαρκώθηκε η Σρι Άντι Σάκτι. Έχει όλες τις τρεις δυνάμεις της Σρι Μαχακάλι, Σρι Μαχαλάκσμι και Σρι Μαχασαράσβατι Αυτές οι δυνάμεις βρίσκονται μέσα Της. Μόνο μέσα από την αρχή της Σρι Μαχαλάκσμι η αγνή μας επιθυμία που είναι η Σρι Άμπα, μια δύναμη πραγματικά της Σρι Μαχακάλι, μπορεί να αφυπνισθεί. Μπορεί να το κάνει. Γι ́αυτό η Άντι Σάκτι είναι τόσο σημαντική, διότι μέσω αυτών των τριών δυνάμεων, ακόμα και αν όλα είναι έτοιμα για την τελική δουλειά, Εκείνη είναι απαραίτητη. Αυτό σημαίνει ότι ο στόχος κατακτάται μέσα από αυτές τις δυνάμεις. Ακόμα και αν είναι κάτι που κατακτάται εύκολα από εμάς, όντως το αποκτάμε εύκολα, αλλά ακόμα πρέπει να δουλέψετε σκληρά αλλιώς αυτή η δουλειά δεν γίνεται Είναι αρκετά δύσκολο. Αν μπορούσε να γίνει μόνο από την Άντι Σάκτι, δεν θα υπήρχε λόγος να δημιουργηθεί τέτοια σύγχυση. Πρέπει να δουλέψετε σκλήρα και απαιτείται η υποστήριξή σας για να ολοκληρωθεί ο άθλος. 

Εσείς είστε πάνω στη σκηνή τώρα, όχι Εγώ. Μπορείτε να πάρετε τη δύναμή Μου και να τη χρησιμοποιήσετε, αλλά να γνωρίζετε ότι τώρα εσείς είστε πάνω στη σκηνή. Και γι' αυτό είστε άξιοι επαίνου, είστε ιδιαίτεροι. Τι είμαι Εγώ; Όποιες δυνάμεις έχω, τις έχω από την αιωνιότητα, δεν υπάρχει τίποτα το εξαιρετικό σε αυτό. Όμως εσείς πρέπει να τις χρησιμοποιήσετε, να τις δεχτείτε. να τις κατακτήσετε και να κυριαρχήσετε πάνω τους. Αυτή είναι η αληθινή επιθυμία της Σρι Άντι Σάκτι, αυτή είναι η αγνή Της επιθυμία. Πασχίζει πολύ σκληρά κάθε στιγμή. Και μέσα από αυτή την πάλη, όλοι το έχετε κερδίσει, κατακτήσει, αποδεχτεί με αγάπη και συνεχίζοντας έχετε προοδεύσει. Αυτή είναι μια πολύ μεγάλη ικανοποίηση για Μένα και με αυτή την ικανοποίηση τα ξεχνώ όλα, όπως το πόσο υπέφερα στο παρελθόν. 

Στο παρελθόν έχω υποφέρει τόσο πολύ. Πόσο πολύ υπέφερε η Σίτα, πόσο η Ράντα έπρεπε να υποφέρει, πόσο πολύ η Μαρία. Ξεχνώ το παρελθόν, αισθάνομαι σαν να μην έχει συμβεί τίποτα στο παρελθόν και ότι συμβαίνει τώρα είναι κάτι ιδιαίτερο. Αλλά σε αυτή την ενσάρκωση, ένα πράγμα πρέπει να θυμόμαστε: ότι η Σρι Μαχαλάκμσι έχει ενσαρκωθεί με ανθρώπινη μορφή, με ανθρώπινη μορφή. Αλλά η Θεά που αποκαλούμε Σρι Μαχακάλι δεν έχει ενσαρκωθεί με ανθρώπινη μορφή. Πάντα υπήρξε με τη θεϊκή Της μορφή. Το να έρθεις με τη θεϊκή μορφή είναι εύκολο, αλλά να πάρεις μια ανθρώπινη μορφή είναι πολύ δύσκολο. Να παλέψεις σαν ανθρώπινο ον και να ζήσεις με τα ανθρώπινα όντα είναι ακόμα δυσκολότερο. Επίσης το να ζεις μέσα στα ανθρώπινα όρια είναι πολύ πιο δύσκολο. Όλη αυτή η δουλειά με τη μορφή ανθρώπινων όντων έγινε από τους Θεούς και σήμερα βιώνουμε τους ευοίωνους καρπούς της δουλειάς που έγινε στο παρελθόν. 

Η σπουδαία δουλειά που έγινε στο Γκαναπατιπούλε αξίζει να γραφτεί στην ιστορία. Έχει γίνει σπουδαία δουλειά και θα συνεχίσει να γίνεται στα χρόνια που έπονται. Η διακαής Μου επιθυμία είναι να συνέχιστει για τα επόμενα τρία ή τέσσερα χρόνια. Αν γίνει αυτό, τότε και εσείς θα καταλάβετε πως ότι ξεκινήσαμε από το Γκανάπατι έχει ολοκληρωθεί τέλεια στο Σαχασράρα. Αυτό είναι τόσο πρωταρχικό που δύσκολα εκφράζεται με λόγια και όλο αυτό πρέπει να το λάβετε. Πρέπει να λάβετε οτιδήποτε Μου ανήκει, αυτή είναι η μοναδική αγνή Μου επιθυμία. Και αν αυτό λειτουργήσει, μετά δεν θέλω τίποτε άλλο. Αφήστε τις κυρίες να κάνουν την Πούτζα. Θα τους λέω τι πρέπει να κάνουν και αφήστε τες να το κάνουν. Μην το αγγίζετε, μην το αγγίζετε με τα χέρια. 

Προσεκτικά, δεν πρέπει να αγγίζετε ούτε το μπωλ, μην αγγίζετε με τα χέρια. Κρατήστε τις άκρες. Κρατήστε μόνο την άκρη και τώρα βάλτε. Πείτε το Σρι Σούκτα Μάντρα, πείτε το Γκανάπατι Ατάρβα Σίρσα. Βάλτε. Είναι σωστό Αφήστε τες να το κάνουν. Όχι με τα χέρια. Κρατήστε εδώ. Τώρα σε όλους τους άντρες που είναι εδώ, πρώτα μετακινείστε αυτό, και πείτε τους να πλύνουν τα πόδια Μου. Βάλτε νερό πάνω στα πόδια και πλύντε τα. 

Πείτε το Σρι Σούκτα. Βάλτε. Μετακινείστε το Μην βλαζετε τα χέρια σας. Απομακρύντε το σε ένα πιάτο. Το κουμ κουμ αυτό είναι πολύ καλό γιατί έχει πάρει δονήσεις. Πρέπει όλοι να πάρετε από λίγο. Δώστε σε όλους μ' ένα κουτάλι αργότερα. Μην ακουμπάτε με τα χέρια σας. Φέρτε μόνο νερό, όχι ζεστό νερό. Η Πούτζα πρέπει να γίνεται με ηρεμία και ειρήνη στο μυαλό. 

Τίποτα δεν θα πάει στραβά. Βλέπετε, δεν χρησιμοποίησαν τη λέξη φτώχεια, αλλά Αλάκσμι, που σημαίνει οτιδήποτε δεν είναι η αρχή της Σρι Λάκσμι, Δεν είπαν τη λέξη Νταρίντια, που σημαίνει φτώχια. Δεν είπαν: «Καταστρέψτε τη Νταρίντια», αλλά την Αλάκσμι. Κοιτάξτε πόσο λεπτό είναι το θέμα. Δεν είναι ευοίωνα τα πράγματα που δεν εμπεριέχονται στην αρχή της Λάκσμι. Καλύπτει μια μεγάλη περιοχή. Όλα αυτά έχουν γραφτεί μετά από πολύ μελέτη, με καθαρή και σωστή σκέψη. Δείτε τις δονήσεις του. Όχι μέσα σε αυτό. Πρωτύτερα υπήρχε νερό εκεί, έτσι δεν είναι; Κάντο τώρα, τι να κάνουμε, τώρα έγινε. 

Αυτό σας έλεγα. Χύστο τώρα, δεν έχει νόημα, δεν έχει διαφορά. Τώρα κάντε το έτσι. Ακούστε Με τώρα. Ρϊξτε νερό πάνω στα πόδια Μου και κρατήστε το ξεχωριστά, χωρίς να αγγίζετε το νερό. Από το νούφαρο πηγαίνει στο Βίσβα, τίποτα ενδιάμεσο! Το καταλάβατε; Η περιγραφή της Μαχαλάκσμι, ότι Της αρέσει πολύ το νούφαρο και ότι Της αρέσει όλο το σύμπαν. Τίποτα ενδιάμεσο. Τρίψτε το στα χέρια σας. Τώρα αρχίστε τα εκατόν οχτώ ονόματα. 

Έχετε ακόμα κάτι για τη Σρι Μαχαλάκσμι; Αυτό πρέπει να καταλάβει κανείς, ότι η αρχή της Μαχαλάκσμι γίνεται η Βιρατάνγκανα, που σημαίνει το Μπούντι, ο εγκέφαλος, η συνειδητότητα μπορούμε να πούμε, παίρνει αυτή τη μορφή. Η Ναράγιανι Σάκτι ή όπως λέμε η Βιρατάνγκανα είναι η δύναμη του Βιράτα στον εγκέφαλο. Τελευταία είναι η αρχή της Σρι Μαχαλάκσμι, το κενρτικό νευρικό κανάλι είναι η αρχή της Μαχαλάκσμι. Απλώς του εξηγούσα τι συμβαίνει με την αρχή της Μαχαλάκσμι, αρχίζει αφού έχει εκδηλωθεί η αρχή της Λάκσμι, που σημαίνει ότι η Λάκσμι φαίνεται μέσα από την αφθονία και την ικανοποίηση της αφθονίας. Τότε η αρχή της Μαχαλάκσμι αρχίζει να αναπτύσσεται μέσα μας και έτσι σκεφτόμαστε την άνοδό μας. Αυτό που συμβαίνει έπειτα, είναι ότι έχουμε τρεις δυνάμεις στον εγκέφαλο μας, της Μαχακάλι, της Μαχαλάκσμι, της Μαχασαράσβατι πάνω από το Άγκνια Τσάκρα. Εκεί συμβαίνει και οι δύο δυνάμεις της Μαχακάλι και της Μαχασαράσβατι, ευλογούνται από την αρχή της Μαχαλάκσμι. Η αρχή της Μαχαλάκσμι είναι βασικά η αρχή του Ναραγιάνα. Ο Ναραγιάνα είναι ο Βίσνου και ο Βίσνου γίνεται ο Σρι Κρίσνα. Και η Δύναμη του Σρι Κρίσνα που βρίσκεται εδώ, γίνεται η Δύναμη του Βιράτα εκεί, η Βιρατάνγκανα. 

Αλλά όταν ενώνεται με τις δύο άλλες, τότε αρχίζει να εκδηλώνεται η Δύναμη της Μάχα Μάγια, γιατί ξέρετε πώς είναι ο Κρίσνα. Συνήθιζε να κάνει κόλπα, να κρύβει πράγματα και άλλα τέτοια. Όλα αυτά τα πράγματα αρχίζουν από αυτήν τη Δύναμη. Γι' αυτό δεν είναι τόσο φανερή. Όπως είναι η δύναμη της Μαχακάλι. Η Δύναμη της Μαχαλάκσμι είναι μια κρυμμένη δύναμη, όπως η Μαρία. Κανένας δεν θα πίστευε ότι η Μαρία, μπορεί να είναι η Μαχαλάκσμι, ούτε η Ράντα, ούτε η Σίτα. Απλές, κρυμμένες, αλλά πολύ δυνατές. Αλλά την ώρα του Σαχασράρα, γίνεται Μάχα Μάγια. Οι άνθρωποι δεν ξέρουν πως να διακρίνουν την πραγματικότητα της Άντι Σάκτι. 

Το καταλαβαίνετε αυτό; Εκείνη διατηρεί ολόκληρο το σύμπαν και γίνεται το Πνεύμα, το Πνεύμα ολόκληρου του Σύμπαντος, όπως είχε γραφτεί στη Βίσβα Γκιανέσβαρα. Είχε γράψει: «Βισβατμακέ Ντέβι: Ο Θεός ολόκληρου του Πνεύματος του Σύμπαντος». Μετά λοιπόν, Εκείνη γίνεται το Σύμπαν. Μπορούν να έρθουν δύο ξένοι άντρες και δύο ξένες γυναίκες εδώ, που να είναι παντρεμένοι. Εσύ Ρίτσαρντ μην έρθεις, σε παρακαλώ, κάθισε. Πάντα θα έχεις μια ευκαιρία. Εκείνη που δεν έχουν άλλη τέτοια ευκαιρία πρέπει να έρθουν. Θα είναι ο πρώτος που θα σηκωθεί, σας το είπα. σε παρακαλώ, κάθισε. Όχι Άγγλοι, γιατί οι Άγγλοι πάντα έχουν ευκαιρίες, σας παρακαλώ. 

Να είναι από την Αυστραλία ή από άλλα μέρη από όπου δεν έχουν τη δυνατότητα. Οι Άγγλοι πρέπει να δώσουν αυτή την ευκαιρία στους άλλους. Με συναντάται τόσο συχνά, είστε εκεί και πλένετε τα πόδια. Ελάτε. Πού είναι ο άντρας της; Εϊναι Άγγλος; Είθε ο Θεός να σε ευλογεί. Εντάξει. Φέρτε μερικούς Αυστραλούς. Ακόμα και αν δεν είστε παντρεμένος με αυτή την κυρία, δεν είναι απαραίτητο. Αλλά κάποιοι Αυστραλοί ή Αυστριακοί που δεν έχουν την ευκαιρία. Και Ισπανοί. 

Εντάξει. Είθε ο Θεός να σε ευλογεί. Οι Άγγλοι είναι οι πιο προνομιούχοι θα έλεγα, δεν είναι; Θέλεις να τρίψεις τα πόδια; Δεν το έχεις κάνει ποτέ; Εντάξει, έλα. Κράτησε το με το δεξί χέρι και τρίψτο με το αριστερό. Το έχεις κάνει ή όχι; Το έχεις τρίψει. Εσύ έχεις τρίψει τα πόδια Μου; Εσύ έχεις τρίψει τα πόδια Μου; Εσύ έχεις τρίψει τα πόδια Μου με νερό; Το έχεις κάνει, εντάξει, τότε άστον να το κάνει. Κοιτάξτε τώρα τις δονήσεις. Βάλε τα χέρια σου εκεί. Καλύτερα; Καλύτερα τώρα; Εντάξει. Είθε ο Θεός να σας ευλογεί όλους. 

Είθε ο Θεός να σας ευλογεί όλους. Είθε ο Θεός να σας ευλογεί όλους. Είθε ο Θεός να σας ευλογεί όλους.