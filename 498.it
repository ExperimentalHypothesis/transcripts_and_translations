Diwali Puja. Los Angeles (USA), 9 Novembre 2003.

Oggi è il gran giorno del Diwali.
Il gran giorno, cioè, in cui unire le luci dei vostri cuori affinché si crei una luce più potente che faccia muovere il mondo in una giusta direzione. È un giorno di grande gioia e anche coloro che vi si uniscono diffondono una grande gioia. I problemi, come si dice, ci sono, ma non per noi, poiché non c’è oscurità, noi non vediamo oscurità da nessuna parte, noi vediamo luci, luci e luci.

Cosa manca, quindi? Ciò che manca, da parte nostra, è la sincerità. Dobbiamo essere molto sinceri con noi stessi, poiché non si tratta semplicemente di un amore preso in prestito o di una gioia presa in prestito, ma di qualcosa che scaturisce dalla sorgente interiore: fluisce, fluisce e fluisce. Questo amore, quindi, deve essere risvegliato e dovrebbe fluire, e le nostre piccole meschinità come le gelosie e le competizioni, e qualsiasi cosa ci rovini, devono essere cancellate. E possono essere eliminate soltanto se i vostri cuori sono pieni di amore.

Oggi è il giorno di diffondere amore, la luce dell’amore, affinché ciascuno si senta illuminato e felice e dimentichi i problemi di poco conto. Sono felice che siate riusciti ad ottenere una sala, è tutta fortuna se l’abbiamo avuta; erano molto preoccupati al riguardo. Ma è proprio accaduto, quindi dovreste rendervi conto che anche il nostro destino è del tutto guidato e protetto. Siete già persone benedette, non vi è alcun dubbio. E non dovremmo preoccuparci di cose e questioni meschine. Andrà tutto benissimo, ve ne accorgerete, se le affidate al vostro destino che è molto elevato, molto grande; in questo vostro destino andrete molto lontani.

La promessa del Diwali, per tutti voi, è che raggiungerete lo stile di vita più elevato e nobile. Ogni parola che Io dico sarà provata. Qualsiasi piccolo problema abbiate, sarà eliminato completamente. Questi sono tutti messaggi del Divino; non dovete preoccuparvi di cose insignificanti, del denaro, del lavoro: non è compito vostro. Il vostro destino li risolverà. Avete la promessa che sarete assistiti. Spero che crederete a questa promessa e sarete gioiosi al massimo.Vi benedico tutti, tutti, dal profondo del mio cuore per un felicissimo e prospero Diwali.

Grazie molte.
