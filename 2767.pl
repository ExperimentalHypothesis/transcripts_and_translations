Shivaratri Puja, Delhi, Indie, 16 marca 1997

Najpierw będę mówić w języku hindi, a potem po angielsku.

Jest tu tyle narodowości, że nie wiem, od jakiego języka zacząć...

[Shri Mataji mówi w Hindi]

Mówię im o tym, co powinno nastąpić, kiedy czcicie Shivę. Dzisiaj powiem wam o tym, co się dzieje wewnątrz was po otrzymaniu Realizacji. Istnieje jedenaście rudr umieszczonych tutaj - jedenaście rudr. Można powiedzieć, że są one cząstkami, anshami [ansh - hindi: część) jak je nazywają, mocy Shivy. Wszystkie one próbują wyjmować, usuwać z naszych głów fałszywe idee, jakie mamy o życiu. Kiedy Kundalini się podnosi, one wszystkie stają się oświecone - wszystkie jedenaście. Na przykład, Budda miał jedną część, Mahavira miał drugą część. Otóż to co one wszystkie czynią, jest kontrolowanie nas przed padnięciem ofiarą różnych rzeczy, Na przykład, weźmy ego. Zatem Budda będzie się opiekował częścią ego. On zadba o to, żeby to ego was samych szokowało. Będziecie całkiem zdumieni, jak mogliście być tak egoistyczni, tak obelżywi i tak poniżający. Ale gdy ta rudra nie jest obudzona, kiedy nie ma w niej światła, co się wtedy dzieje? Zaczynasz się usprawiedliwiać. Myślisz, że cokolwiek robisz jest właściwe, cokolwiek zrobiłeś, cokolwiek powiedziałeś, cokolwiek osiągnąłeś, myślisz, że masz do tego prawo. Że nie zrobiłeś niczego złego. Właśnie w tym celu rudra Buddy musi zostać obudzona.

W przeciwnym razie, jeśli nadal będziecie folgować swojemu ego, jeśli nadal będziecie egoistyczni, staniecie się całkowicie prawostronną osobą. Kiedy staniecie się prawostronną osobą, poznacie jakie są wszystkie objawy takiej osoby. Toteż jeśli tylko przyglądacie się i robicie introspekcję, sami widzicie, co ego zrobiło z wami, jakie mylne pomysły wam podsunęło. To dlatego Mahomet powiedział: “Bij siebie [swoje imię] butem”. On nie wiedział, co jeszcze powiedzieć. Ponieważ ten problem z ego może cię zupełnie zrujnować i kompletnie zawrócić ci w głowie tak, że możesz wylądować w tak wielu kłopotach. Albo nawet, jak widziałam, ludzie zapadają na zespół chronicznego zmęczenia, zwany chorobą japiszonów, [od angielskiego akronimu: yuppie - młody pnący się górę profesjonalista] w którym świadomy umysł staje się zupełnie bezużyteczny, a ludzie nie mogą się poruszać. Świadomie ludzie nie mogą się ruszać. Nieświadomie będą, ale nie w sposób świadomy. Ta choroba jest potworna. Człowiek staje się jak gad. Trzeba ich dźwigać na plecach. Nie mogą sami chodzić. Nie mogą siedzieć samodzielnie. To może się przytrafić w bardzo młodym wieku. Tak się też dzieje w Ameryce. Widziałam dwa, trzy przypadki tutaj, w Indiach, też to się dzieje.

Tak to jest, gdy nie usiłujesz zobaczyć swojego ego i kontrolować go, ale odczuwasz skruchę. W Sahaja Yodze nie ma nic takiego, jak skrucha, my nie wierzymy w skruchę. Bo wierzymy, że my wszyscy dostaliśmy Realizację i nie popełniamy żadnych błędów. To nieprawda. Musimy żałować. W angielskim jest słowo – sorry [przepraszam]. Na wszystko mówią przepraszam. Nawet gdy odbierasz telefon, mówią “sorry.” Pytam: “Sorry, za co?” Ale to przepraszam samo w sobie jest puste. Nie ma żadnego znaczenia. Nie ma głębi. Kiedy mówisz “przepraszam”, musisz wiedzieć, dlaczego mówisz “przepraszam” i co ma być poprawione.

To jest bardzo duży problem dzisiejszego pokolenia, gdzie ludzie rozwinęli tak olbrzymie ego, ponieważ cały nasz wzrost ekonomiczny, cały nasz rozwój przemysłowy, wszystkie nasze wielkie organizacje, to wszystko poddało nam pomysły, że wszyscy powinniśmy rozwijać ego. Jeśli nie rozwiniemy ego, będziemy zagubieni, dojdziemy donikąd. I właśnie tak zaczynamy je rozpieszczać, a wtedy ten prawostronny problem się zaczyna.

A potem, jako reakcja, to przechodzi na lewą stronę. Właściwie, na głowie to jest po stronie prawej. Tutaj sięga prawostronne ego, [po lewej] więc tu jest lewa rudra Mahaviry. [po prawej] Rzeczywiście ludzie robią rzeczy, które są grzeszne, które są złe, które są przeciwko Shri Ganeshy.

Wówczas są tam moce kontrolne Mahaviry, który kieruje. On mówi: “Pójdziesz do piekła. To się stanie”. On opisuje całe piekło, różne rodzaje piekła, że pójdziesz do piekła i będziesz się palić żywcem - nie znam wszystkich tych rzeczy, które On opisuje, by was wystraszyć. Ale to nie pomaga. Więc ludzie zaczynają iść coraz bardziej na lewą stronę i powinnam powiedzieć, że przez tę rudrę, gdy ta rudra staje się bezsilna, wtedy nadchodzi ogromna depresja. Człowiek jest bardzo przygnębiony.

“O Boże! Jestem w takiej depresji. Jestem taki chory. Mam to czy tamto”. I wtedy próbujecie straszyć innych swoimi depresjami. Okazujecie rodzaj, jak wy to nazywacie, szantażu emocjonalnego. Będziecie próbować wszelkiego rodzaju rzeczy, walić się po głowie i tym podobne. Tak może się stać przez ego, może być przez ten lewostronny problem z lewej rudry.

Te dwie rudry są bardzo ważne, bo one są bezpośrednio połączone z naszym lewym i prawym współczulnym układem nerwowym. A więc, to bardzo ważne, żeby uważać by nie paść ofiarą tych rudr. Te rudry muszą być zadowolone. Aby być normalnym, trzeba przynajmniej dbać o te dwie rudry, z których pierwsza kontroluje ego, a druga użalanie się nad sobą. “Nie mogę tego zrobić, jestem taki, owaki” i różnego rodzaju depresje.

To wszystko doprowadza, także fizycznie, do bardzo poważnych problemów takich jak rak. Jeśli rudry są zablokowane, rozwija się rak. Ta cała część staje się opuchnięta. To się nazywa medha. [sanskryt, hindi: psychiczny wigor lub energia, intelekt] Ta cała część jest spuchnięta i możecie zobaczyć, że pacjent z rakiem ma obrzęk wszędzie tutaj. Co najmniej może być tutaj, lub może być tam. Istnieje taka huśtawka w usposobieniu takiej osoby, że nie wiadomo, z której rudry pochodzą te psychosomatyczne problemy.

Wszystkie problemy psychosomatyczne pojawiają się, ponieważ rudry przestały być efektywne. Mogą też być spowodowane depresyjnym charakterem, albo opresyjnym charakterem. Wiele innych przyczyn też może odgrywać rolę. Ale wszystkie te czynniki są niczym innym jak nieodłączną częścią Shri Shivy, lub mocami Sadashivy. On jest tym, który jest pełen karuna [sanskryt: współczucie, litość] – pełen współczucia. On jest oceanem współczucia. Jeśli poprosisz go o wybaczenie, On wybaczy. Cokolwiek zrobiłeś, jeśli zamiast czuć się winnym, poprosisz o wybaczenie, On wybacza. Ale jeśli myślisz, że cokolwiek zrobiłeś jest dobre, że nigdy nikogo nie męczyłeś, nie zadałeś nikomu cierpienia... Wówczas, On to wie. Shiva wie wszystko, nieprawdaż? I dlatego, że wie, przestaje Mu na tobie zależeć. Zatem istnieje ważny związek z twoją siłą woli do bycia tam i związek z błogosławieństwami Shivy. Kiedy Shiva cię błogosławi, podnosi się także siła twojej woli. Ale trzeba mieć w pełni silną wolę, żeby wiedzieć, że musisz być osobą na wyższym poziomie. On w ogóle nie był ziemskim typem. To znaczy On był... przypuśćmy, że zaprosiłbyś Shivę na jakieś przyjęcie czy coś takiego, Jak On by tam wyglądał? Ludzie by się z Niego śmiali.

Kiedy spotkałam hipisów, spytałam: “Dlaczego macie takie włosy?” Odrzekli: “Chcemy...” Oni wszyscy są prymitywni. Więc rzekł: “Chcę być prymitywny”. Ja na to: “Ale umysł jest nowoczesny. Po co mieć prymitywne włosy?”

Tak, to bałamuctwo. Okłamywanie samego siebie wam nie pomoże. Najlepiej stawić sobie czoła i zrozumieć, co złego robiliśmy. Jeśli to się wypracuje, mówię wam, tylu was tutaj siedzi Sahaja yoginów. Jeśli poprawicie samych siebie i staniecie się tym, jestem pewna, że wszystkie problemy - polityczne, ekonomiczne i wszystkie głupie problemy, które mamy – skończą się. Ale dzisiaj to jest taka mieszanina, z powodu Kalijugi, że nawet najgorsi ludzie mogą działać bez przeszkód.

Jesteśmy teraz odpowiedzialni za uratowanie świata. To nasza odpowiedzialność, aby stworzyć wspaniałe, honorowe życie, które nie jest powierzchowne, które nie jest tylko na pokaz. Ale wewnątrz powinno się to rozwinąć tak, że to światło waszego ducha się rozprzestrzeni i oświeci cały świat.

To bardzo ważne, żeby rozumieć, że te problemy, oraz że te, można rzec, choroby, psychosomatyczne choroby i wszystkie inne problemy pochodzące, generalnie mówiąc, z Kalijugi, polityczne, ekonomiczne, te wszystkie problemy - są stworzone wyłącznie przez istoty ludzkie.

One nie są stworzone przez Siłę Boską. Ale Siła Boska stara się je zneutralizować, jeżeli istnieje wielu Sahaja Yoginów, którzy praktykują Sahaja Yogę w prawdziwym znaczeniu tego słowa. Jeśli to mogłoby być zrobione, jeśli to mogłoby być osiągnięte, wtedy myślę, że możemy zrobić dużo - dużo dla polepszenia stanu ludzkości i dlatego mamy Realizację. Ona istnieje nie tylko dla ciebie samego, nie tylko dla twej rodziny, nie tylko dla twego miasta czy kraju, lecz dla całego świata. Sahaja Yoga ma to wypracować.

Teraz, jeśli chcecie się ścigać, ścigajcie się tylko w waszym wzroście i w niczym innym. Ale ludzie są tak powierzchowni i myślą, że przez popisywanie się, lub stawanie się kimś - wielkim gościem - osiągną coś na wysokim poziomie: tak nie jest. Musicie też mieć bardzo pokorne nastawienie wobec samego siebie, żebyście rozumieli, że cokolwiek robicie jest dla poprawy ogólnoświatowych problemów. Całkowicie możecie je rozwiązać, bo jesteście kanałami, przez które działa Bóg. Jeśli mogłabym to zrobić sama, zrobiłabym. Ale nie mogę, dlatego musiałam zebrać was wszystkich i oznajmić wam, że wszyscy stajecie się kanałami. Ale w międzyczasie cieszycie się, cieszycie się życiem, każda sekunda staje się radością, co również jest darem Shivy. Shiva jest tym, który tworzy ten wspaniały zachwyt i wielkie zrozumienie wartości każdego momentu, wszystko, co jest w nim zawarte.

I to jest stan, który musimy osiągnąć, nie przez potępianie siebie, albo przez rozpieszczanie swojego ego, tylko przez zobaczenie, czym jesteśmy. To jest główna rzecz, którą każdy musi zobaczyć – że problem jaki masz i to co przysparza ci kłopotów, to wyłącznie ty sam. Jeśli dojdziesz do tego miejsca w swoim rozumieniu, jestem pewna, jestem bardzo, bardzo pewna, że staniesz się tak wartościowym by pomóc w tym, aby cały świat spojrzał na siebie i zmienił się. bo powierzchownie nie można zmienić tak głęboko zakorzenionych problemów. Dostajesz takie błogosławieństwa od Kundalini, że naprawdę możesz stać się wspaniałą pochodnią, powinnam powiedzieć, pochodnią na drodze prawdy, miłości i radości.

Niech Bóg was błogosławi!

Dzisiaj najpierw będziemy mieli krótką puję do Shri Ganeshy, a potem do Shivy i na koniec do Bogini. Mamy trochę zmienioną kolejność.