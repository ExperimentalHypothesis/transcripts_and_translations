
"Realise Your Own Divinity", Sahastrar Puja, Ischia (Italy) 5 May 1991

Azi
ne-am adunat aici pentru a sărbători Ziua Sahasrarei, care a fost deschisă în
anul 1970, exact în această zi. Simt că această frumoasă boltă a pendalului
arată precum Sahasrara noastră și a fost alegerea perfectă să avem acest frumos
aranjament pentru Ziua Sahasrarei. 

Trebuie
să înțelegem ce se întâmplă când se deschide Sahasrara. Când Kundalini trece de
cei cinci centri, intră în zona pe care o numim zona limbică. Această zonă este
înconjurată de o mie de nervi. Când acești nervi sunt iluminați, ei arată ca
niște flăcări în cele șapte culori ale curcubeului și strălucesc frumos și
blând, emițând pace. Dar când Kundalini începe să-și emită vibrațiile în
părțile laterale, toți acești nervi sunt iluminați treptat și încep să se miște
în toate direcțiile, deschizând Sahasrara. Apoi Kundalini... 

Shri Mataji întrerupe
discursul adesându-se unui Sahaja Yoghin din apropiere: Ce e cu
zgomotul ăsta?...

...țâșnește,
ieșind prin osul fontanelei – pe care îl numim Brahmarandhra. Randhra înseamnă
„orificiu”, iar Brahma este Puterea Atotpătrunzătoare a Iubirii Divine. Deci
energia Kundalini intră în energia subtilă, care este atotpătrunzătoare, pe
care noi nu o simțim în mod normal. Dar atunci, chaitanya, vibrațiile, care
sunt parte integrantă a acestei energii, Puterea Atotpătrunzătoare –
Paramachaitanya – încep să intre în creierul nostru și își revarsă
binecuvântările, adunându-se în zona limbică. Ei bine, zona limbică este
conectată cu întreaga zonă a creierului precum și cu toți nervii. 

Deci
chaitanya începe să curgă în toți acești nervi, dându-vă o nouă conștiință –
conștiința colectivă – numită samuhik chetana. Așadar, primiți o nouă chetana,
o nouă conștiință, care este revărsată asupra zonei limbice. Modul în care
acționează valurile chaitanyei este foarte interesant. În mod normal,
vibrațiile apar sub forma unor mici virgulițe. Apoi însă iau forme diferite, se
transformă singure în svastica – simbolul cu patru brațe al inocenței – sau
devin Aumkara – știți forma grafică a lui Aum – care este simbolul acțiunilor
noastre, al conștiinței noastre. 

Deci
când vibrațiile formează svastika, ele încearcă să hrănească partea stângă, iar
când formează Aumkara, ele hrănesc partea dreaptă. Ele hrănesc sistemul nervos
simpatic stâng și drept. Însă Sahasrara trebuie păstrată deschisă și asta este
destul de dificil pentru oameni, pentru că este un cerc vicios. Mai întâi
aceste vibrații ar trebui să intre în creierul vostru prin Brahmarandhra, când
aceasta este deschisă, și ar trebui să vă hrănească nervii care fac să se deschidă
cele două părți, stânga și dreapta, astfel încât o cantitate mai mare de
chaitanya să poată curge către toți acești centri. Dar dacă Sahasrara voastră
nu este deschisă în mod adecvat, acest proces nu va avea loc. Ca rezultat al
acestui fapt, chakrele nu se deschid, doar câteva fire din Kundalini sunt
menținute în măduva spinării și nu se pot ridica noi fire pentru că chakrele
voastre nu sunt deschise. 

Deci
în Sahaja Yoga este foarte important să vă mențineți Sahasrara deschisă.
Altfel, este ca un cerc vicios. A vă menține Sahasrara deschisă este într-un
fel foarte ușor dar în același timp și foarte dificil. Așa cum ați citit în
Devi Mahatmyam, la nivelul Sahasrarei, cea care vine este însăși Mahamaya. Ea
este Mahamaya și deci nu este ușor să o recunoașteți, nu este ușor să o
cunoașteți cu adevărat. Trăiește exact ca voi, se mișcă asemeni vouă, și nu-i
puteți descoperi niciodată adevărata natură. Ea este în forma de Mahamaya. Deci
la nivelul Sahasrarei, a o recunoaște pe Mahamaya este un alt cerc vicios. 

Ați
putea întreba: „De ce trebuie să fiți Mahamaya? Ar fi fost mai bine să fie o
altă formă, impresionantă!” Dar nicio altă formă nu ar fi putut înfăptui Sahaja
Yoga în timpurile moderne, fiindcă oamenii ar fi fost înfricoșați, tulburați și
n-ar fi venit la Sahaja Yoga, neavând discernământul format, de a ști ce e bine
și ce e rău. De aceea, încarnarea de la acest nivel a trebuit să fie în formă
de Mahamaya. Venind în această formă, de Mahamaya, va trebui să o recunoașteți.
Acesta este un alt test, pentru că Mahamaya nu poate fi recunoscută, și totuși
voi trebuie să o recunoașteți. În Sahaja Yoga însă, ați văzut multe fotografii
care ar trebui să vă convingă la nivel mental cu privire la această Mahamaya
swarupa (formă). Puteți vedea și mental puteți înțelege că este ceva foarte
diferit. Chiar și atunci când am venit la Napoli, polițiștilor și tuturor
celorlalți li s-a dat fotografia Mea. Toți au recunoscut că are ceva foarte
diferit și cu toții și-au dorit să dea mâna cu Mine. Aceasta este una dintre modalități.

O
altă cale este cea în care începeți să vă vedeți binecuvântările și începeți să
vedeți cum vă îmbunătățiți progresiv sub aspect material, fizic, emoțional și
spiritual. Și totuși, majoritatea oamenilor au doar o recunoaștere mentală.
Însă până când recunoașterea nu vine din inimă, ea nu este recunoaștere. Inima
e deja înconjurată de cele șapte aure ale celor șapte chakre. Iar Spiritul,
Atma, rezidă în inimă. 

Este
un fapt că în zona fontanelei voastre, aici, rezidă Dumnezeu Atotputernic, Sadashiva.
Deci când Kundalini atinge acel punct, Spiritul vostru se trezește, iar lumina
Spiritului începe să se răspândească și începe să acționeze asupra sistemului
vostru nervos central, pentru că în mod automat, vibrațiile, chaitanya, se
răspândesc în creierul vostru iluminându-vă nervii. Și totuși, nu există încă
recunoaștere în inima voastră. Însă chiar și fără ea, începeți să simțiți briza
răcoroasă, puteți ridica energia Kundalini a celorlalți, puteți vindeca oameni,
puteți face atât de multe lucruri. Dar totuși, recunoașterea nu este prea mult
simțită în inimă. De aceea avem muzica, arta – toate acestea încep să vă
deschidă inima. 

Și
totuși, încă nu este recunoaștere, pentru că recunoașterea este activitatea
mentală a inimii. Cum e posibil ca inima să aibă o activitate mentală? Asta
este o altă problemă pe care o puteți înfrunta cu toții, știu asta – aceea că
recunoașterea fiind o activitate mentală a inimii, cum ar putea fi ea obținută?
De exemplu, dacă sunteți un creștin, născut într-o familie creștină, de îndată
ce vedeți fotografia lui Iisus, simțiți imediat ceva în inima voastră,
văzând-o. Sau dacă sunteți un hindus, văzând fotografia lui Shri Rama, imediat
știți că este Shri Rama – este un fel de recunoaștere în inima voastră. Însă a
recunoaște pe cineva contemporan cu voi este un lucru foarte, foarte dificil.
Iar voi trăiți doar pe culmea activităților voastre mentale. 

Însă
pentru a atinge profunzimea inimii lor, oamenii Mă întreabă: „Ce să facem?
Mamă, cum să mergem în inima noastră? Cum poate fi activitatea mentală
săvârșită prin intermediul inimii?” Ei bine, trebuie să vă reamintesc că inima
este absolut conectată cu creierul, absolut conectată. Nu sunt separate. Dacă
ar fi fost așa, nu ar fi funcționat. Când inima se oprește, după un timp se
oprește și creierul și întregul corp încetează să mai funcționeze. 

Shri Mataji se
adresează cuiva din sală: Dacă plânge, vă rog scoateți copilul afară.
Mai bine scoateți copilul afară. E ceva în neregulă cu copilul dacă plânge. 

Deci
această activitate mentală a inimii trebuie înțeleasă, în sensul că, imediat
cum vedeți un pericol, fără ca măcar să gândiți, dintr-un act reflex, inima
voastră începe să pompeze mai mult sânge și începeți să aveți palpitații. Nu e
nevoie să gândiți, nu e o activitate mentală – de exemplu, văzând în fața
voastră un tigru, inima începe imediat să pompeze. Este un act reflex. Ei bine,
„Cum are loc această activitate?” – poate întreba cineva. Se întâmplă deoarece
mecanismul din interiorul vostru este construit astfel încât, imediat ce
sunteți în pericol, sistemul vostru nervos simpatic se activează și se
declanșează sentimentul de frică; astfel începeți să simțiți nevoia de
protecție, că trebuie să faceți ceva. Voi nu gândiți, ci pur și simplu o luați
la fugă – alergați cât puteți de repede. Nu vă gândiți: „Ce să fac? Unde să
fug?” Continuați doar să fugiți de pericol. Și cum faceți asta? O faceți pentru
că în voi, în creierul vostru, este integrat faptul că imediat ce inima începe
să pompeze prea mult sânge, ar trebui să vă mișcați mâinile și picioarele și să
fugiți. Sau, putem spune, că în sistemul vostru nervos este integrată teama. 

Orice
reacție, orice răspuns, este construit în interiorul vostru. Însă răspunsul la
spiritualitate nu se manifestă încă. El există, este integrat în interiorul
vostru, fără îndoială, dar încă nu se manifestă. Și cum se va manifesta?
Oamenii Mă întreabă: „Mamă, cum se va manifesta?” De-a lungul trecutului vostru
ați învățat că trebuie să vă fie frică de un lucru sau de altul. Ați învățat,
de asemenea, multe lucruri și în timpul acestei vieți. Un copil nu s-ar teme să
atingă o flacără, dar un adult s-ar teme – din cauza unei experiențe. Prin
experiență clădiți treptat în voi acea reacție reflexă astfel încât să
încercați să vă salvați. 

Ei
bine, ce experiență ar trebui să aveți pentru a construi recunoașterea în inima
voastră? Asta este important. Este experiența propriei voastre divinități, a
propriei voastre spiritualități. Odată ce începeți să vă dezvoltați acea
experiență, atunci știți că sunteți o persoană divină. Până când nu sunteți
complet conștienți că sunteți o persoană divină indiferent câtă credință ați
avea în Mine, recunoașterea nu e completă, pentru că Mă recunoașteți orbi
fiind. Dacă cel ce Mă recunoaște este orb, nu poate avea un răspuns adecvat al
inimii. 

Deci,
înainte de toate trebuie să vă recunoașteți pe voi înșivă ca persoană divină,
să aveți încredere în voi înșivă. Voi nu aveți încredere în voi înșivă deși
sunteți Sahaja Yoghini. Pentru orice problemă, îmi veți scrie Mie. Dacă sunteți
bolnavi, îmi veți scrie. Dacă aveți o dilemă în familie, îmi veți scrie Mie.
Dacă cineva vă agasează cu întrebări, veți veni să Mi le puneți Mie. Dar dacă
deveniți introspectivi și meditativi, atunci atingeți acea divinitate din
interiorul vostru. Când atingeți acea divinitate, știți că sunteți o persoană
divină. 

Deci
în Sahastrara Puja, de fapt, trebuie să vă recunoașteți propria divinitate, să
recunoașteți că sunteți divini, trăind experiența propriei divinități. Cum aveți
experiența propriei divinități? Dând Realizarea altor oameni. E o experiență
extraordinară aceea de a da Realizarea altora. Și nu doar să le dați
Realizarea, dar le puteți vorbi despre chakrele lor, știți exact ce e greșit cu
ei – sunteți foarte siguri pe voi. Iar la nivel mental știți că: „Da, da, da,
merge” – veți spune, fără a avea sentimentul că „Eu fac asta”, veți spune:
„Mamă, merge, se întâmplă un lucru sau altul”. Dar niciodată nu vă faceți
introspecția: „Cum de fac eu ca lucrurile să meargă? Cum de rezolv eu aceste
situații? Cum de pot simți? Ce s-a întâmplat cu mine? Ce s-a îmbunătățit în
mine? Ce s-a activat în mine? Cât am progresat? Ce transformare a avut loc în
mine?” 

Odată
ce începeți să vă gândiți la aceste lucruri, la experiența propriei voastre
ființe, atunci se dezvoltă un sentiment de o anumită natură, un sentiment față
de Shri Mahamaya – un sentiment, din nou spun: „un sentiment”. Așa cum
dezvoltați sentimentul de frică, de fericire, de depresie – orice sentiment
este dezvoltat în interior. Iar acest sentiment – îl puteți numi sentiment de
gratitudine, sentiment de iubire, sentiment de unitate, sentiment de bucurie.
Toate acestea încep să acționeze în inima voastră și atunci simțiți
răspunsurile. Dacă, să zicem, marea reacționează în raport cu luna, asta
înseamnă că marea are acea mobilitate de a răspunde. O piatră nu va reacționa
în raport cu luna. În același fel, în inima voastră, sunt create valurile
acestor sentimente prin experiența spiritualității, prin experiența propriei
voastre ființe, pentru ca apoi să începeți să le exprimați. Iar Eu pot
recunoaște o asemenea persoană. Poate că o astfel de persoană nu vorbește prea
mult, poate că nu știe prea mult despre Sahaja Yoga, dar în inimă, în inimă
simte răspunsul. Este ceva ce trebuie dobândit, fiindcă știți că centrul inimii
este plasat aici (Sahasrara). Pitha, tronul inimii este în Brahmarandhra. 

Dacă
inima voastră nu este deschisă, dacă în inimă nu aveți construite acele
răsăpunsuri – nu e nevoie să fie de respect sau de teamă – ci un protocol
natural care se dezvoltă. Dacă aveți acel protocol, atunci nu puteți face
niciodată ceva rău, deoarece știți în inima voastră ce este bine. Presupunând
că iubiți pe cineva din inimă, nu veți răni acea persoană. În același mod, când
începeți să simțiți acele răspunsuri în inimă, nu puteți face nimic rău,
deoarece atunci manifestați exact ceea ce a fost clădit în voi, pentru că
spiritualitatea, divinitatea sunt deja integrate în voi, Și în acel moment ele
se manifestă. Și apoi nu vă mai îngrijorați de lucruri și nu mai faceți nimic
de fațadă. În Upanishade – în Shandilya Upanishad, Katho Upanishad – se spune
că odată ce îl cunoașteți pe Brahma, toate lucrurile exterioare, cum ar fi să
purtați firul sacru Yagyopaveeta și așa mai departe, ar trebui abandonate,
pentru că nu mai sunt necesare, pentru că acum aveți sutra (firul) în
interiorul vostru. Apoi renunțați la toate aceste lucruri exterioare, deoarece
tot ce este clădit în interior se exprimă acum de la sine. Iar o astfel de
persoană devine automat un Yoghin de calibru foarte înalt.

Un
domn din Calcutta – numele lui este Khan (n.t. nume musulman) – deși este
indian, un mare fizician de asemenea – dezvoltase acele sentimente (n.t.
recunoaștere în inimă) și, într-o zi, a căzut în timp ce făcea baie și s-a
lovit la cap, la spate. Și-a spart capul și câteva așchii de os i-au intrat în
creier așa că a intrat în comă profundă. Era în stare atât de gravă, încât
doctorii nu i-au dat nicio speranță, spunând că nu-și va mai putea reveni
niciodată. Și a fost dus la terapie intensivă. Dar exact înainte de a cădea, el
a chemat acele răspunsuri în inimă: „Mamă” – atât! Eram în Delhi pe atunci. Am
fost informată de tot ce s-a întâmplat. Am spus: „În regulă”. Mi-am îndreptat
atenția asupra lui și am făcut bandhan. A doua zi s-a trezit. Doctorii nu și-au
putut crede ochilor. L-au mutat în alt salon, iar Sahaja Yoghinii s-au dus și
i-au spus: „Îți vom da vibrații”. „Dar nu simt nicio durere, nimic” – le-a spus el. Arată cu zece ani mai tânăr acum și
atât de diferit. Ei bine, experiența este completă pentru el – acum este
absorbit în propria divinitate – absolut. Îmi spune: „Mamă, sunt acum o
persoană care nu se gândește la nimic: la viață, la moarte, la propriii copii,
la nimic. Acum știu cine sunteți. Știu că sunt sub protecția Dumneavoastră și
nu trebuie să-mi fac griji”. 

Un
alt caz a fost cu dr. Worlikar, care avea inima foarte bolnavă și i se făcuse
un by-pass. Este un mare devot. Iar by-passul se defectase probabil, și a făcut
infarct. A intrat în comă și a fost dus la spital. La început aorta lui era
optzeci la sută înfundată, doar 20% din ea mai funcționa – nu mai era nicio
speranță. I-au făcut acest by-pass, iar el le-a spus doar atât: „Vă rog
trimiteți vorbă Mamei”. Nu era nevoie să facă nici măcar asta, dar nu contează.
Am făcut un bandhan doar pentru el – eram în Australia. Și cazul lui, la fel,
era un caz pierdut pentru doctori. Au spus: „Cum putem pune un alt by-pass?
Acest by-pass nu mai funcționează. Ce să facem?” Se gândeau să îl opereze din
nou, când dintr-odată a deschis ochii și i-a spus doctorului: „Mă simt bine. Nu
știu ce s-a întâmplat. Mă simt perfect în regulă. Pot să mă ridic?” Doctorul nu
putea să înțeleagă. I-a ascultat inima și a spus: „Inima bate foarte bine. Ce
s-a întâmplat?” I-au făcut teste și au descoperit că vechea aortă se deschisese
complet, lucru nemaîntâlnit în istoria medicinei. 

Ei
bine, această experiență pe care a avut-o în legătură cu Mine se datorează de
asemenea divinității lui, faptul că am putut lucra asupra lui – conexiunea era
atât de bună – și a dat rezultate. Dar continuând să analizați mental totul
continuând să înțelegeți mental Sahaja Yoga, nu veți putea atinge acea stare
divină în care primiți toate binecuvântările, care încep să se reverse asupra
voastră sub toate aspectele. Dacă veți auzi cum au fost ajutați acești oameni –
din punct de vedere financiar, al așezămintelor, al transportului – absolut
totul – ca și cum cineva ar rezolva totul. Chiar Sahaja Yoghini la nivel mental
fiind, aceste lucruri vi se rezolvă. Dar cu siguranță sunteți ajutați atunci
când divinitatea voastră se manifestă într-o măsură foarte mare, într-o măsură
atât de mare, încât e imposibil să nu fiți ajutați. 

Acestea
nu sunt miracole. Pentru ființele umane ar putea fi miracole, dar nu și pentru
Dumnezeu. În fond, El a creat întreaga lume, a creat întregul univers, a creat
universuri după universuri, deci ce ar putea fi atât de extraordinar pentru El?
Aceasta este însă credința dobândită prin experiență și nu o credință oarbă –
este o credință bazată pe experiență. Și o credință dobândită prin
introspecție: „De ce fac asta? De ce ar trebui să fac asta? De ce nu fac așa?”
– introspecția ar trebui să înceapă să se manifeste. 

Când
vă faceți introspecția, mergeți în profunzime, dar asta se întâmplă mult mai
mult în meditație. De aceea întotdeauna vă spun să vă treziți dimineața să
meditați, iar apoi seara, înainte de culcare, să meditați din nou. Cel puțin
înainte de culcare ar trebui să meditați. E unicul mod prin care puteți merge
în profunzimea divinității voastre, care este sursa întregii creativități,
sursa întregii inocențe, este sursa întregii cunoașteri și sursa întregii
bucurii. Deci când atingeți această profunzime în Sahasrara – este adevărat,
Sahasrara a fost deschisă, datorită acestui fapt se poate da Realizarea în
masă, e adevărat – dar acum calitatea trebuie să crească. Cantitatea e destul
de mare, dar calitatea Sahasrarei trebuie să se mărească. Iar Sahasrara este
singurul instrument care va înfăptui Sahaja Yoga în timpurile moderne, dacă
realizăm că inima joacă cel mai important rol în Sahasrara. Chiar aici este
centrul inimii. 

E
atât de important să recunoașteți prin inima voastră, altfel, acest centru nu
se va deschide și atunci cum vă veți primi Realizarea? Ce conexiune frumoasă
există: acest centru (Sahasrara) este tronul inimii, este pitha inimii și
trebuie să se deschidă pentru a permite energiei Kundalini să îl străpungă.
Deci tot acest mecanism este conectat și creat în așa fel încât voi să
înțelegeți importanța inimii care este conectată cu acest creier – complet
integrat în ea. Sahasrara trebuie menținută în bună stare aducând stânga peste
dreapta, dreapta peste stânga, pentru a o deschide, dar recunoașterea trebuie
să existe. Prin introspecție, de asemenea, vă puteți întreba: „De ce nu pot să
recunosc astfel? De ce nu pot să fac asta? Care este țelul meu?” 

Dacă
veniți în Sahaja Yoga pentru a face jocuri de putere, dacă vă doriți putere,
sunteți terminați. Dacă vreți bani sau afaceri, sunteți terminați. Orice
altceva încercați, de exemplu, să faceți ceva pentru copiii voștri, pentru
căsătorie, familie, dacă veniți în Sahaja Yoga pentru astfel de lucruri
exterioare nu va merge. Ați venit la Sahaja Yoga pentru a vă lărgi inima,
pentru a extinde iubirea voastră către întreaga lume, pentru a simți iubirea
oamenilor în inimă și ca apoi să vă ridicați la nivelul la care inima să
răspundă, să rezoneze cu divinitatea din interiorul vostru, să rezoneze cu Mama
voastră și cu întreaga activitate mentală a inimii. 

Subiectul
de azi poate părea destul de greu de înțeles, dar trebuia să vă spun asta
într-o zi, pentru că suntem destul de satisfăcuți cu o mică parte din Kundalini
ieșind din fontanela noastră. Mare parte din Ea e nemanifestată, este atâta
divinitate care trebuie să se manifeste și dacă trebuie să vă înălțați, dacă
sunteți fundația noii ere care va transforma întreaga lume, va trebui să
munciți cu asiduitate. Nu trebuie să ziceți: „Nu știu cum să mă trezesc
dimineața. Nu știu”. Sunteți în război. Sunteți soldați acum și trebuie să vă
rezolvați problemele dacă trebuie să luptați cu forțele ignoranței și întunericului.
Trebuie să rezolvați aceste lucruri, să le acordați atenția necesară. 

Deci
trebuie să decideți în mod absolut astăzi, în interior, că veți rezolva totul
într-un asemenea mod încât să deveniți cu toții Sahaja Yoghini foarte puternici
și prin intermediul vostru întreaga lume să fie salvată. Este foarte important
să înțelegeți acest lucru cu toții. Astăzi este Ziua Sahasrarei, și desigur, Eu
am deschis această ultimă chakră. Însă în continuare, pentru a evolua, voi
trebuie să meditați; și meditând deveniți tăcuți, iar Arborele Vieții din voi
va crește în tăcere – nu în agitație. Dacă înțelegeți asta, vă rog să faceți în
așa fel încât toți să deveniți pe deplin conștienți de divinitatea voastră și
astfel să aveți puterea de a vedea. Pentru a vă vedea imaginea, trebuie să
aveți o oglindă foarte bună. În același fel, dacă trebuie să o simțiți pe
Mahamaya, trebuie ca Divinitatea în toată plenitudinea și puritatea Ei să se
manifeste în voi. 

Dumnezeu să vă binecuvânteze!

ve to do is absolutely decide within yourself today that, “We are going to work it out in such a way that we will all become very powerful Sahaja Yogis and through us the whole world is going to be saved.” It's a very important thing for all of you to understand.

Today is the Sahastrara Day which, of course, I agree that I opened the last chakra. But, further to go, to grow, you have to get to meditation where you become silent and your Tree of Life will grow in silence, not in a turmoil. If you understand that, please work it out in such a manner that you all become completely aware of your divinity by which you can see.

If you have to see the image you have to have a very good mirror. In the same way, if you have to feel the Mahamaya you have to have a complete, pure, divinity manifesting in you.

May God bless you.

H.H. Shri Mataji Nirmala Devi
