5 mai 1991
Sahasrara Puja
Ischia (Italy)
"Realise Your Own Divinity", Sahasrar Puja, Ischia (Italy) 5 May 1991

Azi ne-am adunat aici pentru a sărbători Ziua Sahasrarei, care a fost deschisă în anul 1970, exact în această zi. Simt că această frumoasă boltă a pendalului arată precum Sahasrara noastră și a fost alegerea perfectă să avem acest frumos aranjament pentru Ziua Sahasrarei.

Trebuie să înțelegem ce se întâmplă când se deschide Sahasrara. Când Kundalini trece de cei cinci centri, intră în zona pe care o numim zona limbică. Această zonă este înconjurată de o mie de nervi. Când acești nervi sunt iluminați, ei arată ca niște flăcări în cele șapte culori ale curcubeului și strălucesc frumos și blând, emițând pace. Dar când Kundalini începe să-și emită vibrațiile în părțile laterale, toți acești nervi sunt iluminați treptat și încep să se miște în toate direcțiile, deschizând Sahasrara. Apoi Kundalini...

Shri Mataji întrerupe discursul adesându-se unui Sahaja Yoghin din apropiere: Ce e cu zgomotul ăsta?...

...țâșnește, ieșind prin osul fontanelei – pe care îl numim Brahmarandhra. Randhra înseamnă „orificiu”, iar Brahma este Puterea Atotpătrunzătoare a Iubirii Divine. Deci energia Kundalini intră în energia subtilă, care este atotpătrunzătoare, pe care noi nu o simțim în mod normal. Dar atunci, chaitanya, vibrațiile, care sunt parte integrantă a acestei energii, Puterea Atotpătrunzătoare – Paramachaitanya – încep să intre în creierul nostru și își revarsă binecuvântările, adunându-se în zona limbică. Ei bine, zona limbică este conectată cu întreaga zonă a creierului precum și cu toți nervii.

Deci chaitanya începe să curgă în toți acești nervi, dându-vă o nouă conștiință – conștiința colectivă – numită samuhik chetana. Așadar, primiți o nouă chetana, o nouă conștiință, care este revărsată asupra zonei limbice. Modul în care acționează valurile chaitanyei este foarte interesant. În mod normal, vibrațiile apar sub forma unor mici virgulițe. Apoi însă iau forme diferite, se transformă singure în svastica – simbolul cu patru brațe al inocenței – sau devin Omkara – știți forma grafică a lui Aum – care este simbolul acțiunilor noastre, al conștiinței noastre.

Deci când vibrațiile formează svastika, ele încearcă să hrănească partea stângă, iar când formează Omkara, ele hrănesc partea dreaptă. Ele hrănesc sistemul nervos simpatic stâng și drept. Însă Sahasrara trebuie păstrată deschisă și asta este destul de dificil pentru oameni, pentru că este un cerc vicios. Mai întâi aceste vibrații ar trebui să intre în creierul vostru prin Brahmarandhra, când aceasta este deschisă, și ar trebui să vă hrănească nervii care fac să se deschidă cele două părți, stânga și dreapta, astfel încât o cantitate mai mare de chaitanya să poată curge către toți acești centri. Dar dacă Sahasrara voastră nu este deschisă în mod adecvat, acest proces nu va avea loc. Ca rezultat al acestui fapt, chakrele nu se deschid, doar câteva fire din Kundalini sunt menținute în măduva spinării și nu se pot ridica noi fire pentru că chakrele voastre nu sunt deschise.

Deci în Sahaja Yoga este foarte important să vă mențineți Sahasrara deschisă. Altfel, este ca un cerc vicios. A vă menține Sahasrara deschisă este într-un fel foarte ușor dar în același timp și foarte dificil. Așa cum ați citit în Devi Mahatmyam, la nivelul Sahasrarei, cea care vine este însăși Mahamaya. Ea este Mahamaya și deci nu este ușor să o recunoașteți, nu este ușor să o cunoașteți cu adevărat. Trăiește exact ca voi, se mișcă asemeni vouă, și nu-i puteți descoperi niciodată adevărata natură. Ea este în forma de Mahamaya. Deci la nivelul Sahasrarei, a o recunoaște pe Mahamaya este un alt cerc vicios.

Ați putea întreba: „De ce trebuie să fiți Mahamaya? Ar fi fost mai bine să fie o altă formă, impresionantă!” Dar nicio altă formă nu ar fi putut înfăptui Sahaja Yoga în timpurile moderne, fiindcă oamenii ar fi fost înfricoșați, tulburați și n-ar fi venit la Sahaja Yoga, neavând discernământul format, de a ști ce e bine și ce e rău. De aceea, încarnarea de la acest nivel a trebuit să fie în formă de Mahamaya. Venind în această formă, de Mahamaya, va trebui să o recunoașteți. Acesta este un alt test, pentru că Mahamaya nu poate fi recunoscută, și totuși voi trebuie să o recunoașteți. În Sahaja Yoga însă, ați văzut multe fotografii care ar trebui să vă convingă la nivel mental cu privire la această Mahamaya swarupa (formă). Puteți vedea și mental puteți înțelege că este ceva foarte diferit. Chiar și atunci când am venit la Napoli, polițiștilor și tuturor celorlalți li s-a dat fotografia Mea. Toți au recunoscut că are ceva foarte diferit și cu toții și-au dorit să dea mâna cu Mine. Aceasta este una dintre modalități.

O altă cale este cea în care începeți să vă vedeți binecuvântările și începeți să vedeți cum vă îmbunătățiți progresiv sub aspect material, fizic, emoțional și spiritual. Și totuși, majoritatea oamenilor au doar o recunoaștere mentală. Însă până când recunoașterea nu vine din inimă, ea nu este recunoaștere. Inima e deja înconjurată de cele șapte aure ale celor șapte chakre. Iar Spiritul, Atma, rezidă în inimă.

Este un fapt că în zona fontanelei voastre, aici, rezidă Dumnezeu Atotputernic, Sadashiva. Deci când Kundalini atinge acel punct, Spiritul vostru se trezește, iar lumina Spiritului începe să se răspândească și începe să acționeze asupra sistemului vostru nervos central, pentru că în mod automat, vibrațiile, chaitanya, se răspândesc în creierul vostru iluminându-vă nervii. Și totuși, nu există încă recunoaștere în inima voastră. Însă chiar și fără ea, începeți să simțiți briza răcoroasă, puteți ridica energia Kundalini a celorlalți, puteți vindeca oameni, puteți face atât de multe lucruri. Dar totuși, recunoașterea nu este prea mult simțită în inimă. De aceea avem muzica, arta – toate acestea încep să vă deschidă inima.

Și totuși, încă nu este recunoaștere, pentru că recunoașterea este activitatea mentală a inimii. Cum e posibil ca inima să aibă o activitate mentală? Asta este o altă problemă pe care o puteți înfrunta cu toții, știu asta – aceea că recunoașterea fiind o activitate mentală a inimii, cum ar putea fi ea obținută? De exemplu, dacă sunteți un creștin, născut într-o familie creștină, de îndată ce vedeți fotografia lui Iisus, simțiți imediat ceva în inima voastră, văzând-o. Sau dacă sunteți un hindus, văzând fotografia lui Shri Rama, imediat știți că este Shri Rama – este un fel de recunoaștere în inima voastră. Însă a recunoaște pe cineva contemporan cu voi este un lucru foarte, foarte dificil. Iar voi trăiți doar pe culmea activităților voastre mentale.

Însă pentru a atinge profunzimea inimii lor, oamenii Mă întreabă: „Ce să facem? Mamă, cum să mergem în inima noastră? Cum poate fi activitatea mentală săvârșită prin intermediul inimii?” Ei bine, trebuie să vă reamintesc că inima este absolut conectată cu creierul, absolut conectată. Nu sunt separate. Dacă ar fi fost așa, nu ar fi funcționat. Când inima se oprește, după un timp se oprește și creierul și întregul corp încetează să mai funcționeze.

Shri Mataji se adresează cuiva din sală: Dacă plânge, vă rog scoateți copilul afară. Mai bine scoateți copilul afară. E ceva în neregulă cu copilul dacă plânge.

Deci această activitate mentală a inimii trebuie înțeleasă, în sensul că, imediat cum vedeți un pericol, fără ca măcar să gândiți, dintr-un act reflex, inima voastră începe să pompeze mai mult sânge și începeți să aveți palpitații. Nu e nevoie să gândiți, nu e o activitate mentală – de exemplu, văzând în fața voastră un tigru, inima începe imediat să pompeze. Este un act reflex. Ei bine, „Cum are loc această activitate?” – poate întreba cineva. Se întâmplă deoarece mecanismul din interiorul vostru este construit astfel încât, imediat ce sunteți în pericol, sistemul vostru nervos simpatic se activează și se declanșează sentimentul de frică; astfel începeți să simțiți nevoia de protecție, că trebuie să faceți ceva. Voi nu gândiți, ci pur și simplu o luați la fugă – alergați cât puteți de repede. Nu vă gândiți: „Ce să fac? Unde să fug?” Continuați doar să fugiți de pericol. Și cum faceți asta? O faceți pentru că în voi, în creierul vostru, este integrat faptul că imediat ce inima începe să pompeze prea mult sânge, ar trebui să vă mișcați mâinile și picioarele și să fugiți. Sau, putem spune, că în sistemul vostru nervos este integrată teama.

Orice reacție, orice răspuns, este construit în interiorul vostru. Însă răspunsul la spiritualitate nu se manifestă încă. El există, este integrat în interiorul vostru, fără îndoială, dar încă nu se manifestă. Și cum se va manifesta? Oamenii Mă întreabă: „Mamă, cum se va manifesta?” De-a lungul trecutului vostru ați învățat că trebuie să vă fie frică de un lucru sau de altul. Ați învățat, de asemenea, multe lucruri și în timpul acestei vieți. Un copil nu s-ar teme să atingă o flacără, dar un adult s-ar teme – din cauza unei experiențe. Prin experiență clădiți treptat în voi acea reacție reflexă astfel încât să încercați să vă salvați.

Ei bine, ce experiență ar trebui să aveți pentru a construi recunoașterea în inima voastră? Asta este important. Este experiența propriei voastre divinități, a propriei voastre spiritualități. Odată ce începeți să vă dezvoltați acea experiență, atunci știți că sunteți o persoană divină. Până când nu sunteți complet conștienți că sunteți o persoană divină indiferent câtă credință ați avea în Mine, recunoașterea nu e completă, pentru că Mă recunoașteți orbi fiind. Dacă cel ce Mă recunoaște este orb, nu poate avea un răspuns adecvat al inimii.

Deci, înainte de toate trebuie să vă recunoașteți pe voi înșivă ca persoană divină, să aveți încredere în voi înșivă. Voi nu aveți încredere în voi înșivă deși sunteți Sahaja Yoghini. Pentru orice problemă, îmi veți scrie Mie. Dacă sunteți bolnavi, îmi veți scrie. Dacă aveți o dilemă în familie, îmi veți scrie Mie. Dacă cineva vă agasează cu întrebări, veți veni să Mi le puneți Mie. Dar dacă deveniți introspectivi și meditativi, atunci atingeți acea divinitate din interiorul vostru. Când atingeți acea divinitate, știți că sunteți o persoană divină.

Deci în Sahasrara Puja, de fapt, trebuie să vă recunoașteți propria divinitate, să recunoașteți că sunteți divini, trăind experiența propriei divinități. Cum aveți experiența propriei divinități? Dând Realizarea altor oameni. E o experiență extraordinară aceea de a da Realizarea altora. Și nu doar să le dați Realizarea, dar le puteți vorbi despre chakrele lor, știți exact ce e greșit cu ei – sunteți foarte siguri pe voi. Iar la nivel mental știți că: „Da, da, da, merge” – veți spune, fără a avea sentimentul că „Eu fac asta”, veți spune: „Mamă, merge, se întâmplă un lucru sau altul”. Dar niciodată nu vă faceți introspecția: „Cum de fac eu ca lucrurile să meargă? Cum de rezolv eu aceste situații? Cum de pot simți? Ce s-a întâmplat cu mine? Ce s-a îmbunătățit în mine? Ce s-a activat în mine? Cât am progresat? Ce transformare a avut loc în mine?”

Odată ce începeți să vă gândiți la aceste lucruri, la experiența propriei voastre ființe, atunci se dezvoltă un sentiment de o anumită natură, un sentiment față de Shri Mahamaya – un sentiment, din nou spun: „un sentiment”. Așa cum dezvoltați sentimentul de frică, de fericire, de depresie – orice sentiment este dezvoltat în interior. Iar acest sentiment – îl puteți numi sentiment de gratitudine, sentiment de iubire, sentiment de unitate, sentiment de bucurie. Toate acestea încep să acționeze în inima voastră și atunci simțiți răspunsurile. Dacă, să zicem, marea reacționează în raport cu luna, asta înseamnă că marea are acea mobilitate de a răspunde. O piatră nu va reacționa în raport cu luna. În același fel, în inima voastră, sunt create valurile acestor sentimente prin experiența spiritualității, prin experiența propriei voastre ființe, pentru ca apoi să începeți să le exprimați. Iar Eu pot recunoaște o asemenea persoană. Poate că o astfel de persoană nu vorbește prea mult, poate că nu știe prea mult despre Sahaja Yoga, dar în inimă, în inimă simte răspunsul. Este ceva ce trebuie dobândit, fiindcă știți că centrul inimii este plasat aici (Sahasrara). Pitha, tronul inimii este în Brahmarandhra.

Dacă inima voastră nu este deschisă, dacă în inimă nu aveți construite acele răspunsuri – nu e nevoie să fie de respect sau de teamă – ci un protocol natural care se dezvoltă. Dacă aveți acel protocol, atunci nu puteți face niciodată ceva rău, deoarece știți în inima voastră ce este bine. Presupunând că iubiți pe cineva din inimă, nu veți răni acea persoană. În același mod, când începeți să simțiți acele răspunsuri în inimă, nu puteți face nimic rău, deoarece atunci manifestați exact ceea ce a fost clădit în voi, pentru că spiritualitatea, divinitatea sunt deja integrate în voi, Și în acel moment ele se manifestă. Și apoi nu vă mai îngrijorați de lucruri și nu mai faceți nimic de fațadă. În Upanishade – în Shandilya Upanishad, Katho Upanishad – se spune că odată ce îl cunoașteți pe Brahma, toate lucrurile exterioare, cum ar fi să purtați firul sacru Yagyopaveeta și așa mai departe, ar trebui abandonate, pentru că nu mai sunt necesare, pentru că acum aveți sutra (firul) în interiorul vostru. Apoi renunțați la toate aceste lucruri exterioare, deoarece tot ce este clădit în interior se exprimă acum de la sine. Iar o astfel de persoană devine automat un Yoghin de calibru foarte înalt.

Un domn din Calcutta – numele lui este Khan (n.t. nume musulman) – deși este indian, un mare fizician de asemenea – dezvoltase acele sentimente (n.t. recunoaștere în inimă) și, într-o zi, a căzut în timp ce făcea baie și s-a lovit la cap, la spate. Și-a spart capul și câteva așchii de os i-au intrat în creier așa că a intrat în comă profundă. Era în stare atât de gravă, încât doctorii nu i-au dat nicio speranță, spunând că nu-și va mai putea reveni niciodată. Și a fost dus la terapie intensivă. Dar exact înainte de a cădea, el a chemat acele răspunsuri în inimă: „Mamă” – atât! Eram în Delhi pe atunci. Am fost informată de tot ce s-a întâmplat. Am spus: „În regulă”. Mi-am îndreptat atenția asupra lui și am făcut bandhan. A doua zi s-a trezit. Doctorii nu și-au putut crede ochilor. L-au mutat în alt salon, iar Sahaja Yoghinii s-au dus și i-au spus: „Îți vom da vibrații”. „Dar nu simt nicio durere, nimic” – le-a  spus el. Arată cu zece ani mai tânăr acum și atât de diferit. Ei bine, experiența este completă pentru el – acum este absorbit în propria divinitate – absolut. Îmi spune: „Mamă, sunt acum o persoană care nu se gândește la nimic: la viață, la moarte, la propriii copii, la nimic. Acum știu cine sunteți. Știu că sunt sub protecția Dumneavoastră și nu trebuie să-mi fac griji”.

Un alt caz a fost cu dr. Worlikar, care avea inima foarte bolnavă și i se făcuse un by-pass. Este un mare devot. Iar by-passul se defectase probabil, și a făcut infarct. A intrat în comă și a fost dus la spital. La început aorta lui era optzeci la sută înfundată, doar 20% din ea mai funcționa – nu mai era nicio speranță. I-au făcut acest by-pass, iar el le-a spus doar atât: „Vă rog trimiteți vorbă Mamei”. Nu era nevoie să facă nici măcar asta, dar nu contează. Am făcut un bandhan doar pentru el – eram în Australia. Și cazul lui, la fel, era un caz pierdut pentru doctori. Au spus: „Cum putem pune un alt by-pass? Acest by-pass nu mai funcționează. Ce să facem?” Se gândeau să îl opereze din nou, când dintr-odată a deschis ochii și i-a spus doctorului: „Mă simt bine. Nu știu ce s-a întâmplat. Mă simt perfect în regulă. Pot să mă ridic?” Doctorul nu putea să înțeleagă. I-a ascultat inima și a spus: „Inima bate foarte bine. Ce s-a întâmplat?” I-au făcut teste și au descoperit că vechea aortă se deschisese complet, lucru nemaîntâlnit în istoria medicinei.

Ei bine, această experiență pe care a avut-o în legătură cu Mine se datorează de asemenea divinității lui, faptul că am putut lucra asupra lui – conexiunea era atât de bună – și a dat rezultate. Dar continuând să analizați mental totul continuând să înțelegeți mental Sahaja Yoga, nu veți putea atinge acea stare divină în care primiți toate binecuvântările, care încep să se reverse asupra voastră sub toate aspectele. Dacă veți auzi cum au fost ajutați acești oameni – din punct de vedere financiar, al așezămintelor, al transportului – absolut totul – ca și cum cineva ar rezolva totul. Chiar Sahaja Yoghini la nivel mental fiind, aceste lucruri vi se rezolvă. Dar cu siguranță sunteți ajutați atunci când divinitatea voastră se manifestă într-o măsură foarte mare, într-o măsură atât de mare, încât e imposibil să nu fiți ajutați.

Acestea nu sunt miracole. Pentru ființele umane ar putea fi miracole, dar nu și pentru Dumnezeu. În fond, El a creat întreaga lume, a creat întregul univers, a creat universuri după universuri, deci ce ar putea fi atât de extraordinar pentru El? Aceasta este însă credința dobândită prin experiență și nu o credință oarbă – este o credință bazată pe experiență. Și o credință dobândită prin introspecție: „De ce fac asta? De ce ar trebui să fac asta? De ce nu fac așa?” – introspecția ar trebui să înceapă să se manifeste.

Când vă faceți introspecția, mergeți în profunzime, dar asta se întâmplă mult mai mult în meditație. De aceea întotdeauna vă spun să vă treziți dimineața să meditați, iar apoi seara, înainte de culcare, să meditați din nou. Cel puțin înainte de culcare ar trebui să meditați. E unicul mod prin care puteți merge în profunzimea divinității voastre, care este sursa întregii creativități, sursa întregii inocențe, este sursa întregii cunoașteri și sursa întregii bucurii. Deci când atingeți această profunzime în Sahasrara – este adevărat, Sahasrara a fost deschisă, datorită acestui fapt se poate da Realizarea în masă, e adevărat – dar acum calitatea trebuie să crească. Cantitatea e destul de mare, dar calitatea Sahasrarei trebuie să se mărească. Iar Sahasrara este singurul instrument care va înfăptui Sahaja Yoga în timpurile moderne, dacă realizăm că inima joacă cel mai important rol în Sahasrara. Chiar aici este centrul inimii.

E atât de important să recunoașteți prin inima voastră, altfel, acest centru nu se va deschide și atunci cum vă veți primi Realizarea? Ce conexiune frumoasă există: acest centru (Sahasrara) este tronul inimii, este pitha inimii și trebuie să se deschidă pentru a permite energiei Kundalini să îl străpungă. Deci tot acest mecanism este conectat și creat în așa fel încât voi să înțelegeți importanța inimii care este conectată cu acest creier – complet integrat în ea. Sahasrara trebuie menținută în bună stare aducând stânga peste dreapta, dreapta peste stânga, pentru a o deschide, dar recunoașterea trebuie să existe. Prin introspecție, de asemenea, vă puteți întreba: „De ce nu pot să recunosc astfel? De ce nu pot să fac asta? Care este țelul meu?”

Dacă veniți în Sahaja Yoga pentru a face jocuri de putere, dacă vă doriți putere, sunteți terminați. Dacă vreți bani sau afaceri, sunteți terminați. Orice altceva încercați, de exemplu, să faceți ceva pentru copiii voștri, pentru căsătorie, familie, dacă veniți în Sahaja Yoga pentru astfel de lucruri exterioare nu va merge. Ați venit la Sahaja Yoga pentru a vă lărgi inima, pentru a extinde iubirea voastră către întreaga lume, pentru a simți iubirea oamenilor în inimă și ca apoi să vă ridicați la nivelul la care inima să răspundă, să rezoneze cu divinitatea din interiorul vostru, să rezoneze cu Mama voastră și cu întreaga activitate mentală a inimii.

Subiectul de azi poate părea destul de greu de înțeles, dar trebuia să vă spun asta într-o zi, pentru că suntem destul de satisfăcuți cu o mică parte din Kundalini ieșind din fontanela noastră. Mare parte din Ea e nemanifestată, este atâta divinitate care trebuie să se manifeste și dacă trebuie să vă înălțați, dacă sunteți fundația noii ere care va transforma întreaga lume, va trebui să munciți cu asiduitate. Nu trebuie să ziceți: „Nu știu cum să mă trezesc dimineața. Nu știu”. Sunteți în război. Sunteți soldați acum și trebuie să vă rezolvați problemele dacă trebuie să luptați cu forțele ignoranței și întunericului. Trebuie să rezolvați aceste lucruri, să le acordați atenția necesară.

Deci trebuie să decideți în mod absolut astăzi, în interior, că veți rezolva totul într-un asemenea mod încât să deveniți cu toții Sahaja Yoghini foarte puternici și prin intermediul vostru întreaga lume să fie salvată. Este foarte important să înțelegeți acest lucru cu toții. Astăzi este Ziua Sahasrarei, și desigur, Eu am deschis această ultimă chakră. Însă în continuare, pentru a evolua, voi trebuie să meditați; și meditând deveniți tăcuți, iar Arborele Vieții din voi va crește în tăcere – nu în agitație. Dacă înțelegeți asta, vă rog să faceți în așa fel încât toți să deveniți pe deplin conștienți de divinitatea voastră și astfel să aveți puterea de a vedea. Pentru a vă vedea imaginea, trebuie să aveți o oglindă foarte bună. În același fel, dacă trebuie să o simțiți pe Mahamaya, trebuie ca Divinitatea în toată plenitudinea și puritatea Ei să se manifeste în voi.

Dumnezeu să vă binecuvânteze!

ve to do is absolutely decide within yourself today that, “We are going to work it out in such a way that we will all become very powerful Sahaja Yogis and through us the whole world is going to be saved.” It's a very important thing for all of you to understand.

Today is the Sahasrara Day which, of course, I agree that I opened the last chakra. But, further to go, to grow, you have to get to meditation where you become silent and your Tree of Life will grow in silence, not in a turmoil. If you understand that, please work it out in such a manner that you all become completely aware of your divinity by which you can see.

If you have to see the image you have to have a very good mirror. In the same way, if you have to feel the Mahamaya you have to have a complete, pure, divinity manifesting in you.

May God bless you.