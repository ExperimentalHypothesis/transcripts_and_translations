Public Program. Madras (India), 7 December 1991.

Прекланям се пред всички търсачи на истината. 

Вчера в самото начало ви казах, че истината е това, което е. Ако не сме намерили истината, трябва да бъдем скромни и честни към това, защото истината е за наше благо, за добруването на нашия град, на нашето общество, на нашата страна и на цялата вселена. Това е много специално време, в което всички вие сте родени, когато хората трябва да получат своята Реализация. Това е Възкресението, както е описано в Библията, това е времето на Kийама, както е описано от Мохамед Сахиб. Това е много специален момент, когато Нала - както знаете, Нала дамайанти акйан - Нала се сблъсква с демона Кали. Той много се ядоса на Кали и каза: „Ти унищожи моето семейство, унищожи моя мир, и въвлече хората в бхрам, в илюзии, така че по-добре да те убия.” И заплаши Кали, че ще приключи с него завинаги. Тогава Кали каза: „Добре, нека ти кажа моята махатмйа. Нека ти кажа защо аз трябва да бъда тук. Ако те убедя, можеш да не ме убиваш, но ако не мога, можеш да ме убиеш – и продължи. - Днес всички онези, които търсят истината, търсят своята Реализация, Атма Сакшаткара, онези, които отиват към гири и кандхарас, в планините и в долините, търсейки Бог по цял свят, тези хора ще бъдат родени като обикновени домакини по времето на Кали Юга. Там ще има бхрам, без съмнение, хората ще бъдат в сабхрам (заблуда). 

Ще има илюзия и объркване - които Аз ще създам, без съмнение - които аз ще се създам, без съмнение - но тези обикновени домакини ще търсят истината. И ето защо, това е времето, когато те ще получат своята Aтма сакшаткара.” Има много пророчества за тези времена,, които са описани в нашите шастри, но специално Бхригумуни в „Надигрантх” е писал за тези времена. Ако ги съпоставите с днешното време, е точно този момент. След смъртта на Рагхвиндра Свами това ще се случи, и това е каквото се случва сега. За вас хора е много важно да разберете, че Рагхвиндра Свами беше в тази област и върши много работа, а сега е дошло времето да се довърши работата му; също Рамана Махарши. Те не знаеха как да обяснят, така че се захванаха с маунаварт. Хората харесват Гйанешвара на възраст 23, пишейки такива прекрасни неща, като например „Aмрута анубхави” - една книга, която - Мисля – последна дума на духовността. Те трябваше да се пренесат в самадхи на такава млада възраст на двадесет и три години, защото никой не се опита да ги разбере. Толкова много ритуализъм, толкова много обусловености, толкова много четене, че никой не искаше да знае за какво говорят. Всички мислеха „Ние знаем всичко” и затова имаха подобно удовлетворение. 

Kабир е казал: „Каисе самдхаун, саб джаг андха - Как да обясня, целият свят е сляп”. Но това е, което трябва да постигнем в нашата еволюция, в което трябва да скочим. Да станем Духа е споменато във всички писания - не само в Индия, навсякъде. Ако вземете Тао, ако вземете Дзен, ако погледнете еврейските или християнски философи, или в исляма, навсякъде е казано, че трябва да станете вашето Себе, трябва да имате себепознание. Разбира се, всеки го е казвал; онези хора, които са отговорни за религията или са начело на бизнеса, правейки пари или присвоявайки власт от това, хората, използващи религията за власт или пари; на тях не им се харесват това, така че казват: „Тези са еретици. Това е богохулство. Те нямат специални познания”. И това е начинът, по който са наказвали хората, тормозели са ги, измъчвали са ги. Но сега е дошло времето за всички търсачи да получат своята Себереализация, Атма сакшаткара. Вчера ви казах как става това чрез събуждането на Кундалини. 

За Кундалини хората са написали всякакви видове нелепи неща, които не са верни. Аз съм ваша Майка, Аз ще ви кажа истината, няма да ви кажа нещо невярно. Дори и да не ви хареса, нека ви кажа, защото това е за вашето благо, за ваше добро, за вашата хита. Така че когато се издигне, Кундалини минава през различните центрове, които са фините центрове, и ги захранва, пронизва вашата фонтанела и се свързва с цялата Всепроникваща сила, за която не знаем. Тогава от ръцете си започвате да чувствате вибрации, които се наричат Чайтанйа лахари. Ади Шанкарачарйа ги е наричал Саундарйа лахари, защото може да свържете Саундарйа (красотата) с това. Той прекрасно я е описал. Но колко много го измъчваха - помислете, човек като Ади Шанкарачарйа - не знам какво да кажа. Този, който даде такива тайни за Майката, такива велики описания; беше измъчван, за какво? Какво лошо е направил, че е трябвало да бъде измъчван? 

Сега трябва да застанем зад истината и да кажем: „Майко, трябва да имаме истината, само истината и нищо друго”. Аз ви казах вчера, че Aтма е отражение на Всемогъщия Бог в нашето сърце. В тези дни на научни обусловености това е нов вид, освен „дхармичната” научна обусловеност, при която всеки учен смята, че знае всичко. Те не знаят нищо, запомнете го от Мен. Това е абсурдно. Сега виждате толкова много учени да идват и ви говорят за Сахаджа Йога. Те са я приели, защото са експериментирали. Казах им, че Mуладхара чакра, първата чакра, Mуладхара, е изградена от въглеродни атоми, защото е направена от Притхви (земя) Татва. И ако снимате въглеродния атом и му направите модел, а след това направите снимка, да речем, отляво, ще видите в дясната страна, ще видите в действителност Аум изписан долу. Ако го погледнете отдясно, от лявата страна ще видите свастика. 

Но ако го погледнете отдолу нагоре, ще видите кръст. Да ви кажа, наистина има един д-р Воликар, който е много известен; той изпусна своята Нобелова награда, защото - може би - беше от Индия. Той е този, който експериментира с три, четири други Сахаджа йоги учени, и те казаха, че е така. И е така. Има много малко познание при онези учени, защото те виждат нещата отвън. Със Сахаджа Йога започвате отвътре. И всеки казва едно и също нещо, защото сега можете да Ме видите тук облечена с бяло сари с червени бордюри; всеки го знае, всички чувстват. Не трябва да ви казвам, вие го знаете, виждате го, и виждате, че е така. Но щом получите Реализация, каквото и да чувствате по ръцете си, същото се усеща от всеки един. Дори ако вземете десет деца, завържете им очите и ги попитате „От какво страда този господин?” - те не знаят дали това е жена или мъж, очите им са вързани – те, да речем, ще покажат този пръст. 

Това означава, че неговата Вишудхи е зле. Ако попитате човека: „Имате ли проблеми с гърлото?” – „Откъде знаете?” – „Ние знаем, защото този пръст е на Шри Кришна, това е мястото на Шри Кришна, това е гърлото”. Всичко е свързано. Митологията не е изцяло абсурдна. Деветдесет процента е абсолютно това, което е. Разбира се, има някои абсурдни неща, които навлязоха, но 90 % от митологията, така наречената митология, е абсолютно така. Сега, ходим в храмове. Мислим, че това е храм, че ходенето там е много хубаво нещо. Но не знаем какво правим, за какво се молим, на кого се молим, какви са тези божества, как работят в нас, където пребивават постоянно, каква е тяхната работа. Как да ги радваме? Ние не знаем нищо, но ако попитате тези чужденци, те знаят всичко. 

Преди всичко им е омръзнало християнството, това е едното нещо. Омръзнали са им всички глупости, които са открили, защото са много интелигентни, както виждате, и техните обусловености са много по-малко. И те започнаха да си мислят: „В края на краищата не знаем защо се прави така.” Тогава те бяха просто готови. По онова време „изнасяхме” много фалшиви учители – Западът изнася фалшиви учители. Слава богу, ние сме спасени, бедни ме - това е благословия. Така че много фалшиви учители отидоха там и направиха много пари, а тук също имаме много от тях. Тоест, просто сме добри в това – да създаваме много фалшиви гуру. И те мамеха хората, един след друг, направиха много пари. Всичко това е ориентирано към парите. В началото беше толкова трудно за Мен, защото всички те идваха с голям кеф да се карат с Мен, защото казах, че не могат да вземат пари в името на Бог; за тях това беше прекалено – „Как може тя да говори, че не може да се вземат пари?” Но сега е по-добре. 

Един по един всеки от тях хубавичко беше разобличен, и още ще бъдат разобличени. Аз не трябва да ви говоря за тях, те ще бъдат разобличени, един по един. Ако има светлина, цялата тъмнината трябва да си отиде, и всичко, което е там, трябва да излезе наяве. Така всеки чувства същото, няма спор в това, защото Духът е отражение на Всемогъщия Бог, това е един Бог, който отразява Садашива. Садашива, който е свидетел на работата на Първичната Майка, Ади Шакти, само е свидетел на играта, просто я наблюдава. Във вас Той наблюдава като Aтма, но не влиза във вашето внимание, а е там. И Неговото внимание е ограничено, само защото Той по някакъв начин не се намесва във вашата свобода. Така че Той се сдържа, просто наблюдава. Това е „авто”-то. Когато казваме „автономна нервна система”, Той е това „авто”, това е Духът. 

Та това е отражение на един Садашива. Естествено всички отражения трябва да бъдат еднакви, тяхното въздействие трябва да е еднакво. Разбира се, преди Реализацията отражението е върху камък, можем да кажем, или на стена, или може би на нещо мъгляво. След Реализация вие ставате отражатели, красиви рефлектори, и вие се отразявате. И всеки отразява едно и също нещо. Така ефектът от Aтма сакшаткара е един и същ за всеки човек - той първо започва да усеща този хладен полъх по ръцете си, след което от своята фонтанела. Всичко се усеща по един и същ начин. Тогава хората започват да чувстват тези центрове и да откриват какво не е наред. Освен това всички остават в съзнание без мисли - първият етап, който наричаме нирвичара самадхи. Работи незабавно. 

Може да кажете „Майко, това е много трудно. Как става това? Хората е трябвало да ходят в Хималаите”. Няма значение, вие не се налага да ходите. Тези дни са отминали. В крайна сметка цивилизацията, това дърво на цивилизацията е пораснало толкова голямо, неговите корени трябва да са пораснали, в противен случай цялата цивилизация е свършена. И това е познанието за корените, така че да се знае това познание, вие трябва да станете по-фини, сукшма. Това е възможно, само когато Кундалини се издигне и прониже вашата фонтанелна кост, и ви свърже с Всепроникващата сила на Божията любов. Така че първото нещо, което чувствате, е колективното съзнание, защото всички са Духа. Така можете да почувствате нечий Aтма, можете да почувствате друг Aтма, после друг. 

Можете да усетите тяхното тялото, да почувствате техния ум, можете да усетите всичко. Това е първото качество, което получавате - самухик четана - върху нервната система, върху централната нервна система. Каквото и да сте получили по време на вашата еволюция, се изразява в централната нервна система. Сега, вижте: например, ако имате куче или кон и искате да го прекарате през много мръсна пътека, те ще тръгнат, няма да се притесняват. Но за човешките същества е много трудно, защото в нашата еволюция централната ни нервна система е развила сетивото за обоняние, усета за красота. Добре. Значи те са развили това, и след като са се развили, какво се случва - ние човешките същества сме определено на по-високо ниво 00:27:01:24 00:27:07:00 от животните в нашата еволюция, и в нашата фина система. За едно куче няма значение какво ще сложите тук, как ще украсите, какъв цвят ще носите, нищо; за нас това е много важно, защото чувствителността ни се е подобрила. И се е подобрила, заради нашия еволюционен процес, чрез който сме станали човешки същества. Но в човешкия етап имаме един проблем, и той е, че сме развили две институции в нашата глава, които се наричат его и суперего, така наречените его и обусловености. 

Тези две институции в нашата глава се пресичат и калцират и ние ставаме затворена личност. Когато Кундалини се издига, тя минава през Агнйа чакра, която е при оптическата хиазма и се всмуква от тези двете, отваря Сахасрара и Кундалини излиза. Това е жив процес, не е нещо, което вие може да направите. Да предположим, че искате да посеете семе, не можете да изтръгнете зародиша, анкура, и да го вкарате в нещо друго. Вие не можете да накарате семената да никнат. Това е жив процес на жив Бог, както и на живата енергия. Моля да проявите разбиране, има голяма разлика. Така това става спонтанно, издигането на Кундалини. Тя е вашата майка, движи се много красиво, без да ви тревожи. Тя познава детето си много добре. 

Това е възможността тя да ви даде Реализация. Тя ви е обичала през целия си живот, всичките ви животи, и знае всичко за вас, всички ваши проблеми - какво непослушно момче сте били, „Няма значение - казва тя – това е шанс да им дам Реализация”. Точно тя се появява добре, прекрасно, изработва всичко, преминава. Всичко това се случва. Но когато тя докосне Брахмарандра или премине през Брахмарандра, то седалището на Садашива е тук. Той има отражение тук, но седалището е тук. Това са питха в главата ни, седем питхи, а чакрите са по-долу. Така че когато тя премине през това, онова, което правим всъщност, е че докосваме нозете на Садашива, и така в сърцето ни Духът влиза в нашето внимание. Когато Духът влезе в нашето внимание, ние ставаме просветлени, вниманието ни е просветено, и това внимание е будно и знае всичко. Седейки тук, можете да разберете за хората, какво правят, по чакрите им. 

Няма да обсъждате какви дрехи носят, колко пари имат в банката, а ще видят по чакрите им докъде са стигнали, какъв е проблемът. Седейки тук, можете да ги излекувате; седейки тук, можете да им помогнете. Но те трябва да бъдат едно с Всепроникващата сила, това е важно. Ако не са, тогава е необходимо известно време. Така че преди всичко ставате нирвичар, нирвичар самадхи, както и започвате да изработвате колективното си съзнание, като давате Реализация на другите хора. Вие имате право да издигнете Кундалини, с ръцете си може да издигнете Кундалини. Вие познавате тези хора, които пеят тук. Някои от тях са дали Реализация на хиляди хора, и вие може да го направите също, защото сега имате силата. Но проблемът е, че ви е даден тронът, принудени сте да седнете на него, а сега също сте украсени с красива мукута (корона). Но все още не искате да повярвате, че сте станали цар; сега как да ви накарам да вярвате? 

Така че втората точка – самоувереността – е много трудна. Хората не могат да повярват, че са получили Реализация. Казва им се: „Давайте, работете. Станали сте свои собствени гуру, продължавайте”, но те не могат, страхуват се. Но всички чрез тези ужасни измами, те нямат Реализация, нямат познания, нищо. Те стават мъртви учители, а зад тях има хиляди хора, правят ги на глупаци, правят пари и пропиляват живота си. Докато тези, които са Сахаджа йоги, които разполагат с всички знания, всичко, те все още са толкова скромни, те са толкова обикновени. Но знаят за всички. Всеки, който идва тук, те го знаят – „О, ние го знаем”. Те няма да го кажат, но знаят, всеки от тях. 

Според своята си наука те ще ви кажат кое как е; те знаят. Тогава заедно ще работят за този човек. Вие няма да знаете какво правят, а то ще се получи. Така че втората природа на Духа, освен че е колективно същество, е, че той е абсолютно същество. Ние живеем в относителен свят - това е добре, онова е лошо, това е така, онова е онака. Но Духът е абсолютно същество - в смисъл, че поставяте ръцете си към снимка и веднага, ако тя е направена от реализирана душа, вие ще започнете да усещате вибрациите. Сетете се за някой – бил ли е реализирана душа? Просто насочете ръцете си. Има много, хора, които не вярват в Бог, така наречените „не вярвам в Бог, ако има такъв”. Искам да кажа, че това е най-ненаучно, но да предположим, че не вярват в Бог, те трябва просто да попитат „Майко, има ли Бог?” – и готово, ще получат вибрации. 

Всички неща могат да бъдат доказани. Има прамаан (доказателство) за всичко, Прамаан за всичко, което е казано до момента. Много голямо нещо е това, което се случва с вас - че получавате пранаам от вашата чайтанйа (вибрации). Тогава тази читта, която е толкова внимателна, която е толкова динамична, която е толкова ефективна, също ви пречиства. Тя знае къде ви е проблемът, коя чакра не е наред, ще ви го кажат. Както когато бях в Делхи и доведоха три момчета – „Майко, тяхната Агнйа е блокирала. Някак си не можем да я изчистим.” Това означава, че те са егоистични. А също казаха: „Да, Майко, имаме проблеми в Агнйа, имаме главоболие.” Те са егоистични, но не казват, че са егоисти. А самите те казват: „Да, Майко, нашата Агнйа е блокирала. Моля Ви, пречистете ни”. 

Значи сами казвате „Аз съм егоист”. Понеже ви боли, знаете, че егото ви боли; та „Майко, пречистете ни, не можем да изчистим тази Агнйа.” - „Добре, елате насам, ще ви изчистя.” Така започвате да съдите самите себе си. Знаете за себе си какво не е наред с вас. „Моята Набхи е блокирала, тази чакра е блокирала, онази чакра е блокирала.” Те всички знаят за себе си, и те знаят как да се изяснят и да я пречистят, и да го постигнат. Така че вие пречиствате себе си. Но най-голямото пречистване става, когато сте колективни. Много хора взимат Моята снимка - „Майко, ние правим пуджа, сядаме и медитираме, но отново имам този проблем.” Трябва да бъдете в колектива, това е много важна част от Сахаджа Йога. Защото сега, вижте, не е нужно да ходите в Хималаите, нито трябва да скачате в Ганг. Не е нужно да гладувате, не е необходимо да казвате джапас (песнопения), нищо. Само едно нещо: да бъдете колективни. 

Колективът е океанът на вниманието на Всемогъщия. Щом веднъж сте в колектива, то се пречиствате. Както да речем, пръста Ми - всичко е наред, но да предположим, че нокътят е отрязан напълно и е изхвърлен, той няма повече да порасне. Никой няма да обърне внимание на това. Така че трябва да дойдете в колектива. Тогава се появява егото. Има хора, които са много важни, богати много добре образовани, или политици - знаете, големи, важни хора. За тях е трудно да слязат към по-скромно място, в залата. Те искат за тях да се създаде друго място - „Как иначе можем да отидем там?” Та това е къщата на Майка. Дори ако собствената ви майка да е скромна, да не няма много пари – „Добре, няма значение, това е къщата на моята майка”. 

И те не идват, а след това губят вибрации. Това е много често срещана грешка, особено в Индия, не на Запад, защото там знаят какво ценно нещо са постигнали. Нямаме представа за това какво сме постигнали, нашата Aтма сакшаткара. И така, следващата година отново идвам - „Майко, аз имам този проблем, онакъв проблем. Вкъщи си медитирах много хубаво.” Ако не дойдете в колектива, не може да се пречистите. Това е единственият начин в Сахаджа Йога, чрез който може да се пречистите, и може да бъдете над всичко друго. Така че когато Кундалини минава през Aгнйа чакра, оставате в съзнание без мисли. Една мисъл се издига и пада, друга мисъл се издига и пада. Някои идват от миналото, други идват от бъдещето но ние не сме в настоящето. Ако кажа „бъдете в настоящето”, вие не можете. 

Ето защо събуждането на Кундалини е събитие, което привлича вниманието ви навътре. Все едно че това Мое сари е издигащата се Кундалини - вижте как се разстила сега, но когато се издига, тя издърпва цялото внимание навътре. И ето така вниманието отива навътре. И когато пресече фонтанелата, тогава има разстояние между мислите, наречено виламба - разбира се, може би, всеки го знае - и то расте, и това е настоящето. Така че трябва да бъдем във вартамаан (настояще), трябва да бъдем в настоящето, тогава сме без мисли. Да речем, вълните във водата се надигат, падат; вие гледате водата, но когато сте във водата, се страхувате, уплашени сте; когато имате проблеми, сте уплашени. Но да предположим, че някой ви извади и ви качи на лодка, тогава ги виждате, можете да решите проблемите си. Но да предположим, че знаете да плувате, можете да скочите и да спасите много други. Така че се движите в три стадия. Така че израстването става само когато сте в съзнание без мисли. 

И това може да бъде постигнато в колектива, както и във вашата медитация, за което не се налага да плащате. Някои хора имат безплатна отворена встъпителна лекция, а после втората е банкиране. Сахаджа Йога не е така. Цялата тази глупост я няма в Сахаджа Йога. Това е реалност, а реалността не може да бъде купена. Всъщност Бог не познава банките, Той не познава парите. Той не разбира нищо от пари. Той не е създал парите: те са ваше главоболие, не Негово. Разбира се, ако трябва да летя, трябва да платя, нормално е. Ако трябва да наема зала, трябва да платя, но за залата, а не за Бог. За събуждане, за просветление не може да искате такса. 

Казвали са Ми, че даже за даршан се плаща такса – представяте ли си. За тях всичко е пари, пари, пари, пари, пари. Как може да се издигнат до нивото на Духа? И ние сме толкова обикновени, както знаете, бхактите са толкова простодушни – „Добре, искате пет рупии, ще продам пръстена си и ще ви дам. Искате това, ще ви го дам”. Имаше един гуру в Америка, който- мисля - имаше 48 ролс-ройса или нещо такова, забравих бройката, и искаше още един. Та казал на учениците си: „Трябва някакси да ми купите още един ролс-ройс, и тогава ще дойда в Англия”. Така че горките живееха на картофи, гладувайки. Тогава един от Сахаджа йогите попита: „Какво правите? Защо той иска ролс-ройс? 

Какъв е интересът му към един ролс-ройс?” А те казали: „Нали знаете, ние просто му даваме метал, а той ни дава Духа”. Можете ли да си представете? Метал да може да бъде разменян за Духа! Трябва да е някакъв вид бхут, бадха, който той им вкарва, а това на английски се казва „дух”. Английският език е много опасен, тъй като „спирит” (спирт, алкохол, дух) е и вино, „спирит” е Атма и „спирит” е бхут - Аз не знам, кой точно „спирит” или дух имат предвид! Така че връзката с Бог, ако трябва да бъде възстановена, ние първо трябва да станем Духа; едва тогава тази връзка може да бъде установена. Човек може да си издаде удостоверение „Аз съм това, аз съм онова”, но то не е добро, то не е от полза, защото това човешко тяло ви е дадено. представете си какво е направила тази Божествена сила, за да ви направи човешки същества - как нежно, внимателно, красиво сте направени хора. И защо го имате това човешко тяло? За какво го използваме? 

Ние трябва да оценим нашия човешки живот, за какво е? Само за застраховане ли е или не знам за какво още? Не е ли за нещо, от което ставаме светлината на света? Така че тази светлина на Духа се разпространява във вниманието, и вниманието става динамично, активно, работи, нащрек е и е изключително точно. После, вниманието изобщо не се отегчава. Хората не знаят какво е скука, защото скуката идва, когато вашето внимание се измори. Но тук вниманието е изпълнено със светлина, така че то не знае какво е скука. Второто нещо, което е същността на Духа, е, че той ви казва истината - абсолютната истина, нищо друго освен истината. Всичко, което чайтанйа лахари (вибрациите) ви казва, когато сте узрели достатъчно, не и преди това, когато вашата връзка е пълна - в противен случай сте свързани наполовина и наполовина не сте, тогава не - а, когато сте зрели, това е състоянието Нирвикалпа. Когато станете такива, тогава вниманието ви е абсолютно правилно, вибрациите ви са правилни и обратната връзка е абсолютно правилна, както и каквато и информация да получите, тя е 100% истина; така че е истината за всеки. 

Сега, да речем, искаме да знаем за Шри Ганеш. Ние почитаме Шри Ганеш. Много хора Му се присмиват, дори и така наречените интелектуалци, както виждате. Те не знаят какво да кажат, така че приказват нелепи неща за Шри Ганеша, виждате ли - това е грях. Но може да попитате: „Майко, Гаури Путра (синът на Гаури) в нашата Муладхара ли е?” Разбира се, всички онези, които са реализирани, ще получат страхотни вибрации, и вие също. Ако имате съмнения, ако почитате Шри Ганеша, задайте този въпрос, ако почитате Шри Вишну, задайте подобен въпрос. Ако почитате Христос, задайте подобен въпрос, ако почитате Шива, задайте подобен въпрос. Онова, което не е наред с нас, е, че без да имаме връзка викаме „Шива, Шива, Шива, Шива?” Той в нашия джоб ли е? Как може така? Понеже Той ни е слуга или какво? 

Но ако сте реализирани, дори казвайки веднъж името Му, е достатъчно, Той действа, защото ние сме в Неговото царство. Във вашето царство, в Индийското царството, вие може да извикате всекиго; във всеки случай никой няма дойде, въпросът не е поставен. А когато започнете да призовавате Бог също без връзка, няма да се получи. Но ако сте свързани, тогава не само, че това божество ще помогне, но и онзи, който ви тревожи, ще се оправи. Не само това, но каквото поискаме, то става и се случва. Всички видове маноратас (искания, желания) са изпълнени. Така че както и да го наричаме - просветление или изпълване, изборът е ваш - то е пълно изявяване на собственото ви същество. А третата природа на Духа е, че той е любовта. Понеже е любовта, той ви дава радост. Но е нирвадж - тази любов не иска нищо, тя просто дава; такова успокоение, красиво чувство. 

Хората са стресирани. След като правите всякакви нелепи неща, вие ще имате стрес, без съмнение. Но когато дупката е тук, целия ви стрес излиза. Няма повече стрес. Ние не знаем какво е стрес. Хората не ходят по лекари, даже лекарите не ходят на лекар, те идват при Мен. Аз не съм лекар, но те идват при Мен, изненадващо. Това е мета-модерната наука, мета-модерно - над съвременната наука. Но знаете ли, ние сме индийци, имаме това в наше наследство; ние вярваме повече на английския език, повече на английското облекло, повече на английското знание, защото знаем само английски. Но тези, които знаят френски, ще вярват на френското. 

Сега е дошло времето те да вярват в нас, понеже ние не вярваме в собствената си страна, не вярваме в собствената си култура, не вярваме в собственото си знание. Това не е нещо ново, казвам ви. Сахаджа Йога е много древна – Нанака Сахаджа самадхи лаго. Всеки светец е описал. Но ние правим това, всички ритуали, карма кaндис, едно, друго. Това не може да ви даде най-висшето, не може. Аз ви казвам, това е истината. Духът е това, което трябва да бъдем. Това е най-висшата цел на нашия живот. След това всичко останало се нарежда. 

И това е, което сме получили от всички писания, от всички инкарнация, отвсякъде. И нека сега да помислим да станем Духа, И после, да станем реализирана душа, учител. Нека Бог да ви благослови всички. Не са ли донесли никакви въпроси? Има някои хубави въпроси, на които ще отговоря преди да ви дам Реализация. Ако искате да излезете за пет минути, можете и после се върнете. Междувременно има въпроси. Трябва ли да се съсредоточи вниманието ни, докато медитираме, на върха на главата? Вие не трябва да съсредоточавате никъде нищо. Вие не правите нищо, Кундалини е тази, която се издига нагоре. 

Така че не ви се налага да го правите. Не се борете с вниманието си. Тя просто ще... Тя ще се справи. Тя си знае работата. В това е въпросът. Божествата като Шри Ганеша, Махавишну и други имат ли формите, както са изобразени в нашите писанията? Разбира се! Това са божествата. Или те се отнасят за някои състояния на мистичното съзнание, прониквайки в йогийските центрове? Разбира се, правят го. 

Божествата са там. Ганеша е точно като Ганеша. Разбира се, на цвят Той се различава другите - зависи. Но Неговото състояние на мистичното съзнание е различно от това на Вишну, от това на Шива. Той върши своята си работа. Всеки е съвършеният майстор в своята си работа, но те имат форма, абсолютно имат форма, както ги знаете, без съмнение. Каква благословия имаме! Имам в предвид, представете си, трябваше да говорим за Ганеша на тези хора - те дори не знаеха произношението на „Г”! Не е ли просто...? Те не знаеха нищо за това. 

А са овладели Ганеша. Попитайте ги сега, ще ви кажат за всички чакри, всичко. Цялото това знание е тук в тази наша страна, всички тези красиви бижута са тук. Когато сме сред хора, които не са запознати със Сахаджа Йога, може ли да си представим мислено формата на преподобната Maтаджи, вместо да държим снимката отпред? Разбира се, можете. Да, Моята снимка понякога се използва на много странни места, което не бива да е така, не е по протокол. Тя би трябвало да се използва на места, където сте се с хора, които са Сахаджа йоги, или в къщи, в домовете, но не бива да я използвате навсякъде. Сега, това е опасен въпрос! - Не-вегетарианската храна засяга ли нашата садхана (духовна практика)? Вегетарианската храна за предпочитане ли е? 

Сега ако ви кажа нещо, ще се разсърдите! Но ще ви го кажа. В Сахаджа Йога не следва да ядете месо от по-голямо от вас животно. Ако сте вегетарианци, може да бъдете вегетарианци; ако не сте вегетарианци, може да бъдете не-вегетарианци. Но това зависи от това какъв тип личност сте. Да предположим, че сте десностранни, по-добре бъдете вегетарианци. Но ако сте левостранни, по-добре да поемате белтъчини. Значи, говорим за протеини и въглехидрати. Приемайте всякакъв вид белтъчини. Ние индийците не ядем никакви протеини. 

Освен идли (ястие от ориз и леща) не мисля, че ядем други белтъчини. Така също ядем ориз. Протеини трябва да се приемат от индийците, Аз съм на това мнение, защото сме станали толкова слаби. И така сме си изплашени от данъка върху доходите, от данъка върху това, данъка върху онова; плюс това сме толкова слаби, защото ядем абсолютно блудкава храна. Така че трябва да ядем питателна храна, особено протеини под всякаква форма. Но не животно, което е по-голямо от вас. Както хората ядат коне - не знам какво друго ще започнат, всичко - даже слонове, мисля! Няма една рецепта за всички. Трябва да се храните според вашата природа. Мисля, че толкова много хора не се занимават със Сахаджа Йога, заради това, което казвам, представете си. 

Заради това пропускат тяхната Атма сакшаткара. Имам предвид, как сте станали вегетарианци? Понеже майка ви е била вегетарианка; какво друго? От къде научихте вегетарианството? Да речем, че бяхте мюсюлмани, тогава щяхте да ядете нечии глави също! Така че за щастие сте родени в индийска общност, но ние отиваме твърде далеч с това. От сутрин до вечер - мисля, че с този ритуал се прекалява в Мадрас, та хората Ми казаха: „Майко, Сахаджа Йога никога няма да може да работи в Мадрас”. Попитах: „Защо?” – „Защото хората изобщо не са Сахадж. Сутрин трябва да станат в четири часа, да се изкъпят, да отидат в храма, да се върнат. Ако един ден не го направят, тогава през целия ден са като луди - мислят си, че са извършили най-големият грях; тази рутина е задължителна”. 

Няма рутина в Сахаджа Йога. Тя е жив процес. Няма рутина в живия процес. Когато цветето пожелае, тогава ще цъфне. Така че защо да се убиваме с тези ритуали? Това е нашият проблем в хиндуистката религия, същото е с християните; тоест, всички се състезават. Бог е създал този свят за нас да му се радваме. Казвам ви, ако се откажете от тези неща, ще бъдете много, абсолютно релаксирани. Забравете ги! Най-много сутрин пет минути Сахаджа Йога медитация, и десет минути вечер преди сън – край. 

За целта имаме център, отидете там и ги вижте – това е всичко. Останалото Бог ще свърши за вас. Този въпрос също е хубав – Какво е крайната Реализация в садхана? Как трябва да продължи човек в тази насока, след като чувства вибрациите по главата и ръцете си, в началото? Това е добре, значи, че сте ги почувствали, г-н Субраманиам, и Аз съм щастлива да го разбера. Но бих казала, че вие трябва да идвате в нашия център и да продължите. Но ние не говорим за бъдещето, а говорим за настоящето. Ще се изненадате как полека се издигате, как наистина получавате всички сили в себе си. Сами ще осъзнаете, и ще сте удивени. Тоест, ще бъдете изненадани, срещнах някои хора след една година – Аз имам много добра памет – но не можах да ги позная. 

Този господин е тук и има някои лични проблеми, горкичкият. Ходил е в този наволи по хатха йога, и сега страда. Тази хатха йога е друго странно нещо. Ако четете Патанджали, ще знаете, че това е аштанга йога. От всички тези упражнения една съвсем мъничка, ей толкавичка част е важна. Всеки може да дойде и да ви учи на хатха йога; докато той не е реализирана душа, няма право да ви учи на нищо. Това, което казах днес, е нирвичар самадхи, нирвикалпа – всичко е написано там, и Патанджали нарича тази Всепроникваща сила ритамбара прагйа. Някой ви учи на нещо – „ха, тха” – и край. Хората тичат като луди, скачат като луди. Ставате десностранни, после получавате сърдечен удар; сега този господин има проблем. 

Но ви уверявам, всички вие ще сте добре. Заловете се със Сахаджа Йога, много е просто, ще ви даде равновесие, ще бъдете добре. Първо хатха йога, после гайатри мантра – ставате още по-десностранни. Научете от какво се нуждаете. За десностранния човек е добре да има бхакти. За онези, които са левостранни, трябва да е другото. Трябва да си давате равновесие. И това наистина ще ви донесе такава радост. Иначе ако срещнете някой хатха йоги, по-добре се приближете към него с гребло; бог знае кога ще ви зашлеви – като Дуруваша, Много опасни хора са. Не знаят какво е любов, не знаят какво е Майка. 

Не става и дума за любов. Себеосъзнаването предпоставка ли е за практикуването на и осъществяването на Кундалини Шакти (силата на Кундалини)? Не, след Реализацията вие ставате осъзнавате себе си. Нищо не е нужно. Например, някои хора повтарят: „Извършил си този грях. Хубаво, плати ми толкова пари и с всички твои грехове е свършено”. Казвам им, предайте ги на полицията. За Мен никой не е грешник, не. Вие сте Мои деца. Никой не е грешник. 

Не сте извършили грехове, никакви грешки, нищо. Вие сте сбъркали в нещо, отишли сте в мрака; или, бих казала, не сте били наясно, най-много. Но Аз не обичам да наричам нито едно човешко същество „грешник”, с изключение на ракшасите. Разбира се, има ракшаси, после те вече са заклеймени, няма нужда да го казвате, има ги. Така че именно това себеосъзнаване трябва да получите. Ние не осъзнаваме себе си. Не става чрез правене. Когато казваме „Трябва да осъзная себе си. Трябва да осъзнавам себе си, трябва да вляза навътре”, какво използваме? Нашето его. 

А осъзнаването на Себето е събитие. Когато постигнете това състояние, състояние – състоянието не на човек, а на йоги – в това състояние вие имате себеосъзнаване, и уважавате себе си. Имате себеуважение. А не се перчите, не ставате евтини хора. Той казва:„Майко, наскоро започнах да медитирам по Сахаджа начин и се чувствам напълно свеж и прекрасно през цялото време. При все това, Майко, с цялото ми смирение, казвате, че тази енергия е наша собствена, но аз никога преди не съм усещал енергията. Майко, много моля да ни осведомите дали ние сме повторно свързани към Бог или основния източник и дали това е причината да се чувстваме изпълнени изцяло с енергия? Разбира се, вие усещате, защото сте повторно свързани, няма съмнение в това. Но вие не усещате никаква енергия, защото трябва да сте много добър човек. Кога има някакво препятствие, само тогава усещате малък проблем. 

Като мекото приземяване - не го усещате. ако имате меко кацане в Сахаджа Йога, значи сте много хубав човек, много добър човек, праведен човек. Просто се приземявате меко, няма пречки, нищо. Нямате неравновесия, вие сте в центъра, без проблеми. Но ако имате проблеми, тогава Кундалини малко се издига, после пада. И ето защо не я чувствате. Онези, които имат проблеми, понякога чувстват малка болка тук-там. Но ако Кундалини просто се издига, знайте, че сте праведен, че сте добър човек. Терминът „Бог” ли се използва за всички необясними въпроси като техни мана (чрез ума) обяснения? Не, не. 

В Сахаджа Йога всичко е обяснено и може да бъде доказано, прамаана. Някой виждал ли е, чувал ли е, усещал ли е или е осъзнавал своя върховен контрольор, господар, собственик, вземащия решения? Разбира се! Толкова много от тях, не знаете ли? Има толкова много хора. Висшият авторитет вън от всеки човек ли живее или обитава вътре във всеки? Той е отразен във всеки, но отражението не може да бъде обектът. Ала отражението може да бъде равно на обекта, в зависимост от отражателя. Ако някой е осъзнал Висшата истина, защо е умрял? Това са големи работи, за които той пита. 

Вижте, мисля, че бих помолила господина, който Ми задава този въпрос, най-напред да получи своята Реализация. Той е доста объркан. Вижте само – „Що е Бог? Що е смърт?” Кои сте вие? Първо открийте това. Кой задава този въпрос?... Заради някой център ли пита? О, боже! Интересно, аха, заради даден център задава всички тези въпроси. Това значи, че мисли прекалено много, мисли ли мисли. 

Грешка ли е да се каже, че Бог е в доброто? Мисля, че той прекалено много е чел, това е проблемът. Първо познай реалността, Мое дете, след това тези въпроси ще изчезнат – Нирвикалпа... Сега той говори за идеалното добро и всичко подобно. Определено истина ли е, че човек живее само веднъж... Грешка е. Кой ви го каза? Не е само веднъж. Но ако вярвате в това, Аз нищо не мога да направя, но не е така. И това да сте добри и праведни не е краят на вашето търсене. Дхарма е равновесието, тя ви дава баланс. Но равновесие за какво, дхарма за какво? Би трябвало да се запитаме. 

Би трябвало да сме дхармични. Защо да не сме адхармичи? Защо не си зададем този въпрос? Логично е. Защо да спазвате цялата тази дхарма, дхарма, дхарма? Защото трябва да се издигнете. Да речем, ако един самолет не е балансиран, как ще се издигне? Но да речем, ако е само балансиран, а никога не се издигне, каква е ползата да правим самолет? Така че вие трябва да бъдете дхарматит. Трябва да отидете отвъд дхарма, трябва да отидете отвъд гуните – това е гунатит – пресичате отвъд, тогава дхарма става част и частица от вас. Не трябва да си казвате „Не прави това, не прави онова...”. 

Не, просто не го правите, както и да се опитвате. Ще ви дам пример със самата Мен. Знаете, че живея по два начина. Моят съпруг е – би трябвало да знаете за него, какъв е той – голям, голям шеф на едно нещо и Аз живях с цялата тази глупост през Моя живот. Когато отиде в Англия, го попитаха: „Защо не танцувате с нас?”. Той отговори: „Понеже жена ми не танцува, и аз не искам да танцувам”. Той прехвърля всичко върху Мен; това е много хубав начин за измъкване. А там казаха: „Не, не, докарайте я в Лондон и ще се оправи. Ако я доведете в Лондон, тя ще започне да танцува”. А той отвърна: „Даже и на луната да Я пратите, няма да го направи!”. 

Ето това е. Дхарма е вродена, просто не правите нещо. Не заради обусловености или по-скоро това е Сахадж. Сахаджа – просто не го правите – „Не, няма да го правя”. Вие никога няма да вършите грешни неща, защото просто няма да ги правите. Така че това е да отидете отвъд дхарма, тоест дхарма е част и частица от вас. Гунатит значи, че отивате отвъд гуните. Не сте нито десностранни, нито левостранни, нито в центъра, а сте отвъд. Какво е ляво, дясно, център, какво е това, защо висите така? По-добре да сте над това. Това се случва с вас. 

Думите „само тук има праведни хора” - мнозина праведни идват и си отиват - нямат ефект върху обществото. Това, от което се нуждаете, е еманципация, възход; ето това трябва да постигнем. „Само добро” – така нареченото „добро”; но вие не можете да установите доброто, казвам ви. Никой не иска да следва един добър човек. В Пуне се казва: „Всички лапат – ядат пари, и никога не ядат храна”. Учудих се: „Наистина ли?” – и казах на Моя съпруг: „Всички лапат пари” – а той беше в Лондон. Той отвърна: „Ти им кажи, че Твоят съпруг никога не взима подкуп”. И Аз им казах: „Моят съпруг никога не взима никакъв подкуп”. А те - „Защо не взима? Някой казал ли му е да не взима?” Това, което се случва, е, че обикновено хората никога не следват добрия и праведния човек, никога. 

А винаги ще последват някой малко така. Причината е, че ние идваме от животинския стадий – лесно е да се върнем назад. Но след като сте реализирани, тогава е трудно; тоест, щом цветето стане плод, то не може пак да стане цвете – толкова е просто. Та ви казвам: дошли сте тук - хубаво, много мило – ами получете тогава вашата Реализация; тогава ще говоря с вас. После сами ще кажете; вижте тези хора, които пееха тук – някои от тях бяха ужасни наркомани, ужасни! Дори не можеха да Ме видят. Те казаха: „Ние виждахме светлините, които излизаха от Вас, но никога не виждахме Вас” – когато дойдоха, в кавички. И за една нощ – край с алкохолиците – за една нощ. Не съм им казвала. Никога не казвам: „Не пийте, не правете ...” Никога не използвам тези думи. 

Нека светлината на вашия Дух влезе във вас, и вие сте там. Няма нужда да ви казвам нещо, вие сами се отказвате от всички навици. Разбирате ли същността? Защото когато светлината влезе, тъмнината трябва да избяга. Така че праведността не е напълно достатъчна. Трябва да отидете отвъд това. Някой писа за негов приятел, който има проблем, който е паднал, имал е инцидент. Би трябвало да отиде и да помоли Сахаджа йогите за помощ. Днес Аз не лекувам хора, защото няма нужда от това; Аз върша всички останали „дреболии”. В наши дни лечението се прави от Сахаджа йогите. 

Има толкова други неща, за които Аз трябва да гледам. Така че се обадете на някого, йогите ще са много отзивчиви и ще го направят. О, това е добър въпрос – „Възможно ли е да се излекува страданието и бедността чрез Сахаджа Йога? Можем ли да се отървем от нашата бедност?” Можем, непременно, ако първо спрете да гладувате. Искате да гладувате? „Добре – казва Бог – хубаво, давайте. Няма да получите храна.” Край! Желанието ви ще бъде изпълнено. Искате да станете като санйаси? Искате да носите дрехи от тръни? 

Добре, бъдете си бедни. Вие искате бедност, в крайна сметка се молехте за нея. После, искате страдания – „Трябва да страдаме”. Има толкова много глупост в това „вие трябва да страдате”. Как тогава? „Аз съм страдал” – добре, щом искаш това, радвай му се. Помолете за благополучие, ще го получите, след събуждането на Кундалини. Виждате този център тук, наречен Набхи чакра, и тази, която седи в него, е Лакшми Нарайана. Щом Лакшми Нарайана е пробудена във вас, как може да сте бедни? Но парите също си имат собствен проблем. 

Получете пари, удовлетворяващо е. Но не молете за бедност. Да ви оставим вас на мира, сега западняците си имат голямо желание за бедност. Носят панталони, както им казват – „дупчести”, тоест са на дупки. Носят скъсани панталони в Англия, представете си – в такава студена страна да носят панталони на дупки, получавайки варикозни вени. И толкова безсмислени страдания има там, толкова много. Такова дълго писмо – би трябвало да ги пишете кратки. Ето това се случва и ето как хората се молят за това. Така че има рецесия в Америка, рецесия в Англия, рецесия в Испания, настъпва във Франция – ето ви я на. Щом искате да имате бедност, ето ви. Така че Лакшми чит ще дойде от тази страна. 

Някакъв разум идва във вашето правителство, и Аз съм сигурна, че ще се получи, надявам се. Но вие се захванете със Сахаджа Йога и ще се изненадате. Например, в Англия имаме такава безработица, но нито един Сахаджа йоги не е безработен, нито един. Е, поне с този приятел тук... той ще се захване със Сахаджа Йога, като начало. Майко, Сахаджа Йога само за наше здраве и радост ли е, или за нещо повече? За всичко – напълно. Какво искате? Помолете за него, пожелайте си го – каквото и да е. Той казва, че не му е обяснено. Вижте, сега ще ви дам вашата Реализация, ще видите как чакрите са отворени и всичко останало. Но по-късно, ако отидете в центъра, можете да научите всичко, за една година всички вие ще сте майстори. 

Но си дайте известно време, в това е въпросът. Хората са много заети в наши дни. Какво толкова правите? Някои жени Ми казаха, че са заети с котешки партита. Тук има много малко жени в Мадрас; всички жени трябва да по храмовете, седейки режейки косите си и бръснейки главите си. И добре образовани жени го правят също. Имам предвид, защо, защо трябва да бръснете главите си? Бог има много коса – не се налага вие да си я режете. Така безсмислица! Жените могат да бъдат повече шакти шали от мъжете, но с тази обусловеност на жените в Индия, един бог знае... Добре. 

Сега ние сме... Той казва: „Практикувам пранайама от четири години. Нямам учител...” Много е опасно. Ако нямате учител; дали имате учител или не, пранайама е много опасна. Ха! Ако имате проблем с белите дробове, или някаква определена причина... Вижте, всички тези вйайама (упражнения), са дадени за определена причина, за определени чакри. Да речем, Кундалини се издига и спира в стомаха, Набхи, а вие правите пранайама, каква е ползата? Вие би трябвало да знаете къде е Кундалини. Например, днес идвах с кола. Спряхме на едно място, после – на второ. Когато колата тръгна, едва тогава Аз разбрах къде ще спре. 

Преди това как можех да знам? По същия начин, когато Кундалини се издига – използвайте мозъците си! – а после спира в една точка, то трябва да знаете чрез каква вйайама можете да оправите тази точка. Много е научно. Ние също използваме, но не обичаме да взимаме всички лекарства от аптечката, от сутрин до вечер. Ето защо се казва, че онези хора развиват проблеми, правят ... И вие, много скоро. Това е много опасно нещо. Вижте, всъщност ние не сме само физическо същество. Не живеем само от прана – така е. Виждала съм хора, които практикуват пранйама; ако се оженят – слава богу, че не сте женени - се развеждат със съпругите си, защото липсва любов. Те са много сухи хора, изключително суховати; няма поезия в живота им. 

Хубаво, по-добре започнете да четете някаква поезия! А тук той пише: „Може ли да ни кажете какво е десностранно и левостранно?” Това е доста дълга тема, но ако отидете на Сахаджа Йога, там ще ви обяснят. Десностранно е физическата и емоционалната енергия, използвана за физическа и – извинете - физическата и умствена работа. Левостранно е енергията за емоциите. Например, той прави пранйама. Прави я, и ще стане десностранен – само ако прави това. Когато Кундалини е в процес на събуждане, човек изпитва ли страх? Не, не изпитвате. Тя е ваша майка. Тя ще понесе всички проблеми. 

Когато сте се родили, майка ви е понесла всички проблеми, всички родилни мъки. Тя не ви е притеснявала, нали? Тя, горката, е страдала за вас. И щом се родите, тя забравя всичко – „Това е – детето ми се роди, край. Каквото било - било”. Ето това е Кундалини. Защо трябва да имате някакъв страх? Това са хората, които ви казват, че събуждането на Кундалини е много опасно и разни такива, защото не знаят нищо за нея. Те не искат да ви дадат вашата Реализация. Това, което казва той, е истина - /въпрос/ „Злото съществува от незапомнени времена, въпреки няколкото инкарнации и светци”. 

Правилно, но има решение. Така че защо не потърсим решението, за да излезем от злото? Щом като сте реализирана душа, злото ще избяга, а не вие. Дойде времето цялото зло да избяга, да бъде разрушено, да бъде разобличено, да бъде унищожено. И вие сте тези, които можете да го направите. Всяко нещо – с времето си, като растежа на едно дърво. Лека-полека всички тези шест чакри бяха изработени. Сега въпросът е в седмата чакра – Сахасрара, която сега е изработена в Сахаджа Йога. Така че картината е завършена. Злото не може да разруши един Сахаджа йоги; та го знае много добре. 

Даже злото знае, че не може да го направи. Ако видят един Сахаджа йоги, те бягат. Така че не се тревожете. Мисля, че отговорих на всичките ви въпроси, на повечето от тях; но има още нещо. Правила съм го за последните – колко години? – 23 или 21 години, отговаряйки на въпроси. Сега съм доста ловка, мога да отговоря на всеки въпрос, истина е. Но това не е гаранция за вашето пробуждане, трябва да ви кажа. Това е акробатика на ума. Дори и да съм отговорила на вашия въпрос, това не значи, че Аз ще издигна вашата Кундалини или че Кундалини ще се издигне. Това е съвсем отделен въпрос. 

Но не искам умът ви изведнъж да се изстреля и да си каже, че не съм отговорила на някакъв въпрос, та вие да се стресирате. Ето защо ви отговарям. Иначе няма значение дали Аз отговарям или не отговарям на въпросите. Това е много различно нещо, различна сфера. Така че сега всички сме готови за нашата Реализация. Онези, които я получиха вчера, сега ще получат още. Както ви казах, на онези, които не желаят да я получат, Аз не мога да им я наложа, не може насила. Мисля, че всички Сахаджа йоги от Запада трябва да излязат - този път - съжалявам. Знам, че искате да седите за медитация, но ще получите много повече шансове от другите, защото времето изтече. Трябва да си опаковате нещата. 

Добре. Погледнете ги – те пеят на санскрит, цялата „Ай Гири Нандини” я пеят така добре. Само си помислете за тях – можете ли да си представите как са я научили? Тези са немци, можете ли да си представите? Те не наричат себе си германци, не. Как биха могли да го направят? Тези англичани не знаеха и дума на хинди; живели са тук цели триста години, не знам какво са правили. Даже за да им кажеш Дарваза банд кар („затвори вратата”), трябва да речеш „деър уъз а банкър” („имаше банкер”- англ.). Погледнете ги! Всичко това е Атма. 

Как ценят те вашата музика, и как ценят вашите танци кучипуди, изненадващо е – много повече от вас. Защото нашата музика идва от Аумкара. Ще бъде доказано, Брахман. Ние би трябвало да се гордеем, че сме индийци. Нашата култура е най-висшата в целия свят. Трябва да я уважаваме и да я съхраним. Попитайте ги, те ще ви покажат, ще ви кажат какво са открили в Сахаджа Йога. Въпрос за мокша. Само това ли е мокша? Разбира се! 

Това е то мокша. Мокша означава там, където се издигате над вашето физическо, умствено, емоционално същество; вие повече не сте въвлечени в него. Ето това е мокша. И чрез това не-въвличане, вашите физически, умствени и емоционални същества са решени. Вие ставате това, ставате татва, татвамаси – вие ставате татва. „Ахам Брахмаси” – вие ставате Брахма. То е навсякъде – това е Брахма. Но дори и когато станете, вие не вярвате, пак ви казвам. Тоест, не зная какво става – хората не вярват, че са. Добре, толкова е просто сега да разберете, че това е жив процес. 

Той не може да бъде насилван, работи от само себе си. Но всички имате основното право да получите вашата Себереализация, всички вие – от каквато и раса да сте, от каквато и религия да сте, от която и страна да сте – вие сте човешки същества и всички имате това право. Бих ви помолила да свалите обувките си и да поставите краката си на Майката Земя, защото тя изсмуква проблемите ви. И двата... моля, свалете обувките си, сандалите, свалете ги, моля. Езикът – той не разбира Моя език ли? И двата крака на Майката Земя, на разстояние един от друг. Сега, по време на медитацията моля не се движете, това е всичко. Вие ще трябва да тръгвате, мисля. Моля, мисля, че е по-добре да тръгвате. Със самолет ли пътувате? 

Хубаво. Вие сте Сахаджа йоги, може да правите всичко. Влакът ще ви чака! Така... Те не желаят да изпуснат нито един момент. Разбират значимостта на всеки миг, можете да си представите. Това, от което се нуждаете, е честност към себе си. Сега трябва да поставите краката си на разстояние един от друг, и да имате приятно отношение към себе си – прасанна бхаве, прасанна чит. Не се сърдете на себе си, на никого, просто бъдете прасанна. Каква прекрасна дума имаме на санскрит – прасанна. Краката да са на разстояние, ето така, и имате приятно чувство към себе си, много приятно чувство. 

Първо ще ви кажем кои чакри да докосвате и как да издигнете вашата Кундалини. А по-късно не бива да се притеснявате, по-късно, защото е много просто. Той ще ви покаже как да издигнете собствената ви Кундалини. Ако имате нещо... Моля, опитайте да го разхлабите. Моля, насочете лявата ръка към Мен, ето така... Добре. Лявата ръка към Мен, ето така. Това е за да абсорбирате енергията, или за изразяване на вашето желание, защото Лявата страна е силата на желанието, а Дясната е силата на действието. Така че насочете лявата ръка към Мен – израз на вашето желание да имате Себереализация. Повдигнете дясната си ръка на сърцето. Както ви казах, в сърцето е отразен Всемогъщият Бог, като Духа. 

Ако станете Духа, вие ставате ваши собствени господари. Така че сега свалете по-надолу дясната ръка – работим само по Лявата страна – в лявата част на корема, в горната част. Притиснете добре. Това е центърът на вашето водачество. Добре ли е? Можете ли да Ме чувате сега? Та ако сте Духът, вие ставате ваш собствен водач и господар. Така че поставете дясната си ръка върху горната част на корема отляво, и това е центърът на вашето водачество. Кой вдига този шум? Те могат ли да Ме чуват? 

Не? Не, доста е високо. Не Ме ли чувате? Добре, благодаря ви. Сега свалете ръката си в долната част на корема, отляво. Това е центърът на чистото познание. То работи върху вашите нерви, върху централната ви нервна система, и се проявява чрез този център, Свадистхана. Отново повдигнете дясната си ръка в горната част на корема, отляво. После пак трябва да повдигнете ръката върху сърцето. След това повдигнете ръка на ъгъла на врата и рамото и обърнете глава надясно. 

Този център блокира, когато се чувствате виновни, и развивате ужасни болести като спондилоза, а може и ангина. Сега, моля, поставете дясната си ръка на челото, и приведете глава. Тук трябва да простите на всички, без да мислите на кого трябва да простите. Преместете отзад дясната си ръка, на задната част на главата; това е Агнйа – предна Агнйа и задна Агнйа – ако знаете, оптическия лоб. Притиснете го от двете страни. Това е центърът, защото се чувствате виновни. Помолете за прошка от Божествената сила, това е всичко. Наведете глава назад. Сега опънете добре ръката си и поставете центъра на дланта на върха на фонтанелната кост, талу, която е била мека в детството ви. Приведете глава колкото е възможно. 

Сега притиснете здраво и опънете назад пръстите, и натиснете добре, движете скалпа бавно, седем пъти по часовниковата стрелка. Сега, ето как трябва да го направим. От самото начало има три условия. Първото е, че всички вие би трябвало да се чувствате напълно уверени, че ще получите вашата Себереализация, че ще имате вашата Себереализация – сега чувате ли Ме? – напълно уверени. Второ – може ли да го стегнете? – второто условие е, че не бива да се чувствате виновни за абсолютно нищо. Ние, индийците, не се чувстваме така виновни като западняците. Добра идея е да не се чувстваме виновни. Не слушайте никой, който ви казва, че това е грешка, че сте такива или онакива – нищо подобно. 

Никой няма работа да ви съди. Така че, моля, не се чувствайте виновни, много е важно. А третото условие е, че трябва да простите на всички. Мнозина от вас ще кажат, че е трудно, което е грешка. Както ви казах вчера, дали прощавате или не, вие не правите нищо. Тогава защо да не простим на всички – само ще сме играчка в чужди ръце. Така че просто без да мислите на кого трябва да простите или за кого трябва да си спомните, просто се опитайте да кажете най-общо „Прощавам на всички”. Ще се почувствате много по-леко. Само го кажете. Това е мит, вие живеете с мит. 

Можете ли да Ме чувате сега? Можете. От тази страна можете ли да Ме чувате? Назад чувате ли Ме? Сега трябва да затворите очи. Може да си свалите очилата, защото не бива да отваряте очи, докато не ви кажа. Моля, свалете си очилата. Ако имате нещо стегнато на врата или на кръста, моля... Ако имате нещо – какво става? – ако имате нещо... – Аз трябва да продължа с това, то просто идва – нещо на врата или на кръста, нещо стегнато, можете да... Ако имате някакви тавис или нещо подобно, моля да ги отстраните, не е много добро. Или някоя мала, дадена ви от някой гуру или друг човек, моля да я свалите; защото сте дошли тук не да станете нечий роб, а да станете абсолютно свободни. 

Сега затваряме очи, всички ние. Моля да затворите очите си. Сложете все пак двата крака на Майката Земя, не забравяйте, че трябва да стъпите с двата крака, да. Сега затворете напълно очи, не ги отваряйте. Сега насочете лявата си ръка към Мен на скута си, а дясната – на сърцето, дясната ръка на сърцето. Сега лявата ръка е отворена към Мен, отворете я, дръжте я отворена към Мен. Можете да я държите отворена на... В сърцето обитава Духът. Задайте Ми въпрос три пъти – „Майко, аз Духът ли съм?” Това е много основен въпрос. Без никаква разлика, моля, задайте този въпрос в сърцето си три пъти – „Майко, аз Духът ли съм?” Това е факт – вие сте Духът. Това е истината за вас. 

Сега свалете дясната си ръка по-надолу в горната част на корема. Да бъдете прасанна читта... Не бива да сте прекалено сериозни. Няма нищо сериозно, виждате. Трябва да разберете, че би трябвало да сте прасанна читта. Забравете миналото си. Сега тук трябва зададете друг въпрос, отново три пъти – „Майко, аз свой собствен господар ли съм?”. Задайте този въпрос три пъти. „Аз свой собствен гуру ли съм?” Този център е създаден от определени сатгуру, за да установите себе си. Сега свалете дясната си ръка в долната част на корема отляво. Аз не мога да ви наложа чисто познание. 

Всичко останало е авидйа; а то е видйа. Видйа, като вида е „познание”. Така че вие трябва да попитате шест пъти „Майко, моля, може ли да получа чистото познание?”. Когато молите за чисто познание, Кундалини започва да се издига. А сега трябва да подхраним по-горните ни центрове с нашата себеувереност. Така че повдигнете дясната си ръка в горната част на корема отляво. И тук с пълна увереност трябва да кажете десет пъти: „Майко, аз съм свой собствен господар”. Моля, кажете го с пълна увереност. Не се съмнявайте в себе си; вие сте ваш учител. Моля, насочете лявата си ръка към Мен, към Мен. 

Много хора не държат лявата си ръка към Мен. Вече ви казах, че истината за вас е, че вие не сте това тяло, този ум, тези емоции, не сте тези обусловености, това его; а вие сте чистият Дух. Така че моля, повдигнете дясната си ръка върху сърцето и тук с пълна увереност трябва да кажете: „Майко, аз съм чистият Дух? Майко, аз съм шуддха Атма.” Кажете го с пълна увереност. Повдигнете я още малко по-хубаво, вижте, също не бива да е много ниско, повдигнете я добре, сякаш повдигате сърцето си. Повдигнете я. Тази Всепроникваща сила е силата на Любовта, тя е океанът на познанието, океанът на блаженство и състрадание. Но над всичко тя е океанът от прошка, и каквато и да е грешка да си мислите, че сте сторили, тя може лесно да се разтвори в този велик океан. Така че моля, повдигнете дясната си ръка на ъгъла на врата и рамото и дръпнете ръката назад. Тук трябва да кажете 16 пъти „Майко, аз не съм виновен”. Кажете го 16 пъти, моля. 

„Майко, аз съм нирдош. Аз съм абсолютно нирдош”. Вече ви казах, че дали прощавате или не прощавате, вие не правите нищо; това е мит. Но когато не прощавате, тогава ставате играчка в чужди ръце и измъчвате себе си, докато човекът, който ви е измъчвал, е доста щастлив. Така че сега повдигнете дясната си ръка върху челото напряко и наведете глава надолу. Приведете главата напълно и тук трябва да кажете от сърце, без значение колко пъти... Ако не го кажете, Аз не мога да накарам Кундалини да мине през тази стеснена Агнйа чакра. Така че моля, всички кажете: „Майко, прощавам на всички по принцип”, без да мислите за някого конкретно, моля ви. Сега преместете ръката отзад на тила. Наведете назад главата, колкото е възможно. Без да се чувствате виновни, без да броите грешките си, просто за ваше удовлетворение трябва да кажете: „О, Божествена сила, моля те, прости ми ако съм сгрешил. 

О, Брахмачайтанйа, моля те, прости ми ако съм допуснал някаква грешка волно или неволно”. Това трябва да го кажете от сърце, без значение колко пъти. Сега изпънете дясната ръка. Поставете центъра на дланта на дясната ръка върху областта на фонтанелната кост, която е била мека в детството ви. Изпънете назад пръстите, колко се може повече. Приведете главата напред. Тук отново не мога насила да ви наложа Себереализация, така че трябва да помолите за нея. Движете скалпа седем пъти по посока на часовниковата стрелка, казвайки: „Майко, моля те, дай ми Себереализация”. Седем пъти, моля. Не движете ръката си, а скалпа. 

Моля, притиснете добре. Изпънете пръстите назад. Първо докато не изпънете пръстите назад, няма да има никакъв натиск. Сега свалете двете ръце, моля. Насочете ги към Мен. Сега Ме гледайте, бе за да мислите. Сега насочете дясната ръка към Мен и наведете глава, вижте за себе си. Не гледайте другите, гледайте себе си. Вижте дали от фонтанелната кост излиза хладен полъх, вижте дали излиза хладен полъх от областта на фонтанелата. Може да има и топъл полъх; особено ако не сте простили, тогава може и да има топъл полъх. 

Така че сега простете. Сега насочете лявата ръка към Мен, така. Пак приведете глава. Не върху, а на разстояние от нея; някои го усещат много високо. Опитайте се да видите дали от главата ви излиза хладен или топъл полъх. От фонтанелата, не много назад, нито много напред, а от фонтанелата, от талу. Нали? Сега насочете дясната си ръка съм Мен. Ха! Наведете глава, приведете глава. 

Това е! Сега трябва да ви кажа как да си правите кавач, за да се защитите - много е важно – и как да издигате вашата Кундалини; много е важно, много е просто; той ще ви покаже. Поставете лявата ръка ето така, пред вас, а трябва да движите дясната ръка; лявата върви право нагоре. Така че трябва да... първо ще ви покажа, ето така. Отива над главата и тук правите един възел. Сега ще започнем както трябва. Започваме от тук. Започнете да движите лявата ръка нагоре. За да фиксирате Кундалини, поставете ръката си горе и я вържете веднъж; после – втори път. Направете втори възел. 

Третият възел го вържете три пъти. Сега отново го направете, моля; едно, и две, и три. Готово! Сега – кавач. Трябва да си правите защита всяка сутрин, когато излизате, а преди да заспите трябва да насочите вниманието си тук и тогава да спите. Насочете лявата ръка към Мен, така. Това е саадхе тин... три и половина навивки. Та как се прави кавач? Ето, поставяте лявата ръка към Мен, към фотографията, слагате дясната ръка така – най-напред ще ви покажа. После я повдигнете така, свалете я долу – това е половина. 

След това я връщате обратно – това е едно. Пак я издигате и я връщате обратно – две. Отново правите така и връщате обратно – три. А сега трябва да направите още половинка – три и половина пъти. Това е бандхан, това е кавач – кавач или защита. Ще научите още много неща, как да използвате тази сила от ръцете ви. Всички, които почувстваха топъл или хладен полъх по ръцете си или над областта на фонтанелната кост, моля да вдигнат двете си ръце. Всички онези, които са усетили, моля да вдигнат двете си ръце. Имат малък проблем с черния дроб, но ще се получи, няма значение. Нека Бог да ви благослови всички. 

Бог да ви благослови. Така че Мадрас сега би трябвало да стане Майка Раас, тоест цялата Майка е завършена, и постигнете това състояние. Нека Бог да ви благослови всички. Отново и отново ви казвам: бъдете смирени и елате в центъра. Там има някои много добри Сахаджа йоги. Те ще ви кажат всичко с много обич. Но моля ви, елате, и обърнете внимание на себе си, и научете всичко. Следващата година пак ще дойда в Мадрас. Бог да ви благослови.  