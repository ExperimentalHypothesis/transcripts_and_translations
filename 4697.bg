Вишудхи чакра

Виена, 4 септември 1983г.

Преди да отида в Америка исках да говоря още за Вишудхи и за аспекта на Шри Кришна в нас. По време на първата пуджа в Женева Аз говорих доста по това, но темата е безкрайна, разбира се, защото това е центърът на Вирата. Но трябва да се разбере, че посланието на Шри Кришна е да се отдадем. Отдаването, за което си мислим в груб смисъл, е като това едни враг да се предаде на друг враг. Така че когато се каже думата “отдаване”, ние издигаме наши бариери мислейки си, че трябва да предадем нещо на другата страна. Но когато Шри Кришна говореше за отдаване, Той казваше: “Отдайте враговете си на Мен, за да се отърва от тях”.

Най-лошият ни враг е нашето его . И от егото започват всякакви други проблеми, защото то е най-голямата бариера по пътя на нашето израстване. А егото започва, както знаете, от Вишудхи и може да бъде засмукано във Вишудхи.

Сега да разгледаме как е направена Вишудхи. Всички гласни, които използваме, идват от Вишухди. И както в езика деванагри (езикът на девите, божествата – б.р.) има а, анг-аха (в санкрит има 16 гласни – б.р.). Както знаете, не можете да съставите дума без гласна, толкова е важна /Вишудхи – б.пр./. Съгласната е слаба, без никаква сила, ако е без гласната. Така силата на човека идва чрез Вишудхи в неговата реч. Но може също да бъде абсолютно скована, силата може да бъде абсолютно скована. Да предположим, че имате много силно оръжие, но не можете да го повдигнете, така че за какво ви е такова оръжие? Вижте, този г-н Его се опитва да направи оръжието тежко и сковано като засякла картечница. Това е, което той /Шри Кришна – б.пр./ е казал: ”Отдайте егото си на Мен”. Така че когато кажете мантра или абсолютни истини, те да са ефективни като оръжия, добри оръжия, ефективни добри оръжия, резултатни.

Сега когато говорим, нека да разгледаме как виждам вашето его изразено чрез вашия говор, така че да разберете как да се обръщате към Мен и да съдите за себе си. Така например поклащането на главата (кимането – б.р.) твърде продължително е знак, че г-н Его клати глава без нужда. Така много хора имат навика ако е казано “Да”, да кимат с глава десет пъти. Няма нужда. В същност трябва да извършите едно движение с главата, със смирение - “Да, Майко” е добре. Трябва да движите шията си с уважение и с разбирането, че Шри Кришна седи там, с достойнство. Но ние непрекъснато забравяме това и започваме да го използваме за да се изтъкнем, когато разговаряме с някого. И я клатим твърде продължително /главата – б.пр./ или я избутваме по такъв начин, че другият човек е някакси доминиран от нея.

Има и друг метод (начин – б.р.) когато говорите с Мен, казвайки “Не, Майко”. Много е разпространено когато кажа нещо, първата реакция на хората да е “Не, Майко”. При това виждате, че се провежда курс, дори когато разговарям това е мантра; когато не говоря се, лее мантра. И изведнъж вие излизате с вашето “Не, Майко”, създавате обратна вълна в цялото нещо. Сега в момента, ако само Ме слушате какво казвам, казаното само ще го изработи, няма нужда да правите нещо.

Друг начин е стилът, в който Ми говорите, и чрез него също мога да видя как действа дясна Вишудхи. Например когато си говорим нормално и ако трябва да се каже “да”, ние ще кажем “м-м”. Много често се чува това “аха-а; или пък казват “хм-м”, а после на всичкото отгоре добавят “мм-мм” като че ли ясно разбират /дискутирания въпрос-б.пр./. А всъщност не схващате нищо, но се опитвате един вид да отговорите с еднаква сила на потока от думи . Смирението е най-добрият начин да победите егото във Вишудхи. И когато разговаряте с другите, опитайте се да развиете сладки методи, сладки начини, които не нараняват другите. И ще бъдете изненадани, че Вишудхи веднага ще започне да се държи така сладко, защото бхутовете не харесват сладостта, те са свадливи. Те са груби, винаги се опитват да кажат нещо нараняващо.

Така десен Вишудхи се контролира чрез отдаване, както е казано. В същност вие отдавате егото си като начало. И като отдавате това его, то трябва да се направи от сърцето, а не само на думи. От сърце: “Аз не искам това его повече. Искам реалността. Нека ралността да бъде видяна от мен, усетена от мен, нека да й се насладя.” И веднъж да започнете да го правите от сърце, ще се удивите как вашият глас ще стане сладък. Освен това в гласът ви ще се окъпе Божествената Енергия. Това е, за което казваме, че имате сега - вак шакти, тоест силата на речта.

Така че когато отдавате егото си, онова, което правите в действителност, е да кажете: “Аз не правя нищо, Вие сте Тази, която прави всичко”. Така че малката капка сега се превръща в океан. И вашият звук придобива силата на океан.

Второто нещо, което трябва да отдадете е гордостта или суетността. Суетността може да бъде много видове, които са абсолютно изкуствени неща. Пред Бог какво е вашето имущество? Какво са вашите пари? Какво е вашето положение? Какво е вашето образование? Вие виждате, нищо няма стойност в присъствието на Бог. Притежанията, които човек цени толкова много, нямат стойност. Така че човек трябва да разбере – ако ние принадлежим на Бог, трябва да се гордеем от едно нещо само – че Неговите вибрации текат през нас. Което е, че Той се гордее с нас.

Като представете си че Ми дадете плод или (фигурка на – б.р.) Ганеша, или каквото и да е, то става много ценно, защото съм го докоснала и вибрациите са там. Като този Ганеша сега например, ако виждате – стойността е нула по отношение на метала, но когато е превърнато в произведение на изкуството има много по-голяма стойност. В този свят изкуството покачва стойността, но в Царството на Бог, или в духовния свят на Божественото, стойността на Ганеша, на същия Ганеша, ще бъде хиляда пъти повече отколкото е сега – просто като произведение на изкуството. Така че това е, което ви е дадено сега – много висока стойност. Така че гордостта и суетата на изкуственото, на изкуствените неща, всичко е направено от хората; то е митично и трябва да се отдаде защото е мит.

След това човешкото съзнание има друг капацитет – да завижда, да завижда на другите. Това също идва от немъдро разбиране. Ако отдадете завистта в Лотосовите Нозе на Бог, имам предвид, че вършите всъщност всякакви глупости. Както знаете, глупавата завист, която имате, е без стойност – нито в този свят, нито в онзи. Най-изненадващото нещо е, че Сахаджа йогите завиждат едни на други! И Аз все още не мога да разбера как е възможно. Ако сте застанали на слънце, тогава вие всички завиждате на сянката си! Нечии сенки са големи, други са малки, така че си завиждате един на друг? Понякога Аз давам подарък на някого, не мога да дам на други, а те започват да завиждат! Ако отделя повече време на някого, другите започват да завиждат! Понякога Аз отделям повече време на хора, които наистина се загубват!

Така че трябва да се разбере, че всички идеи за завист са глупави. И Аз не мога да разбера онези, които не са реализирани - те завиждат на Сахаджа йогите и се опитват да ги спънат! Вместо да завиждат, трябва да станат като Сахаджа йогите. В Сахаджа Йога съм виждала да се случват много странни неща, случки. Така един човек дойде при Мен и беше много ядосан: “Майко, Вие прекарахте толкова дълго време с даден човек и аз много ревнувам. А казахте, че трябва да стана като човека, на когото завиждам, така че искам да узная как да бъда като човека, който беше с Вас толкова време?” Така че му отговорих: “Човекът е наистина лунатик! Ти искаш да станеш лунатик ли? Нямаш ли разграничение?” Един Сахаджа йога трябва да има разграничение ако неговата Вишудхи е наред. Трябва да разберете, че каквото казвам е за да се използва с разграничение, не сляпо. Така можете да разберете, че ако липсва разграничението, каквото и да кажа, можете да го използвате толкова странно, така че да навредите на своето израстване.

Друга издънка на егото е така наречения “горещ нрав”. Разбира се, казано е такъв да се използва срещу хората, които се опитват да оскърбят вашата Майка, трябва да го правите. Това /”горещия нрав”б.пр./ трябва да се използва срещу хора, които вървят срещу СветияДух, както е казал Христос. По същия начин не бива да толерирате каквито и да е глупости срещу Мен - от когото и да било, дори и най-малкото нещо. Но можете да толерирате други Сахаджа йоги по други въпроси.

Друг враг, който имаме е, алчността. Имам предвид материалната алчност, но също човешка алчност, като притежаването на съпругата, притежаването на децата, притежаването на това, притежаването на Матаджи също. Това също трябва да се отдаде. То също може да бъде много опасно в Сахаджа Йога. “Това е моя килим... моя фотоапарат... моя касетофон...” Веднъж щом започнете да разбирате, че онова, което е ваше, не е истината, (тогава ще разберете – б.р.), че нищо не е ваше и това е истината. Също знам за някои хора, които все повтарят “моята работа” или “моя бизнес”, или “моето предприятие”. Онзи ден в Женева дойде един господин, който беше много неприятен поради съзнанието си за всички тези неща. Това е за алчността.

Също е за похотта към други жени и прекаленият интерес към лъстта. Отдавайки твърде голяма важност на агентите на похотта (за запознанства – б.р.). Това създава големи проблеми не само на Сахаджа йогите, но и на Сахаджа Йога като цяло. Това е изразено и в двата типа хора: тези, които живеят в много свободен свят, а също и онези, които са прекалено потиснати. Аз познавам хора, за които се предполага да са възпитавани в така наречената много “религиозна” атмосфера, и които, когато се озоват пред жени, изведнъж се оказват твърде силно привлечени от тях.

Вижте, това е тази зрелост на вашата невинност, коята трябва да се развие и ви запази като много религиозна личност, дхармична личност. А невинността е да знаете колко далече да стигате с мъжете и жените. Това е мъдростта на невинността. Децата, ако погледнете, знаят точно как да се държат ако има жена или ако има мъж. Така че невинността не е глупост. Това е завършена мъдрост и голяма зрялост в пълната й форма. Тя /невинността-б.пр./ знае как да се държите с хората, без да си позволявате нито един от тези врагове. Всеки враг е достатъчен да унищожи не един човек, а милиарди и милиарди.

Така че най-добрият начин да развиете този абсолютен характер на вашата Вишудхи е да станете свидетели на цялото с необвързана мисъл. И да развиете любов към вашата Майка в сърцата си, така че Тя да изчисти всички тези врагове по такъв начин, че когато застанете лице в лице с тях, да сте силна личност.

На умствено ниво, струва ми се, че повечето от Сахаджа йогите разбират – умствено, рационално - че покорството пред Божественото е единственият начин. Сега дори и да разбирате нещо на мисловно ниво, то не е вродената ви природа. Така че, както ви казах вчера, когато мисловно приемете нещо, а не можете да го правите, тогава се чувствате виновни за това. След това ставате свои собствени водачи и се наказвате за това, опитвайки се да го направите ваша вродена природа. Това е състояние, то щраква. Веднъж щом щракне и вие го разбирате веднага. Аз знам кой е отдаден.

Така Шри Кришна е казал: “Сарва дхарманам...”. Той е казал: “Откажете се от всички дхарми и ги отдайте на Мен, отдайте ги единствено на Моята дхарма”. Така че дхармите, които имаме в нашата страна, са питра дхарма, които дължите на баща си; матру дхарма, които дължите на майка си; после онази, която дължите на вашия съпруг и така виждате тази връзка, която дължите на тях. Но когато Той казва “Отдайте всички тези дхарми”, има предвид “Трябва само да знаете какво дължите на Мен”, значи на Божественото.

Сега Шри Кришна го няма. Аз съм Шри Кришна, така че вие трябва да знаете какво дължите на Мен. Аз само смених Моя език. Той вдигаше пръст и казваше: “Откажете се от всичко и отдайте всичко на Мен”. Аз не правя по този начин, Аз изнасям голяма лекция и ви довеждам до точката. Така че да не отклоните вниманието си от точното попадение, което трябва да постигнете чрез отдаването. И то ще бъде изработено много добре с вас тук. Аз съм сигурна, че един ден ще намеря всички германци отдадени в Лотосовите Нозе на Божественото.