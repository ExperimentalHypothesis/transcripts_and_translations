Shri Krishna Puja, Ipswich, Anglia, 1990. 08. 19.

Ezt a Puját azért rendeztük pont Angliában, hogy minél többen ide tudjanak jönni és ki tudjuk dolgozni (el tudjuk érni) Shri Krishna felébredését. A Gita nagyon régen íródott és rengeteg nyelvre lefordították, számos mAgnyarázat és kritika készült a művel kapcsolatban. Szóval a Gitának ez a könyvszagú ismerete sok ember vesztét okozta. Még ma is sokan árulják a Gitát mindenfelé, és egy mentális tudássá alakítják. Nem hiszem, hogy Krishna valaha is gondolt arra, hogy a tudását így ki fogják árusítani boldog-boldogtalannak. Mint ahogy most – mint tudjátok –, Jehova tanúi is árulják a Bibliát. Ugyanígy Shri Krishna Gitája is egy üzleti vállalkozássá vált.

Sok borzalmas dolgot követtek már el a felemelkedés igaz vallásával szemben és Krishna azt mondta: „Amikor a vallás hanyatlásnak indul” – ami igaz a mostani időkben –, „és amikor a szenteket kínozzák, eljövök a Földre, hogy megmentsem a szenteket, és elpusztítsam a negatív erőket és az ördögöket”, ráksaszákat, ahogy ti hívjátok őket. ’Pushtak’-nak hívják őket, kegyetlen embereknek. Szóval Krishna felébresztése nagyon fontos, hogy felemelkedjen bennünk, és megnyilvánuljanak a tulajdonságai. Csak akkor fognak ezek az erők dolgozni (működni).

Krishna gyerekként rengeteg ráksaszát megölt. Aztán gopikkal játszott, csak azért, hogy megnyissa a Kundalinijukat. Ott volt a ‘rasa’, amivel a Shri Radha energiáját áramoltatta át rajtuk. Miután megölte Kamsát, az uralkodó legfőbb ráksaszát, aki valójában a nagybácsija volt ..., mégis megölte. Ez azt jelenti, hogy ha a rokonaid ördögök és ráksaszák, el kell pusztulniuk. Attól még hogy valaki a rokonod, nem kell megpróbálnod megmenteni és a gonoszságát a Sahaja jógikra vagy a Sahaja Jógára erőltetni. Szóval a Sahaja Jóga az egyetlen szervezet az egész világon – akár spirituálisnak, vagy bármi másnak is hívjuk – az egyetlen, ami igyekszik embereket kitenni a Sahaja Jógából. Nincs ilyen szervezet – mármint mi nem is vagyunk szervezet –, de nincs spirituális mozgalom, nincs olyan mozgalom az egész világon, ami nem csak engedi az embereknek, hogy kimenjenek a Sahaja Jógából, hanem ki is dobja őket, mivel kötik az isteni törvények és azokhoz kell ragaszkodnia.

Shri Krishna stílusa az volt, hogy „Mi értelme kidobni őket? Öljük meg őket, és kész!” Szóval megölte a saját nagybátyját, ezzel özveggyé téve a nagynénjét. A saját nagybátyját kidobta a világból, közvetlenül a pokolba küldte és ezzel befejezte. De a Sahaja Jógában adunk esélyt az ilyen embereknek is, akik ilyen ördögiek, akik nagyon károsak a fejlődésünknek, akik a spiritualitás ellen vannak, akik Isten ellen vannak.

Egy hosszú kötelet adunk nekik, hogy felakaszthassák magukat. Ez ennek az inkarnációnak az anyai oldala, de a Krishna oldal nagyon gyors.

Krishna nem élt sokáig. Azalatt a kevés idő alatt is mennyi ráksaszát ölt meg! A Pandavák oldalán harcolt és az összes Kauravát megölte. Azt állította, hogy nem Ő ölte meg őket, de valójában Ő volt. Szóval Shri Krishna stílusa egyik oldalról rendkívül kellemes, rendkívül kedves, olyan, mint a méz – ezért hívják Madhavának, Madhunak –, olyan, mint a méz, de csak az egyik oldalról, csak a méhecskékkel szemben, csak azokkal szemben, akik vágynak az áldására. A gonosz emberekkel szemben, szerintem az egyik legveszélyesebb személyiség. Persze Shri Shiva is ezt teszi, rengeteg ráksaszát megölt. A Devi is sok ráksaszát megölt, de ő háborúzott, valódi háborúkban, és részt vett szóváltásokban, vitákban és hasonlókban. De Shri Krishna sosem vitatkozott. Tudta, hogyan kell tőlük egyenként megszabadulni. Rászedte őket. Az egyik ilyen alkalomról mesélek nektek.

Volt egy ráksasza, aki Shivának örömet szerezve, olyan áldást kapott, hogy álmában, ha bárki felébreszti, az hamuvá lesz, ‘bhasmasak’ – biztos nagy alvó volt, a szomszédunk, a táborozó szokott így aludni –, és azt mondta, hogy „Nem zavarhatnak meg, amikor alszom.” Szóval Shiva azt gondolta, hogy „Ez nagyon egyszerű. Miért zavarná meg akárki is ezt az öregembert? Úgyis valahol valami barlangban fog Volt egy olyan áldása is, hogy senki sem győzheti le, és nem zavarhatja meg senki, aki megpróbálja legyőzni ezt az áldását. Tulajdonképpen, egy bizonyos szempontból szent volt, mivel meditált meg minden, de vannak szentek, akik aszketikussá, ahogy mondjuk, nagyon jobboldalassá válnak. Én csak raksaszának nevezném őket, mert az ilyen embereknek semmi haszna. Folyamatosan átkozódnak, mindenfélét mondanak, majd végeznek velük. Természetesen a Sahaja Jóga nyelvhasználatában csak két dolog létezik: vannak Sahaja jógik és ráksaszák, nincs köztes. Szóval mondhatjuk, hogy egy nagyon jobboldalas, rettenetes, aszketikus fickó volt, aki megkapta ezt az áldást Shivától.

Volt egy ráksasza – egy igazi ráksasza, úgy értem, hogy egy morzsányi szentség sem volt benne –, a másik egy keverék, tökéletlen alak volt. Ha a Mahabharata egészét nézed, csodálkozni fogsz, hogy mindenféle embereket jellemeznek benne. Szóval ez a második egy igazi, valódi ráksasza volt, aki ráksaszáktól született és ráksasza tulajdonságokkal rendelkezett. Neki is volt egy olyan áldása Shivától, hogy addig senki sem ölheti meg, amíg nem kap egy olyan áldást (Shivától), amivel ölhet. Senki más nem ölheti meg.

Gondoljátok el, szegény Shiva azt gondolta, hogy „Ez egy nagyon ésszerű dolog, végül is, így nem fog keresztbe tenni nekem.” Azt mondta, „Jól van.” Shivának nagyon könnyen örömet lehet szerezni, ez a probléma.

Szóval a második, az igazi, az igazi ráksasza kínozta az embereket és egy nagy háborút indított. Ebben a háborúban Shri Krishna is részt vett. Ő volt az ... – ez volt az egyetlen háború, ahol ő maga harcolt –, és mindannyian ott harcoltak. Szóval Shri Krishna tudta, hogy Shiva nem fogja ezt az embert cserbenhagyni, mindegy mi az ára, mert tudja, hogy Shri Krishnának nem esik baja, szóval nem engedi majd, hogy elvesszen. Akkor mi legyen?

Ezért megtréfálta. Elkezdett menekülni a harctérről. A harctérről való elfutás gyávaságnak számít. Ha valaki így megy haza, a feleség elutasítja. Ez egy nagyon gyáva és szégyenteljes dolog, de ami Istent illeti, számára nincs jelentősége az áldásnak és gyalázatnak. Értitek. Tehát elfutott a harctérről, és ezért hívjuk Ranchordasnak, aki elfut a harctérről, Így hívják. Ez Shri Krishna egyik neve. Szóval elfutott, és amikor ez a ráksasza ezt észrevette, utánafutott. De tudjátok, Shri Krishna nagyon gyorsan szaladt, a ráksasza pedig elég testes volt, nem tudott olyan gyorsan futni, de azért futott utána. Krishna pedig figyelt arra, hogy lássa, ő hova megy, hogy tudja követni. Szóval odament és bement a barlangba, ahol ez a másik részben ráksasza és részben jógi aludt. Shri Krishna levette a sálját és ráterítette erre a jógira, Ő meg elbújt.

Befedte az (alvó) arcát. Mélyen aludt, ezért nagyon óvatosan tette.

Ekkor megérkezett az első számú ráksasza. Belépett a barlangba, Shri Krishnát sehol sem találta, de meglátta ezt az alvó embert, akiről azt hitte, hogy ő Shri Krishna. „Ó, szóval most már elfáradtál és alszol! Most majd meglátjuk, hogyan fogsz megmenekülni! Teszek róla, hogy ne sikerüljön!” Rögtön a torkának esett, így ez a felemás alak, akinek volt ez az áldása, felébredt, ránézett és a harmadik szemével elégette. Így szedte rá.

Így ölt meg annyi ráksaszát. Érveléssel rászedett másokat, és elég sok tökéletlen személyt is megölt. Szóval azt kell mondjam, hogy annyira erős volt, hogy akármilyen trükköt véghez tudott vinni az emberen, akár egy helyben ülve is. Olyan sok történetet ismerünk vele kapcsolatban, amit nem tudnék egy előadásban elmesélni. Az a folyamat, amikor elpusztított valakit, annyira simán ment, hogy senki sem kifogásolta.

Volt egy ördögi nő, akit Kamsa küldött, hogy megölje Őt. Ennél a nőnél méreg volt, méreg volt a mellében. Eljött és elkezdte dajkálni. Amikor szopni kezdett – ekkor még kisfiú volt, három, négy éves, vagy kettő –, a nő egyre nagyobb és nagyobb lett, és meghalt. Akkor látták meg, hogy a nő Putana volt, egy közismert ördög.

Egyszer észrevette, hogy két ráksasza két nagy fának álcázta magát. Az édesanyja mérges lett és megkötözte, mivel vajat lopott. Nem tudta, mihez kösse hozzá, ezért egy olyan fából készült tárgyhoz kötötte, amivel a rizst apróra törik. Ez egy elég nehéz tárgy – ezért ehhez kötötte hozzá –, annyira nehéz, hogy legalább öt-hat ember kell ahhoz, hogy fel tudják emelni. Amikor (Shri Yashoda) elment, Shri Krishna csak úgy elsétált vele az aprócska lábain. A két fa felé ment, és úgy megütötte azokat oldalról, hogy mindkettő kidőlt, és a ráksaszák meghaltak.

Nagyon értelmes és okos volt, mivel tudjátok, Ő az agy. Ő a Virata. Mindenféle könyörület nélkül megtette ezt. Az összes szeretete, az összes könyörületessége, mindene, a szépsége csak a gopiknak és gopáknak szólt. Amikor király lett, az élete nagyon rejtélyes és érthetetlen volt az emberek számára, de a Sahaja jógik meg tudják érteni. Amikor király lett, meg kellett nősülnie, ezért öt felesége lett – képzeljétek el, több mint Mohamed Sahibnak. Miért öt? Mert ők voltak az öt elem. Mert ők voltak az öt elem megtestesítői, ezért lett öt felesége. Emellett tizenhatezer ereje volt.

Tegyük fel, hogy van egy ember, aki mondjuk már öreg, kilencven éves. Ha nőket tart a közelében, azt mondják róla, hogy rossz ember. De az anyákkal ez nem így van, neki lehet annyi gyereke, amennyit csak akar, senki sem fog semmit mondani a jelleméről, mert egy Anya, az egy Anya. Egy férfinál más a helyzet. Már lehet, hogy fél lábbal a sírban van, akkor is – főleg Indiában –, ha egy nő próbál rajta segíteni, hogy ne legyen fél lábbal a sírban, azt mondják, hogy viszonyuk volt.

Szóval annyira rossz volt a helyzet abban az időben, hogy nem akarta, hogy rossz legyen a hírneve. Azt mondta: „Mit csináljunk ezekkel az erőkkel, ezek az erők női formát fognak felvenni. Ha lejönnek a földre női formában kell lejönniük, én pedig nem akarok rossz hírnevet.” – mivel ugye a dharma nevében jött. Szóval az történt, hogy ezek a nők hercegnőknek születtek, és egy király elfogta mindannyiukat.

Mind a tizenhatezer nő ennek a férfinak a fogságába esett, aki erőszakot akart elkövetni a nőkkel szemben.

Ekkor Shri Krishna megtámadta ezt a férfit, és kiszabadította a nőket.

A tizenhatezer nő, akiket ez az alak fogságba ejtett – vajon miért pont tizenhatezer? Képzeljétek el, tizenhatezer nővel, ezt nem könnyű megtenni! Annak a férfinak tizenhatezer nő volt a fogságában, akik megadták magukat a támadásban. Shri Krishna pedig ezt a férfit támadta meg és elfogta ezt a tizenhatezer nőt, elhozta őket, és hivatalosan összeházasodott velük, hogy lássák, hogy házas asszonyok.

De nem kérdés a házasság, ha egyszer a nők az Ő erői voltak. Használta az ő erőiket. Mire? Hogy ennyi mindent létrehozzon. Ha Shri Krishna nem jött volna, nem ismertük volna meg a spirituális élet jelentőségét.

Ő volt az első, aki a spirituális életről beszélt. Ráma nem beszélt a spirituális életről – bár volt egy rejtett irányzat Indiában, az emberek tudtak a spirituális életről, mivel voltak szentek és úgynevezett látnokok, akik mindannyian beszéltek erről, de egyik inkarnáció sem beszélt a spirituális életről. Ott volt Vamana avatár és ott volt Parshurama, rengetegen voltak, de sosem beszéltek a spirituális életről. Shri Krishna volt az első aki, elkezdett erről beszélni és ő is csak Arjunának. Mert tudjátok, az akkori körülmények olyanok voltak, hogy az emberek nem voltak készek erre. Szóval azok az emberek, Sahaja jógik, akik ma csalódottak, mert nincs olyan sok Sahaja jógi, vagy mert van egy elakadás, vannak bizonyos problémák, azoknak tudniuk kell, hogy Shri Krishna idején Ő csak egy embernek mert a spiritualitásról beszélni, Arjunának. Szóval, ezzel azt akarom mondani, hogy mi sokkal jobb helyzetben vagyunk. Nem igaz? Aztán persze, Shri Krishna után Krisztus vette át a vezetést és ő kezdett el a spiritualitásról beszélni.

Meg fogtok lepődni, még Ábrahám és Mózes sem beszélt a spiritualitásról. Istenről beszéltek, de a spiritualitásról nem. Krisztus előtt senki sem mondta, hogy újjá kell születned, még a világ másik felén sem. Ezt csak Shri Krishna mondta. Shri Ráma a gurujától tanulta, hogy újjá kell születnie – abban az értelemben, hogy mi a Kundalini meg a többi. Azt nem mondta, hogy újjá kell születnie. Ő emberi lénnyé vált – ahogy mondtam nektek-, ezért tanította a guruja a Kundaliniről, beszélt neki a Kundaliniről, de ez egy nagyon titkos tudomány volt, amit csak az úgynevezett ’nath pundit’-ok követtek, mint például Adi Nath.

Nagyon kevés ember kapott önmegvalósulást. Ráma idejéből egy emberről tudunk, Nachiket-ról, és az apósára is önmegvalósult lélek volt. Ehhez képest gondoljátok el, hogy ma mennyien vagyunk itt, akik tudnak a spiritualitásról. Nem csak ez, de érezzük is a spiritualitásunkat, és spirituálisak is vagyunk. A valószínűség törvénye alapján... szerintem harminc ember sem volt Krisztus halála után, és Krisztus csak kétezer éve halt meg.

Krishna idejétől Krisztus idejéig hatezer év telt el, és Krishnának nem volt követője, Krisztusnak meg volt tizenkettő. Számoljuk ki, hogy csupán kétezer évvel később mennyinek kéne lenni? Tudnunk kell, hogy ez egy új robbanás, azért hívom a „virágzás idejének”. Minden bizonnyal spirituális emberek vagyunk, van bennünk spiritualitás, és az Isteni dolgozik rajtunk keresztül.

Szóval a Kali yuga befejeződik, most már a Krita yugát éljük, a Krita yuga működik, és ennek a Krita yugának a működése a felelős a Sahaja jógik nagy számáért. A Krita yuga ennek a Mindentátható-erő működésének az idejét jelenti. Senki sem érezte a hűvös vibrációkat ezelőtt. El tudjátok ezt képzelni? Éreztek hűvöset, de a vibrációkat nem. Ez soha nem kapcsolódott a tudományokhoz, a természeti tudományokhoz pedig főleg nem.

Azt kell mondanom, a Sahaja Jóga vívmánya, sikere óriási. Az evolúciónak, a yugák működésének is köszönhető ez, és mivel itt vagyok a Földön, a Mindentátható-erő is elkezdett hatni. De megkérdezhetnétek: „Anyám, miért nem jöttél előbb?” Még nem volt itt az ideje. Még ma is találunk ostoba embereket mindenütt. Úgy tűnik az értelmes emberek százaléka nagyon kicsi a nyugati országokban. Bár a többi országban magas, de a nyugati országokban nagyon alacsony, már ami a bölcsességet illeti.

Vannak elakadások, történnek apróságok, de ez nem számít. A Sahaja Jóga most már gyarapodni fog, virágozni fog, és akármit mondanak az emberek, nem kell aggódnotok, mivel amint elkezdik megtalálni az örömet és a boldogságot, amint elkezdik megtalálni az igazságot – ha őszinték –, nem fogják elhagyni a Sahaja Jógát. Sok olyan embert ismerek, akik egyszerűen nem akarják elhagyni a Sahaja Jógát. Például egy férj és feleség esetében, ha a feleség, tegyük fel, egy borzalmas nő – vagy a férj egy borzalmas ember és megakadályozza a feleséget abban, hogy a Sahaja Jógába jöjjön, a feleség –, a férj azt mondja „Jól van, tégy amit akarsz, én a Sahaja Jógában maradok, mert megéreztem az ambróziát, megéreztem a szépséget, az örömöt.”

Képzeljétek el, hogy Shri Krishna idején Ő csak egy embernek beszélt a spiritualitásról, csak egy embernek, Arjunának. Ezt Sanjaya is hallotta és elmesélte – így tudta Vyasa leírni –, de senkinek sem beszélt róla, nem mutatta meg senkinek. Virata formájában jelent meg a harctéren, amit máskor sosem mutatott meg senkinek. Most már láthatjátok a fényképeken, ha a szemetekkel nem is látjátok. Vannak néhányan, akik látnak valamit, és láttam már, hogy néhányan érzik. Szóval fejlődtök, belenőttök egy új világba. Shri Krishna volt az, aki elkezdett erről beszélni. Persze ezek a ’nath pundit’-ok hittek a spiritualitásban, de nem beszéltek róla, talán egészen Gyaneshwaráig. Gyaneshwara volt az első, aki elkezdett róla beszélni. Előtte titokban tartották. Persze Gyaneshwara után mások is beszéltek róla: Mohammed Sahib, Nanaka, rengeteg ember volt, mint Shirdi Sai Nath és néhány szufi, akik a spiritualitásról beszéltek.

Szóval történelmileg nagyon hálásak lehetünk Krishnának, mivel Ő az, aki feltörte az első csomót – ezért hívják Vishnu Granthinak –, és a Vishnu Granthi tudást először Shri Krishna nyitotta meg. Azt szerette volna, ha ez fokozatosan elkezdene működni. A Gitája viszont nem olyan érthető, de diplomatikusan van megírva. Most már tudjuk, hogy az első, aki próbálkozott a Gitával, az Gyanadeva volt. Amikor Gyanadeva megírt a hatodik fejezetben mindent a Kundaliniről, azt mondták: „Ez tiltott, ezt nem olvashatjátok!”, mert nem tudtak eleget tenni az elvárásoknak. Az emberek tudtak a Kundaliniről, de nem akarták elolvasni, mert azt mondták nekik: „Ne, ne olvassátok el, ez helytelen!” és hasonlók. Szóval, a spiritualitás a nyugatiak számára egy teljesen ismeretlen téma. Igaz, hogy ott volt Krisztus, de őt keresztre feszítették. Ha megnézzük a kereszténységet, Krisztust, annyira jól meg van szervezve. A kereszténységből nem lehet kilépni. Akármilyen bűnt követsz is el, keresztény maradsz. Volt egyszer valaki, aki gyilkosságot követett el és bíróságra került. Megkérdezték: „Mi a vallásod?” Azt mondta: „Keresztény vagyok.” – annak ellenére, hogy gyilkolt. Odaadták neki a Bibliát: „Jól van, tedd a kezed a Bibliára és mondd, hogy keresztény vagy!” Azt mondta: „Keresztény vagyok, hiszek a Bibliában.” Miért nem kérdezték meg, hogy „Akkor miért öltél?” Ne ölj!

Szóval még ezeknek a kialakított vallásoknak sincsenek szabályaik vagy előírásaik arról, hogy „Jól van, ha valaki ezt teszi, kirakjuk a gyülekezetből, vagy többé már nem keresztény.” Ezzel szemben, meg fogtok lepődni, hogy amikor apám csatlakozott a kongresszushoz Indiában, hogy a britek ellen harcoljanak, kirakták a gyülekezetből, mert az ott élő misszionáriusok szerint Krisztus Angliában született, biztosan angol volt, ezért hogy mer apám a kongresszushoz csatlakozni!? Annyira abszurd ötlet!

Ezek az abszurd ötletek Isten ellen, a vallás ellen, a spiritualitás ellen, nagyon elterjedtté váltak, hasznosak és kényelmesek a jól megszervezett vallások számára. Van egy jó dolog a hindu vallásban, hogy nem egy szervezet. Lehetnek szabadgondolkodók, ateisták, bármik. Lehetnek buddhisták, dzsainok, lehetnek akármik, keresztények is. De lehetnek hinduk is, mivel az nem szervezett olyan módon, hogy nincsenek megkötéseik, hogy „Ne csináld ezt, ne csináld azt.” Ennek ellenére láttam, hogy a hinduk nagyon béketűrő emberek, mert övék a felelősség, nem a szervezeté. Ha megöltél valakit, nem a papnak kell bevallanod, hanem saját magadnak és magaddal kell szembenézned, minden alkalommal.

De annyi mocskos dolog került bele ebbe a vallásba is, mint például a kaszt rendszer, ami teljességgel Shri Krishna ellen van. Nincs joguk ahhoz, hogy a szájukra vegyék Shri Krishna nevét és ilyen képtelen dolgokat kövessenek el. Shri Krishna maga is mondta: „Mindenkiben megtalálható (a Lélek).” De megváltoztatták egy kicsit: „A kasztod a születésed szerint van.” Hogy lehet ez? (Ahogy mondtam nektek a minap.)

Egy másik dolog amivel próbálkoztak, hogy Krisztust nagyon átlagosnak mutatják be, vagy Shri Krishnát is átlagosnak próbálják bemutatni – az értelmiségiek. Szóval egyik oldalon vannak az ostoba követők, a másik oldalon pedig ezek az ostoba értelmiségiek. Krishna üzenete sosem jutott el a hindukhoz, mivel azt mondta: „Mindenkiben ott lakozik a Lélek.” és „Az egész elválaszthatatlan része vagy.” A kezünk egy sejtje kirekesztett lenne azért, mert nem az agyban van? Micsoda borzalmas dolgot tettek Shri Krishnával! Ezért, ha rasszizmus miatt szenvednek, azt mondom: „Ugyanezt tettétek a kasztjaitokkal, a kasztrendszeren keresztül kínoztátok a ’harigan’-okat, kínoztátok az alacsonyabb kasztba tartozókat. Ezt most visszakaptátok.” Az egész visszaüt.

Ha Shri Krishna életét megnézitek, az a szépsége, hogy azt mondta: „Az élet egy 'leela' (játék).” Számára az – mivel ő annyira erős –, mindenkinek nem az. A ‘leela’ részét az amerikaiak szépen átvették, mert Shri Krishna földjén születtek. „Minden csak 'leela'. Mi a probléma? Csinálj, amit akarsz! Mi a probléma?” Akármit is teszel, az csak egy 'leela', egy játék. És akkor mi van? Házasodj meg ahányszor csak akarsz, hagyd a gyerekeidet a kutyákra, kövess el mindenféle erkölcstelenséget, tedd tönkre magad reggeltől-estig, viselkedj állatok módjára! És akkor mi van? Tanulmányozzuk az állatok viselkedését, mintha mi nem tudnánk, hogyan kell viselkedni. Az állatok viselkedését tanulmányozzuk, és aztán úgy viselkedünk, mint az állatok.

Most már kígyókká, valamiféle férgekké fogunk válni, vagy nem tudom, milyen szándék vezérli őket. Az egész rendszer Shri Krishna szöges ellentéte. Ez a Shri Krishna tudatosságának ostoba mozgalma is eljutott hozzájuk. Nem tudom, hogyan jöttek rá, hogy Shri Krishna Amerika istensége, biztos valami 'bhoot'-ok mondták nekik, hogy „Menjetek oda!” Ők is azok az ostoba emberek, akik a Gitát árulják. Ezt a könyvszagú tudást árulják, de mégis rajtuk csattant. Most megdermedtek. Az a mód, ahogy Shri Krishnáról beszélnek... Nem veszik észre, hogy nem értik a lényeget. Ő mondta: „Ez egy leela.” Akkor miért hordjátok ezeket a ruhákat, miért lettetek sanyasi-k? Miért nem esznek meg bizonyos ételeket? És aztán drogoznak és drogot árulnak.

Ami nem az igazságon alapszik, valami olyanhoz fog vezetni, ami romboló. Az igazság az egyetlen olyan dolog, ami konstruktív. Ezek az ötletek néha összezavarnak minket. Mi ez? Ezeket mind Isten nevében, Shri Krishna nevében, Krisztus nevében, Mohammed Sahib nevében teszik, és vannak, akik a nevemben tesznek ilyeneket: „Anyánk ezt mondta; anyánk mondta.” Ez meg van tiltva a Sahaja jógiknak! Elég volt már ez nekem az előző életeimben. Ebben az életben senki se mondja, hogy „Anyánk mondta”! „Én mondom!” Legyen ennyi magabiztosságod és felelősségérzeted, hogy azt mondd: „Én mondom!” Sahaja jógi vagyok. Sahaja jógi vagy. Miért ne mondhatnád? A mai Pujától kezdve felébresztettük magunkban Shri Krishnát, így az ő kedvességének ereje és pusztító ereje működni fog, nem kell aggódnotok, teljesen védelem alatt álltok. Már megmondta: „Yoga kshema vahamyam.” Jógát adok nektek, utána a ‘kshema’-t – ami a jóléteteket jelenti. Gondoskodik rólatok. Nem kell aggódnotok, de hatni fog, működni fog, és senki sem árthat nektek. Minden rajtuk fog csattani. Olyan, mint egy isteni büntetés, nem kell aggódnotok. Persze mint anya, sosem érzem úgy, hogy valakit megbüntessek, de akkor is megkapják a büntetésüket. Mit tehetek? Most ez a Shri Krishna felébredése nagyon veszélyes lehet, szóval el kell fogadnunk magunkban, hogy rendkívül kedvesnek, aranyosnak és kollektívnek kell lennünk.

Ha nem vagy kollektív, Shri Krishna üldözni fog. Ha megpróbálod elpusztítani a kollektivitást, üldözni fog. Félelmetes személyiség, azt kell mondanom. Annyira furfangos, annyira okos és annyira finoman dolgozik.

Legyetek óvatosak! Ha kollektívak vagytok, akkor megerősít, táplál benneteket, mindent megtesz, vajat ad nektek enni. Kollektívnak kell lennetek, ez a legfontosabb. Azoknak, akik csak a programra jönnek és aztán eltűnnek, tudniuk kell, hogy ez nem fog működni. Kollektívnak kell lennetek! Akik nem akarnak kollektívak lenni, nem erőltetjük rájuk. De ha nem kollektívak, akkor nem lehetnek Sahaja jógik, és senki se ajánlja őket senki figyelmébe. A Sahaja jógiknak ne legyen bármi köze a nem kollektív emberekhez, sem azokhoz, akik nem Sahaja jógik.

Gyönyörű gyerekeink vannak itt, gyönyörű családok, minden annyira szép, gyönyörű emberek, hogy szeressék egymást és élvezzék egymás társaságát. Nem szabad belekeverednünk a vak emberek összevisszaságába. Az olyan lenne, mintha egy szép, tiszta, kivilágított helyen ülnénk és hirtelen el akarnál menni egy harapós kígyókkal teli helyre. Akkor csináld csak, de ne mondd, hogy „Anyám, megbüntettél.”

Te akartál a kígyók alvilágába menni, akkor tessék. Én sosem büntetek. De Shri Krishna lehet, hogy odacsalogat – ez az ő stílusa –, hogy egy kicsit megmarjon egy kígyó.

Szóval Shri Krishna szerint nagyon játékosnak kell lennünk. Most már mind önmegvalósultak vagyunk, boldogok vagytok, játékosak és örömteliek. Annyira hozzáértőek vagytok, van bennetek spiritualitás, önmegvalósulást adhattok másoknak. Mesélték (nekem), hogy az emberek az utcán önmegvalósulást kérnek. Valakik elmentek Kelet-Európába és ötezer embernek adták meg. Valaki elment Argentínába, és ott olyan sok ember jött el. Ez nagyon jó, a kezem így messzire elér, és megvalósul a munka.

Mindenkinek fel kellene vállalnia. Válassz egy helyet, hogy oda elmész és kidolgozod! Válasszatok egy helyet és dolgozzátok ki! Mindannyian meg tudjátok tenni, mivel megvannak hozzá az erőitek, jobb, ha kidolgozzátok. Használjátok! Ha nem használjátok az erőiteket tompává váltok. Használjátok az erőiteket és higgyétek el, hogy van erőtök.

Az egyetlen dolog, hogy maradjatok a határokon belül, tartsátok a Sahaja Jóga 'maryada'-it (határait), hogy emberséges, szép életet éljetek! Rendesen kell éreznetek a vibrációkat és maradjatok jó egészségben, amit könnyen elérhettek. Ha ilyen idősen Én dolgozhatok reggeltől estig, ti is megtehetitek. Mind nagyon fiatalok vagytok. Úgy látszik, mindenki fiatalabb nálam. Én vagyok itt a legidősebb. Ha én meg tudtam tenni ennyit, nektek miért ne menne?

Egy kérdést tegyetek fel magatoknak az esti imátokban elalvás előtt: „Mit tettem a Sahaja Jógáért?” Egy mondat, mindannyiótoknak. Csak tegyétek fel ezt a kérdést. “ Mit tettem a Sahaja Jógáért?” Az olyanok, mint Én vagy Shri Krishna, nem is érezzük, hogy csinálunk valamit. Ezért mit kérdezhetünk? Ha meg akarnám kérdezni magamtól, szerintem elmerülnék az óceánban. Nem tudom, elvesznék. Ha önmagamat akarom elemezni, elveszek. Ha magamra gondolok, elveszek. Ez messze túlmutat rajtam. Hadd legyen, nem számít! Nem akarom ismerni magam, de ti jobb, ha megismeritek magatokat. Ti megismerhetitek, Én nem.

Ami engem illet, csak arra gondolok, hogy amíg élek – nem tudom, lehet, hogy örökké élek majd, mondhatjátok, hogy Én örökké élek –, de akármi is történik, amíg ezen Földön vagyok, teszek róla, hogy a Sahaja Jóga teljesen megalapozódjon. Ez az ígéretem számotokra.

Azért jön le erre földre újra, hogy megalapozza a vallást, nem csak a vallást, hanem a Vishwa Nirmala Dharmát, ami egy sokkal magasabb szintű vallás, mint az emberek közönséges vallása. A bennük lévő Vishwa Nirmala Dharma-t fogjuk megalapozni nagyon rövid idő alatt ezen a Földön, ebben biztos vagyok. Isten áldjon benneteket!