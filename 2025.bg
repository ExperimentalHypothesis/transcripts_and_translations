9 декември 1991
Махакали пуджа
Keshavs shilpa, Bengaluru (India)

Пуджа на Шри Шакти Махакали Бангалор, Индия – 9 декември 1991 г. Всички дойдохте сега в Бангалор, а вчера бяхте в Мисор, който беше управляван от mахишасура.

По тази причина не получихте храна – попречи ви. По-добре е да не ядете на такива места, нали, ясно. Така че е много красиво място, Бангалор. Климатът е хубав и ще откриете, че тези ракшаси винаги са живели на такива места. Като в Пуне, знаете, че този Раджнеш беше там, а тук е Махишасура. Те винаги се опитват да намерят места, които са студени, защото имат толкова много горещина в тялото си. Сега, както знаете, има още един ракшас, който трябва да бъде изобличен. И това чрез пуджата ни днес би трябвало трябва да го постигнем. Едно време, когато Богинята трябваше да се бори с ракшасите, ракшасите не се забъркваха с човешките същества като такива. Не са ставали гуру или нещо такова.

А сега откриваме в Кали Юга, че са отишли в мозъците на техните садхака, поклонници. Много е трудно да бъдат отстранени. И веднъж влезли в мозъците на садхака, след това поклонниците стават, естествено, обсебени, страдат, имат всякакви проблеми. Въпреки това те се залепват към тази личност, защото са хипнотизирани, силно хипнотизирани. И това хипнотизиране ги прави ги прави абсолютно така твърдоглави, че дори и да трябва да умрат, те не биха се отказали от техните гуру. Главното е, че в Кали Юга има толкова много садхаки, те тичат презглава. Тичат навсякъде, опитвайки се да намерят някакъв начин да открият Истината. Понеже след като пазарът тръгне, знаете, намирате също хора да продават. Така че ето защо толкова много хора се появиха и опитват тези неща, трикове, на всички хора наоколо. Много от тях са отишли в западните страни, защото там хората имат пари.

Слава богу, ние не сме толкова богати в Индия, и не можаха да ни правят на глупаци, особено като в Америка. А американците си паснаха с тези хора като риба във вода, и то много лесно. Аз отидох там и им казах, и ги предупредих – не пожелаха да Ме чуят. Те не могат да разбират нещо, което можете да получите без пари. Но въпреки това мнозина от вас можаха да дойдат в Сахаджа Йога и да стигнат до действителността. Това е вашата съдба. Това е благословия за вас от предишните ви животи, че можахте да я видите толкова ясно и да дойдете в Сахаджа Йога, а сега сте израснали толкова много, станали сте толкова зрели, и разбирате, че това, което другите правят, е абсолютно погрешно. И някой Ми разказа за този човек - Бой Джордж, който се държи неприлично заедно с тези хомосексуалисти и ги нарича „Харе Рама, Харе Кришна” и всички тези глупости. После открих, че тази история е широко разпространена в Керала, където казват, че когато Кришна се превърна в, имам предвид Вишну, когато Вишну се превърна в Мохини, имаше дете от Шива. Абсурд!

А сега Мурти Ми каза, че когато ви разказах тази история, вие казахте „Това е богохулство, това е грях.” По същия начин се чувствам и Аз. Много е опасно също да си играеш с личност като Вишну. Той е много опасно божество. Шива в основата си е много опасен, но при Него отнема време. Но що се отнася до Вишну, човек трябва да е много внимателен ако се държи така неприлично. Не знам какво ще им се случи. Но те са толкова глупави, толкова глупави. Едно нещо, по което те трябва да съдят, е, че ако това, което правите, е добро за тях и е по Божията благословия, тогава защо хващате болести. Има десетина милиона, които ходят до едно безсмислено място, където извършват глупавия ритуал Айапа, и носят черни дрехи един месец, и бради, и други такива. Гладуват, вървят с километри, катерят се навсякъде – това е вид страдание за един месец.

А единадесет месеца правят каквото си искат. Такъв вид глупост е. Така че сега е станало мания като джогинга или нещо като това в Керала. И тази година имаше милиони хора, правещи тази глупава безсмислица. Имам предвид, че дори в Индия имаме такива глупави хора, можете да го видите. Но броят им не е толкова голям, трябва да кажа, както е в Америка, като процент. В Индия сме много обусловени от тези ритуали, специално на Юг имаме много ритуалистични неща. И се впечатляваме от хора, ако те ви извадят някакви часовници, швейцарски часовници, или такива неща. За тях е нещо наистина забележително как може някой тук да има швейцарски часовник. Много простовати хора. Те не разбират, че нито една инкарнация не правеше тези номера и че истината трябва да бъде основана на традицията, на шастрите.

Тя може да се отклонява, а онова, което се отклонява, всъщност е еретично и също е богохулство. Но както ви казах онзи ден, хората, които говорят за познание, като суфите, които получиха Реализацията си, истинските суфи, те са били наричани еретици и бяха изхвърлени от религията. Също християните, ранните християни, които бяха гностици, бяха наричани луди, еретици. По същия начин, онези, които следват глупави неща и такова, което е много черно и мрачно и негативно, определено ще тръгнат срещу Сахаджа Йога и ще кажат, че тя е нещо еретично или богохулство. Но тъй като сега разбирате какво е тя, трябва да донесем нови закони, така че онези, които не са Сахаджа йоги, а практикуват каквато и да е религия, не правят правилното нещо, да станат такива. Лека-полека, както Ватикана бива изобличен и християнските църкви биват разобличени; даже в Индия толкова много подобни организации биват разобличени, а хората разбират, че това е много грешно. Тези идеи всъщност идват от инкарнациите; Ади Шанкарачарйа каза „Тататким, тататким, тататким” – ако не сте следвали гуруто си, то Тататким – „каква е ползата от това?” Така че сега се казва, че който и да е гуру може да дойде от затвора, може да е контрабандист, може да е всякакъв, безхарактерна личност – ако го наричате гуру, то той е гуру. Както и да наречете някого, да кажем, наричаме някого гуру и държим на това “Той е моят гуру”. Но какво ви е дал гуруто, никой не пита. Просто се чувствате щастливи – „О, много хубаво”.

Това е като червеите, залепват се на лотоса и казват: „О, имаме си лотос”. Ами вие, вие сте още червеи, какъв е смисълът от тези лотоси, един господ знае дали са лотоси или змии. Така че гуру, който не говори за Реализация, който не говори за Кундалини, който не говори за израстване, който не говори за второ раждане, не може да бъде гуру – това е минимумът. Например, ние също вярваме, да кажем, в Рама – „Аз вярвам в Рама”. И какво от това? Вие ли сте длъжни на Рама или Рама на вас? „Аз вярвам в Христос” - и какво от това? Вярвате в това, вярвате в онова – това е толкова абсурдна идея, никога не съм разбирала, когато хората казват „Вярвам в това”. Какво прави това вярване, какво означава. Вярвате в Христос.

Водите разпуснат живот, правите всички такива, но – „Аз вярвам в Христос, аз вярвам в Бог”. Вършите всичко срещу Божествеността, а говорите „Аз вярвам”. Така че идва въпросът какво имате предвид под вярване. То е като да кажете „Вярвам, че е сребро”. И какво - сребро си е сребро. Каква е ползата за вас да вярвате, че като казвате нещо, сте направили нещо велико. Какво му е великото на това? Да речем, че кажете: „Аз вярвам в Шри Матаджи”. И какво от това? Добре, вярвате в Мен заради определени изживявания – и все пак, какво от това?

Матаджи би трябвало да е в живота ви – би трябвало да е в изражението ви, в поведението ви, в отношението към останалите, в разбирането на един от друг, и в обичта на един от друг. Това е, което впечатлява хората. Хората казват: „Добре, ще дойдем при Матаджи, само ще Й се помолим и ще си тръгнем – няма да говорим с Нея.” Защо? „Защото вярваме в Матаджи”, и край. Така че сега трябва да разберем, че вярвате в Сахаджа Йога; разбира се, това е шраддха, не е сляпа вяра, съгласна съм, но все още вярата трябва да проникне в съществото ви. Това убеждение трябва да действа, трябва да показва резултати, трябва да работи по всички начини. Някой може да каже: „Ние вярваме в Матаджи и Тя прави всичко – Тя ще има бхакти заради нас”. Аз ли да седна и да пея песен за Матаджи, или какво? Така че това, което трябва да дойде от вашата страна, е това, което трябва да разберем и щом като то заработи, тогава тези демони и ракшаси, всички те ще изчезнат, без проблем. „Така че какво правя за Сахаджа Йога?

би трябвало да си зададете въпроса – „Какво правя?” Та ако направите този инструмент, а после ако той не върши нищо, каква е ползата да се прави инструмента? Сега сте светлината, получихте просветление, но каква е ползата от светлина, която виси някъде, а не дава светлина на никой? Така че когато давате светлина на другите, трябва да е по много невинен, по много взаимен начин; а не по начина, по който даваме светлина, защото искаме да се облагодетелстваме от това, или искаме да се покажем, или заради каквито и да са глупости. Тогава започва излизането от релси. Хората започват да говорят: „О, аз съм такъв, аз съм онакъв.” Но ако е с пълно разбиране, че сте инструменти в ръцете на Божественото и само се наслаждавате на тази божественост, течаща през вас и изработваща нещата, няма да се чувствате уморени, няма да се чувствате разстроени, по никакъв начин няма да сте в беда. А това се е случвало с вас. Вие сте толкова зрели, но все още всички трябва да решим, че сега всички отиваме в Индия, сами да получим цялата радост от обиколката. Но за какво? Не за да я пазим за себе си, а да я споделяме с останалите. Тази радост е да я споделяте с останалите.

Докато не се научите на това, егото ви ще се връща отново и отново. А също сте виждали как даже хората, които разпространяват Сахаджа Йога, се забъркаха с егото. Така че трябва да много да се внимава. Колкото повече се издигате в божествеността, колкото повече узрявате, толкова повече трябва да внимавате. Ако на едно дърво има само листа, никакво насекомо няма да отиде там. Ако има цвете, насекомото ще дойде и ще го направи на плод. А когато има плод, тогава насекомото ще влезе и ще го изяде. Така че когато станете плод, трябва да бъдете много внимателни да не влезе насекомо във вас. Напротив, сега имате способността да унищожавате всички насекоми. И точно това е, бих казала, състоянието, до което всички трябва да се издигнете.

Така че вие унищожавате насекоми, от една страна, и удовлетворявате хората, от друга. Колективността е, разбира се, без съмнение, единственият начин, по който можете да бъдете изчистени, но по-великото нещо е да излезете, да откриете къде можете да разпространявате Сахаджа Йога, къде да отидете, кое е най-близкото село, в което можете да отидете, където да се получи. Колкото повече мислите за всички тези неща, толкова по-добре е, и започвате да се движите в тази посока. Започнете ли да се движите в тази посока, ще се изненадате как Сахаджа Йога се движи пред вас. Ще срещате хората, които искате, ще получавате необходимата помощ, която искате, изведнъж ще намерите някакви хора, които ще слязат и ще попитат: „Сега какво можем да направим за вас?”. Всякаква помощ идва при вас според начина, по който разширявате себе си. Това е като да разперите криле, както птицата го прави, и тогава излитате. Но ако не се разширявате, а пазите Сахаджа Йога само за себе си, няма да проработи. Знам, че Ме обичате много и вие знаете, че ви обичам много, но не мислите ли, че останалите също трябва да споделят тази любов. Другите също трябва да я имат.

Сега, когато започнем да се борим, ние също се борим с хората, които са много трудни – като Моят брат, като сина на брат Ми. Просто не се приближавайте към “моето”, измъкнете се. Това „мое” е най-трудното нещо. Виждате с Моето семейство, че не се доближавам до тях, защото стигне ли се до „мое”, те се качват на главите ви, или ще качат на главите на Сахаджа йогите или нещо; така че - нищо. Та не ходете при хората с „Това е сестра ми, а това е снаха ми”, нищо от сорта. Това, което трябва да направите, е да видите кое е извън кръга „мое” и колкото по-отвъд отидете, толкова по-добре ще е. Можете да видите ясно, че работихме толкова упорито в Махаращра, а то е безполезно място, разбрах. Йогите от Махаращра са малко, много малко, но колкото и да са, също не са и толкова добри. Докато Сахаджа йогите от Делхи, и сега тук в Мадрас, в Бангалор, вижте какви хубави Сахаджа йоги има. Толкова много работа съм свършила тук. Та онези, които са много близко до вас, никога не могат да видят величието ви.

Както ако отидете близо до голяма планина, не можете да видите колко е голяма, трябва да сте далече и тогава я виждате. По същия начин, когато искате да свършите някаква работа с някого, гледайте да не сте в близки отношения или да нямате никакви връзки с него. Нещо непознато. За вас е много по-добре следвате тези хора и те ще пазят вниманието ви здраво, напълно. Иначе хората, които са ви познати, ще ви създават проблеми. Има много проблеми в разпространението на Сахаджа Йога - преди имаше много, много повече; бавно те затихват. Естествено, много по-добре е, отколкото по времето на Тома (Неверни), защото той трябваше да скрие писанията си, за да ги спаси от другите. Той си помисли, че ще дойде ден, ще дойде времето на Възкресението, и тогава това писание ще бъде огласено. Представете си, само преди 48 години, сега ще станат около 53 или 50 години оттогава, то беше открито. Не беше открито преди това.

Той трябваше да го скрие. Но сега ние не трябва да се крием. Ние трябва да излезем и трябва да знаем, трябва да прощаваме. Това нашето е отворено пространство, където всеки може да дойде. Така че имаме всякакви хора – ако отидете и се срещнете с хората, също има всички видове опозиции, всички тези неща, но няма значение. Всичко може да бъде преодоляно, но първо е собствената ви инициатива, а собствената ви летаргия трябва да бъде преодоляна. После ще започне да се разпространява. Разбира се, вече имаме много Сахаджа йоги –казваме, че имаме толкова много, хиляди в Русия. Но на всяко място можем да имаме много хора сега и съм сигурна, че това е добра година, в която казват, че е предсказвано, че Сахаджа Йога ще се разрасне много. Така че това е началото, което полагаме днес.

Просто исках да ви кажа, че имате силата, имате Шакти, която е достъпна за вас. Казаха, че е било много студено един ден преди да дойда тук; казах им: „Не се притеснявайте”. Не съм правила бандан или нещо такова. Просто дойдох тук и те знаят как е. Оправи се, вие седите по курти. Иначе щяхте да бъдете с костюми от три части, треперейки. Ето така работи. Но вие трябва да бъдете отдадени по този начин. Сега за Сурйа (Слънцето) и Чандра (Луната), и всички тези звезди, и целия космос, има само една работа за вършене – да гледат Сахаджа Йога да се разпространява добре, да се установява добре и да достига целта си. Всеки елемент го изработва. Всичко работи – Парамчайтаня работи наоколо по толкова много начини.

Вие не трябва да бъдете убеждавани за Мен, знам. Но сега трябва да бъдете убедени за себе си, че имате всичките сили вътре във вас. Имам предвид, че Аз не правя нищо наистина, да бъда честна. Ако можех да направя всичко, нямаше да има друго, бих го направила сама. Но вие трябва да го направите – вие сте Моите канали. Вие сте каналите на Шакти. Но направете го по начин, който приятен, който е красив, който е много удовлетворяващ. Както вчера, този музикант – той просто искаше да ви забавлява. Искаше да свири. Дори и той се наслаждаваше.

По същия начин и ние би трябвало да искаме да го правим. Не трябва да ви казвам. И съм сигурна, във всяка област, в която работите, със всяка личност, която срещате, можете да започнете да говорите за Сахаджа Йога и да й кажете. Това работи. Действа. Още повече, че е зад вас, цялата сила на всички божества, а пред Сахаджа Йога, движейки се бързо, е Парамчайтанйа. Сега Сахаджа йогите идват, добре, нека не ядат, край, организирайте го. Всичко е направено така красиво. Вижте приготовленията - имам предвид, мислех, че хората тук са толкова малко, и около 20 Сахаджа йоги в Мадрас – можете ли да повярвате, всички тези приготовления. Как се изработва това.

Какви резултати, наистина е забележително. Та имайте вяра в себе си, имайте вяра във всички тях, които ви помагат да не сте нервни, и просто давайте напред. Защото Шакти е във вас. Имате силата. Всички видове сили имате, уверявам ви, имате всяка сила. Помолете за нея и ще я имате. За каквото и да молите, ще го имате. Но не се колебайте. Както казах онзи ден, ви умолявам да седнете на трона и да поставите също короната на главата си. И също казвам, че сте царе, но вие все още бягате и не Ми вярвате – гледайки от ъгъла със страх: „Цар ли съм, наистина, как мога да съм?” Това не е начинът.

Имайте вяра в себе си. Много съм щастлива, че всички вие дойдохте тук. Опитваме се да направим каквото е възможно, за да ви създадем удобства и да осигурим за вас каквото е необходимо. Разбира се, вие сте просто само Духът и се опитайте да създадете удобства за Духа си. Знам, че приспособявате себе си много. Всички са изненадани как вие, хората от Запада, които вярват само в материализма, могат да дойдат в Сахаджа Йога; тук са доста изненадани. Но всички вие сте много мили хора – мисля, нещо много специално - които дойдохте в Сахаджа Йога. И по Божията милост, съм сигурна, че ще бъдете хората, които ще бъдат основите на Сахаджа Йога и ще изградите великото имение на Сахаджа Йога с вашите мъдрост, вяра, шакти и любов. Днес ще боготворим Шакти – много нужна – Шакти, която разрушава всички дяволи, всички ракшаси. Това е, което ще боготворим днес – Шакти вътре във вас и вън от вас.

Вашето желание е това, което ще работи. Така че днес ще боготворим самата Шакти – Махакали. Нека Бог да ви благослови. Така, днес първо ще измием Нозете и заедно с това ще прочетем „Атхарва Ширша”, а после може хиляда имена, които са събрани по много лесен начин от хората в Нойда, а вие можете да ги изпеете. Така можем да боготворим Шакти.