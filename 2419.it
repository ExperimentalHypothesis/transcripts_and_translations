Puja di Compleanno, Nuova Delhi (India), 21 Marzo 2004.

(Hindi)

Vi ringrazio tutti per avermi riservato quest’accoglienza. Avete organizzato questo programma con tanto amore e rispetto che non so come ringraziarvi, non capisco.

(Inglese)

Volevo ringraziarvi tutti per avermi riservato questo caloroso benvenuto oggi. Non so quali parole usare per ringraziarvi.

(Hindi)

Oggi gioisco di ogni momento. Sono molto felice, che cosa posso dire a tutti voi, proprio non capisco. Il vostro amore e rispetto superano le mie forze, le mie aspettative. Non capisco perché mi stiate mettendo tutti in imbarazzo, non so che cosa ho fatto per tutti voi. Avete avuto ciò che volevate avere; io non ho fatto niente per voi.

(Inglese)

Mi ha riempito di gioia vedere il modo in cui mi avete accolta e in cui cantate canzoni di gioia e felicità. Non so come esprimermi poiché anch’io sono molto felice, e non so che dire per lodarvi di esservi dedicati così facilmente a Sahaja Yoga e averlo assimilato.
Comunque sia, è una società di grande ammirazione reciproca, direi, in cui gioiamo gli uni degli altri.

Che Dio vi benedica tutti con questa felicità, gioia e unione completa con il Divino.
Grazie infinite, grazie.

Ora hanno organizzato per voi uno spettacolo di musica, quindi li invito a iniziare.



Grazie.