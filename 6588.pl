Publiczny Program. Praga (Czechy), 17 sierpnia 1991.

Pierwszy Program Publiczny w Pradze, w Czechach 17 sierpnia 1991 Kłaniam się wszystkim poszukiwaczom prawdy. Na samym początku, muszę wam powiedzieć, że prawda jest tym, czym jest. Nie możemy na jej temat teoretyzować lub jej zmieniać. Niestety, nie możemy jej także poznać poprzez ludzką świadomość. Aby poznać prawdę, musimy stać się subtelniejszą istotą, czyli musimy być Duchem. W tym celu każdy musi zrozumieć, że jest to żywy, ewolucyjny proces. To jest żywe wydarzenie wewnątrz nas, które sprawia, że stajecie się Duchem, za które nie możecie płacić. Nie możecie w to włożyć żadnego wysiłku, to po prostu działa, ponieważ jesteście poszukiwaczami prawdy. Cokolwiek wam mówię, musicie tego słuchać z otwartym umysłem naukowca. Jeśli ta prawda została udowodniona, to jako uczciwi ludzie będziecie musieli ją zaakceptować, ponieważ to jest dla waszego dobra i dla dobra całego świata. Widzimy tutaj piękne kwiaty i bierzemy je za coś oczywistego. Nawet nie myślimy, że one po prostu pochodzą od małych nasionek. Spójrzcie na swoje oczy, cóż to jest za mikro-kamera a bierzemy to za coś oczywistego.

Więc trzeba zrozumieć, że istnieje jakaś siła, która wykonuje tę żywą pracę.

Więc podstawową prawdą jest to, że nie jesteście tym ciałem, tym umysłem, tym ego lub uwarunkowaniami ale jesteście czystym Duchem. Drugą prawdą jest to, że istnieje subtelna Siła Boskiej Miłości, która wykonuje całą tę żywą pracę. Tylko za pośrednictwem tej mocy przeszliśmy od ameby do tego etapu i potrzebny jest niewielki przełom, który musimy osiągnąć, aby poznać prawdę. My nie znamy Prawdy Absolutnej. To dlatego kłócimy się ze sobą, walczymy ze sobą, mamy wojny. Ale jeśli wszyscy znamy prawdę, to jest to jedyna prawda. Tak jak wy wszyscy możecie Mnie zobaczyć siedzącą tutaj, wszyscy wiecie, że Ja tu siedzę, co do tego nie ma sporu. A gdy staniecie się Duchem, wtedy będziecie mogli poczuć tę Wszechprzenikającą Siłę, której nigdy wcześniej nie czuliście. Czujecie ją na końcówkach waszych palców a także czujecie chłodny powiew Ducha Świętego wychodzący z waszej głowy. W Biblii jest Bóg Wszechmogący jako Bóg Ojciec i mamy Syna Bożego, i Trójcę, gdzie jako trzeci jest Duch Święty. Ale jak możecie mieć Ojca i Syna, i nie mieć Matki? Kobiety nazywane są "obywatelami drugiej kategorii" ponieważ oni mówią, że Ona nie była przy stole z dwunastoma apostołami, w czasie Ostatniej Wieczerzy. Ale jak możecie mieć tam Pawła, który także nie siedział przy stole w czasie wieczerzy? Ale ludzie czuli, że Matka Chrystusa była Boginią, więc nazwali ja Madonną. I nie mogę zrozumieć tych, którzy nie akceptują Jej jako Bogini a idą i czczą Ją jako Czarną Madonnę w Polsce. W ten sam sposób, w każdej religii oni stworzyli problemy, ponieważ chcieli to mieć zorganizowane na swój sposób.

Więc ludzie wyciągnęli wniosek, że nie ma Boga, ponieważ podążając za jakąkolwiek religią, oni mogą popełnić dowolny grzech.

Więc stracili wiarę w Boga. Ale gdy staniecie się Duchem dowiecie się, że jest Bóg Wszechmogący i Jego miłość, Jego Wszechprzenikająca Żywa Siła. To może zostać udowodnione przez Sahaja Yogę, że jest Bóg i jest moc Jego miłości. Czy ślepo wierzycie w Boga, czy też nie wierzycie, to jest po prostu to samo. Wielu ludzi przychodzi i mówi Mi: "Matko, modlimy się do Boga i nic się nie dzieje. Jesteśmy po prostu jak ludzie, którzy nie wierzą w Boga". Powód jest taki, że nie jesteście połączeni z Bogiem. Jeśli ta maszyna nie jest podłączona do źródła, nie będzie działać. Jeśli wasz telefon nie jest podłączony, to nie zadziała.

Więc pierwszą rzeczą jest to, aby połączyć się z tą Wszechprzenikającą Siłą. I wy wszyscy macie tę boskość w sobie. Wy wszyscy możecie otrzymać Samorealizację i zostać połączeni z tą Wszechprzenikającą Siłą. Co do tego nie powinniście mieć wątpliwości. To takie proste. "Sahaja" oznacza zrodzone z wami i wy wszyscy macie prawo, aby bez żadnych trudności otrzymać to połączenie, yogę. W rezultacie tego, wasze wszystkie fizyczne, mentalne, emocjonalne problemy mogą zostać rozwiązane. Nawet wasze materialne problemy zostają rozwiązane. A przede wszystkim, wchodzicie do Królestwa Boga, które jest oceanem radości. To jest to, co się wam przydarzy. To jest niezwykle proste, to jest coś, czego nie możecie osiągnąć poprzez czytanie, studiowanie lub robienie czegokolwiek. To nie jest mentalne działanie, lecz żywe wydarzenie. Jak sądzę, dzisiaj słyszeliście o Kundalini i o mocy, która znajduje się w was.

Więc jutro opowiem wam o naturze Ducha. W tak krótkim czasie, trudno jest przekazać kompletną ideę tej wiedzy o korzeniach. Tylko w języku angielskim, musiałam chyba dać cztery tysiące wykładów na ten temat.

Więc, tak jak tutaj jest wiele świateł, które możemy zapalić jednym włącznikiem, to jeśli chciałabym opowiedzieć wam o elektryczności i jej historii oraz jak ona dotarła tutaj do Pragi, bylibyście znudzeni. Nawet jeden włącznik może zapalić światło, ponieważ to wszystko jest wbudowane. W ten sam sposób wszystko jest wbudowane wewnątrz was.

Więc lepiej jest otrzymać to oświecenie a potem poznać subtelne tematy. W każdym razie, chciałabym, abyście przez krótki czas, zadawali Mi pytania. Moja jedyna prośba jest taka, aby nie zadawać pytań, które nie odnoszą się do tematu. Proszę spróbujcie zrozumieć, że Ja nie przyjechałam tu, aby cokolwiek od was wziąć. Przyjechałam tu, aby dać wam to, co jest waszą własnością. Możecie zadawać Mi pytania. Usuń wszystko stamtąd. Możesz usunąć to wszystko z przodu, ponieważ ludzie Mnie nie widzą. Jest w porządku, tylko założę moje okulary. Głośno. "Pomogłaś mi w Wiedniu – z moimi uszami". Ale ona nie słyszy tak dobrze. W porządku, to co innego. Spojrzę na to ponownie. Medytowałaś? W porządku, sprawdzimy jeszcze raz. W porządku usiądź, sprawdzimy jeszcze raz. Zobaczmy się jutro. Oni nie mają pytań? Wspaniali ludzie! [Nie słychać pytania.] Po pierwsze, powiedziałam wam, abyście nie mieli wątpliwości i nie osądzali siebie. Pytanie brzmiało, jeśli oni nie są gotowi. Wasza Kundalini wie o was wszystko. Ona jest wasza matką, waszą indywidualną matką, i ona tak pragnie dać wam wasze drugie narodziny. Słychać teraz? Aby obudzić Kundalini, musimy medytować przez długi czas. Co oznacza, długo medytować? Dokonaliście już tego wszystkiego w swoim poprzednim życiu. To dlatego tutaj jesteście. Waszym przeznaczeniem było znaleźć się tutaj. Jak widzisz przyszłość Ziemi? Czego? Ziemi. Naszej Ziemi na której żyjemy. W Pradze czy..? Jak postrzegasz przyszłość rodzaju ludzkiego? Wspaniale! Obecnie na świecie toczy się wiele wojen i jest bardzo dużo przemocy. A moje pytanie brzmi, co musi nadejść, zanim nastanie radość? Widzicie, te wojny są spowodowane problemami istot ludzkich, które je sobie stworzyły. Jeśli moglibyście przetransformować istoty ludzkie, to te problemy zostałyby automatycznie rozwiązane. Jeśli pewna liczba ludzi będzie przetransformowana, oni to zainicjują. Są już tysiące, które zostały przetransformowane i możecie przetransformować innych, jeśli wy jesteście przetransformowani. [Nie słychać pytania dotyczącego cyganów.] Każda rasa, czy to są cyganie, czy jakakolwiek inna rasa, może otrzymać swoją transformację. To nie ma nic wspólnego z waszą rasą, waszą narodowością, waszą religią – to nie ma nic wspólnego. To jest wewnętrzne, wrodzone. Jeśli tylko jesteście istotami ludzkimi to będzie działać. Najlepszą rzeczą jest to, że wszystkie tak zwane złe karmy także zostają zmyte. W przeciwieństwie do zwierząt, istoty ludzkie myślą, że tworzą złą karmę. [Nie słychać pytania dotyczącego Chrystusa.] Oczywiście, oczywiście. Ale Chrystus powiedział, że ci, którzy nie są przeciwko nam są z nami. Wszystkie inkarnacje i wszyscy prorocy są ze sobą powiązani. Postrzegamy ich osobno i to tworzy nienawiść między ludźmi. Tam jest jeszcze jedno. Czy wierzysz, że Jezus Chrystus został zabity za nasze grzechy, aby nam pomóc? Tak, On za nas cierpiał. On musiał to zrobić. Ale w rzeczywistości inkarnacje nigdy nie cierpią. On musiał to zrobić, o czym opowiem wam później, ponieważ droga, którą musiał przejść przez centrum zwane Agnya, skrzyżowanie nerwów wzrokowych, była w ten sposób zamknięta.

Więc On musiał po to zostać ukrzyżowany. Jego przesłaniem jest Jego zmartwychwstanie, nie ukrzyżowanie, ale zmartwychwstanie. Ale teraz my nie musimy cierpieć.

Więc ci, którzy głoszą, że musicie cierpieć całkowicie się mylą. Czy zamierzamy cierpieć więcej niż Chrystus? Jak możemy pomóc ludziom, którzy nie chcą otrzymać Realizacji, aby ją dostali? Oni nie mogą. Oni nie mogą. Nie możecie tego wymusić. Kundalini jest siłą czystego pragnienia. Jeśli nie macie czystego pragnienia, Ja nie mogę naruszyć waszej wolności. To musi być osobowość, jak dobre ziarno, które można zasadzić w Matce Ziemi. Ale musicie mieć pragnienie, inaczej to nie zadziała. Nie możecie zmusić ziarna by wykiełkowało. Teraz ten dżentelmen ma pytanie. [Nie słychać pytania.] W porządku, to dobre pytanie: poprzez unoszenie Kundalini innych a także umacnianie samych siebie, stajecie się prawi i inni także stają się prawymi osobami. Oni naprawdę stają się świętymi ludźmi. Są pełni pokoju, bez żadnego pożądania i chciwości. W końcu, ten świat został urządzony przez istoty ludzkie i jeśli istoty ludzkie będą przetransformowane, świat zostanie przetransformowany. [Nie słychać pytania.] Nie wiem, o czym mówisz, nie nadążam. Nie powinieneś się Mną martwić. Nic ci o Sobie nie powiem. Chrystus powiedział, że był Synem Boga, którym był. I on to powiedział, więc oni Go ukrzyżowali. Ludzie nie chcą słyszeć prawdy dopóty, dopóki nie są Zrealizowanymi Duszami.

Więc nie chcę zostać ukrzyżowana; wciąż mam pracę do wykonania. Jest tak, ponieważ mówię, że nie możecie brać pieniędzy, ci wszyscy ludzie, którzy zrobili biznes na religii i biznes na propagowaniu wszystkiego o fałszywym guru, oni wszyscy są przeciwko Mnie. Także religie zrobiły biznes, wszystkie obecne religie zrobiły biznes, więc oni Mnie nie lubią. Nie możecie robić biznesu z Boga. Teraz może zróbmy sesję Samorealizacji. Muszę jeszcze raz powiedzieć, że nie mogę tego na kimkolwiek, w żaden sposób wymusić. Tylko ci, którzy tego chcą i pragną powinni zostać na tej sali. W przeciwnym wypadku powinni opuścić salę. A ci, którzy nie chcą, proszę, nie powinni tutaj siedzieć. Na samym wstępie muszę wam jeszcze raz powiedzieć, abyście byli pewni co do tego, że wszyscy otrzymacie swoją Realizację. Drugą rzeczą jest to, że są trzy warunki, które musicie zrozumieć. Pierwszy warunek jest taki, że musicie zapomnieć o przeszłości i w ogóle nie czuć się winni. W końcu wszyscy jesteście istotami ludzkimi i jeśli popełniliście jakiś błąd, to jest to w porządku, nie jesteście Bogiem. Ale poczucie winy to pewien rodzaj psychicznej tortury. Ale także, gdy czujecie się winni, to centrum tutaj blokuje się po lewej stronie i także torturujecie się fizycznie. Ponieważ, gdy to centrum jest zablokowane, wtedy chorujecie na anginę, zapalenie kręgów i wszystkie tego typu choroby.

Więc jaki jest pożytek z tego, by czuć się winnym? Proszę, nie czujcie się winni. Gdy mówię, żeby nie czuć się winnym, wielu ludzi wychodzi, ponieważ oni chcą czuć się winni i chorować. Trzecim warunkiem jest to, że powinniście generalnie wszystkim przebaczyć. Niektórzy ludzie mówią, że to jest bardzo trudne, ale wybaczając czy nie, wy nie robicie nic.

Więc ponownie, kiedy nie przebaczycie, wtedy torturujecie samych siebie, zupełnie za nic.

Więc nie powinniście nawet wspominać ludzi, którym macie przebaczyć. Po prostu powiedzcie: "Przebaczam wszystkim" a natychmiast poczujecie się lepiej. Tylko tyle. Aby skorzystać z pomocy Matki Ziemi, musicie zdjąć buty, to wszystko. Proszę odsuńcie waszą lewą i prawą stopę od siebie. To tylko pięć, dziesięć minut, to wszystko. A więc tak jak on już wam powiedział, istnieją dwie siły, lewa i prawa,

Więc połóżcie lewą na jednej stronie, a prawą na drugiej. Lewa strona reprezentuje siłę waszego pragnienia, a prawa strona reprezentuje siłę działania. Zatem proszę, połóżcie lewą rękę na lewym kolanie, a prawą stronę będziemy używać do odżywiania naszych centrów po lewej stronie. Najpierw pokażemy wam jak dotykać waszych różnych centrów na lewej stronie, aby je odżywić, więc proszę, najpierw zobaczcie wszystko, a potem zamkniemy oczy. Połóżcie prawą rękę na sercu. To jest centrum, w którym znajduje się odbicie Boga Wszechmogącego, w postaci Ducha. A Kundalini jest odbiciem Ducha Świętego, Pierwotnej Matki. A teraz proszę, połóżcie prawą rękę w górnej części brzucha. To jest centrum waszego mistrzostwa. Gdy stajecie się Duchem, stajecie się swoim własnym przewodnikiem. Następnie połóżcie prawą rękę na dolnej części brzucha, po lewej stronie. To jest centrum czystej wiedzy, poprzez którą wypracowujemy całą Boską Pracę. Teraz przesuńcie rękę na górną część brzucha, po lewej stronie. Następnie przesuńcie rękę w miejsce, w którym łączy się szyja i ramię, i skierujcie głowę w prawo. To centrum macie zablokowane, gdy czujecie się winni. Teraz proszę połóżcie rękę na czole i pochylcie głowę tak bardzo, jak potraficie. To jest centrum, gdzie musicie wszystkim przebaczyć. Następnie, połóżcie proszę prawą rękę na tylnej część głowy i odchylcie głowę do tyłu. To jest centrum, gdzie bez poczucia winy, bez zliczania błędów, dla własnej satysfakcji musicie powiedzieć, musicie poprosić Boską Siłę o przebaczenie. Teraz musicie napiąć dłoń. Następnie połóżcie środek dłoni na ciemiączko, które było miękkie w waszym dzieciństwie. Teraz odegnijcie palce i pochylcie głowę do przodu tak mocno, jak to tylko możliwe. Tak, aby był wystarczający nacisk na głowę; odegnijcie palce. Pochylcie głowę w dół. Następnie poruszajcie skórą na głowie, siedem razy, zgodnie ze wskazówkami zegara, powoli. Pochylcie głowę w dół. To wszystko, co musicie zrobić. Teraz proszę postawcie stopy osobno, lewa ręka w Moją stronę, nie siedźcie zbyt pochyleni czy też zgięci do przodu, ale wygodnie. Teraz połóżcie proszę prawą rękę na sercu. Lewa ręka w Moim kierunku, na kolanie. Teraz proszę zamknijcie oczy. Następnie musicie zadać Mi fundamentalne pytanie, trzy razy, możecie Mnie nazywać "Matką" lub "Shri Mataji" – "Matko, czy ja jestem duchem?" Głośno. Jeśli jesteście Duchem, stajecie się swoim przewodnikiem, swoim mistrzem. Teraz proszę przesuńcie prawą rękę, na lewą stronę brzucha, na jego górną część. Pracujemy tylko po lewej stronie. Tutaj musicie zadać następne pytanie: "Matko, czy ja jestem swoim własnym mistrzem?" Zadajcie to pytanie trzy razy. Jak już wam mówiłam, nie mogę na was wymusić czystej wiedzy, ponieważ szanuję waszą wolność. Musicie o to poprosić. Teraz przesuńcie prawą rękę na dolną część brzucha i mocno uciśnijcie. Tutaj musicie powiedzieć sześć razy, ponieważ to centrum ma sześć płatków: "Matko, proszę daj mi czystą wiedzę". Sześć razy. Gdy tylko poprosicie o czystą wiedzę, Kundalini zacznie się unosić. Teraz musimy odżywiać górne centra z wiarą w siebie. Następnie przesuńcie prawą rękę na górną część brzucha, po lewej stronie. Tutaj musicie powiedzieć z całkowitą pewnością, dziesięć razy: "Matko, ja jestem swoim własnym mistrzem". Już wam mówiłam, że nie jesteście tym ciałem, tym umysłem, tym ego lub tymi uwarunkowaniami, ale jesteście czystym Duchem. Teraz przesuńcie prawą rękę na serce i tutaj musicie powiedzieć z całkowitą pewnością, dziesięć, dwanaście razy: "Matko, jestem Duchem". Dziesięć, dwanaście razy. Ta Wszechprzenikająca Moc jest mocą współczucia i miłości. To jest ocean absolutnej wiedzy. Głośno, głośno. Ale ponad tym wszystkim jest to ocean przebaczenia i jakikolwiek błąd popełniliście, ten ocean może to bardzo łatwo rozpuścić.

Więc proszę przebaczcie sobie i połóżcie rękę w miejscu, w którym spotykają się szyja i ramię, i skierujcie głowę w prawo. Tutaj z całkowitą pewnością powiedzcie szesnaście razy: "Matko, ja nie jestem niczemu winny". Jak już wam mówiłam, czy przebaczacie czy nie, nic nie robicie; ale jeśli nie przebaczycie, wtedy schodzicie na złą drogę.

Więc teraz przesuńcie prawą dłoń na czoło i proszę pochylcie głowę tak bardzo, jak to tylko możliwe. Tutaj musicie powiedzieć z całkowitą pewnością siebie, z serca, nieważne ile razy: "Matko, przebaczam każdemu, bez wyjątku". Teraz proszę przesuńcie prawą rękę na tył głowy i odchylcie głowę tak daleko, jak to tylko możliwe. Tutaj, bez poczucia wina, bez zliczania swoich błędów, po prostu dla własnej satysfakcji, nieistotne ile razy, powiedzcie to z serca: "Boska Siło, jeśli uczyniłem jakiekolwiek błędy, proszę przebacz mi". Teraz całkowicie rozciągnijcie rękę, całkowicie dłoń i połóżcie środek dłoni na czubku głowy. Teraz odegnijcie palce. Proszę pochylcie głowę. Tutaj znowu, nie mogę przekroczyć waszej wolności. Musicie poprosić o waszą Samorealizację. Poruszajcie skórą głowy, powoli, 7 razy, zgodnie ze wskazówkami zegara, prosząc: "Matko, proszę daj mi Samorealizację" – siedem razy. Teraz proszę opuśćcie ręce. Proszę wyciągnijcie obie ręce w Moim kierunku, w ten oto sposób. A teraz połóżcie prawą rękę skierowaną do Mnie, w ten oto sposób. Proszę wyciągnijcie prawą rękę w Moim kierunku i pochylcie głowę, i sami sprawdźcie lewą dłonią, czy czujecie chłodny lub gorący powiew z głowy Głośno, głośno, głośno. Jeśli jest gorący, oznacza to, że nie przebaczyliście, więc proszę przebaczcie i nie czujcie się winni. Teraz lewa ręka w Moim kierunku, ale pochylcie głowę, pochylcie głowę. Teraz proszę sprawdźcie prawą ręką czy czujecie chłodny, lub gorący powiew z głowy. Nie kładźcie ręki na czubku głowy – lecz wyżej. Czasem czujecie to bardzo wysoko. Teraz proszę, ponownie połóżcie prawą rękę. Pochylcie głowę i jeszcze raz sami sprawdźcie lewą ręką. Teraz unieście obie ręce w kierunku nieba, w ten sposób. Głośno, głośno. I odchylcie głowę. I zadajcie jedno z tych pytań trzy razy: "Matko czy to jest powiew Ducha Świętego?" lub "Matko, czy to jest moc Boskiej Miłości?" lub "Matko, czy to jest Paramchaitanya?" Zadajcie, którekolwiek z tych pytań, dowolne z tych pytań, trzy razy. Teraz opuście ręce. Wyciągnijcie ręce w ten sposób w Moim kierunku. Otwórzcie oczy. Spoglądajcie na Mnie bez myślenia. Ci, którzy poczuli chłodny lub gorący powiew na końcówkach palców lub na dłoniach albo w okolicy ciemiączka, proszę unieście obie ręce. Prago! Właśnie wszyscy z was stali się świętymi. Kłaniam się wam wszystkim! Wasze święte życie właśnie się rozpoczęło. Jutro przyjdę znowu i opowiem wam o Duchu. Niech was Bóg błogosławi. Proszę, powiedzcie swoim przyjaciołom i przyprowadźcie ich, ponieważ jestem tu tylko do jutra. Ci, którzy poczuli chłodny powiew lub gorący powiew, jutro się umocnią a ci, którzy nic nie poczuli, także to poczują. Niech was wszystkich Bóg błogosławi. Powiedźcie im także, aby o tym nie rozmawiali. To jest poza waszym umysłem. Należy być cicho. Nie dyskutujcie o tym. 
