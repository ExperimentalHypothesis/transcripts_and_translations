Diğer Loka’larda (Dünyalarda) ne oluyor? Caxton Hall, Londra, İngiltere. 30 Haziran 1980.

Görmediğimiz, farkında olmadığımız diğer Loka’larda (dünyalarda) ne olduğunu sizlere söyleyemem. Birazcık korkutucu olabilir ama Bütünle nasıl bir ilişki içinde konumlandırıldığımızı, Divine’in planlarının neler olduğunu ve bizim bunları nasıl gerçekleştireceğimizi anlamamızın zamanı geldi.

Şimdi, burada pek çoğunuz aydınlamış ruhlarsınız. Bazılarınız ilk kez geldi, sizlerde aydınlanmanızı alacaksınız. Ama ortak olan nokta şu ki, hepiniz arayış içinde olanlarsınız, Tanrıyı arayanlarsınız, barışı arayanlarsınız, sevgiyi arayanlarsınız, ortak olan nokta budur ancak bu arayış sizlerde, kendi iyiliğiniz için, bireysel bir yükseliş için veya dönüşü olamayan bir yer için olan kazanımlar için değildir. Bu, bütün insanların yüzleşmesi gereken Son Yargı içindir. Bu yargıdan geçmeleri ve kendi sonlarına, Tanrının Krallığında bulunan kendi yerlerine ulaşmaları gerekiyor.

Bu gün Benim önümde oturuyorsunuz, daha önceden, çok daha önceden de Benimle beraber oldunuz. Ama bu gün, özellikle Benimle birlikte olduğunuz bu zamanda, bununla yüzleşmek için buraya geldiniz ve Gerçeği, Sevgiyi ve Tanrının Kutsamalarını taşıyabileceğinizi kendiniz için görmeye geldiniz. Tanrının Krallığına girip, burada kalabileceğinizi, Onun tüm güçleri size doğru akarken, Onun hükümdarlığına girebileceğinizi görmek için. Bu sizlere daha önceden söz verilmişti. Tüm sözler tutulacak.  Bütün Kutsal metinler desteklenecek ve kanıtlanacaktır.

Ama bilmek zorundayız ki, Tanrısal güçlerle, şeytani güçler arasında büyük bir savaş devam ediyor ve iblisler olarak sembolize edilen bütün bu şeytani güçlere, Sanskrit dilinde rakshasalar,  asuralar  adı verilir ve bu iblislerin hepsi, Tanrının Krallığını yıkmak üzere bu Dünya üzerinde doğdular.  Düşünün! Ne hırs ama! Ama onlar, Tanrının bu krallığını kalplerinizde yıkmak istiyorlar. Tanrının Krallığı vardır, var olacaktır, o ezelidir. Tanrı evren üstüne evren yaratmıştır. O insanoğullarını amipten bu aşamaya getirerek yaratmıştır. Bu gün, burada nihai hedefinize ulaşmak üzere, sizleri bu pozisyona getirdi. Bunların hepsi şimdi oluyor.

Bu kritik anda, Tanrının Krallılığına girmek üzere olduğunuz bu değerli zamanda, bütün bu güçler sizi aşağı çekmek üzere meydana getirildiler.  Bu güçlerin çok süptil olduklarını, son derece kurnaz olduklarını, anlayışınızın ötesinde olduklarını anlamak, sizin bilgeliğinizde yatar.  Kendi aydınlanmış konumunuza ulaştıktan sonra bile, onların hala üzerinizde nasıl etkili olduklarını, sizi aşağıya sürüklemeye çalıştıklarını, sizi aşağıya çektiklerini fark ettiniz.

Bu savaş önceden oynanmış olduğu şekilde bir bilinç düzeyinde oynanmıyor. Deyin ki, bir rakshasa geliyor, onu öldürmek uygundu. O bir rakshasa olarak gelirdi, o bir iblis olarak gelirdi ve öldürülürdü, bitti. Ama bu gün onlar gizlenerek, dindar adamlar olarak, sofu adamlar olarak, insanların dedikleri şekilde, tanrı kadınlar olarak dünyaya geldiler. Kendilerine tanrı diyorlar, bu gurular. Onlar din kisvesi altında geldiler. Bu kadim rakshasalar dünyada doğdular ve arayış içinde olanların aklına girdiler. Binlerce ve binlerce arayış içindeki ele geçirildi. Düşünün, durum bu, çok riskli ve çok tehlikeli. Arayış içinde olanların, ihsana ulaşacak olanların, göklere yükselecek olanların, taçlandırılacak olanların aklına girdiler ve onlar bu korkunç güçler tarafından yok edildiler, işkence edildiler. Çünkü bu sizin bilinç seviyenizde değil onlar egonuza veya süper egonuza girmenin, sizi etkilemenin bütün yöntemlerini öğrenmişlerken,  sizler onları göremezsiniz, onları hissedemezsiniz, onları anlayamazsınız ve ne kadar tehlikeli olduklarını bilemezsiniz.

Bu savaşta hepimiz savaşmalıyız. Eğer bizler kendimizi Tanrının Krallığında tam olarak yerleştirmek zorundaysak, bütün bu sizi aşağı çeken güçlerle savaşmamız gerektiğini bilmek zorundayız.

Sahaja Yoga işe yaramaz kimseler için değildir, cesareti olmayan insanlar için değildir, korkaklar için değildir. Para peşinde koşan, bütün bu maddi şeylerin peşinde koşan kimseler için değildir. Özellikle de, Sahaja Yoganın temeli olan ilk gelen insanlar çok yüksek kalibreli kişiler olmalılar, kendi özgürleşme konumlarına ulaşmak için büyük bir arzu duyan insanlar olmalılar çünkü onlar tüm insanlığı kurtaracak olanlardır.  Onlar kurtarıcılardır, onlar mahkûm edilmiş olan bu insanlığın kurtuluşunu tezahür ettirecekler.

Zayıf olanlar kuvvetlendirilebilirler çünkü enerji onların içinde yatıyor. Sağlıksız olanlar iyileştirilebilirler. Akıl sağlığı iyi olmayanlar, yola getirilebilirler. Ama bunun içinde korkaklara yer yoktur.  Sizler cesur ve neşeli insanlar olmalısınız, tek bir şey için, çünkü siz Divine için, Kadir-i Mutlak Tanrı için savaşan bu gücü temsil ediyorsunuz, sizler Onun ellerindesiniz. Ve aynı zamanda bilge olmalısınız. Aptal insanlar iyi değildir. Aptallık asla yükselmenize yardım etmez. Bilge insanlar olmalısınız. Saçma sapan şeylerin peşinde koşan işe yaramaz insanları bırakın, onlar nereye istiyorlarsa gitsinler, zamanları ve sıraları gelince geri geleceklerdir. Bunun için çok fazla kişi olmamıza gerek yok. Çok az sayıda kişi dünyayı kurtarabilir ama onların güçlü olmaları gerekir ve Kadir-i Mutlak olan Babalarının güçlerine, kendi ruhlarının güçlerine dair anlayışlarını kesinlikle oturtmuş olmalılar.

Aydınlanmanızı almanızdan önce, size neler olduğuna dair endişelenmeyin. Böyle şeyleri düşünenler, çok fazla şey başaramayacaklardır. Geçmiş, geçmiştir. Bu gün Benimle yüzleşiyorsunuz ve Bende sizlerle yüzleşiyorum. Bu, şu andır. Süregelen bu büyük savaş ve  nasıl kurtarılacağınız hakkında sizlere tam bir vizyon vermem mümkün değil. Benim hissettiğim şey bir fırtınadır ve Ben çocuklarımı kayığın içine koyuyorum. Ağırlığı muhafaza etmek için, merkezde kalın. Ve yeterince güçlü olduğunuz zaman, sizde Benimle birlikte kürek çekeceksiniz.

Kendinizden nefret etmeyin. Kendinize işkence etmeyin ve onunla çok zayıf bir hale geldiğiniz suçluluğa kendinizi bırakmayın. Suçlu hissedecek ne var ki? Anlayamıyorum. Savaş devam ettiği sırada, kendisini suçlu hisseden bir askeri veya savaşçıyı düşünün. Coşku dolu ve mertlikle dolu olmalısınız. Ruhunuzu yok eden bütün bu küçük zavallı şeyleri fırlatıp atın. Bütün bu suçlu hissetme modasının şeylerine yer yok. Bu Batının zayıflığıdır. Eğer hızlı bir şekilde gelişmeniz gerekiyorsa, eğer ulaşılacak bütün bu şeyleri siz istiyorsanız, zaman çok kısa. Bunu anlamalısınız. Sizin deyiminizle hokkabazlıklara zaman yok. Bir şeylerin etrafında dolanacak zaman da yok. Şimdi bunu oturtmalısınız, bunu elde etmelisiniz.

Bütün toplumlarda pek çok aydınlanmış ruh, çocuk olarak doğdu, Rusya’da bile- düşünebiliyor musunuz? Ruslar, Sahaja Yoga’ya gelecekler. Orada bulundum. Onlar belki de ilk olacaklar çünkü bu sözde dindarların ve yobazların saçmalıklarından ve dini vaaz eden sahte insanların bütün bu saçmalıklarından dolayı onlar etraflıca düşündüler. Rusya’da sahte gurulara yer yok, yer yok. Diğer taraftan gerçek gurular içinde yer yok. (Gülüşmeler) yani onların çocukları sayesinde sizler oraya girmelisiniz ve çocuklar Sahaja Yogayı tanıyacaklar.  On yıl içinde her şey ateşlenmelidir.

Bunu nasıl yaptığınız önemli değil ama bunu yapmalısınız. Benim için ve Divine için en önemli şey sizlersiniz. Eğer bir deprem olduysa ve bir kaç korkunç bina yıkıldıysa, bunun bir önemi yok. Divine için fark etmez. Önemli olan kaçınızın farkında olduğudur, kaç tanenizin geliştiğidir, kaç tanenizin oturttuğudur. Çok korkak tiplerin Sahaja Yogada yeri yoktur. Bu, sizin hala negatif güçlerin elinde oyuncak olduğunuz anlamına gelir. Düşünün korkmuş insanlar asker olarak Sahaja Yogaya geliyorlar. Demek istiyorum ki, ...(Gülüyor).

Yürekliliğinizi gösterdiğiniz zaman, içinizde olan tüm güçleri de göstermeye başlayacaksınız. Siz elinizi kaldırmayı bile istemezken, kılıcınız nasılda çalışacak? Hindistan’da binlerce ve binlerce Sahaja Yogi var ve çok hızlı gelişiyorlar. Şimdi Batıya bakın, nasıl gelişeceğiz ve nasıl oturtacağız bunu?

Batıda bunu yerleştirmek, şüphesiz zaman alır. Gerçi aydınlanma daha çabuk olsa da, Hintliler zaman alırlar, ama her zaman söylediğim gibi onlar kırılması zor cevizlerdir. Diğer Avrupalılarla karşılaştırınca, İngilizler de böyledirler. Ama Aydınlanma alanlarda, çok hızlı şekilde aşağıya düşerler bazen, ama İngilizler bir kere aydınlanma alırlarsa, kendi fındıkları içinde iyidirler, onlar iyiler. Belki de gelenekle ilgili bir şey var ama yine de aydınlanma almanız çok fazla zaman almıyor. Aydınlanma almanız neden çok uzun sürsün ki? Sadece arzu edin, bu işe yaramalıdır. Onu uyandıracak olan sadece sizin arzunuzdur. Bunu dışsal bir şekilde değil de, kalbinizden arzu edin.

Bu günlerde arayış içinde olmak moda. Hayır, bu bir dürtü! Onsuz yaşayamazsınız. Bulmalısınız. Başka her şeyi deneyin. Kendi anlamlarını bulamadıkları için, insanlar intihar ediyorlar. İşte bu yüzden Sahaja Yogayı kabul etmeniz çok önemli, bu bir alışveriş merkezinde guru alışverişi yapmak gibi değildir, çok önemlidir çünkü sizin anlamınız, bulunmak üzere orada duruyor. Ama sizin amacınızdır ve sonra bu amacın gerçekleşmesi tezahür etmelidir.

Sahaja Yoga Batıda, sanırım üç fazda çalışmaya başladı. İlkinde, insanlar nerede yanlış bir şeyler yaptıklarını, onlarda yanlış bir şey olduğunu görmek için aydınlanmalarını alıyorlar. Dikkat içeriye yöneliyor ve bununla onlar, kendilerinin problemlerinin olduğunu görebilirler. Eğer siz kendi problemlerinizi görmezseniz ve birisi size problemleriniz olduğunu söylerse, o kişiye çok fena şekilde vurursunuz. Kendiniz için, sizde bir problem olduğunu görmek en iyisidir. Bir kez kendi içinizde bir problem görürseniz, bundan kurtulmaya da istekli olursunuz. Ama probleminizi görmezseniz, çok muhteşem işler yaptığınızı, yüce birisi olduğunuzu ve mükemmel bir şekilde iyi olduğunuzu düşünürsünüz. Veya bunun yerine, birileri “şu yanlış, bu yanlış” diye yazdığı için kusurların bazılarını görürsünüz, o zamanda kendinizi suçlu hissedersiniz. Her iki yolda yanlıştır çünkü yolun birisi egoya doğru gider, diğeri ise süper egoya doğru gider.

Yani uyanış sayesinde, hangi tarafta doğru yattığınızı, problemin ne olduğunu görürsünüz. Kendinizi yargılamaya başlarsınız. Kendinizle ilgili ilk yargılama başlar. “Bayım, şöyle şöyle, yargıla kendini. Burada sen aynasın. Şimdi bak ona” dersiniz. Bu ne ise odur. Bu yüzden de yargıla kendini, bundan kurtulmak istiyorsun, artık bunu kendi içinde istemiyorsun.

Sonrasında, başkalarını yargılamaya başladığında ikinci sıkıntı başlar. İlk kez başkalarını yargıladığın zaman, korkarsın, “aman Tanrım! Korkunç vibrasyonlar, kaç, yoksacatch edeceksin”. Ama zamanla bağışıklı kazanırsın. “Evet, biz bu tipi biliyoruz, biz şu tipi biliyoruz, biz bunu biliyoruz, bütün bu tipleri biliyoruz”, dersiniz. Sonrasında kimseyi mahkûm etmezsiniz, onları seversiniz ve bu sevgi içinde onları yargılarsınız çünkü başka insanlarında problemlerinden kurtulmalarını istersiniz, yardım edersiniz,, başlarda onların problemlerini paylaşırsınız ve neşe veren aydınlanma, sizin ve başkalarının üzerinde çalışmaya başlar.

Şimdi de, etrafına baktığında problemler başlar, Batı toplumlarından bahsediyorum. Toplumunu kasvetli bulursunuz. Problem nedir? Neden toplum kasvetli? Hangi temelleri kaybettiniz? İnsanoğlunun hangi dayanağı kayboldu? Neden?  Neden? Bu yüzden de evlilik kurumlarını, birbirinizle olan ilişkilerinizi bulursunuz. Bunun oturtulması gerekir.  Bunun size keyif vermesi gerekir, gerçek keyif, sevginin ve arkadaşlığın keyfini vermesi gerekir.

Ve üçüncü faz, bu dünyada doğmaya çalışan seçkinler, çok fazla sayıdalar. Onlar buralardalar, tam burada, seyrediyorlar. Onların doğmaları lazım. Sizler, bu çocukların ebeveynleri olmalısınız. Onlar bütün bu şeytani güçleri havaya uçuracaklar çünkü onlar bu iblislerin neye benzediklerini ve onların nasıl patlatılacaklarını biliyorlar. Onlar uzmanlar. Ben pek çoğunu gördüm, sizlerde gördünüz. Onlar Kundalininin ne olduğunu biliyorlar, onu nasıl yükselteceklerini biliyorlar ve bütün bu (şeytani) insanları nasıl havaya uçuracaklarını biliyorlar. Ve sonrasında, aydınlanmış ruhlardan oluşan bu toplum, insanlığı çekip çıkaracaktır. Herkesin Sahaja Yogaya getirilmesine gerek yok. Hepsi çekilip çıkarılacak. İçimizde, yeterince çekme gücüne sahip olmak zorundayız.

Bana daha önce gelenlerin, daha sonra gelecek olanlardan, diyelim ki on yıl sonra gelecek olanlara kıyasla daha büyük bir sorumlulukları var. Onlar sadece bunun içine atlayacaklar. Sizler, bunu yapacak olanlarsınız. Bu yüzden özgüveninizi yargılayın ve kendinizi hiçbir şey için kınamaya çalışmayın. Bu Sahaja Yoga’da yasaktır, bunu biliyorsunuz. Hepiniz azizlersiniz. Pek çok aziz burada oturuyor. Düşünün! Tanrılar şarkılar söylüyor. Melekler neşelerini hepinizin üzerine döküyorlar. Ne toplantı ama! Nasıl bir güç bu!

Bu toplantının hayrı sadece İngiltere’de çalışmıyor, sadece Avrupa’da değil, tüm evrende çalışıyor. Ancak kanallar bunu tezahür ettirmek için yeterince güçlü olmalılar. İşte bu yüzden dolayı  Ben, “gerçekten ciddi bir şeyler söylemeliyim”, dedim.

Ayın 27 sinde büyük bir puja yapacağız, bunu biliyorsunuz (Guru Puja, 1980-07-27) ve bu gün sizlere söylediklerimi düşünmenizi istiyorum. Ve bu Mahayoga’yı dünyada kuracağınızı, bu Altın Çağın kutsamalarını dünyaya getireceğinizi kendi içinizde ilan etmenizi de istiyorum. Tüm yaratılış kendi anlamını bulacaktır.

Tanrı sizleri kutsasın.

Sizlerden ellerinizi bu şekilde Bana doğru tutmanızı rica ediyorum, sadece bu şekilde. O zaman vibrasyonlar çok kuvvetliler. Bunun gibi, aydınlanma almakta hiç bir zorluk yok.

Gözlerinizi kapatın. Ayaklarınızı olabildiğince düz bir şekilde yere koyun. Daha iyi.