13 lipca 1994
Vishnu Pudźa
La Plaine Saint-Denis, Saint-Denis (Francja)
Shri Vishnu Puja
1994.07.13, Paryż, Francja

Dzisiaj jest wielki dzień, gdyż tego dnia Francuzi otrzymali wyzwolenie. Ale po co jest to wyzwolenie? Ja nie wiem. Widziałam, że w żadnym kraju, gdzie uzyskano wolność czy wyzwolenie, nie działa to tak dobrze, jak oczekiwano. Tak samo we Francji... Tak więc, gdy wyzwolenie przychodzi poprzez złość, to nienawiść jest podstawą tych rewolucji i tych tak zwanych osiągniętych wyzwoleń. Jeśli wyzwolenie ma miejsce wewnątrz was, to nie jesteście już niewolnikami tych strasznych destrukcyjnych i negatywnych sił, wtedy to jest prawdziwe wyzwolenie.
Drugą sprawą, która wydarzyła się we Francji, pierwszy raz w Europie, jest to, że została rozpoznana jako dharma. To jest wielka sprawa, która zasługuje na oklaski.
Rozpoznano, że Sahaja Yoga jest dharmą. Tak jest. Dzisiaj zostało to rozpoznane. To jest bardzo znacząca sprawa. Muszę powiedzieć, że jest to zasługa waszego lidera i wszystkich Sahaja yoginów z Francji, którzy tak ciężko pracowali, żeby otrzymać to wyróżnienie, tego rodzaju pozycję. To jest bardzo duża sprawa. Pomyślałam więc, żebyśmy dzisiaj mieli puję do Shri Vishnu, który był podstawą dharmy.
Do tej pory nigdy nie czciliśmy nikogo, kto stanowił podstawę, oprócz Shivy. Czciliśmy jedynie inkarnacje, bo one przyszły jako inkarnacje. Ganesha przyszedł jako inkarnacja, Bogini przybyła jako inkarnacja, Rama, Shri Krishna, Guru, Chrystus, Buddha, oni wszyscy przybyli na Ziemię jako inkarnacje. A szczególnie czciliśmy inkarnacje, które przyszły na Ziemię. Ale dzisiaj, kiedy Sahaja Yoga jest ustanowiona jako dharma, musimy dowiedzieć się o Shri Vishnu, który jest podstawą dharmy. Później przybył On na Ziemię jako Shri Ram, a potem jako Shri Krishna, i ostatecznie jako Kalki. To jest piękna ewolucja Shri Vishnu. Tak więc trzeba zrozumieć, co jest podstawą dharmy. Jak wiecie, w materii jest osiem wartości. Są negatywne, pozytywne i neutralne. Ale w istotach ludzkich jest dziesięć wartości i te dziesięć wartości jest stworzonych w nas przez Shri Vishnu. One są ochraniane, pielęgnowane i odżywiane przez Shri Vishnu. A kiedykolwiek On zauważy, że istoty ludzkie upadają w swojej dharmie, On rodzi się na Ziemi. Ostatecznym etapem jest Virat. Na tym etapie, zasada Vishnu rozdziela się na dwie części: jedna idzie do Viraty, druga do Viratangany. A trzecia zasada, którą nazywacie Mahavishnu, inkarnowała jako Pan Jezus Chrystus.
Zatem w tym czasie, wszystkie te trzy zasady działają głównie w Sahasrarze. Więc Virat jest zasadą, dzięki której możecie widzieć, że przesłanie wewnętrznej dharmy rozprzestrzenia się na cały świat.
We współczesnych czasach, nie chodzi tylko o to, żeby mówić: nie róbcie tego, tamtego, czy czegoś innego, nie. Nie. Dziesięć przykazań. Te dziesięć przykazań musi stać się waszą własną naturą. Macie całkowicie identyfikować się z tą naturą.
Tak więc, w procesie ewolucyjnym, jeśli przyjrzeć się temu... To było zadaniem guru, żeby ustanowić te dharmy w was, i poprzez ich ustabilizowanie staliście się osobą dharmiczną. Ale jak widzicie, cokolwiek zostało na świecie powiedziane, czy zapisane, wyjaśnione werbalnie, stało się czczą gadaniną. Dlatego widzimy, że wszystkie religie, które głosiły te same rzeczy, one wszystkie poszły w różnych kierunkach. Niektóre są zorientowane na pieniądze, niektóre na władzę, niektóre są pełne przemocy, a niektóre całkowicie fałszywe. Kiedy więc to widzicie, jesteście zdumieni, w jaki sposób zasada dharmy została zrujnowana przez istoty ludzkie. Dlaczego oni nie mogli zaakceptować dharmy? Muszę powiedzieć, że są w nas dwa geny, które mają za zadanie ochraniać nas przed popełnianiem grzechów przeciwko Matce, i popełnianiem grzechów przeciwko Ojcu. Kiedy te dwa geny mutują, ludzie zaczynają robić co tylko chcą, nie ma kontroli nad nimi. I to stało się podczas ewolucji. Powiedziałabym, że w Indiach, zgodnie z tradycją, ludzie są bardzo dharmiczni. Uzasadnienie leży w czasach starożytnych, kiedy mówiliśmy o dharmie, mieliśmy świętych, i wtedy został wbudowany pewien rodzaj tradycji na tysiące lat.
W tamtych czasach tak działo się także w Egipcie. Ale w Egipcie, a także w Grecji, coś stało się z nimi niewłaściwego, że...Weźmy przypadek Grecji, gdzie przedstawiono wszystkich Bogów na podobieństwo ludzi. Oni zniżyli poziom Bogów z dharmy do adharmy. W Egipcie także, z powodu królów w tych krajach, którzy bardzo mocno interesowali się śmiercią, jak to nazywacie...grobami, budową piramid, wszelkimi tego typu rzeczami, a nie budowaniem dharmy wewnątrz. I to jest powód, dla którego także w Egipcie dharma bardzo mocno podupadła, i ostatecznie, został tam teraz ustanowiony Islam. Islam pojawił się, gdyż ludzie byli adharmiczni. Także w Grecji oni zaakceptowali kościół prawosławny, bo ludzie stali się adharmiczni. Te religie same były adharmiczne. Oni nie byli w stanie wpoić sobie dharmy, więc jak mogli wpajać dharmę innym ludziom?
I to wydarzało się bardzo często w tych krajach, dlatego avatar Vishnu – jak go nazywają Narasimha, przybył bardzo blisko, bardzo blisko Grecji, a także bardzo blisko Egiptu – to jest do Peshawaru. Te rzeczy miały miejsce w Peshawarze, a więc bardzo blisko zarówno Egiptu jak i Grecji. Oni bardzo mocno przeciwstawili się Vishnu, ponieważ myśleli, że ich król został zabity przez nich i coś w tym rodzaju. Tak więc te wszystkie rakshasy weszły w obszar Afganistanu, a potem przybyły do Egiptu i do Grecji i próbowały poniżyć wszystkich Bogów i Boginie. To było dawno temu, przynajmniej dziesięć tysięcy lat wstecz, kiedy Prahalada sprowadził inkarnację Shri Vishnu. Te rakshasy weszły w ich... Tak zwane asury, nazywają ich asyryjczykami, ale oni byli asurami. Jeśli pojedziecie do Egiptu, to zobaczycie tam Sfinksa. Wygląda dokładnie odwrotnie niż Narasimha. Górna część to postać człowieka, a dolna lwa. U Narasimhy jest odwrotnie. Narasimha jest lwem w górnej części, a w dolnej części człowiekiem. A oni stworzyli takie wyobrażenie, które było właśnie odwrotnością Vishnu. Po to, żeby pokazać, że mamy inny rodzaj wielkiej inkarnacji, która jest właściwie przeciwieństwem i może skutecznie walczyć z Vishnu.
Poprzez te rakshasy, które weszły w tych ludzi, oni rozwinęli bardzo agresywną naturę. Naturę skłonną do walki, naturę agresywną, oni bardzo mocno rozwinęli w Grecji kulturę mięśni, i jak przeczytacie, to cała historia Grecji jest naprawdę szalona. Wszyscy walczyli ze sobą, zabijali się. Mam na myśli to, że nie było temu końca. Aż do czasu, kiedy Aleksander przybył do Indii i zobaczył kulturę, która była dharmiczna, całkiem go to zaskoczyło. W jaki sposób ci ludzie żyli z symbolami i z tym wszystkim. On powiedział: “Dobrze, mam tego dość”. I zawrócił. Ale także w Egipcie oni w ogóle nie byli w stanie zrozumieć dharmy. Ponieważ wierzyli w śmierć, wszelkiego rodzaju czarną magię i temu podobne. Więc kiedy pojawił się Islam, oni zaakceptowali Islam. Tutaj przyszło Chrześcijaństwo, a tam przyszedł Islam. Opowiadają, że w Rosji car chciał mieć jakąś religię. Więc z tych... On zaprosił chrześcijan; najpierw zaprosił katolików, żeby przyszli i uczynili wszystkich religijnymi. Bo chciał mieć jakąś religię. Istotą jest Vishnu.
A tam byli zdeprawowani swarupas Vishnu. Teraz oni weszli do Rosji, jeden po drugim. Więc pierwsi przyszli katolicy. I katolicy powiedzieli: “Nie możecie mieć tak wielu żon. Możecie mieć tylko jedną żonę”. Więc oni powiedzieli: “To nam nie pasuje”. Vishnu miał tylko jedną żonę. Ekapatnivrat – jedną żonę. Nawet w życiu Ramy, też tak było. Wtedy zawołali muzułmanów. A muzułmanie powiedzieli: “W porządku, możecie mieć wiele żon, ale nie możecie pić, żadnej wódki”. Oni odpowiedzieli: “Jak możemy żyć bez wódki?” Widzicie, we wszystkich tych religiach jest mała część dharmy. W pierwszej, tylko jedna żona, w drugiej, w islamie, nie można pić. Oni powiedzieli: “Nie, nie, nie, nie możemy tak żyć”. Wtedy posłali po prawosławnych chrześcijan. Prawosławni, o to słowo chodzi. A prawosławni powiedzieli: “Możecie mieć tyle żon, ile chcecie, i możecie pić, ile chcecie”. Oni na to: “To pasuje do naszej dharmy”. I zaakceptowali to. Zatem, jeśli nałoży się jakikolwiek rodzaj restrykcji, jakikolwiek, na istoty ludzkie bez Realizacji, to zrobią dokładnie to, co jest destrukcyjne.
Na przykład, widziałam teraz muzułmanów. Pewnego razu jechałam do Londynu z Riyadhu i zasnęłam. Kiedy obudziłam się, zobaczyłam, że wszystkie kobiety były bardzo modnie ubrane i eksponowały swoje ciała, a także bardzo modnie ubranych mężczyzn w muszkach itp. Pomyślałam: “Co się stało?” Więc zapytałam stewardesę: “Gdzie się zatrzymaliśmy?” Ona powiedziała: “Nigdzie”. Powiedziałam: “To skąd ci ludzie się tu wzięli?” Odrzekła: ”To są ci sami ludzie”. W Riyadh oni będą zasłaniać swoje twarze, zakryją się.
Mój zięć powiedział mi: “Nie mogę nawet powiedzieć, że podróżuję, z Tobą, moją teściową, bo zostałbym aresztowany”. Nawet z teściową nie możesz podróżować. To może być tylko twoja Matka. Dzięki Bogu, nasze nazwiska są takie same. Nikt nas nie zaaresztował. Wiecie, same takie głupoty. Trzymać kobiety osobno, mężczyzn osobno, a potem mówią kobietom: “Ty nie możesz robić tego, ty nie możesz robić tamtego”. A mężczyźni robią wszystko co chcą. To wszystko wynika z bardzo dużej hipokryzji.
To samo z chrześcijanami. Gdy czytacie o Chrystusie, to co mówił jest takie wspaniałe, wszystko co powiedział... Na przykład, On powiedział...Oni mówią, że nie powinno być żadnego pożądania, a On mówi: “Nie powinniście nawet mieć pożądliwych oczu i nie powinno to nawet wchodzić do waszego umysłu“. Możecie sobie wyobrazić, co On powiedział? Teraz, powiedzcie Mi o narodach chrześcijańskich, gdzie kobiety stają się nagie, są gołe, a ci mężczyźni na nie patrzą i ten nonsens ma miejsce wszędzie. Czy możecie uwierzyć, że to są chrześcijanie i że w niedzielę zakładają kapelusze i idą do kościoła? Jak możecie nazywać ich chrześcijanami?
Nie ma w tym w ogóle żadnej dharmy. Chodzenie do kościoła jest kolejną hipokryzją. A bezmiar rozwiązłości, który pojawił się w zachodnich krajach, przekracza wszelkie granice, które można osiągnąć. Oni robią to w taki sposób, że nawet zwierzęta by tak nie zrobiły. Cały styl życia polega na tym, żeby zniszczyć samego siebie. Oni chcą zniszczyć siebie. Dlaczego w Indiach nie dzieje się to do tego stopnia? Bo oni wiedzą, że to jest grzech, oni wiedzą, że to jest grzech.
A wy tutaj macie, takie rzeczy, że ksiądz wykorzystuje seksualnie dzieci. Jak możecie? Jesteście księżmi. Powinniście się wstydzić. Nawet w Indiach są tacy księża. Ale nie do tego stopnia. Na uczelniach i w szkołach znajdziecie autorytety kościoła katolickiego, które tak robią. Spójrzcie na ten kościół katolicki. A cóż to jest za kościół katolicki? Katolicki oznacza sanatan [wieczny], pochodzi ze starożytności, wywodzi się ze starożytności. Sanatan – pojawia się pierwszy. Gdzie to jest? Jak możecie nazywać siebie katolikami? Oni są obecnie najgorszymi ściekami, oto czym są. Co dobrego oni robią?
Kiedy czytam o kościele katolickim, to myślę, że tych ludzi rzeczywiście powinno pochłonąć Morze Arabskie. Bo oni zabijają ludzi, poza tym robią pieniądze, współpracują z mafią, przyznają nagrody liderom mafii. Czy to jest kościół katolicki? Czy tego chciał Chrystus?
To jest przeciwieństwo. Chrystus jest tutaj, a to jest przeciwieństwo, coś całkowicie odwrotnego. Cokolwiek było dharmą, to tutaj w ogóle tego nie ma. A więc, dokąd zmierzamy?
Jeśli myślicie, że stanie się Buddhą, buddystą jest w porządku, to całkowicie nie wiecie kim są buddyści. To są najwięksi żebracy i najbardziej chciwi ludzie. Bardzo nastawieni. na pieniądze. Wiem, jak wielu ludzi straciło cały dobytek przez Dalai Lamę.
Tak więc, gdzie jest dharma? Dharma jest wewnątrz, i dlatego zasada Vishnu powinna zostać obudzona wewnątrz was. A wtedy ta zasada rozprzestrzenia się na wiele sposobów. Ponieważ Vishnu jest tym, jest tym, który leczy. Nazywamy Go Dhanvantari – co oznacza lekarz. On jest tym, który leczy, bo On jest tym, który nas ochrania. On ochrania istoty ludzkie. A skoro On ochrania waszą dharmę, to wy nie chorujecie. A jeśli zachorujecie, to Vishnu jest tym, który was ochroni, który was wyleczy. Tak więc On jest tym, którego możemy nazwać Dhanvantari – lekarzem. On także jest Yamą. Yama oznacza tego, który jest odpowiedzialny za naszą śmierć. Rzecz jasna, Shivę możemy nazwać zasadą egzystencji. Najpierw musi iść duch, a potem Yama przybywa, żeby zająć się ciałem. To On decyduje, gdzie powinniście trafić. Czy powinniście wisieć w otchłani? Czy powinniście być posłani do piekła? Czy możecie pójść do nieba?
Wszystkie te decyzje podejmuje On, z pomocą Mahavishnu – czyli Chrystusa. Tak więc Jego zadaniem jest przybyć, kiedy leży zmarłe ciało, oddzielić ducha i osądzić go oraz umieścić w odpowiednim miejscu. Załóżmy, że jest to osoba adharmiczna. Taką osobę On oddziela i umieszcza w piekle. Czasami, zanim to się stanie, przybywają ludzie od czarnej magi, zabierają czaszkę z takiego martwego ciała - bo kiedy jesteście spaleni, to czaszka wciąż może tam być - albo kości i oni próbują kontrolować ducha, zanim Yama wkroczy na scenę. W ten sposób oni wykorzystują taką osobę, jej ducha, manipulują nią i używają jej do wyrządzania krzywdy innym albo do wabienia ich - oni ich kontrolują. Tak więc, jest to największa adharma. To jest najgorsza rzecz, jaką ktoś może uczynić – oddzielić ducha i użyć go do mesmeryzacji i zwodzenia.
Ale w momencie śmierci takiej osoby, takiego tantryka, Yama daje mu najstraszniejszą śmierć, w tym sensie, że duch nie wydostaje się na zewnątrz tak łatwo i taka osoba cierpi. Cierpi i chce się uwolnić, ale nie może się wyzwolić. Dla takiej osoby umrzeć, to jest straszna męka. Jest to kara za to, że była takim strasznym tantrykiem, że torturowała tak wiele istnień. Tak więc idea grzechu pojawiła się poprzez dharmę i adharmę.
Czasami mamy bardzo sztuczną ideę grzechu. Na przykład, kiedy Arjuna walczył na wojnie, powiedział: “Jak mogę zabić tych ludzi? Oni są moimi braćmi, są moimi... moimi krewnymi, wujkami, jak mogę ich zabić?” Shri Krishna odrzekł: “Oni już są martwi. Ty ich nie zabijesz”. Więc...w jaki sposób są martwi? Bo oni są po stronie adharmy, więc już są martwi. A ty jesteś po stronie dharmy i kiedy walczysz o dharmę, to nawet, jeśli umrzesz, będziesz ocalony.
To zaszło za daleko także w wielu tekstach, co jest bardzo niedorzeczne. Jak na przykład to, że kiedy umrzesz, i pogrzebią cię - nie mówią o duszy - pogrzebią twoje ciało, to potem po pięciuset latach, twoje ciało wyjdzie i będziesz ocalony. Co pozostanie z ciała po pięciuset latach? Takie niedorzeczne pomysły są obecne w tych trzech religiach: chrześcijańskiej, żydowskiej i muzułmańskiej. Z tego powodu oni grzebią ludzi. Grzebanie ludzi oznacza zajmowanie terenu, a także utrzymywanie tam buców. Tak, jak...Byłam zaskoczona, będąc pierwszy raz w Paryżu, że mieli tam w centrum tak duży cmentarz.
Oczywiście, ludzie tam pili bo większość pijaków siedzi wewnątrz grobów i one [buce] zachęcają ich do picia. To jest bardzo zaskakujące, że na Zachodzie oni mają takie absurdalne pomysły, że jeśli zostaniesz pogrzebany, to zmartwychwstaniesz jak Chrystus. Wyobraźcie sobie...Chrystus zmartwychwstał w ciągu trzech dni. Umarł w piątek, zmartwychwstał w niedzielę rano. Nie minęły nawet trzy dni. A jeśli przez 500 lat trzymacie ciało kogoś, kto nie jest Chrystusem - ciało Chrystusa jest inne - to co z niego pozostanie? Tak więc oni grzebią ludzi. Jedynie Dusze Zrealizowane powinny być grzebane, a nie zwykli ludzie. Ponieważ oni wciąż mają swoje pragnienia, swoje... oni w dalszym ciągu pragną pewnych rzeczy, ich dusze mogą wisieć tam gdzieś, wiecie, w pobliżu tego ciała. Tak więc, po co przez lata utrzymywać ciało w jakimś miejscu? A potem, oni wykopują je i budują tam domy. I wszystkie buce muszą przychodzić do domu. Tak więc, żeby zrozumieć dharmę, powinniśmy także rozumieć, jak mamy obchodzić się ze śmiercią zwykłych ludzi, a jak ze śmiercią Sahaja yoginów. Nie wystarczy być dharmicznym.
Jest wielu ludzi, którzy nie robią nic złego, mają zasady, ale przeważnie nie są w równowadze. Są bardzo wybuchowi. A jeśli nie mają porywczego charakteru, to żyją na odludziu, po prostu siedzą w Himalajach. A ci, którzy są dharmiczni - w prawdziwym tego słowa znaczeniu - jeśli już wzrosną do poziomu Virat, to oni są tymi ludźmi, którzy powinni zostać zachowani, ich ciała powinny być zachowane.
Ponieważ dharma z Nabhi idzie do waszego mózgu, a mózg zaopatruje wszystkie nerwy w energię ducha. Tak więc, całe ciało Zrealizowanej Duszy jest pełne świadomości wibracyjnej. Jak takie ciało zostanie pogrzebane, możecie nawet poczuć zapach. I nawet z pewnej odległości będziecie wiedzieć, że gdzieś w pobliżu jest pochowany święty.
Jak pamiętacie, jest siedem Moich fotografii, gdzie światło pada na Mnie. To było w wiosce zwanej Mian ki takli. Powiedziano mi: “Mianh, pewien święty Sufi zmarł w tym miejscu i został tutaj pochowany”. Natychmiast poczułam wibracje. A kiedy usiadłam na podium, zobaczyłam Go w formie światła. On zaczął rzucać na Mnie światło. Byłam bardzo szczęśliwa; a kiedy je zatrzymałam, On przestał. On nie stał się bucem. Nie, nie stał się. On stał się światłem. A kiedykolwiek było to potrzebne, pokazywał swoją obecność. Tak więc, my postępujemy zgodnie z pewnymi dharmami. W Sahaja Yodze macie postępować zgodnie z zasadą Vishnu. Musicie podążać za zasadą Vishnu. Nie możecie powiedzieć: “Matko, nie możemy tego zrobić”. Na przykład, Vishnu nie lubi palenia papierosów, tytoniu, On tego nie lubi. On nie lubi alkoholu. On nie lubi narkotyków. Nienawidzi narkotyków. On nie lubi wielu leków, które ludzie produkują. Na przykład te antybiotyki, jeśli przyjmie je Sahaja yogin, to zwymiotuje – jeśli jest prawdziwym Sahaja yoginem. Jakakolwiek by nie była ilość lub jakość, tak wielu leków nie może przyjmować. Tak więc, automatycznie stajecie się jak bramin, który unika: “Nie, nie, nie to”. Wtedy nie pójdziecie i nie będziecie jeść w miejscu, gdzie są ludzie przeciwni Sahaja Yodze, albo tam, gdzie w ogóle nie są dharmiczni. Nie będziecie tego lubić. Ja nie muszę wam mówić, byście nie patrzyli na kobiety – wy nie będziecie. Po prostu nie będziecie patrzeć. Wasze oczy, z powodu dharmy, ustabilizują się. Ani nie muszę mówić kobietom, że nie powinny uganiać się za mężczyznami. Bardzo niewielu jest takich, którzy wciąż z tym walczą. Większość z was porzuciła te wszystkie złe nawyki, i dotarła do stanu, gdzie po prostu automatycznie staliście się dharmiczni.
Bo kiedy Kundalini unosi się i wypełnia wasz mózg, wtedy rozumiecie, co jest dobre, a co jest złe. Dzięki waszym wibracjom, nie będziecie spożywać czegoś, co jest niedobre. Jeśli zobaczycie, że wibracje nie są dobre, nie będziecie tego jedli. Na wszystko, co nie jest odpowiednie, po prostu powiecie: “Nie”. Ja nie muszę wam mówić: ”Nie róbcie tego, nie róbcie tamtego”. Nigdy nikogo nie zabijecie; automatycznie nigdy nie popełnicie żadnego grzechu. Ja nie muszę wam mówić: ”Nie róbcie tego, nie popełniajcie tego czy tamtego grzechu”. Oczywiście, jeśli nie jesteście jeszcze dojrzałym Sahaja yoginem, to wtedy być może. Ale wraz z dojrzałością, nie sądzę, żebyście skłaniali się ku złym rzeczom. I będziecie mieli radość ze swoich cnót. To, co nazywamy cnotami, to są zasady Vishnu. Kiedy mówicie: “Ten człowiek jest pełen cnót”, to jest bardzo ograniczone. Zwyczajowo “on jest pełen cnót” może oznaczać, że on jest dobry w rysowaniu, czy w czymś innym i nic ponadto. Ale jeśli powiecie: “Cnotliwy“, to oznacza, że jest Sahaja yoginem.
A Chrystus poszedł w tym nawet tak daleko, że jeśli ktoś cię uderzy w lewy policzek, to nadstaw tej osobie prawy. Pomyślcie o tym, jaki On stał się subtelny w cierpliwości i tolerancji. A teraz pomyślcie o narodach chrześcijańskich, które przeszły dookoła cały świat i splądrowały go. Hiszpanie udali się do Ameryki, zabili tam wszystkich tych ludzi. Anglicy przybyli do Indii, tak wielu ludzi tam zabili. Potem Francuzi przybyli do różnych krajów afrykańskich i wykończyli je. I oni mieliby być chrześcijanami? W jakim sensie oni są chrześcijanami? Nie chodzi tylko o to, żeby nie napadać, nie tylko o to chodzi. Jeśli ktoś napada na was, to wtedy nadstawcie drugi policzek tej osobie. Tak powiedział Chrystus. Każde z dziesięciu... każde przykazanie On próbował sprowadzić do poziomu Sahaja yoginów. To, w jaki sposób piękno Sahaja Yogi zacznie świecić przez was i jak będziecie wyrażali swojego ducha, jest zapisane w Ewangelii Mateusza, chyba w drugim rozdziale, po “błogosławieni są”. Jest to jasno napisane, jacy powinniście być: jak tolerancyjni, jak cierpliwi, jak współczujący, jak kochający.
Zwróćmy uwagę na to, jak taka wielka inkarnacja jak Pan Jezus Chrystus została sprowadzona przez chrześcijan do tak niskiego poziomu. Nie ma powodu, aby nazywać ich chrześcijanami. Oni są największymi poganami, o których mogłabym pomyśleć. Sposób, w jakim zniszczyli swoją kulturę, wszystko. A co z islamem? Islam... Tak jak w Biblii, Paweł zasiał tę całą niezgodę – Ja nie wiem, ale on musiał być kolejnym rakshasem. Islam, także Koran został napisany przez strasznego człowieka. Mahomet nigdy nie umiał czytać ani pisać. A był tam pewien człowiek zwany Mohayya. On był tak strasznym człowiekiem; autoryzował Biblię, [Shri Mataji może mieć na myśli Koran?], tak jak Paweł. Umieścił w nim Shariat. A Shariat był przeznaczony dla... Irmaia, jak nazywacie go po angielsku? Jeremiasz. U Jeremiasza...Jeremiasz napisał, że kiedy Mojżesz przybył... Adi Guru – On przybył ze wzgórza Tur, aby obwieścić dziesięć przykazań. On odkrył, że ci Żydzi zmierzają w kierunku całkowicie dekadenckiego społeczeństwa, które dzisiaj widzimy wokół nas. I był tak rozgniewany, że powiedział: “To jest dla was kara”. Ale Mojżesz dał to Żydom w tamtych czasach, nie dzisiaj.
A ci muzułmanie wykorzystują to na prawo i lewo pomiędzy sobą. I stali się tak kłótliwi, że walczą między sobą. Myślę, że pozabijają się nawzajem, sami się wykończą. Nie ma dharmy miłości, nie ma dharmy współczucia. Ktoś, kto nie jest muzułmaninem, jest zabijany i ten, który jest muzułmaninem, też jest zabijany, bo żaden muzułmanin nie może zmienić swojej religii, nie może. Jeśli jest muzułmaninem, to jest muzułmaninem. Musi umrzeć jako muzułmanin. Jeśli spróbuje zrobić cokolwiek, będzie zabity. Jeśli ucieka od islamu, będzie zabity. To jest więzienie. To jest więzienie i musi żyć w tym więzieniu. Niczego nie możecie kwestionować, o nic nie możecie prosić.
Pewnego dnia obserwowałam Hajj, i był tam pewien mężczyzna z Sudanu. On był naprawdę jak Hitler, mówił jak Hitler, poprosiłam kogoś, żeby to przetłumaczył z arabskiego, a on po prostu wylewał truciznę. Nazywał każdego poganinem: “Oni nie znają prawdy, my mamy prawdę”. Jaką prawdę macie? Kim jesteście...czy zrobiliście coś dobrego? Do jakiej prawdy dotarliście? On mówił o tych wszystkich nonsensach, że mamy zabić wszystkich, którzy nie znają prawdy i tym podobne. A Ja przyglądałam się temu. I pojawiła się wątpliwość – jeśli on mówi to wszystko w Mojej obecności, to Ja nie wiem, co się z tymi wszystkimi ludźmi stanie. A drugiego dnia, powstał popłoch wśród trzydziestu tysięcy ludzi, którzy przybyli na Hajj. Oto jak ci głupcy odpowiedzialni za religię, zabiją wszystkich muzułmanów, wykończą ich, a myślą, że wiele osiągnęli.
A co do Żydów – Żydzi czekali na zbawiciela itd. Oni nie lubili Chrystusa. Ale muszę powiedzieć, że nie oni Go zabili. Nie oni zabili. Wymyślił to Paweł. Ale Żydzi nigdy nie zdawali sobie sprawy, czym jest dharma. Dlatego, że Mojżesz dał im po prostu ten straszny Shariat. Oni nigdy nie zdawali sobie sprawy. Więc odrzucili Shariat – “W porządku. Nic z tego. Nie będziemy tego mieć”. I oni stali się ekstremalnie zorientowani na pieniądze. Chciwie nastawieni na pieniądze. Oni pożyczają komuś pieniądze i ten człowiek spłaca odsetki, spłaca i spłaca. A kiedy nie może zapłacić, to konfiskują mu dom i sprzedają go. Oni stali się bardzo, bardzo, bardzo okrutnymi ludźmi, a także rozwiązłymi i bardzo okrutnymi. Jeden rakshas o nazwisku Freud urodził się w ich społeczeństwie. Freud był Żydem. A ludzie...widzicie, on zrozumiał jakie słabości mają istoty ludzkie, i w dużym stopniu zaakceptowano go w głupiej Ameryce. Tak bardzo, że całkowicie zatracili poczucie dharmy. Skoro on powiedział te bzdury na temat matki, to jak mogłaby istnieć jakakolwiek dharma? Teraz oni piszą: “Upadek imperium Freuda, oszukańczy Freud” i pojawiło się teraz tak wiele książek. To wszystko wydarzyło się na skutek tego, że nie byliście osadzeni w tradycji, i ten rodzaj głupich religii przybył na Zachód.
Poprzez tych destrukcyjnych ludzi, utraciliście wiarę. Całkowicie utraciliście wiarę - “dobra, idziemy do kościoła, wracamy do domu, no to co...” Takie gadanie... Ci księża, mułłowie i ci wszyscy prowadzą takie straszne życie. Ludzie całkowicie stracili wiarę. A kiedy stracili wiarę, stracili swoją osobowość. Oni zagubili osobowość i jestem zaskoczona tym, jak ludzie podążają za modą, mówiłam już o tym któregoś dnia. Oni podążają za modą. Ktoś mówi: “Powinniście ogolić się na łyso” i wy ścinacie włosy. Jutro ktoś powie: ”Utnijcie sobie nosy” i wszyscy utną sobie nosy. “Ubierzcie się tak” i oni tak się ubiorą. Powiedzieli: “Podarte ubrania”, dobrze, podarte ubrania... Jedna osoba to zaczyna, czyli przedsiębiorca i każdy go naśladuje. Jeśli odkryliście, jaki ubiór wam odpowiada zgodnie z tradycją, to powinniście trzymać się tego. Ale cokolwiek wam powiedzą ci przedsiębiorcy, wy to robicie. Jakbyście nie mieli mózgu. Jakbyście nie byli zdolni zrozumieć tego. Ale dharmiczna osoba powie: "Idź sobie". Ona nie zmieni się. "Dlaczego miałabym marnować pieniądze, gromadząc te wszystkie bezsensowne rzeczy?"
Tak więc, gdy zaczęłam Sahaja Yogę, byłam niechętna, ale mówiłam każdemu, że będzie lepiej, jeśli będą smarować głowę olejem. Możecie następnego dnia umyć głowę, a przez noc mieć nałożone trochę oleju, gdyż po jakimś czasie, zobaczę wszystkich mężczyzn łysych, a kobiety w perukach. Jestem Matką, więc będę mówić wam prawdę. Sahaja yogini zgodzili się z wielkimi oporami. Powiedziałam: “Możecie zmyć to następnego dnia". To jest konieczne i takie proste, bo włosy rosną po oleju. To jest bardzo prosta sprawa – powiedziałam im, że to polubią. A oni się na to nie zgodzili. Oni tego nie zmienili.
Ale dzięki Bogu, teraz pojawiło się trochę rozsądku. I oni robią parę rzeczy. Sahaja yogini niewiele muszą robić, żeby byli zdrowi i bogaci. Nie muszą robić dużo, bo oni są osadzeni w dharmie. I są w Królestwie Boga. Oni są pod ochroną Virat. Wciąż jednak, są pewne rzeczy do zrobienia, pewne rzeczy. Ja nie mówiłam: "Nie palcie". Wy po prostu sami porzuciliście. Alkohol, wszystko to sami porzuciliście, bo macie światło.
Pomimo faktu, że wywodzicie się z kultury, gdzie nie ma osobowości, a ludzie są jak owce, teraz już tacy nie jesteście, jesteście indywidualistami. Bycie indywidualistą na Zachodzie jest niemożliwe. Musicie ubierać się tak, jak wszyscy. Jeśli są punkami, wszyscy będziecie zachowywać się jak punki. Jeśli kobieta ma taką fryzurę, wy przejmujecie ten sam styl. Nie wiem dlaczego, ale to dotyczy szczególnie uczesania. Być może dlatego, że jest to moc Virat, to się uwidacznia poprzez włosy. Potem ubranie i cała reszta. Zdaliście sobie sprawę, że czystość jest częścią dharmy.
Dotyczy to nie tylko kobiet, chodzi nie tylko o cnotliwość kobiet. Lecz cnotliwość mężczyzn i kobiet jest ich siłą, jest mocą Shri Ganeshy. To jest dharma, którą zaakceptowaliście. Nigdy wam nic nie mówiłam, a wy ją zaakceptowaliście. Przyswoiliście i cieszycie się tym. Jeśli oni akceptują nas jako dharmę, cóż w tym szczególnego? Tylko my jesteśmy dharmą. Pozostali są adharmiczni. Zwą siebie dharmicznymi, a nie mają żadnej dharmy. Dopóki nie macie dharmy, dzięki której uzyskaliście równowagę, mądrość – nie możecie wzrastać.
A jeśli wy wzrastacie nawet bez dharmy - Sahaja Yoga jest tak wspaniała - widziałam ludzi, którzy byli całkiem adharmiczni, a po prostu otrzymywali Realizację. Kiedy wzrastacie, wtedy dharma spływa w dół; oni stają się dharmiczni. Tak wielu próbuje pisać do Mnie o swojej przeszłości, po prostu to drę i skończone. Staliście się teraz lotosami, to po co mówicie Mi o czymś, czym nie jestem zainteresowana?
Więc kiedy już raz otrzymacie swoją Realizację, to jest najlepsza droga. Ja właśnie o tym myślałam. Szczególnie, kiedy zobaczyłam sytuację na świecie, która pojawiła się w tej Kali Yudze, pomyślałam, że w tym chaosie “Dopóki nie podniesiesz im Kundalini, dharma nie zostanie ustanowiona”. To...
Jeśli miałabym coś uczynić, zrobiłabym to. Trzeba było odkryć metodę dawania Realizacji na skalę masową i problem byłby rozwiązany. Nie trzeba im nic mówić, "nie rób, nie rób", nic takiego. Oni po prostu nie będą tego robić. Muszę powiedzieć, że to się udało, bardzo się udało. Dostrzegam wśród was, że Moja wizja urzeczywistniła się. Jakiekolwiek miałam troski i zmartwienia na temat Paryża, to teraz już odeszły, skończyły się. Zwykle przybywałam tu trzy razy w roku. Wszyscy mówili: ”Matko, jak to jest? Dlaczego tak bardzo ich obligujesz?” Więc odpowiedziałam: "To jest brama do piekieł, pozwólcie Mi jechać". A teraz on stał się bramą do nieba. Tak więc, nie jest nam trudno ustanowić zasadę Vishnu, ale rozpoznać, że ją mamy. Widzicie, Sahaja yogini stają się nagle niezwykle pokorni i nie chcą wiedzieć, co posiadają. Możecie leczyć ludzi, jesteście Dhanvantari. Możecie dawać ludziom Realizację. Wszystkie zasady Vishnu są teraz w was obudzone i musicie ich używać.
Mam nadzieję, że mamy Vishnu... [Shri Mataji pyta kogoś w Marathi, czy mają Vishnu Sahastranama – 1000 imion Shri Vishnu.] Jest tysiąc imion, ale nie chcę, żebyście je mówili, ale przynajmniej jeśli możecie powiedzieć niektóre z imion Vishnu, to zrozumiecie, jak ta zasada Vishnu jest w was obudzona. Do tego stopnia, że ktoś powiedział: "Matko, nie, nie chcę pracować w służbie publicznej". Zapytałam: "Dlaczego?" "Nie chcę, żeby to ego znów do mnie powróciło". Oni są tacy uroczy. Boją się, że ich ego powróci. Nie, nie, nie, nie...Teraz nie powróci, bo tutaj siedzi Vishnu jako Virat. On troszczy się o was i macie Vishnupad w sobie. Tak wiele można o tym powiedzieć. Myślę, że powinniście czytać nawet tysiąc imion Vishnu, wtedy dowiecie się, jak wiele cech możecie mieć.
Niech Bóg was błogosławi.