Londra'dan Mektup (Marathi'den çeviri) (MAHA AVATAR, SAYI 2, SAYFA 5) 22.08.1980

Sevgili Sahaja Yogi, Petkar ve diğer Sahaja Yogiler,

Uzun zamandır sana yazmaya fırsatım olmadı. Bu günlerde sadece Bombay'da bazı işler ortaya çıktığı zaman yazıyorum, çünkü İngiltere'deki çalışmalar tüm hızıyla devam ediyor. Ancak buradaki insanlar bağımlılar ve her yerde tembellik, olumsuzluk hakimdir. İngiltere Evrenin kalbidir ama o kadar ihmal edilmiştir ki, gecikmeden düzene konulmalıdır.

Hepiniz kutsal bir yerde doğduğunuz için çok şanslısınız, özellikle de Shri Ganesha'nın yeri olan Pune. Sadece önceki doğumlarınızda yaptığınız birçok iyilik (Shukriti) sayesinde Tanrı'dan bu kadar büyük kutsamalar almaya hak kazandığınızı anlamaya çalışın. Ben, bana ait olanı değil, sana yalnızca zaten senin olanı verdim. Çok daha fazlası ise size bağlı ve onu alacaksınız. Dikkatim engellere ve tuzaklara çekiliyor. Pune ve Rahuri  halkıyla ilgili hiçbir sorun yok. Lütfen şunu anlayın, (bu atmosferde) sizin mutluluk okyanusu içinde eğlendiğinizi görünce rahatladım, o yüzden böyle devam edin. Biz burada sizin kadar şanslı değiliz. Çalışmalar aralıksız sürüyor. Benim için değil ama bu aptal insanlar için pek çok zorluk var. Bunlar nasıl doğru şekilde ayarlanabilir? Bunun gibi pek çok sorun var. İlgilenmeli ve siz bunları çözmelisiniz çünkü Ben hiçbir şey istemiyorum ve bu nedenle dileğimin gerçekleşmesi sorunu ortaya çıkmıyor. Bu nedenle hepiniz aklınızda bir arzu tutmalı ve İngiliz kardeşlerinize yardım etmek için dua etmelisiniz.

Sizin ilerlemeniz, Sahaja Yogayı kalbimde canlı tutuyor. Ne zaman canım sıkkın olsa, tatmin olmak için mektuplarını okurum. Bu nedenle lütfen yazmaya devam edin. Herkes düzenli olarak mektup yazmalıdır.

Daima sizin olan, Anneniz Nirmala
