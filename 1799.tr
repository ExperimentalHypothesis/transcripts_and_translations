b"\n\nShriMahaviraPuja.\nBarselona (\xc4\xb0spanya), 17 Haziran 1990.\n\nBu\ng\xc3\xbcn Mahavira\xe2\x80\x99n\xc4\xb1n pujas\xc4\xb1n\xc4\xb1 yapaca\xc4\x9f\xc4\xb1z ve bu pujay\xc4\xb1 daha \xc3\xb6nce\nhi\xc3\xa7 yapmad\xc4\xb1k. Bunun nedeni Mahavira\xe2\x80\x99n\xc4\xb1n ya\xc5\x9fam\xc4\xb1n\xc4\xb1n, bir\n\xc3\xa7ilecinin ya\xc5\x9fam\xc4\xb1 olmas\xc4\xb1d\xc4\xb1r, ayn\xc4\xb1 Buddha gibi, hatta Buddha\xe2\x80\x99n\xc4\xb1n\nolabilece\xc4\x9finden bile fazla. \xc3\x87\xc3\xbcnk\xc3\xbc bu ikisinin do\xc4\x9fdu\xc4\x9fu\nzamanlarda, Hinduizm\xe2\x80\x99deki Brahmanizm \xc3\xa7ok garip bir form ald\xc4\xb1.\n\xc4\xb0nsanlar son derece rit\xc3\xbcel d\xc3\xbc\xc5\x9fk\xc3\xbcn\xc3\xbc oldular ve onlar sadece\nSwayambhu\xe2\x80\x99ya ibadet etmek yerine, her t\xc3\xbcr ta\xc5\x9fa, her t\xc3\xbcr \xc5\x9feye\nibadet ediyorlard\xc4\xb1. \n\nShri\nMataji:Puja s\xc4\xb1ras\xc4\xb1nda yemek yiyen bu adam kim? Bu \xc5\x9fey\nyap\xc4\xb1l\xc4\xb1rken yemek yiyen bir bey var, l\xc3\xbctfen ona s\xc3\xb6yleyin. \n\nMahavira\xe2\x80\x99n\xc4\xb1n\n\xc3\xa7ileci ya\xc5\x9fam\xc4\xb1 \xc3\xa7ok, \xc3\xa7ok a\xc5\x9f\xc4\xb1r\xc4\xb1 bir tabiattayd\xc4\xb1. Kendisi\nsava\xc5\x9f\xc3\xa7\xc4\xb1lar klan\xc4\xb1nda, kshatriya\xe2\x80\x99lar klan\xc4\xb1nda do\xc4\x9fmu\xc5\x9f birisiydi\nve sonra evlendi de.  Bir de k\xc4\xb1z\xc4\xb1 oldu ve sonra karar\xc4\xb1n\xc4\xb1 verdi \xe2\x80\x93\n\xc3\xa7\xc3\xbcnk\xc3\xbc kendisinin Tanr\xc4\xb1n\xc4\xb1n i\xc5\x9fini yapmas\xc4\xb1 gerekti\xc4\x9fini biliyordu\n\xe2\x80\x93 sanyasa (Bir insan\xc4\xb1n hayat\xc4\xb1n\xc4\xb1\nyaln\xc4\xb1zca ruhsal meselelere odaklamak i\xc3\xa7in maddi olan her \xc5\x9feyden\nferagat etmesi) almaya karar verdi. \nBunun i\xc3\xa7in erkek karde\xc5\x9finden m\xc3\xbcsaade ald\xc4\xb1 \xc3\xa7\xc3\xbcnk\xc3\xbc ebeveynleri\n\xc3\xb6lm\xc3\xbc\xc5\x9ft\xc3\xbc. O bir krald\xc4\xb1 ve sahipoldu\xc4\x9fu b\xc3\xbct\xc3\xbcn maddi\nzenginlikleri, her \xc5\x9feyi terk etti ve tam bir sanyasi oldu. Ailesini\nterk etti, evini terk etti, onlar\xc4\xb1 arkas\xc4\xb1nda b\xc4\xb1rakt\xc4\xb1 ve elinde\nsadaka dilenmek i\xc3\xa7in bir k\xc3\xa2se ile tek ba\xc5\x9f\xc4\xb1na oradan ayr\xc4\xb1ld\xc4\xb1. Ve\nOna kat\xc4\xb1lan insanlar \xc3\xa7ok az say\xc4\xb1dayd\xc4\xb1lar ve Mahavira \xe2\x80\x9csizlerde\n\xc3\xa7ileci olmal\xc4\xb1s\xc4\xb1n\xc4\xb1z\xe2\x80\x9d diyerek onlardan \xc3\xa7ileke\xc5\x9f, muni (ke\xc5\x9fi\xc5\x9f)\nolmalar\xc4\xb1n\xc4\xb1 istedi. \n\nMahavira,\nAziz Michael\xe2\x80\x99in (Ba\xc5\x9f melek Mikail)\nenkarnasyonuydu ve O sol kanalda, \xc4\xb0da Nadi\xe2\x80\x99de oturur ve O sol\nkanal\xc4\xb1n tamam\xc4\xb1ndan sorumludur, tam Mooladhara\xe2\x80\x99dan ba\xc5\x9flayarak,\nyukar\xc4\xb1ya Sahastrara\xe2\x80\x99ya kadar. Aziz Mikail, Mahavira olarak\ndo\xc4\x9fmu\xc5\x9ftu ve ad\xc4\xb1n\xc4\xb1n anlam\xc4\xb1 \xe2\x80\x9cMaha-vira, en b\xc3\xbcy\xc3\xbck sava\xc5\x9f\xc3\xa7\xc4\xb1\xe2\x80\x9d\ndemektir. Ama Onun do\xc4\x9fdu\xc4\x9fu zamanlarda, her yerde b\xc3\xbcy\xc3\xbck bir bolluk\nvard\xc4\xb1 ve bu y\xc3\xbczden ba\xc5\x9flarda Ona  Vardhaman (artan,\n\xc3\xa7o\xc4\x9falan) ad\xc4\xb1 verilmi\xc5\x9fti. \n\nAncak\nO'nun \xc3\xa7ilecili\xc4\x9fi, o g\xc3\xbcnlerde \xc3\xa7ok yayg\xc4\xb1n olan Brahmanizm\ny\xc3\xbcz\xc3\xbcndendi ve insanlar kesinlikle bunun i\xc3\xa7inde bo\xc4\x9fulmu\xc5\x9flard\xc4\xb1. \n\nShri\nKrishna\xe2\x80\x99dan sonra bu iki ki\xc5\x9fi, Buddha veMahavira, her ikisi\nde Hindistan\xe2\x80\x99da enkarne oldular. Bildi\xc4\x9finiz \xc3\xbczere, ikisinin\nge\xc3\xa7mi\xc5\x9fi \xc3\xa7ok eskilere gider \xc3\xa7\xc3\xbcnk\xc3\xbc onlar Luv ve Kush ad\xc4\xb1 ile\nbilinen, Rama\xe2\x80\x99n\xc4\xb1n \xc3\xa7ocuklar\xc4\xb1yd\xc4\xb1lar ve onlar ikizdiler. Rama \xc3\xa7ok\nb\xc3\xbcy\xc3\xbck bir kral\xc4\xb1n ya\xc5\x9fam\xc4\xb1n\xc4\xb1 s\xc3\xbcrd\xc3\xbc, hay\xc4\xb1rsever bir kral\xc4\xb1n ve\n\xc3\xa7ok fazla s\xc4\xb1n\xc4\xb1rlama vard\xc4\xb1: Maryada Purushottama (M\xc3\xbckemmel\nAdam)  bu nedenle insanlar son derece\nciddiydiler ve ayn\xc4\xb1 zamanda kapal\xc4\xb1yd\xc4\xb1lar da \xe2\x80\x93 Rama\xe2\x80\x99n\xc4\xb1n\nyolundan gittikleri i\xc3\xa7in. Tabii ki her enkarnasyondan sonra oldu\xc4\x9fu\ngibi, insanlar ayd\xc4\xb1nlanmalar\xc4\xb1n\xc4\xb1 almad\xc4\xb1klar\xc4\xb1 i\xc3\xa7in, yoldan\nsapt\xc4\xb1lar ve her \xc5\x9feyde a\xc5\x9f\xc4\xb1r\xc4\xb1l\xc4\xb1\xc4\x9fa gitmeye ba\xc5\x9flad\xc4\xb1lar. Yani u\xc3\xa7\nnoktalara gittiler ve \xc3\xa7ok, \xc3\xa7ok fazla, bir \xc5\x9fekilde \xc3\xa7ok sessiz\ninsanlar oldular, kimseyle konu\xc5\x9famazlard\xc4\xb1 ve \xc3\xa7ok resmi insanlard\xc4\xb1,\n\xc3\xa7\xc3\xbcnk\xc3\xbc Rama\xe2\x80\x99n\xc4\xb1n s\xc3\xbcrd\xc3\xbcrmesi gereken  ya\xc5\x9fam, b\xc3\xb6yle bir\nya\xc5\x9famd\xc4\xb1.  \n\nBunun\n\xc3\xbczerine,  Shri Krishna d\xc3\xbcnyaya geldi. Asl\xc4\xb1nda yani Rama, Shri\nKrishna olarak do\xc4\x9fdu ve O bu \xc5\x9fartlanmalar\xc4\xb1n \xc3\xbcstesinden geldi. Ve\n\xe2\x80\x9cb\xc3\xbct\xc3\xbcn bunlar leela, bunlar\xc4\xb1n hepsi bir oyun\xe2\x80\x9d dedi. Bu bir\noyun ve sizler saf bir kalbe sahip olmal\xc4\xb1s\xc4\xb1n\xc4\xb1z ve bununla\noynayabilirsin. Saf bir karakterin oldu\xc4\x9fu s\xc3\xbcrece, e\xc4\x9fer insanlarla\n\xc3\xb6zg\xc3\xbcrce bir araya gelirsen, hi\xc3\xa7 bir \xc5\x9fey yanl\xc4\xb1\xc5\x9f gidemez. \n\nShri\nKrishna\xe2\x80\x99dan sonra insanlar \xc3\xa7ok hovarda ve m\xc3\xbcsamahal\xc4\xb1 olmaya\nba\xc5\x9flad\xc4\xb1lar ve \xc5\x9fiirler yaz\xc4\xb1lar ve ger\xc3\xa7ekte hepsi yalan olan,\nKrishna\xe2\x80\x99n\xc4\xb1n a\xc5\x9fk hik\xc3\xa2yelerinin \xc5\x9feylerini yaratt\xc4\xb1lar. \xc3\x87\xc3\xbcnk\xc3\xbc\nShri Krishna, Gokul\xe2\x80\x99da Radha ile birlikte be\xc5\x9f alt\xc4\xb1 ya\xc5\x9flar\xc4\xb1ndayken\nya\xc5\x9fad\xc4\xb1. Yani Onun hakk\xc4\xb1ndaki b\xc3\xbct\xc3\xbcn bu yalan hik\xc3\xa2yeler\ninsanlar\xc4\xb1n ahlaks\xc4\xb1zl\xc4\xb1klar\xc4\xb1 i\xc3\xa7in kullan\xc4\xb1ld\xc4\xb1. \n\n\xc5\x9eimdi,\ndurum \xc5\x9f\xc3\xb6yle oldu, her yer tamamen ahlaks\xc4\xb1zl\xc4\xb1\xc4\x9fa bo\xc4\x9fuluyordu.\nRahipler, Brahminlerin kendileri, son derece ahlaks\xc4\xb1z hale\ngelmi\xc5\x9flerdi ve her t\xc3\xbcrl\xc3\xbc yozla\xc5\x9fm\xc4\xb1\xc5\x9f uygulamayla u\xc4\x9fra\xc5\x9f\xc4\xb1yorlard\xc4\xb1.\nSadece bu da de\xc4\x9fil, ruhlar\xc4\xb1 ve bunun gibi \xc5\x9feyleri kullanarak\ntantrik tezah\xc3\xbcrleri kabul ettiler ve \xc3\xa7ok zevk d\xc3\xbc\xc5\x9fk\xc3\xbcn\xc3\xbc oldular.\nBu s\xc4\xb1ralarda,  Buddha, Lord Buddha ve Mahavira, insanlar\xc4\xb1 bu t\xc3\xbcr\na\xc5\x9f\xc4\xb1r\xc4\xb1 davran\xc4\xb1\xc5\x9flardan kurtar\xc4\xb1p, eski haline d\xc3\xb6nd\xc3\xbcrmek i\xc3\xa7in\ndo\xc4\x9fmu\xc5\x9flard\xc4\xb1. \xc3\x87\xc3\xbcnk\xc3\xbc enkarnasyonlar her ne yapmaya \xc3\xa7al\xc4\xb1\xc5\x9ft\xc4\xb1ysalar,\ninsanlar her zaman u\xc3\xa7 noktalara gitmi\xc5\x9flerdir.  \n\nMahavira\nve Buddha, hayvanlar\xc4\xb1n \xc3\xb6ld\xc3\xbcr\xc3\xbclmesinde insanlar\xc4\xb1n \xc3\xa7ok toleransl\xc4\xb1\noldu\xc4\x9funu ve insanlar\xc4\xb1n s\xc3\xbcrekli olarak et yediklerini fark ettiler\nve e\xc4\x9fer \xc3\xa7ok fazla et yerseniz, hepiniz sa\xc4\x9f kanal ki\xc5\x9filikler\nolursunuz ve bu y\xc3\xbczden, sonras\xc4\xb1nda \xc3\xa7ok sald\xc4\xb1rgan olup,\nba\xc5\x9fkalar\xc4\xb1n\xc4\xb1 \xc3\xb6ld\xc3\xbcrmeye ba\xc5\x9flars\xc4\xb1n\xc4\xb1z. Dahas\xc4\xb1, ailelerine,\n\xc3\xa7ocuklar\xc4\xb1na ve bunlar\xc4\xb1n hepsine \xc3\xa7ok fazla ba\xc4\x9fl\xc4\xb1 olan insanlar,\nDivine\xe2\x80\x99in i\xc5\x9fini yapmazlard\xc4\xb1 ve bu Mahavira\xe2\x80\x99n\xc4\xb1n yapmas\xc4\xb1\ngereken \xc3\xa7ok etkin bir i\xc5\x9fti. B\xc3\xb6ylece O da, Musa'n\xc4\xb1n yapt\xc4\xb1\xc4\x9f\xc4\xb1\ngibi \xc3\xa7ok kat\xc4\xb1 kurallar koydu. \xc3\x96ncelikle de, hi\xc3\xa7 kimsenin hi\xc3\xa7 bir\nhayvan\xc4\xb1 \xc3\xb6ld\xc3\xbcrmemesi ve yememesi gerekti\xc4\x9fini s\xc3\xb6yledi. Muni veya\nbhikshu (Hindu veya Budist rahip, dini\nama\xc3\xa7la dilenen ki\xc5\x9fi) olanlar, \xc3\xb6k\xc3\xbcz\narabas\xc4\xb1na bile binmemelidirler, \xc3\xa7\xc4\xb1plak ayakla y\xc3\xbcr\xc3\xbcmeliler,\nayakkab\xc4\xb1 bile giymemeliler. Kafalar\xc4\xb1n\xc4\xb1 tamamen t\xc4\xb1ra\xc5\x9flamal\xc4\xb1lar,\nonlar\xc4\xb1n sadece \xc3\xbc\xc3\xa7 tane elbisesi olmal\xc4\xb1d\xc4\xb1r, de\xc4\x9fi\xc5\x9ftirmek \xc3\xbczere\nsadece \xc3\xbc\xc3\xa7 tane, b\xc3\xbcy\xc3\xbck bir tunik (uzun\nve bol g\xc3\xb6mlek) gibi bir \xc5\x9fey. G\xc3\xbcne\xc5\x9fte\nolsa, ya\xc4\x9fmurda olsa, onlar hi\xc3\xa7 \xc5\x9femsiye kullanmamal\xc4\xb1d\xc4\xb1rlar. G\xc3\xbcn\nbatmadan \xc3\xb6nce, saat alt\xc4\xb1dan \xc3\xb6nce yemeklerini yemeleri gerekir.\nSadece be\xc5\x9f saat uyumalar\xc4\xb1 gerekir ve s\xc3\xbcrekli olarak meditasyon\nyapar ve y\xc3\xbckselirler ve sonra Tanr\xc4\xb1n\xc4\xb1n i\xc5\x9fini yapmaya \xc3\xa7al\xc4\xb1\xc5\x9f\xc4\xb1rlar.\nAncak bundan sonra onlar Divine\xe2\x80\x99in i\xc5\x9fini yapabilirler.  Sonra da\nayd\xc4\xb1nlanmalar\xc4\xb1n\xc4\xb1 al\xc4\xb1rlar, O buna kevalagyan  dedi, bu kelime\nsadece bilgi, sadece bilgi, saf bilgi anlam\xc4\xb1na gelir. \n\nOnlar\n\xe2\x80\x9csamyak darshan\xe2\x80\x9d geli\xc5\x9ftireceklerdir, bu b\xc3\xbct\xc3\xbcnle\xc5\x9fmi\xc5\x9f ki\xc5\x9filik\nve b\xc3\xbct\xc3\xbcn kolektif bilin\xc3\xa7 anlam\xc4\xb1na gelir. Mahavira b\xc3\xbct\xc3\xbcn bu\n\xc5\x9feylerden bahsetti. \n\nAma\nO sol kanala ait oldu\xc4\x9fu i\xc3\xa7in, cehennemi \xc3\xa7ok a\xc3\xa7\xc4\xb1k\xc3\xa7a tarif etti.\nEsasen, temelde Ona g\xc3\xb6re on d\xc3\xb6rt tane cehennem vard\xc4\xb1r ve cehennem\nhakk\xc4\xb1nda Onun tarif ettiklerini, b\xc3\xbct\xc3\xbcn bunlar\xc4\xb1 okumak \xc3\xa7ok\nkorkun\xc3\xa7tur. \xc3\x87\xc3\xbcnk\xc3\xbc O insanlara, \xe2\x80\x9ce\xc4\x9fer siz bu yanl\xc4\xb1\xc5\x9f \xc5\x9feyleri\nyaparsan\xc4\xb1z,  ozaman cehenneme gidersiniz\xe2\x80\x9d demek istedi. Ve O\nbundan bahsetti, formu olan bir Tanr\xc4\xb1dan bahsetmedi, formsuz\nTanr\xc4\xb1dan bahsetti \xc3\xa7\xc3\xbcnk\xc3\xbc O insanlar\xc4\xb1n yeniden bu t\xc3\xb6renlere\nba\xc5\x9flamalar\xc4\xb1n\xc4\xb1 istemedi,  kendilerini temizlemeleri i\xc3\xa7in\nayd\xc4\xb1nlanmalar\xc4\xb1n\xc4\xb1 alabilecekleri pozisyona gelme hakk\xc4\xb1n\xc4\xb1 elde\netmelerini istedi. \n\nYani\nMahavira\xe2\x80\x99n\xc4\xb1n zaman\xc4\xb1nda bunun ne kadar zor oldu\xc4\x9funu tahmin\nedebilirsiniz, ayd\xc4\xb1nlanma adaylar\xc4\xb1ndan biri i\xc3\xa7in bile. Bu sizler\ni\xc3\xa7in korkutucudur. \xc4\xb0\xc5\x9fte bu y\xc3\xbczden ben bu pujay\xc4\xb1 hi\xc3\xa7 yapmad\xc4\xb1m.\n\xc3\x87\xc3\xbcnk\xc3\xbc her \xc5\x9feyden \xc3\xb6nce b\xc3\xbct\xc3\xbcn bu \xc5\x9feyleri yapmal\xc4\xb1 ve kesin\nolarak saf olmal\xc4\xb1s\xc4\xb1n\xc4\xb1z ve ancak bundan sonra O size ayd\xc4\xb1nlanma\nverebilirdi. Ka\xc3\xa7 tane ayd\xc4\xb1nlanma olaca\xc4\x9f\xc4\xb1n\xc4\xb1 merak ediyorum!\n\nAma\ninsanlar i\xc3\xa7in kural koyma \xc5\x9fekli \xc3\xa7ok kat\xc4\xb1yd\xc4\xb1. Kimse O'nu\nizlemeyecekti ama onlara, kurallar\xc4\xb1 takip etmemeleri halinde\ngidecekleri cehennemi anlatt\xc4\xb1. Yani, insanlar \xc3\xa7ok korkmu\xc5\x9flard\xc4\xb1,\nO'na kat\xc4\xb1ld\xc4\xb1lar ve Jainizm'i izlemeye ba\xc5\x9flad\xc4\xb1lar. 'Jain',  bilen\nki\xc5\x9fi, ayd\xc4\xb1nlanm\xc4\xb1\xc5\x9f olan anlam\xc4\xb1na gelir. \xe2\x80\x94 \xe2\x80\x98gyan\xe2\x80\x99. Ayn\xc4\xb1\nkelime, \xe2\x80\x98gnya\xe2\x80\x99anlam\xc4\xb1  \xe2\x80\x98bilmektir\xe2\x80\x99. \xe2\x80\x98Ja\xe2\x80\x99 \xe2\x80\x93 bunun\nanlam\xc4\xb1 \xe2\x80\x98bilmek.\xe2\x80\x99 Ayn\xc4\xb1 Jews (Yahudi)\ngibi: ayn\xc4\xb1 kelime  \xe2\x80\x98Jew\xe2\x80\x99 \xe2\x80\x94 bunun da anlam\xc4\xb1 \xe2\x80\x98bilen ki\xc5\x9fi\xe2\x80\x99\ndemektir. Musa\xe2\x80\x99da ayn\xc4\xb1s\xc4\xb1n\xc4\xb1 yapt\xc4\xb1. Musa et yememelisiniz demedi\nama her hangi birisini, ba\xc5\x9fka bir kad\xc4\xb1nla yalarsan\xc4\xb1z, o adam\n\xc3\xb6ld\xc3\xbcr\xc3\xbclmelidir, dedi. M\xc3\xbcsl\xc3\xbcmanlar, Musa taraf\xc4\xb1ndan Yahudiler\ni\xc3\xa7in haz\xc4\xb1rlanm\xc4\xb1\xc5\x9f olan \xc5\x9eeriat\xc4\xb1 takip ederler \xc3\xa7\xc3\xbcnk\xc3\xbc Musa on\nemri getirdi\xc4\x9fi zaman, Yahudilerin her t\xc3\xbcr sa\xc3\xa7mal\xc4\xb1kla\nu\xc4\x9fra\xc5\x9ft\xc4\xb1klar\xc4\xb1n\xc4\xb1 g\xc3\xb6rd\xc3\xbc. Ama Yahudiler \xc5\x9feriat\xc4\xb1 g\xc3\xbczelce rafa\nkald\xc4\xb1rd\xc4\xb1lar ve M\xc3\xbcsl\xc3\xbcmanlarda bunu ald\xc4\xb1. \n\nYani\n\xc5\x9fimdilerde Mahavira\xe2\x80\x99n\xc4\xb1n tarz\xc4\xb1 her zaman ki gibi a\xc5\x9f\xc4\xb1r\xc4\xb1ya\ngitti. Hatta Buddha\xe2\x80\x99n\xc4\xb1n ki bile \xe2\x80\x93 ayn\xc4\xb1 \xc5\x9fey. \n\nMahavira,\nhi\xc3\xa7 bir hayvan\xc4\xb1 \xc3\xb6ld\xc3\xbcrmemelisiniz diyen ki\xc5\x9fi idi. \xc5\x9eimdi\nHindistan'da b\xc3\xb6cek \xc3\xb6ld\xc3\xbcrmekten ve sivrisinekleri bile \xc3\xb6ld\xc3\xbcrmekten\nka\xc3\xa7\xc4\xb1nan insanlara sahibiz. \xc4\xb0nsanlar\xc4\xb1n aptall\xc4\xb1kta ne kadar ileri\ngidebildi\xc4\x9fi bundan da g\xc3\xb6r\xc3\xbclebilir.\n\nBug\xc3\xbcnlerde\nHindistan'da \xc3\xa7ok yayg\xc4\xb1n bir gelenek var. Onlar bir Brahman'\xc4\xb1\ntutarlar ve onu bir kul\xc3\xbcbenin i\xc3\xa7ine koyarlar ve t\xc3\xbcm b\xc3\xb6cekleri de\ni\xc3\xa7eriye sokarlar ve bu b\xc3\xb6cekler Brahman'\xc4\xb1n kan\xc4\xb1n\xc4\xb1 i\xc3\xa7mekten\ntamamen b\xc4\xb1kt\xc4\xb1klar\xc4\xb1 zaman onu d\xc4\xb1\xc5\x9far\xc4\xb1 salarlar. Sonra da, \xc3\xa7ok\nparas\xc4\xb1 olan Jainler taraf\xc4\xb1ndan, bu Brahman'a y\xc3\xbckl\xc3\xbc bir miktarda\npara \xc3\xb6denir. Tuvalete gitmek istememek a\xc5\x9f\xc4\xb1r\xc4\xb1l\xc4\xb1\xc4\x9f\xc4\xb1na dek varan\nvejetaryenler onlar, bu i\xc5\x9f i\xc3\xa7in bir t\xc3\xbcr a\xc3\xa7\xc4\xb1k araziye giderler ve\nb\xc3\xb6ylece hi\xc3\xa7bir hayvan \xc3\xb6lmez, b\xc3\xb6yle sa\xc3\xa7ma \xc5\x9feyler yaparlar. Ve\nb\xc3\xbct\xc3\xbcn bu ka\xc3\xa7\xc4\xb1nma \xc5\x9feylerini ve b\xc3\xbct\xc3\xbcn bunlar\xc4\xb1 yaparken, bir\ntaraftan onlar son derece para d\xc3\xbc\xc5\x9fk\xc3\xbcn\xc3\xbcd\xc3\xbcrler.  Jainler\nHindistan'da, t\xc4\xb1pk\xc4\xb1 Yahudiler gibidirler. Jainlerin ve Yahudilerin\npara y\xc3\xb6nelimlerinde ayn\xc4\xb1d\xc4\xb1r. Yani Jainler bir b\xc3\xb6cek veya bir\nsivrisinek bile \xc3\xb6ld\xc3\xbcrmezler ama iki rupileri i\xc3\xa7in bir adam\xc4\xb1\n\xc3\xb6ld\xc3\xbcrene dek taciz etmeyi sorun etmezler. \n\nYani\nbu a\xc5\x9f\xc4\xb1r\xc4\xb1 miza\xc3\xa7 her dinde g\xc3\xb6r\xc3\xbcl\xc3\xbcr ve bu, insano\xc4\x9fullar\xc4\xb1 bir\nsarka\xc3\xa7 gibi bir u\xc3\xa7tan di\xc4\x9fer uca hareket etmeye ba\xc5\x9flad\xc4\xb1\xc4\x9f\xc4\xb1 i\xc3\xa7in\nortaya \xc3\xa7\xc4\xb1kar. Bir enkarnasyon gelir, onlar\xc4\xb1 merkeze getirmeye\n\xc3\xa7al\xc4\xb1\xc5\x9f\xc4\xb1r, fakat onlar yine di\xc4\x9fer tarafa do\xc4\x9fru hareket etmeye\nba\xc5\x9flarlar. Merkezde kalamazlar, bu insano\xc4\x9flunun sorunudur. \xc4\xb0\xc5\x9fte\nbu y\xc3\xbczden de, b\xc3\xbct\xc3\xbcn dinler \xc3\xa7ok komik g\xc3\xb6r\xc3\xbcn\xc3\xbcyor. Jainlerin\nnas\xc4\xb1l oldu\xc4\x9funu g\xc3\xb6r\xc3\xbcnce, \xc5\x9fa\xc5\x9f\xc4\xb1r\xc4\xb1yorsunuz ve ne kadar aptal\nolduklar\xc4\xb1na inanam\xc4\xb1yorsunuz - e\xc4\x9fitimli insanlar, doktorlar. Ama\nbunu asla bilemezler, aptal olduklar\xc4\xb1n\xc4\xb1 asla anlamazlar.\n\nYani\nbir t\xc3\xbcr .... getirmeye \xc3\xa7al\xc4\xb1\xc5\x9fan Mahavira'n\xc4\xb1n hik\xc3\xa2yesi budur. \n\nLinda,\nl\xc3\xbctfen oturur musun? Bu han\xc4\xb1m kim? K\xc4\xb1p\xc4\xb1rdama. Ben konu\xc5\x9furken\nkalk\xc4\xb1p y\xc3\xbcr\xc3\xbcmemelisin. Tamam m\xc4\xb1? Yemek yiyorlar, ortal\xc4\xb1kta\ny\xc3\xbcr\xc3\xbcyorlar, l\xc3\xbctfen \xc4\xb0spanyol\xe2\x80\x99a kendi gibi davranmas\xc4\xb1n\xc4\xb1 s\xc3\xb6yler\nmisiniz. \n\nSahaja\nYoga'ya ba\xc5\x9flad\xc4\xb1\xc4\x9f\xc4\xb1m zaman, Mahavira gibi ba\xc5\x9flasayd\xc4\xb1m, ka\xc3\xa7 ki\xc5\x9fi\nBana kat\xc4\xb1l\xc4\xb1rd\xc4\xb1? Kundalini'yi y\xc3\xbckseltti\xc4\x9fimiz zaman bile,\nayd\xc4\xb1nlanman\xc4\xb1z\xc4\xb1 elde ediyorsunuz, b\xc3\xb6yle bir ba\xc4\x9flanma yok.\nSanyasi, kar\xc4\xb1s\xc4\xb1yla hi\xc3\xa7bir i\xc5\x9fi olmayan, \xc3\xa7ocuklar\xc4\xb1yla hi\xc3\xa7bir\nilgisi olmayan, ailesiyle veya eviyle hi\xc3\xa7bir ilgisi olmayan, mallar\xc4\xb1\n- m\xc3\xbclkleri olmayan ki\xc5\x9fi anlam\xc4\xb1na geliyordu. Ve onlara hi\xc3\xa7 ...\nolmadan, o kadar az bir yemek verilirdi ki, sadece kaynat\xc4\xb1lm\xc4\xb1\xc5\x9f\nyiyecekler, sadece kaynat\xc4\xb1lm\xc4\xb1\xc5\x9f ve b\xc3\xb6yle kat\xc4\xb1 bir d\xc3\xbczen.\n\nFakat\nSahaja Yoga'da, her \xc5\x9feyden \xc3\xb6nce, herhangi bir rit\xc3\xbcel, herhangi bir\ns\xc4\xb1k\xc4\xb1 disiplin veya bu konuda ba\xc5\x9fka bir \xc5\x9fey olmadan, sadece, siz\nher ne iseniz, tamam, gel ayd\xc4\xb1nlanman\xc4\xb1 al diyerek, Kundalinizi\ny\xc3\xbckselttim. Ben, Kundalininin y\xc3\xbckselmesiyle, ayd\xc4\xb1nlanma ile\n\xe2\x80\x93onlara cehennemden bahsetmeye ihtiyac\xc4\xb1m yok Benim \xe2\x80\x93 Ben sadece\nbununla, onlar olduk\xc3\xa7a ba\xc4\x9f\xc4\xb1ms\xc4\xb1z ve bilge olacaklar diye d\xc3\xbc\xc5\x9f\xc3\xbcnd\xc3\xbcm.\nAma \xc5\x9fimdi bile, kar\xc5\x9f\xc4\xb1la\xc5\x9ft\xc4\xb1\xc4\x9f\xc4\xb1m\xc4\xb1z \xc5\x9fey ne, Sahaja Yoga\xe2\x80\x99da\nevlenmi\xc5\x9f insanlar var ve onlar sadece ortadan kayboldular. Ya kad\xc4\xb1n\nh\xc3\xbckmeder ya da kocas\xc4\xb1 h\xc3\xbckmeder ya da ikisi birden tamamen\nkaybolurlar. Normalde Bat\xc4\xb1l\xc4\xb1 \xc3\xbclkelerde evlenir evlenmez, ilk\ng\xc3\xbcnden veya ikinci g\xc3\xbcnden itibaren kavga etmeye ba\xc5\x9flarlar ve bir\nhafta i\xc3\xa7inde de, bo\xc5\x9fanmaktan bahsetmeye ba\xc5\x9flarlar. Ama Sahaja\nYoga\xe2\x80\x99da evlendikleri zaman, sadece zamk gibi  birbirlerine\nyap\xc4\xb1\xc5\x9f\xc4\xb1rlar. Sonras\xc4\xb1nda ilgilendikleri ba\xc5\x9fka bir \xc5\x9fey kalmaz ve\ns\xc3\xbcrekli olarak kar\xc4\xb1m, kar\xc4\xb1m, kar\xc4\xb1m veya kocam, kocam, kocam diye\nd\xc3\xbc\xc5\x9f\xc3\xbcn\xc3\xbcrler. Baz\xc4\xb1lar\xc4\xb1 balay\xc4\xb1na gitmek ister, baz\xc4\xb1lar\xc4\xb1 bir\nresepsiyonla falan bunu b\xc3\xbcy\xc3\xbck bir \xc5\x9fekilde yapmak isterler. \n\nVerilen\n\xc3\xb6nem \xc3\xa7ok fazla, bu inan\xc4\xb1lmaz, Sahaja Yoga'ya gelmek b\xc4\xb1rakt\xc4\xb1\xc4\x9f\xc4\xb1m\xc4\xb1z\nher \xc5\x9fey \xc3\xa7ok katmanl\xc4\xb1 bir hale geldi. Ve Hindistan'da ba\xc5\x9flatt\xc4\xb1\xc4\x9f\xc4\xb1m\xc4\xb1z\nbu evlilik sistemi, \xc5\x9fimdi Benim i\xc3\xa7in bir ba\xc5\x9f a\xc4\x9fr\xc4\xb1s\xc4\xb1. Ya her\nzamanki gibi kavga edip bo\xc5\x9fan\xc4\xb1yorlar ya da birbirine yap\xc4\xb1\xc5\x9f\xc4\xb1yorlar\n\xe2\x80\x93 ortas\xc4\xb1 bir \xc5\x9fey yok. Sahaj Yoga i\xc3\xa7in evlendiklerini ve evlili\xc4\x9fi\nsadece Sahaj Yog i\xc3\xa7in kullanmalar\xc4\xb1 gerekti\xc4\x9fini anlam\xc4\xb1yorlar.\n\nAma\nSahaja Yogilerin bu davran\xc4\xb1\xc5\x9f\xc4\xb1 \xc3\xa7ok \xc5\x9fa\xc5\x9f\xc4\xb1rt\xc4\xb1c\xc4\xb1 \xc3\xa7\xc3\xbcnk\xc3\xbc Ben hep\nayd\xc4\xb1nlanmadan sonra onlar\xc4\xb1n kendi i\xc3\xa7lerinde otomatikman sanyasiler\nolacaklar\xc4\xb1n\xc4\xb1 hissettim, onlar kendileri Mavavira\xe2\x80\x99n\xc4\xb1n m\xc3\xbcritleri\ngibi olacaklard\xc4\xb1 fakat fark etti\xc4\x9fim \xc5\x9fey \xc5\x9fu, onlar hala, kay\xc4\xb1\xc4\x9fa\n\xc3\xa7\xc4\xb1kt\xc4\xb1klar\xc4\xb1 ayn\xc4\xb1 okyanusa s\xc3\xbcrekli olarak tekrar d\xc3\xbc\xc5\x9f\xc3\xbcyorlar.  \n\n\xc3\x96rne\xc4\x9fim,\n\xc5\x9fimdi birisi film izlemeye d\xc3\xbc\xc5\x9fk\xc3\xbcn veya deyin ki, futbola,\nfutbolla ilgili her \xc5\x9feye. Bu y\xc3\xbczden de onlar hala futbolla\nme\xc5\x9fguller, bu bir futbol tutkunu olmak! Veya bir piknik, tatil veya\ndeniz kenar\xc4\xb1. Ayd\xc4\xb1nlanmadan sonra bu \xc5\x9feylerden nas\xc4\xb1l bu kadar\nfazla keyif alabilirsiniz? Bu sizlerin, kendi i\xc3\xa7inizdeki derinli\xc4\x9fe\nhen\xc3\xbcz dokunmad\xc4\xb1\xc4\x9f\xc4\xb1n\xc4\xb1z anlam\xc4\xb1na gelir. Sahip oldu\xc4\x9funuz ne\xc5\x9fenin\nderinli\xc4\x9fine hen\xc3\xbcz dokunmad\xc4\xb1n\xc4\xb1z, hala dokunmal\xc4\xb1s\xc4\xb1n\xc4\xb1z. Buna bir\nkez dokunursan\xc4\xb1z, ger\xc3\xa7ekten de hi\xc3\xa7 bir \xc5\x9feye ald\xc4\xb1rmazs\xc4\xb1n\xc4\xb1z, \nhi\xc3\xa7 bir \xc5\x9fey i\xc3\xa7in \xc3\xbcz\xc3\xbclmezsiniz. O kadar kendi \xc3\xb6z\xc3\xbcn\xc3\xbczdesiniz\nki, sadece kendinizden ne\xc5\x9fe duyars\xc4\xb1n\xc4\xb1z. \n\nAma\nsize cehennemden bahsedip, sizi korkutmal\xc4\xb1 m\xc4\xb1y\xc4\xb1m bilemiyorum veya\nsize k\xc4\xb1s\xc4\xb1tlamalar getirmeli miyim ama bu Mahavira\xe2\x80\x99n\xc4\xb1n pujas\xc4\xb1,\nBen bu g\xc3\xbcne dek bundan ka\xc3\xa7\xc4\xb1n\xc4\xb1yordum. \n\nKad\xc4\xb1nlar\nbile sa\xc3\xa7lar\xc4\xb1n\xc4\xb1 kaz\xc4\xb1tmak zorunda kald\xc4\xb1lar ve sadece bir beyaz\nsari ve bir bluz giydiler, hepsi bu - ayakkab\xc4\xb1 yok! Ve ayn\xc4\xb1 zamanda\nonlar y\xc3\xbcr\xc3\xbcmek zorundayd\xc4\xb1lar, b\xc4\xb1rak\xc4\xb1n arabalar\xc4\xb1 asla bir ka\xc4\x9fn\xc4\xb1ya\nbile binmeyin. Onlar saat d\xc3\xb6rtte kalkmak, sadece saat alt\xc4\xb1ya kadar\nyemeklerini yemek ve sonra uyumak zorunda kald\xc4\xb1lar. Sadece su ile\nya\xc5\x9famak zorunda oldu\xc4\x9fun k\xc4\xb1rk g\xc3\xbcnl\xc3\xbck bir g\xc3\xbcnahtan ar\xc4\xb1nma\nrit\xc3\xbceli var, sadece su!\n\n\xc5\x9eimdi,\nSahaja Yoga\xe2\x80\x99da bu tam tersi \xe2\x80\x93 hepsi keyif. Her \xc5\x9feyden keyif\nal\xc4\xb1rs\xc4\xb1n\xc4\xb1z, birbirinizle vakit ge\xc3\xa7irmekten keyif al\xc4\xb1rs\xc4\xb1n\xc4\xb1z,\nm\xc3\xbczikten keyif al\xc4\xb1rs\xc4\xb1n\xc4\xb1z. B\xc3\xbct\xc3\xbcn keyifler var sizin i\xc3\xa7in ama\nkendi i\xc3\xa7 ne\xc5\x9fenize dokunmadan, y\xc3\xbckselemezsiniz. \xc4\xb0\xc3\xa7 ne\xc5\x9fenize\ndokunmak zorundas\xc4\xb1n\xc4\xb1z ve sonras\xc4\xb1nda ba\xc5\x9fkaca her \xc5\x9feyin tad\xc4\xb1n\xc4\xb1\n\xc3\xa7\xc4\xb1kart\xc4\xb1n. Ve onlar s\xc3\xb6ylenen herhangi bir sert kelime i\xc3\xa7in, tek\nbir kelime bile sert bir \xc5\x9fekilde s\xc3\xb6ylense, t\xc3\xb6vbe etmeliler ve tek\nbir sert s\xc3\xb6z s\xc3\xb6yledikleri i\xc3\xa7in beraberce oru\xc3\xa7 tutmal\xc4\xb1yd\xc4\xb1lar. \n\nAma\nburada giderler, insanlar\xc4\xb1 g\xc3\xbczelce y\xc3\xbcr\xc3\xbcrken birden bire, ego\nat\xc4\xb1na binip aniden di\xc4\x9ferlerinin \xc3\xbczerine atlamaya ba\xc5\x9flarlarken\ng\xc3\xb6r\xc3\xbcyorum. B\xc3\xbct\xc3\xbcn sahne o kadar \xc5\x9faka gibiydi ki, size anlatay\xc4\xb1m,\nBen sadece izledim: aniden neydi o adam? Y\xc3\xbcr\xc3\xbcyen iyi bir adamd\xc4\xb1.\nBirdenbire ona ne oldu? Aniden b\xc3\xb6yle davranmaya ba\xc5\x9flad\xc4\xb1!\n\nSizi\ncehennem hakk\xc4\xb1nda asla korkutmak istemedim ama cehennem var,\ns\xc3\xb6ylemek zorunday\xc4\xb1m. Ve bu nedenle de ki\xc5\x9fi, kendi mutlulu\xc4\x9fu\ni\xc3\xa7inde, daha da derine gitmelidir ve b\xc3\xb6ylece tam bir memnuniyetin\nbulunur. \n\nYani,\nMahavira hakk\xc4\xb1nda s\xc3\xb6ylenen \xc5\x9feyler a\xc5\x9f\xc4\xb1r\xc4\xb1ya ka\xc3\xa7t\xc4\xb1: Bir g\xc3\xbcn O\nmeditasyon yap\xc4\xb1yordu ve O'nun \xc3\xbczerine tek bir kuma\xc5\x9f par\xc3\xa7as\xc4\xb1\nvard\xc4\xb1, bir dhoti (bele ba\xc4\x9flanan ve\nbacaklar\xc4\xb1 \xc3\xb6rten tek par\xc3\xa7a kuma\xc5\x9f)\nile \xc3\xb6rt\xc3\xbcnm\xc3\xbc\xc5\x9ft\xc3\xbc, kendisini tek bir kuma\xc5\x9f par\xc3\xa7as\xc4\xb1 ile \xc3\xb6rtm\xc3\xbc\xc5\x9ft\xc3\xbc.\nMeditasyonundan geri d\xc3\xb6nerken,  elbisesi bir \xc3\xa7al\xc4\xb1ya tak\xc4\xb1ld\xc4\xb1, bu\ny\xc3\xbczden de yar\xc4\xb1s\xc4\xb1n\xc4\xb1 \xc3\xa7\xc4\xb1karmak zorunda kald\xc4\xb1. O zaman Krishna,\nO'nu k\xc4\xb1zd\xc4\xb1rmak i\xc3\xa7in bir dilenci olarak geldi. Ve \xe2\x80\x9cSen bir\nkrals\xc4\xb1n ve her zaman k\xc4\xb1yafet alabilirsin ama ben titriyorum,\n\xc3\xb6yleyse neden sahip oldu\xc4\x9fun bu kuma\xc5\x9f\xc4\xb1 bana vermiyorsun?\xe2\x80\x9d dedi.\n\nBunun\n\xc3\xbczerinde O\xe2\x80\x99da k\xc4\xb1yafetini Shri Krishna\xe2\x80\x99ya verdi ve kendisini bir\nka\xc3\xa7 yaprakla \xc3\xb6rtt\xc3\xbc, saray\xc4\xb1na gitti ve \xc3\xbcst\xc3\xbcn\xc3\xbc de\xc4\x9fi\xc5\x9ftirdi.\nEvine girdi ve k\xc4\xb1yafetlerini de\xc4\x9fi\xc5\x9ftirdi. Bu y\xc3\xbczden de, bu korkun\xc3\xa7\nJainler Onun tam \xc3\xa7\xc4\xb1plak foto\xc4\x9fraflar\xc4\xb1n\xc4\xb1 o kadar b\xc3\xbcy\xc3\xbck bir\n\xc5\x9fekilde yap\xc4\xb1yorlar ki - y\xc3\xbcz elli ayak y\xc3\xbcksekli\xc4\x9finde \xe2\x80\x93 \xc3\xa7\xc4\xb1plak,\ntamamen \xc3\xa7\xc4\xb1plak. Detaylarda \xc3\xa7al\xc4\xb1\xc5\x9f\xc4\xb1rlar, aptal \xc5\x9feyler.\n\nMahavira\xe2\x80\x99n\xc4\xb1n\ntakip\xc3\xa7ileri var, s\xc3\xb6zde takip\xc3\xa7iler, Onun asla b\xc3\xb6yle takip\xc3\xa7ileri\nolmad\xc4\xb1 ama onlar kendilerine \xe2\x80\x9cDigambara\xe2\x80\x99lar\xe2\x80\x9dderler, bu\nonlar\xc4\xb1n k\xc4\xb1yafetlerinin olmad\xc4\xb1\xc4\x9f\xc4\xb1 anlam\xc4\xb1na gelir (erkekler\nhi\xc3\xa7 bir \xc5\x9fey giymezler), onlar\xc4\xb1n\ngiysileri b\xc3\xbct\xc3\xbcn y\xc3\xb6nlerdir - Digambara. \xe2\x80\x9cY\xc3\xb6nler\xe2\x80\x9d onlar\xc4\xb1n\nk\xc4\xb1yafetleridir. Ve onlar caddelerde y\xc3\xbcr\xc3\xbcrler, k\xc3\xb6ylerde her yerde\ny\xc3\xbcr\xc3\xbcrler, tamamen \xc3\xa7\xc4\xb1plak \xc5\x9fekilde. Demek istiyorum ki, insanlar\nMahavira ad\xc4\xb1na korkun\xc3\xa7 \xc5\x9feyler yap\xc4\xb1yorlar. \xc5\x9eimdi sizler\nayd\xc4\xb1nlanma ald\xc4\xb1\xc4\x9f\xc4\xb1n\xc4\xb1z i\xc3\xa7in eminim ki bu derece a\xc5\x9f\xc4\xb1r\xc4\xb1ya\ngitmeyeceksinizdir! Ama hala \xc3\xb6z disipline sahip olmay\xc4\xb1 \xc3\xb6\xc4\x9frenmek\nzorundas\xc4\xb1n\xc4\xb1z. E\xc4\x9fer \xc3\xb6z disiplin yoksa tam bir kevalgyan olan bu\nderinli\xc4\x9fe atlayamazs\xc4\xb1n\xc4\xb1z \xe2\x80\x93 bu mutlak bilgi, mutlak sevgi ve\nmutlak ne\xc5\x9fe anlam\xc4\xb1na gelir. Bu y\xc3\xbczden de \xc3\xb6z disiplin \xc3\xa7ok\n\xc3\xb6nemlidir. Tabii ki \xc5\x9fimdi sizin Mahavira\xe2\x80\x99n\xc4\xb1n gitti\xc4\x9fi yere kadar\ngitmenize gerek yok, \xc3\xa7\xc3\xbcnk\xc3\xbc Allahtan Ben size ayd\xc4\xb1nlanma verdim\nama hala terk etti\xc4\x9finiz \xc5\x9feylere geri d\xc3\xb6nmeyin. \n\nErkeklerin\nyapt\xc4\xb1\xc4\x9f\xc4\xb1 kadar aptalca \xc5\x9feyleri kad\xc4\xb1nlar da Sahaja Yoga\xe2\x80\x99da\nyaparlar, \xc5\x9fa\xc5\x9f\xc4\xb1rt\xc4\xb1c\xc4\xb1 \xc5\x9fekilde insanlar Bana, bayanlar\xc4\xb1n\nHindistan\xe2\x80\x99a gelirken bir s\xc3\xbcr\xc3\xbc makyaj malzemesi ta\xc5\x9f\xc4\xb1d\xc4\xb1klar\xc4\xb1n\xc4\xb1\ns\xc3\xb6ylediler. Bunun ne yarar\xc4\xb1 var? Sadece anlam\xc4\xb1yorum. Demek\nistiyorum ki, bu Hintliler i\xc3\xa7in faydas\xc4\xb1z ve sizler i\xc3\xa7inde\nkesinlikle yarars\xc4\xb1z bir \xc5\x9fey. Sizler azizlersiniz! Gereksiz \xc5\x9fekilde\nkendinizi pek \xc3\xa7ok \xc5\x9feyle y\xc3\xbcklemenize gerek yok.  Yani, ama yine\nyapt\xc4\xb1\xc4\x9f\xc4\xb1n\xc4\xb1z ayn\xc4\xb1 sa\xc3\xa7mal\xc4\xb1klardan ho\xc5\x9flan\xc4\xb1yorsan\xc4\xb1z: kuaf\xc3\xb6re\ngitmek ya da komik g\xc3\xb6r\xc3\xbcnen sa\xc3\xa7lar, her t\xc3\xbcrl\xc3\xbc \xc5\x9fey, e\xc4\x9fer bunu\nyaparsan\xc4\xb1z, o zaman Sahaja Yoga\xe2\x80\x99ya gelmenin ne yarar\xc4\xb1 var ki?\nVeya herhangi bir \xc5\x9fekilde moday\xc4\xb1 takip etmek ve bu gibi \xc5\x9feyler.\nTekrar ve tekrar ayn\xc4\xb1 \xc5\x9feyleri yap\xc4\xb1yorsan\xc4\xb1z, Sahaja Yogaya\ngelmeseniz daha iyi. S\xc3\xb6yleyebilece\xc4\x9fimin hepsi bu. Ben Mahavira gibi\nsa\xc3\xa7\xc4\xb1n\xc4\xb1z\xc4\xb1 kaz\xc4\xb1t\xc4\xb1n veya sadece beyaz bir sari giyin diyemem ama\ns\xc3\xb6yleyebilece\xc4\x9fim tek \xc5\x9fey \xc5\x9fu ki, kendinizi bunlardan ay\xc4\xb1rmaya\n\xc3\xa7al\xc4\xb1\xc5\x9f\xc4\xb1n. \n\n Yapt\xc4\xb1\xc4\x9f\xc4\xb1m\ndeneyde, insanlar\xc4\xb1n ayd\xc4\xb1nlanma ald\xc4\xb1klar\xc4\xb1 zaman, yava\xc5\x9f yava\xc5\x9f\nba\xc4\x9f\xc4\xb1ms\xc4\xb1z olacaklar\xc4\xb1ndan emindim. Ve dikkatinizin nerede oldu\xc4\x9funu\ng\xc3\xb6rmek i\xc3\xa7in hepiniz Benimle i\xc5\x9fbirli\xc4\x9fi yapmal\xc4\xb1s\xc4\xb1n\xc4\xb1z. B\xc3\xbct\xc3\xbcn\ng\xc3\xbcn ne yap\xc4\xb1yoruz? Sahaj Yoga i\xc3\xa7in ne yapt\xc4\xb1k? Ka\xc3\xa7 ki\xc5\x9fiye\nayd\xc4\xb1nlanma verdik? Her \xc5\x9fey \xc3\xb6nemli g\xc3\xb6r\xc3\xbcn\xc3\xbcyor ama ya Sahaj Yog.\nFakat Mahavira\xe2\x80\x99n\xc4\xb1n insanlar\xc4\xb1 hi\xc3\xa7bir i\xc5\x9f yapmad\xc4\xb1lar, hi\xc3\xa7bir\n\xc5\x9fey: ormanlarda ya\xc5\x9famak zorunda kald\xc4\xb1lar, yiyecekleri i\xc3\xa7in\nyalvarmak zorunda kald\xc4\xb1lar ve Jainizm bu \xc5\x9fekilde yay\xc4\xb1ld\xc4\xb1. Ama\nsize bunun ne t\xc3\xbcr bir Jainizm oldu\xc4\x9funu anlatt\xc4\xb1m zaten!\n\nDolay\xc4\xb1s\xc4\xb1yla,\nsizler kendi derinli\xc4\x9finize dokunmad\xc4\xb1k\xc3\xa7a, ba\xc5\x9fka herhangi bir\ndindekiler gibi olacaks\xc4\xb1n\xc4\xb1z, \xc3\xa7\xc3\xbcnk\xc3\xbc asl\xc4\xb1nda sizler Sahaj Yogiler\nolmayacaks\xc4\xb1n\xc4\xb1z, sadece g\xc3\xb6stermelik.\n\nDolay\xc4\xb1s\xc4\xb1yla\nkendimizi anlayaca\xc4\x9f\xc4\xb1m\xc4\xb1z, dikkatimizi anlayaca\xc4\x9f\xc4\xb1m\xc4\xb1z ve\ny\xc3\xbckselmeye u\xc4\x9fra\xc5\x9faca\xc4\x9f\xc4\xb1m\xc4\xb1z bir \xc5\x9fekilde \xc3\xa7al\xc4\xb1\xc5\x9fmal\xc4\xb1y\xc4\xb1z. Ben\nsize anlatmak zorunda de\xc4\x9filim. Siz, kendiniz, kendi derinli\xc4\x9finize\ndokunacak ve kendi i\xc3\xa7inizde bir m\xc3\xbcnzevi haline gelecek \xc5\x9fekilde\n\xc3\xa7al\xc4\xb1\xc5\x9fmal\xc4\xb1s\xc4\xb1n\xc4\xb1z. O zaman ancak Divine\xe2\x80\x99in i\xc5\x9fini do\xc4\x9fru bir\nanlay\xc4\xb1\xc5\x9fla d\xc3\xbczg\xc3\xbcn bir \xc5\x9fekilde yerine getireceksiniz.\n\nSahaja\nYoga, b\xc3\xbct\xc3\xbcn bu peygamberlerin ve bu enkarnasyonlar\xc4\xb1n bir\nb\xc3\xbct\xc3\xbcnle\xc5\x9fmesidir.  \n\nBu\ny\xc3\xbczden, size \xc5\x9funu s\xc3\xb6ylemeliyim ki, \xc5\x9fartlar\xc4\xb1n\xc4\xb1z her neyse,\nonlardan kurtulmak i\xc3\xa7in bu il\xc3\xbczyon okyanusundan kurtulman\xc4\xb1z\ngerekir. Yani \xc5\x9fimdi Mahavira hakk\xc4\xb1nda s\xc3\xb6yleyebilece\xc4\x9fim tek \xc5\x9fey\nbu. Ancak bir\xc3\xa7ok \xc5\x9fey s\xc3\xb6ylenebilir \xc3\xa7\xc3\xbcnk\xc3\xbc Mahavira ge\xc3\xa7mi\xc5\x9fle\nilgilenir. Onun b\xc3\xbct\xc3\xbcn ge\xc3\xa7mi\xc5\x9f ya\xc5\x9famlar\xc4\xb1 ve her \xc5\x9fey tarif\nedildi. Fakat bu o kadar da \xc3\xb6nemli de\xc4\x9fildir, \xc3\xb6nemli olan \xc5\x9fu an\xc4\xb1n,\nbug\xc3\xbcn\xc3\xbcn ne oldu\xc4\x9fudur.\n\nUmar\xc4\xb1m\nkonferans\xc4\xb1m kafan\xc4\xb1za girer ve kalplerinize yerle\xc5\x9fir ve sizler,\nkendiniz hakk\xc4\xb1nda, y\xc3\xbckseli\xc5\x9finiz hakk\xc4\xb1nda ne yapman\xc4\xb1z gerekti\xc4\x9fini\nanlars\xc4\xb1n\xc4\xb1z. Samimi insanlar olmal\xc4\xb1s\xc4\xb1n\xc4\xb1z, ancak o zaman bu\nsonu\xc3\xa7lar\xc4\xb1n\xc4\xb1 b\xc3\xbct\xc3\xbcn d\xc3\xbcnyada g\xc3\xb6sterecektir.\n\nUmar\xc4\xb1m\nbu kaseti t\xc3\xbcm insanlara iletirsiniz, bu sayede bunca y\xc4\xb1l boyunca\nBenim neden Mahavira\xe2\x80\x99n\xc4\xb1n pujas\xc4\xb1n\xc4\xb1 yapmad\xc4\xb1\xc4\x9f\xc4\xb1m\xc4\xb1 bilmeliler!\n\nTanr\xc4\xb1\nsizi korusun. \n\nH.\nH. Shri Mataji Nirmala Devi \n\n"