Пуджа на Шри Махакали

Сан Диего, САЩ - 19 юни 1989 г.

Днес решихме да имаме Пуджа на Махакали.

Трябва да разберем, че Махакали  цялостно е отражение на Ади Шакти в цялост. Или, можем да кажем, Ади Шакти отговаря, Тя управлява всичките тези три сили. Но Нейното цялостно проявление е Махакали, в смисъл че е желанието на Всемогъщия Бог.

Така че първо, Тя е Ади Шакти и отговаря за всичките три сили. И ето защо, можем да кажем, че когато е в потенциален стадий, Тя е Махакали и после се разделя на други две сили - като Махасарасвати и (като - б. пр.) извисяващата сила, както можем да я наречем, на парасимпатиковата нервна система, изразена в нас като Махалакшми. Тя всъщност има всичките тези сили в Себе си - Кали има всичките тези сили, но Тя се проявява, Тя желае да действа, а когато иска да действа, Нейната потенциална сила се превръща в другите две сили.

Но когато правим пуджа на Махакали, трябва да разберем, че тази вградена вътре в нас сила е желание, така че ние можем да пожелаем всякакви неща. Ако искате, можете да пожелаете всичко: да речем, можете да пожелаете радост, можем да желаем познанието, можем да пожелаем да бъдем състрадателни, любов. А можем да пожелаем също разрушението на онези, които са негативни сили.

Но силата на Махакали е тази, която изработва съзидателната сила. А в тази съзидателна сила само трябва да има разрушение, защото ако съграждате нещо и има разрушение, което се опитва да разруши вашия градеж, тогава вие трябва да унищожите тази разрушителна личност. И ето това е, което хората понякога не разбират правилно и си мислят, че силата на Махакали е негативна сила или е сила на разрушението. Да, тя е, но по много положителен начин. И ако разберете тази част от силата на Махакали, тогава ще разберете, че ако искате да изградите себе си по подходящия начин в Сахаджа Йога, то би трябвало също да имате желанието да унищожите всичко, което стои против вашето изграждане. 

Както сте виждали, в самата еволюция имаше грамадни животни, като мамутите и други такива, но те не можаха да се справят с еволюцията, така че всичките бяха унищожени. Толкова много неща бяха унищожени, а това разрушение е вродено в нас. Когато се извисяваме, започваме да виждаме, че има сили, които ни разрушават, и че те са толкова много, че ако не пожелаем унищожението на тези разрушителни сили, те ще ни разрушат.

В същото време, докато се издигаме по-високо, трябва да знаем какво трябва да унищожим. Например дори при цветята когато цветчето се превръща в плод, много от нещата, които са били част от цвета, биват разрушени, автоматично. Но това се прави по волята на Бог чрез Неговото собствено разбиране. Така че е абсолютно съвършено.

Така че в Сахаджа Йога когато желаем нещо, трябва да знаем какво желаем - първо да определим целта си и после да я свържем с него. Има много отклонения в живота. Както когато отивате към летището, вниманието ви е към това, че трябва да стигнете летището, а каквото ви разсейва от това, е отклонение. Не бива да се изгубваме в това - ако се изгубите заради такива отклонения, то не можем да достигнем целта си навреме. Така че трябва да се разбере, че най-напред нашата цел е да се извисим и заради това по пътя ни има разсейващи неща - поради нас самите, поради невежество, поради мрак, защото светлината не е много.

Първият разрушителен фактор, който е вътре в нас, е силата на Шри Ганеша, а Шри Ганеша е силата на Махакали. Тя първо развъди Шри Ганеша, за да излъчва святост на Земята, така че цялото нещо да може да се вибрира. А както знаете, един аспект на Шри Ганеша е също Омкара, тоест това вибрационно съзнание, което тече навсякъде. 

И тези вибрации имат четири страни в тях: едната е, че тези вибрации излъчват святост чрез Махакали; после, същите тези вибрации също ни утешават чрез силата на Махакали. Вибрациите не ви дават желания като такива - ако погледнете, те не ви дават желания, но те ви дават доказателство за изпълнение на желанията ви. Да речем, искате някой да бъде излекуван - това е вашето желание и вие давате вибрации на човека, така че те са средство; а също в тези вибрации има и част действие, но това действие също идва от желанието. Ако нямате желание, няма да действате. Така че желанието е така важно, дори за да установи собствения ви път, да установи вашия ход напред. 

Ако желанието ви е слабо, ако сте половинчати, не можете да го постигнете. Вялите хора не могат да постигнат нищо в Сахаджа Йога - тя не е предназначена за нерешителни хора. Тя е предназначена за хора, които са смели, които имат горещо желание, които са интелигентни и които са благоприятни. Но в случай че нямате това силно желание, тогава чистото желание не работи и не получавате вашата Реализация. Също след Реализацията докато нямате желание да се извисите - много силно горещо желание за извисяване - не можете да се извисите.

Така че за всички Сахаджа йоги е нужно, най-напред, рано сутрин, докато казвате името на Шри Ганеша, да кажете какво е вашето желание, каква е целта ви. Ето това е - цялата ви дейност трябва да е отдадена на тази работа.

А как са обуздани нашите желания? Първо, чрез обусловеностите. Ние имаме определени обусловености. След Сахаджа Йога хората стават много привързани, веднага, дори и на Запад, където семейството не е така важно, децата не са важни, където има себичност, а хората мислят само за себе си и не могат да мислят за другите. Даже в тези страни започва да се развива един друг вид пашкул на "моето" - "моето дете, моята къща, моят дом, моето семейство". Тогава вниманието започва да работи върху това, вие ставате половинчати в извисяването си, защото - в известен смисъл - по пътя на извисяването си започвате да се разпростирате.  

После, загрижеността отива към други обусловености, които имаме. Например наскоро срещнах един човек, който каза: "Майко, аз съм Сахаджа йоги - знам, но не мога да преодолея идеята за Христос". Отговорих му: "Кой те е молил да преодоляваш идеята за Христос? Христос е тук, много силно в Сахаджа Йога, но разбери това по твой си начин на разбиране и виж за себе си!"

А това е обусловеност в мисленето. Ако, да речем, сте чели много книги, ако сте минали през... Да предположим, сте родени като хиндуисти или християни, или евреин, или нещо такова - обусловеността я има. Вие сте родени като човешко същество, а сте получили този щемпел по-късно - че сте хиндуист или християнин, или друго. Тези етикети не сте ги носили, когато сте се родили. Да речем, че едно дете се изгуби - то може да е било с всякаква религия. Така че това не са действително ваши вродени религии, а това е просто печат, който сте получили, че сте християни или нещо друго. 

След това, имате друга обусловеност, че принадлежите към една или друга нация. Например, имаме Америка, има и други страни, но това все пак са печати. Вие се родихте в Америка, затова сте американци. Всеки, който е роден в Америка, не е различен от всеки друг. Единствено според климата на дадено място може и да имате ваш си цвят на кожата, ръст и лице и всичко останало, но това не означава, че по рождение това е предназначено за Америка - може да го има навсякъде. 

После, всички тези обусловености в нас започват да действат по всякакъв начин върху нашия език, върху нашия стил, върху нашия живот. След това започвате да се превръщате в американци. Така че това са резултатите от външното, което влиза във вас, и тогава казвате, че сте американци. Но ако разчовъркате навътре, тялото е същото, сърцето е същото, кръвта е същата, всичко е едно и също, няма нищо различно, дори не е по-надълбоко от кожата. Но в мозъка ви е влязло това "аз съм американец", а после и всички тези неща, които са в това общество. Например, в Америка толкова много неща са позволени - хубаво. В Индия много неща са позволени - и това е добре. По този начин започваме да приемаме обществото, нормите на обществото и обусловеностите започват.

Но с всичко това, това желание е налице - чистото желание за извисяване...

[за осветлението в залата] Мисля, че е по-добре да изнесете тези светлини малко напред, защото са толкова... светлината пада отзад... Тези листа... и с Моята сила... понеже са точно срещу вентилатора, могат да паднат на земята. Все още са доста близко до вентилатора. Можете да ги преместите където и да е, можете да ги сложите тук, ако искате. Понеже въздухът духа насам и те ще отидат натам.

Така че желанието в нас за извисяване идва в нас като реакция на всичките тези неща. Когато видите като американци какво се случва с вашата страна, какво става с хората, какво става с вашето обкръжение и тогава се шокирате - "О, боже! Какво е това?!"

После, ние също виждаме, че това е изкуственост. Като например в Англия, че трябва да носите фрак, трябва да носите еди-какво си, трябва да имате еди-какъв си вид лъжица, еди-каква си чаша и така се изграждат реакции. Така че започвате анти-култура - анти-култура да се отървете от изкуствеността. Добре, желанието зад нея е да търсите реалността, да търсите действителността. След това си правите косите като на първобитни хора, живеете като първобитни хора, а изградената реакция зад това е същото желание за извисяване. 

Така че тази сила на Махалакшми действа в нас, дава ни всякакъв вид шоу, можем да кажем. Добре, да речем, искате разнообразни неща - "Давай напред", а после полудявате и виждате какво става и се питате защо ви да е полудявате по тези неща. После, искате да имате ваши деца, ваша къща и след това просто ви писва от тях, защото децата стават арогантни, стават ужасни, тормозят ви и тогава си казвате: "О, боже! Никога повече няма да имам деца!" След това искате да имате съпруга и намирате ужасни съпруги, или ужасни съпрузи, а после се развеждате ли развеждате и тогава откривате, че това е безполезно, че не работи, изглежда нищо не се получава. Чувствате се разочаровани и това действие и реакция работят върху вашите желания.

Така че вашето желание се променя, особено когато искате да станете заможни. Хората забогатяват и после откриват проблемите на богатството, така че реакцията е изградена. Онези, които са свидетели на тези проблеми на богатите, не искат да бъдат толкова богати - "тая няма да я бъде". Така че всячески желанието за постигане на нещо работи - както някои хора искат да имат власт, влизат в политиката, борят се за това, хващат ги, и - край завинаги. И това продължава живот след живот.

После се раждате в днешни времена, когато Аз съм тук и сега вашето единствено силно желание е да станете Духа; надявам се, че е така. Сега всичките тези задни неща трябва да се пресекат, свършени са.

А какво би трябвало да направим за нашата Реализация, какви действия да предприемем? 

Първото действие е да развиете вашата сила на Махакали. Чрез една сила вие разрушавате всичко, което е безсмислено, унищожавате всичко, което ви пречи, притеснява ви, блокира ви. Унищожете го - просто "Не го искам". Защото съм виждала как Сахаджа йоги внезапно изчезват. Например, трябва да отидат до летището, а изведнъж откриват, че са паднали канавката. Какво е станало? "Майко, прииска ни се да отидем там." Но защо? Така че дръжте вниманието си върху този въпрос. Някои хора искат да се женят, в Сахаджа Йога също, имат желание да се оженят, да имат деца, такива неща. Но и в това затъват. Бракът не е завършекът, а само едно от средствата да бъдете балансирани. 

Така че трябва да имаме желанието да постигнем нещо, така че унищожаваме всичко това в нас, тези шест вътрешни врагове, както се казва: гняв, после алчност, завист, насилие. Всички тези неща са във вас, така че се отърсете от тези шест врагове.

А каква е силата на Махакали? Тя е да разрушава всичките врагове, които стоят на пътя ви, всичките ракшаси, всичките дяволи, всичките негативни сили. Тя се опитва да ги унищожи, така че вашата част да е наред. Но докато Тя ги рушите всичките, вие започвате да се лепите към тях. какво може да направи Тя? Така че вашето желание би трябвало да е чисто и да си казвате: "Добре, искаме да го постигнем". А Тя  ще го изработи за вас. Това е първото нещо, Нейна работа.

После, втората работа е, че Тя утешава, Тя ви дава облекчение, от всякакъв вид. Първото облекчение, което Тя ви дава, е за вашето тяло. Тялото ви се облекчава, тоест всичките ви болести и всичките ви притеснения са унищожени. Откривате, че тялото ви става здраво, чувствате се по-млади, получавате енергия и можете да изработите вашата Реализация. Това е първото нещо, което Тя прави за вас: да ви даде облекчение. 

Тя също ви дава комфорт на Духа, така че не молите за изкуствени удобства. Можете да живеете навсякъде, можете да живеете в джунглата, и ви е удобно; ако живеете на най-натовареното място, ви е удобно. Така че ви е удобно навсякъде и този сорт комфорт можете да установите в себе си. 

След това, най-висшият от всичките Нейни дарове е, че Тя ви дава радост - всякакъв вид радост; радост, която се излъчва от всичко, от всекиго. Така че това е най-висшето, което получавате, когато поддържате желанието си, горящ пламъка на желанието ви, докато постигнете това състояние на духовна придобивка. После откривате, че не е останало друго желание освен едно, ако все пак го има - "нека целият свят да получи Реализация". Както пияният, вижте, иска да се радва на пиенето с други, такива ставате и вие - опиянени сте от вашата радост и защо и другите да не се радват; така че работите за това. 

Но човешките същества, виждала съм го, се движат като йо-йо - постигат духовното си извисяване, имат радостта, а после се връщат да помагат на хората, получават блокажи от тях - не са достатъчно силни, понеже силата на Махакали не е здрава.

А другото е слабостта на Муладхара. Слабостта на Муладхара ви прави неуравновесени и в това неравновесие губите волята си. Така че трябва много да се внимава, така че Муладхара трябва да бъде подходящо оправена. Има толкова много начини, чрез които да оправите вашата Муладхара и трябва първо да поправите вашата Муладхара. След това вашето желание се движи абсолютно както хвърчилото се движи в небето - прикрепено е за Муладхара, а вие можете да се движите във всяка посока до всякаква височина; където и да отидете, вие сте доста отговорни, знаете как се движите. Това може да обвърже вниманието ви, всичко. Това, което казваме, е, че корените са много важни, първо за да се установят за растежа нагоре на вашето желание, както дървото. 

Така че те вървят ръка за ръка - силата на Махакали и силата на Ганеша вървят ръка за ръка, защото това е основата. Ако е базирано върху тази основа, желанието расте много по-здраво и по-силно и ефективно и не излиза от релсите. Всеки сорт желание е изпълнено, докато достигнете това състояние, където не е останало друго желание, освен да се радвате, просто да се радвате, без друго желание - радвате се без да имате желания. 

И на това състояние трябва да се наслаждавате, просто да му се радвате. Какво има да се говори за него? Какво има да се каже за него? Вие сте изгубени в океана на тази наслада и това би трябвало да се случи навсякъде и ето какво боготворите вие.

Така че сега се надявам да кажем 108-те имена на Махакали и ако имате 108-те имена на Махакали ще видите едно по едно Нейните състояния, които Тя изработва за вас; в тези имена можете да видите как се проявява.

Първо ще кажем Атхарва ширша, а после можем да кажем тези 108 Имена. Ще можем ли?

Направихме също пуджа там, Канада също я направи. Мисля, че е много важно да се направи на силата на Махакали, защото това е първата сила, която започва да се проявява.

....  [липсва запис на самата пуджа]

[продължава след края на пуджата]

Също тук има малко расизъм в американските Сахаджа йоги, което ... [не се чува] ..., което е безсмислено. Расизмът трябва да бъде изцяло преборен. Това е най-голямото проклятие, което имате на Запад. Особено в Америка хора като Джордж Вашингтон, като Абрахам Линкълн изгубиха живота си заради този расизъм. Трябва да знаем, че нашите различия са само на повърхността на кожата и ако като Сахаджа йоги сте дълбоки само до повърхността на кожата, то не сте Сахаджа йоги. Вие трябва да сте дълбоки до Кундалини. Докато не развиете това, този расизъм ще продължава. И това е най-лошото проклятие, което имаме.

Не зная откъде е дошло това - това расистко чувство. Но знаете, че Хитлер е работил върху него и какво е правил, и колко е опасно, колко е жестоко това. Абсолютно, най-опасното нещо е. Но сега германците си научиха урока. Поне германските и австрийските йоги са по-добре. Разбира се, им много германци в Австрия, които все още са големи расисти и го подкрепят. Запомнете, ако имате някакъв расизъм в главите си, вие сте част от положението на Хитлер. Това е една ог най-големите обусловености, които имаме на Запад. По какъв начин можете да решите коя нация е по-висша, коя нация е по-нисша? Не доминирала ли само една раса? Това е всичко, което можем да кажем - така е било. Така че доминиращите раси могат да излязат напълно от процеса на еволюция. И всички онези доминиращи животни са били изтрити. Така че изтрийте това от главите си, напълно.

Ние сме деца на една Майка. Моето лице може и да е по-светло, но Моите ръце са тъмни. Това е също признак на Махакали, един от признаците. Ако прочетете всичките имена, там има... Нейните ръце са черни. Лицето е... Добре.

Така че трябва да предупредя всички вас, че расизмът няма да проработи. Всеки, който ще пробва расизма, ще излезе от Сахаджа Йога напълно. Ние не искаме Хитлеровци в Сахаджа Йога. Всички онези, които се опитват да бъдат такива, дори случайно - мнозина се опитаха да бъдат като Хитлер по един или друг начин - всички вън! Така че трябва да се внимава по този въпрос.

Много изненадващо Христос не е роден в Англия или в Америка. Според расизма Той би трябвало да бъде осъден, нали? Много странно нещо е, което Аз наистина не мога да разбера, как хората си намират оправдание. От всички подобни идеи трябва да се откажете.

Ако имате някакви други въпроси, елате и говорете с Мен.

Опитайте се да разберете, че това е най-великата работа в духовната история. Вие сте използвани за най-великата визия и имате нужда от страхотно разбиране. Това не е обикновена революция. 

Виждала съм хора, който и да е - да речем, Елвис Пресли - и всички онези обикновени хора. Той просто имаше някакъв музикален талант, хората просто полудяха по него, можеха да направят всичко за него.

А Сахаджа Йога, която има толкова тежест, толкова много благословии, толкова много от Моята любов... Трябва да се откажете от ниските си идеи. Не можете да бъдете хора на ниско ниво. Това не означава да бъдете добре образовани - не е необходимо - но един вид достойнство, разбиране и битка с тези негативни сили не е възможно при хора, които самите са негативни.

Сега работихме много в Америка. Много хора идват в Сан Диего и днес ще бъдат много повече, но ние трябва... трябва да се грижим за тях и да ги поддържаме и да ги развиваме, а за това ви е нужна много мъдрост.

Надявам се с тази пуджа много неща ще бъдат запалени, ще бъдат осветено как да се оправяте с хората бавно и стабилно и тогава да ги въведете в този океан на радостта. Ние трябва да бъдем над всички тези неща, всички дреболии. Дребнавостта не може да помогне на Сахаджа Йога. А вниманието е толкова слабо, че знаете, че за деня на Сахасрара също нямаше цветя. Майка каза, че нямаше цветя от цяла Америка. Но ако имат някаква болка в главата, Ми пишат. От Австралия, от всякъде другаде получих (цветя - б. пр.). Ако сте посветени на някого, ако обичате някого, ако някой ви обича - разберете - как можете да стоите, без да пожелаете нещо на този човек, не мога да разбера. И не бива да чакате някой лидер да ви каже, че трябва да изпратите поздравления на вашата Майка. Това стига твърде далече.

Вие трябва да разберете значението на вашето същество, а също значението на великото дело, което сте поели върху себе си, вашите отговорности. Ако не разбирате това, то сте безполезни като Сахаджа йоги.

Както знаете, на тази възраст Аз работя толкова здраво, пътувайки през цялото време. Имам предвид, че някои се отказват на половината път. За какво го правя Аз? За себе си ли? Какво печеля Аз? Нищо. Сахаджа Йога е за вас, и за другите - вашите братя и сестри. Няма никаква жертва свързана с това, никакъв аскетизъм, нищо; а би трябвало да има известна дисциплина на душата ви - да станете, да се изкъпете и да си направите медитация. Това е всичко. Грижете се за вашето извисяване. Това е вашата цел. Това е [не се чува] ... Веднага щом Сахаджа йогите постигнат тази дълбочина, Сахаджа Йога ще се разпространи в Америка, Ню Йорк, във всеки град. Даже една дълбока личност е достатъчна.

Другите хора, които имат гурута, говорят часове наред за тях, разказвайки фантастични истории. Може и да са неверни, но вие не говорите за вашия Гуру на никого. Не говорите за Сахаджа Йога на никого. Трябва да бъдете самоуверени и смели, и енергични към нея. Тогава само ще се получи. Позволено ви е да кажете каквото пожелаете за Мен. Позволено ви е да кажете, че съм Светият Дух; че съм Светият Дух, когото Христос е изпратил. Правете каквото искате. Няма ограничения. Можете да говорите за чудесата.

Знаете за чудото на Сахасрара, което се откри във фотографията и цялата Сахасрара излезе като бяло-розови на цвят лотоси, а вие можете да видите красивите цветове. Също можете да видите Кундалини. Можете да видите също трите форми. Чудесно е. Но изненадващо снимката, където виждате трите форми и се вижда разпукването, когато тази снимка се увеличи, не виждате трите форми, а виждате само лотоса. Чудо след чудо. Но трябва да се осъзнае.

Нека Бог да ви благослови!