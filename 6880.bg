Пуджа на Шри Кришна

Ню Джърси, САЩ - 18 август 1984 г.

(липсва началото на записа) ... много ракшаси и Той използваше Своята Самхара шакти, силата да убива, и Своите разрушителни сили, за да постигне това. Едновременно с това практикуваше Сахаджа Йога с гопите и гопините по начин, който беше просто игра, лийла. Радха - ра е енергия, а дха означава "този, която я поддържа". Тя е поддържката на тази енергия - Радха. И Тя ходеше и се къпеше в река Ямуна, а жените отиваха и пълнеха стомните си с тази вода, вибрирана вода, а откъм гърба им Той чупеше стомните с камъни, с малки камъчета, и правеше дупка в стомната - както ние правим дупка тук - така Той правеше дупка в нея и тази вибрирана вода потичаше по гърба на гопините, за да им дава пробуждане (на Кундалини - б. пр.). 

Но това не беше времето да им казва за Сахаджа Йога, нямаше начин да събира хора около себе си и да им изнася лекции и подобни неща, така че Той играеше. Той играеше също с гопите, като ги държеше за ръка - рааса. Ра отново е енергия, а са означава "със". Играеше с тях. Изкачваше се по нещо като направена от телата им пирамида и чупеше друга стомна, която беше пълна с масло или мляко и те ядяха от това. Прекрасни истории за майка Му и Него и как играеха заедно! От една страна, това е много красиво, сладко - мадхурйа, както му казват. От другата страна е убиването на ракшасите.  

След това в Хастинапур беше войната между Пандавите и Кауравите. Така че можем да кажем, че ако на материално ниво това е този свят и Америка е Вишудхи чакра, то в Индия на едно по-фино ниво Хастинапур е Вишудхи чакра. Ако погледнете историята на Америка, ще видите, че още от самото начало се водят битки. Джордж Вашингтон се появи - имаше голяма борба. Бели и черни, леви и десни се биеха. После, откривате Абрахам Линкълн - голям оратор, велика личност, говореше за колективност, тоест за демокрация, развивайки я до този стадий. Не зная какво е сега - дали е демокрация, или демонокрация. Тя достигна друг стадий, който не можем да опишем с божествения език и когато започне да се предизвиква Божественото, започваме да правим точно обратното на това, което би трябвало.

Основният Принцип на Кришна беше колективността - рааса: всеки е едно с енергията. Енергията циркулира през всеки един, а тук е точно обратното - тази страна се разви към индивидуализъм и всичко тръгна да създава нещо, което не е колектив. Индивидуализмът, когато не е свързан към Цялото, е разрушение. Както всичките тези дървета, които виждате - те са индивиди, понеже ги виждате като отделни, но отвътре те са подхранвани от една и съща майка. Те имат един и също сок течащ в тях. Когато тази връзка е скъсана, тогава целият този индивидуализъм не е нищо друго освен разрушение и ето как в Америка връзката с колектива беше скъсана от всякакъв сорт странни методи, за които човек не може да си представи как хората са стигнали до това ниво. 

Между другото, ако погледнете, американците са се опитвали да правят всичко по различен начин - както виждате и щепселите са наобратно. В целия свят щепселите са насам, а техните са натам. И лоста за скоростите им е наопаки. Имам предвид, че е много опасно човек да идва в тая страна, ако не знаете как да справите. И всичко се опитват да правят по начин, който е точно обратният на този, по който се прави в целия свят. А едно от нещата, които са много изненадващи, е, че хората приемат този тип безсмислица.

По отношение на езика те също се опитват да имат свой собствен език. Американският език не е лесен за разбиране, казвам ви; много е труден. Моят съпруг веднъж донесе един прекрасен запис и рече: "Донесъл съм първата декларация на Джон Кенеди." Казах: "Хубаво, това е добре. Дай да я чуем." Така че се събрахме всички заедно да я слушаме. Когато той я пусна, беше само "уа-уа-уа", като крякане на гъски. Нищо не можахме да разберем, казвам ви. Не можахме да разберем що за английски е това. Имам предвид, че се предполага, че ние знаем английски и нашият не е толкова лош. Английският тук не е толкова лош. Ако видите старите ни филми и всичко останало, те са на абсолютно, просто нормален английски, разберете. Но това е нова мода, която разви един английски, който никой по света не може да разбере. Трудно е. Както когато първия път отидох в Иран, имаше една обява - "Английски - говорим и разбираем; американски - говорим и неразбираем". Това е положението, така че и по отношение на езика те се опитаха да направят нещо отделно.

Другият проблем, които развиха с Вишудхи, е, че на нивото на Вишудхи ние имаме силата да решаваме, защото когато изправихме главата си, за да станем човешки същества, също издигнахме нашата сила да излизаме извън обвързаността с природата, тъй като животните са наречени пашу - тоест те са под закрилата на тази връзка - а ние изправихме глава и излязохме от връзката с природата; и можехме да решаваме, а силата за вземане на решения беше наистина влудяваща за човешките същества. 

Така че те искаха да решават за всяко нещо, до такова глупаво ниво, такава загуба на енергия, че сутрин децата казваха: "Днес искам да ям това." У дома - това е дом, семейство, те е магазин. Но детето казва: "Днес ще ям това." А другото - "Аз ще ям онова." Третото - "Аз пък искам друго". И вие трябва да държите пълен магазин в къщата си, разбирате ли. Бог знае какво ще поискат и ще направят истински проблем от него. Когато първия път отидох в Америка, бях изненадана, че всяко дете казва: "О, защо нямаш това; днес искам да ям това, а утре - онова." Няма готвене за всички. Всеки иска да яде нещо различно. Даже плочките - всяка къща има различни плочки, всяка баня е направена различно. Ето защо казвам, че е много опасно, защото веднъж влязох в една баня и всичко започна да се излива върху Мен. Не знаех къде да си сложа краката. Всичко това отнема, изтегля цялата ви енергия за напразни неща. Бих могла да разбера да е за нещо естетично, ако пилеете енергията си, защото то има вибрации, но за празни неща, като дали нещо да е този или онзи размер, дали си купите това или онова. Това така разглезва егото ви, че то става толкова голямо, че Кундалини не може да се издигне на него и егото става крайно префинено.  

Бих казала, че английското его е много тъпо, може да се види много ясно - разбирате ли - а френското его е извратено, така че Аз не знам дали са с его или със суперего, или не знам на какво са готови; но американското его е толкова фино, че те не разбират, че си играят с егото си. И ето защо Сахаджа йогите трябва да бъдат силно предупредени за това и трябва да разберат, че имат много фино его, което винаги ги мами. Да се борите с това его е невъзможно, защото то е твърде фино и вие не можете да го преборите. Не можете да се борите с този фин бхут. Единственото нещо, което можете да направите, е да се издигнете над него, защото това е земята на Шри Кришна.

Вие имате всичко в изобилие - вижте плодовете, имате растителност, имате прекрасни къщи, пари, т.нар. "свобода на волностите". Какво повече искате? Пълна аранжировка за вашето разрушение ли? Най-напред, удобствата. Удобствата ви правят роби на материята. Спомняте си, че първо дойдоха четири човека, след всичките пари, които похарчихме тук; и как работихме ние, за да дойдат тези четири човека в Индия, а трима избягаха. Каквото и да опитвахме, те не се задържаха, защото казваха, че нямат удобства.

Но проблемът е когато това его е толкова силно, че за вас комфортът се превръща в нов живот, тоест в най-важното. А най-важното е вътрешното, това отвътре, по-финото, което е характерът, дхармата, което е вашето целомъдрие, вашата чистота. От тях не ви е неудобно. С всякакви нечистотии сте си добре, всеки вид измама за вас е нещо нормално, всякакъв вид агресия за вас е окей. Но относно материалните удобства сте много специални - "Трябва да имаме материални удобства, защото сме живели в Америка, така че трябва да имаме материален комфорт." Това е нещото, което е отговорно за вашето разрушение. Материята ви кара да се чувствате комфортно. Това изчерпа напълно Майката Земя. Какво създадохте вие? Пластмаси. Какво имате? В магазините - само пластмаса и пластмаса. Пластмасата се промъква в дрехите, пластмасите се промъкват във всичко, където и да отидете; в тази страна няма друго освен пластмаса. Що за комфорт имате? А сега пластмасата се е качила на главите ви.

Електричеството, което получихте, е понеже Бог беше толкова любезен да ви даде тези огромни водопади - затова имате електричество. Но ако прекъсне, не можете да съществувате. Имате петрол, но щом той се изчерпа, арабите ще ви се качат на главата. Така че цялото отношение на Америка е, че вместо да станете свидетели на цялото нещо, се превръщате в роби на този комфорт. Шри Кришна беше цар и имаше силата да направи всекиго цар; знаете историята за Судхама. Той беше толкова простосърдечен. Можеше да живее навсякъде, да спи навсякъде. Именно такива би трябвало да сте.

Но това его, което идва от материалните удобства, наистина разруши Америка, мисля, и всички вие Сахаджа йогите трябва да знаете, че за да се преборите с това, всички вие трябва да станете велики Сахаджа йоги, много по-велики от другите европейски или индийски Сахаджа йоги. Докато не станете истински велики Сахаджа йоги, не можете да извадите тази страна от това истинско грубо блато на материята. Материализмът е толкова грозен и даже липсва чувството за срам или чувството за приличие, когато американците се изразяват. Руснаците са материалисти, отвсякъде, открито. Те казват: "Ние сме материалисти, вярваме в материализма. Докато няма материално богатство, не можем да надвием полицейските сили." Те също говорят за колективност без Бог - друга глупост. А когато руснаците се опитват да помагат на други страни, те никога не разбират, че това трябва да се прави елегантно. Те ще помогнат на някого само ако е просяк, само тогава ще извадят пари; иначе няма да го направят.

Ако на улицата някой е просяк, те ще му дадат пари, но много пъти са Ми казвали, че Сахаджа йогите не искат да дават пари за Сахаджа Йога. Много е изненадващо, нали? Сахаджа йогите си мислят, че всичко би трябвало да е безплатно. Много е тъжно да се чуе това и ето защо този път никой не искаше да дойде. Нито пък някой искаше да плати Аз да дойда тук. Последният път, знаете, похарчихме около 41000 долара. Всичко дойде - освен парите, които бяха пропилени от някои хора в Канада - около 41 хиляди долара; платиха ги европейците, англичаните и Аз. Похарчиха всичките тези пари за обиколката на Америка и какво получиха? Тези четирима т.нар. "Сахаджа йоги", трима от които избягаха. Вижте тази ситуация - колко пари похарчиха (другите - б.пр.) за вас, а сте най-богатата страна. Не е ли изненадващо? Имаше хора от Испания, които не са толкова богати; хора от Португалия - не са богати; всеки се молеше за еманципацията на Америка, толкова много хора дадоха своя принос. Каквото имаха, го продадоха и дадоха парите просто за тази обиколка, защото вашият пиар тук е толкова скъп; тук залите са толкова скъпи, всичко е много скъпо. Някои хора продадоха златните си верижки. Едно югославско момиче си продаде верижката, за да даде пари за обиколката в Америка. Каквото можеха, другите го направиха. Последния път, знаете, Аз също похарчих много пари, за да дойда в Америка, за да разпространявам Сахаджа Йога. И беше толкова тъжно, че не можахме да постигнем много в Канада и Америка, и на двете места. Направихме най-доброто, което можахме. 

Така че причината - една от причините, поради които не се получи - е, че това не бяха ваши пари. Това не се харесва на Божествата и се удивих, че те казаха, че дори и сега Сахаджа йогите се колебаят дали да дадат пари за пуджата.

Много е изненадващо защо в една страна като Индия, която е много бедна, е привилегия за хората да платят за Сахаджа Йога. Тя е нещо толкова различно, разберете, при всичките богатства, които имате. Темпераментът, който имате, не е изпълнен с грация и ето защо искам ад ви кажа, че всички вие Сахаджа йогите първо трябва да станете истински Сахаджа йоги, иначе Сахаджа Йога не може да се разпространи тук. Трябва да направите някои жертви. Знаете, че когато започнах Сахаджа Йога, СиПи Ми даде пари и Аз имах достатъчно, за да я започна. Три години идвах в Америка. Плащах за пътуването на всеки, направих всичко, а хората събираха пари за нас. И знаете ли колко пари ни дадоха общо? 25 долара! Аз стоях тук един месец.

Иначе в църквите ще дадат пари - дават по някой цент или нещо такова, разбирате ли, а ние хвърлихме всичките пари в морето и си тръгнахме от тук. Добре, този път беше така. Но всички индийци събраха пари. Аз казах: "Не искам парите, засега ги дръжте." А те - "Къде да ги държим? Нямаме тръст, нямаме нищо." Три години не им казвах нищо. След три години основахме тръста и всички донесоха пари за него. Ще се удивите - всички бяха просто обикновени рибари, изкарващи по 100 рупии на месец. А всички имаха минимум по хиляда рупии да Ми дадат, даже вдовиците - хиляда рупии. Бях удивена. Как, как така? А те казаха: "Майко, трябва да ги имаш." Отговорих им: "Но това е прекалено много. Как давате толкова много? Хиляда рупии?!" Представяте ли си, имат сто рупии заплата?! А те рекоха: "Не, Сахаджа Йога е единственият начин, Майко. За какво да спестяваме, какво друго да правим с тях?" И можете ли да си представите, на място като Махаращра, което е един от най-най-бедните щати. Само в един център имаме осем лакха (800 000 - б. пр.) рупии, дори сега, след като похарчихме толкова много пари. 

Така че каква е ползата от подобен тип богатства? Опитах се да изуча ума, американския ум. Защо, защо е това? Всъщност проблемът е, че вие планирате всичко, разходите си и всичко. Планирате всичко. Не зная, и ако нещо не се вписва във вашия план, тогава се сащисвате. Но индийците са точно обратното. Щом им платят - "Това е за Сахаджа Йога. Матаджи не взима пари, тогава какво? Това е за Сахаджа Йога. Първо ще извадим тези пари, а ще се справяме с остатъка." Те никога не пипат тези пари. Това са благоприятните пари, пазят ги за Сахаджа Йога.

Хората ходят в Индия и остават при някого, а индийците никога не ви карат да платите за това, никога не взимат пари, нищо. Никога не си плащате нищо, можете да пробвате. А през първите три-четири години всички Сахаджа йоги, които ходиха там, ходиха безплатно, живееха безплатно. Разбира се, Аз платих за това, но индийците също платиха, трябва да приема. Другите живяха безплатно, пътуваха безплатно, а индийците мислят, че е привилегия, че могат да се грижат за светците от чужбина. Разбира се, когато става въпрос за (фалшиви - б. пр.) гурута, можете да банкрутирате; ще ходите само с една дреха. Както последния път, имахме един човек от Раджнеш и когато дойде, му казаха: "Майка няма да те приеме с тези дрехи." А той отвърна: "Ние си дадохме всичко на Раджнеш. Това е единствената дреха, която имам. Какво да правя?" Казах им: "По-добре му купете дрехи и дайте парите от Сахаджа Йога." Това е положението.

Така че първото и най-важното нещо за Сахаджа йогите тук в Америка, бих казала, е да гледате колко пари давате за Сахаджа Йога; не че Аз искам нещо.  Но вие имате разходи в тази страна. Когато следващия път дойда тук, кой ще поеме разходите? В Австралия австралийците поеха по-голяма част от парите. Можете ли да си представите? Австралийците са смятани за осъдени. Те платиха повечето пари, а Испания и Европа изпратиха пари, разбира се, и всичко това беше пропиляно.

Така че трябва да се разбере, че тъй като това е първото място на Кришна, Той е в Раджо гуна, Той е в Дясната страна. Той представлява съпруга на Лакшми, Той е Господарят на Лакшми. Ето защо имате всичко - Той е Вишну. И какво? Този ви даде толкова много, а вие не сте стигнали там. Така че най-напред трябва да установим Шри Кришна в нас.

Една красива история за Шри Кришна е тази за Судхама. Трябва да ви я разкажа този път и ще разберете какъв беше Шри Кришна. Шри Кришна учеше - тоест в онези дни всички деца бяха изпращани при гуру - и имаше гуру, а при Неговия гуру имаше едно бедно момче, наречено Судхама; и после се разделиха. Судхама все още беше беден, докато Кришна стана цар. Той стана цар на Дварика, много богат. А Судхама каза на жена си, че Кришна му е приятел. Тя отвърна: "Как така? Той е цар, а ти си просяк. Как може да е така?" Судхама рече: "Истина е, Той ми е приятел. Искам да се срещна с Него, защото ми е приятел. Това е. Аз нямам нужда от нищо, просто искам да се срещна с Него. Какво да Му занеса?" - си каза. - Добре, нямам нищо, но ще Му занеса оризови бисквитки." На френски им казват оризови бисквитки. Как им викате, не зная. Американците също им казват оризови крекери. Добре. Понеже е изненадващо. Мислех си, че ще има друго име за това. Хубаво, така че - оризови крекери. Жена му каза: "Добре, занеси ги на твоя приятел. Щом ти е приятел, защо не? Дай Му ги." Така че Судхама ги сложи в едно вързопче, завърза го и отиде, криейки ги. Чувстваше се засрамен - да занесе на царя оризови бисквитки беше прекалено. А искаше да Го види. И отиде.

Дворецът беше огромен и имаше много стражи. Така че отиде и им каза, че иска да види Шри Кришна. Стражите се разсмяха и попитаха: "Ти кой си? Искаш да видиш Шри Кришна ли? Кой си ти?" Судхама каза: "Аз съм Му приятел, Негов приятел от детството. Просто отидете и Му кажете, че Судхама е дошъл да Го види." Те му се присмяха, но той рече: "По-добре Му кажете." Отвърнаха: "Не, Той е в посъда, как можем да отидем и да Му кажем. Той настоя: "Не, по-добре Му кажете." Така че един стража отиде и пошушна на Шри Кришна: "Има един луд, който се казва Судхама и казва, че е Твой приятел." Кришна на мига просто стана Вираат. Радостта беше толкова голяма. Стана от мястото си. Изтича навън, прегърна Своя приятел и каза: " О, боже, търсех те отдавна. Опитвах се да те открия. Как можа да Ме забравиш? Прегръщаше го и го целуваше, въведе вътре го и обяви: "Прекратете съда. Днес ще си почивам. Мой приятел е дошъл." Заведе го в покоите си и каза на жена си: "Моят приятел е дошъл - Судхама; разказвал съм ти. Судхама е велика душа. Той дойде." По това време Той имаше пет съпруги, тоест петте елемента бяха Негови съпруги и Той им каза да се грижат за него. Накара го да седне на леглото Му. Судхама го беше много срам, разбирате ли. Всички жени дойдоха. Измиха краката му с топла вода и мляко. Кришна каза: "Изпийте това. Така е, той е велик светец." Жените се изненадаха и попитаха: "Ами храната?" Той отговори: "Ще ям от същата чиния. Донесете ни храна." И после се нахраниха. След това Кришна го накара да спи в леглото Му, зави го и започна да милва по главата - "Удобно ли ти е така?" Судхама отвърна: "Много ми е неловко тук." Кришна рече: "Защо да ти е неловко? Това е Моето легло. то е твое. Всичко Мое е и твое. Ти си Ми приятел." После седна на пода и заспа.

На следващия ден му каза: "Днес ще чувстваме в голяма процесия с тебе." Судхама се зачуди. После Кришна му направи хубави дрехи, сложи го на златна колесница и го изведе с процесията. А в нашата страна имаме такъв обичай, че за се предпазим от уроки, слагаме нещо като ориз, или ако човекът е богат, слага някакви пари, а ако е много богат, то царете хвърлят непрекъснато над главите на хората перли. И върху Судхама се изливаха перли, а хората ги събират като нещо благоприятно. Судхама си помисли: "Искам и аз една перла да падне в скута ми. Положението вкъщи е много лошо; би било добра идея." А Шри Кришна се усмихваше и го питаше дали е добре. Судхама отвърна, че е много добре. А Той четеше мислете му.

И след това Судхама се прибра у тях, мислейки си: "Колко чудесно си изкарах там." Когато стигна до дома си, видя красив палат и се зачуди: "Как така има палат? Тук нямаше палат в нашето селце." Докато вървеше, хората се разтичаха и постлаха червен килим за него. Той ги попита: "За мен ли е? Не е за мене?" А те отвърнаха: "Да, за тебе е. Този дворец е твой." Той попита кой е направил палата. А те рекоха: "Самият Шри Кришна дойде тук и направи този дворец за тебе." А жена му излезе облечена красиво, с всякакви украшения, усмихната. Той я попита: "Ти ли поиска това? Ти ли помоли за това?" те рече: "Не, никога! Никога не съм молила за това!" Така че той влезе и живя щастливо дълго, а тези велики отражения на Шри Кришна са родени днес тук в тази велика страна, нали?

Къде са те? Погледнете грацията, грациозността на Шри Кришна и ето защо трябва да ви кажа всичко това. Ние напълно сме загубили грацията си. Егото, вижте, егото не ви дава грациозност. Липсва... (Шри Матаджи пита на марати публиката за английската дума за санкоча)... свян за нещата. Липсва срамежливост. Толкова сладко нещо е да си срамежлив, когато даваш нещо на някого. Изобщо липсва щедрост, а щедростта тук е само да глезите себе си, купувайки си тези пластмаси. Няма нежност в даването, наслаждение от щедростта.

Така че като Сахаджа йоги трябва да разберете, че просто трябва да се преборите с този елемент във вас, който ви дава идеята за собственичество - "Това притежавам, това е моя собственост." Вие не притежавате нищо на този свят. Вие сте просто сакши (свидетел - б. пр.) на цялото нещо, това е просто лийла (игра - б.пр.). Какво притежавате? Какво носим със себе си? Когато се раждаме, ръцете ни са така (свити в юмрук - б.пр.), а когато си отидем, ръцете ни са опънати така. Не можем да отнесем дори едно зрънце.

Но това не означава да стенем аскети. Нищо подобно. Никога не ставайте такива, казвам ви. И ето как съм виждала хора в другите страни, които са спечелили много. Сега имаме седем ашрама в Лондон; можете ли да повярвате? В центъра на Лондон седем ашрама - всичките безплатни, без пари. Но хората не искат да живея там безплатно. Те си плащат за това и тези пари ги използвахме последния път за идването тук. Така че всеки Сахаджа йоги трябва да изгради Америка вътре в себе си, в своята Вишудхи чакра, с грация, с тази красота, с тази мадхурйа - тази сладост на Шри Кришна.

Това е едно от качествата, които трябва да запечатате много дълбоко в себе си и да се радвате на вашата щедрост. Всъщност най-щедрото нещо е да се радвате на себе си. Аз самата се наслаждавам много на Моята щедрост. И винаги се питам за какво е тази материя. Материята е за даване на другите. Да предположим, че ви дам нещо - Аз изразявам любовта си в тази материя, нали? Нещо малко. Днес купих 51 сарита за индийските Сахаджа йогини в Америка. Памучни сарита. Някой може и да каже: "Защо Майко, защо ги купи? Защо не купи нещо за Себе си?" Но какво е това "Себе си"? То е тези Сахаджа йогини. Чудесно е и Аз се наслаждавах, докато ги купувах и за половин час реших кои ще купя, и продължих. Какво толкова има в едно памучно сари от Америка? Нищо. Струваха Ми по пет долара всяко. Но колко радост ще даде на тези Сахаджа йогини, а когато пак отивам, те идват да Ме посрещнат в тези сарита - прекрасно е. 

И Аз се сещам за Шри Кришна, че когато Драупади... Трябва да сте чували тази история, че Драупади беше Негова сестра и съпруга на Пандавите, и че беше продадена на онези ракшаси, на Дурйодхана. И той искаше да Я обиди, като Й свали сарито в присъствието на много хора, но когато ръката си върху сарито Й - има нещо красиво в историята - Тя помисли за Своя брат: "Единствено Той може да спаси сега честта Ми." Така че Тя сложи (края на - б. пр.) сарито си в устата си и го стисна, та да може да го държи здраво, и заповтаря: "Кри..., Кри..., Кри...". Защото ако кажеше "-шна", то щеше да падне. А щом изрече "-шна" - това красиво е описано от Тулсидаса: "Дварика меин шор бхайо, шанкха, чакра, гада падма, гаруда лайи сидхари" - то когато Тя изрече "-шна", всичко в Дварика, където Той беше с Неговите шанкха, чакра, гада, падма (четирите оръжия на Шри Кришна - б. пр.), отекна. Той долетя на гаруда и започна да Й подава (безкрайно - б. пр.) сари. И днес, на Джанамащами (рождения ден на Шри Кришна - б.пр.), Ми се прииска да купя сарита. Върша работата на Кришна дори днес. Какво удоволствие беше! И винаги взимам сарита от Америка. Ще се удивите, че взимам всичките сарита от Америка, защото това е земята на Кришна и раздаваме тези сарита заради целомъдрието на жените. Това е красотата на тази страна и вие трябва да се издигнете до това ниво. Вие трябва да станете тези гопи и гопини, които носят радост и щастие на другите с грация, а не да им давате остатъци, огризки. А първото, първичното, най-доброто, най-висшето. Опитайте и му се наслаждавайте. Най-великото собственичество е да притежавате някого чрез любовта, нали? Само любов, нищо друго. Не за някаква материя или нещо, а просто любов. А тази материя има само една стойност, казвам ви, и тя е да изразява любов; това е всичко.

Не откривам то да има някаква друга стойност освен любовта на художника, която е изразена в тези картини и как вие просто оставате без мисли и започвате да ги наблюдавате. Щом си помислите за притежаване и "това е мое" - главоболие. Отивате в застрахователна компания; трябва да го застраховате. Винаги се притеснявате да не би някое дете да ги стъпче, притеснявате се за килимите си, притеснявате се за баните си. За какво? Тя е такава тежест, материята ви е повлякла надолу. Внимавайте с нея.

Така че всички Сахаджа йоги трябва да бъдат нащрек по този въпрос, защото материята притежава благоприятност. Благоприятността й дава вибрации. Но материя, която е притежавана, губи благоприятността си напълно. Тя бива обсебена от вас, както бхутовете ви обсебват - вие притежавате материята, а материята притежава вас. Така взаимното притежаване продължава. Вибрациите се губят.

Този вид щедрост, която е част от Лакшми, е силата на тази страна - самата Лакшми. Ако това е земята на Шри Кришна, коя е силата на тази страна? Това е Лакшми. А коя е Лакшми? Тя е Богинята на богатството - с едната ръка дава, иначе не е Лакшми. Другата ръка е така. С тази ръка Тя дава закриля - ашрай. В другата ръка има броеница - отдадена на Бог; или ако няма броеница, има лотоси в двете ръце. Стои върху лотос, а лотосът представлява какво е уют в дома - красив, розов, топъл дом. 

Богат човек, който няма топлина в дома и топлота в сърцето, не може да приеме другите. Даже черният бръмбар - това ужасно нещо, цялото с бодлички, намира мека постеля в лотоса, който розов на цвят и прекрасен. Докато хората тук, въпреки че имат пари, се движат като хипита, изглеждащи ужасно. Когато дойдат в Индия, са облечени в толкова оскъдни дрехи. Имам предвид, че дрехите почти липсват и това е много неловко за индийците. Индийците смятат за невъзможно да ги гледат. А онези вярват в ходенето без дрехи, в това да изглеждат толкова грозно. От къде идва всичко това? Това не е Лакшми Татва. Лакшми е изцяло покрита с красива дреха и се носи традиционно. Тя е много традиционна и е майка. Вие трябва да се държите майчински. Тя стои върху лотос. Представете си само колко лека е Тя. Лека в смисъл, че в главата Тя си няма материализъм. Ето защо стои върху лотос, а лотосът е в калта. Тя стои над това.

Това е вашата сила, а не т.нар. пари. Ако сложите пари върху гърба на едно магаре, ще го наречете ли "Лакшмипати" (букв. Господарят на Лакшми; богаташ - б.пр.)? Такъв човек просто носи тези пари като товар на главата си. В това няма красота, няма величие. Колко притежавате няма абсолютно никакъв смисъл. Тази идея е толкова извратена в тази страна, толкова перверзна. Знаете, че когато дойдох миналата година, хората питаха: "Колко ролс-ройса има Тя? Защото ако няма никакви, нямаме интерес." Парите може да са от някаква далавера или измама, или може да са ги взели от хора, чиито деца са умрели, или може да са продали къщите си, това нямало значение - ако съм имала ролс-ройси, нямало значение от какъв източник са, било то от мафията или от някъде другаде.

Само си представете!? Това ли е Лакшми Татва? За да промените всичко това, трябва да работите много упорито. Помислете за това. И ето защо не исках да имам публични програми този път. Казах: "Нека видим, ще работим върху финото, а Сахаджа йогите трябва да работят сами върху финото. Трябва да го изработят вътре в себе си. Трябва да го изградят сами. Трябва да направят всички тези неща видими, явни, абсолютно проявяващи се в техния собствен характер, в темперамента им, във всичко. А сладостта, на която Шри Кришна е символ, е толкова мила; Той е символ на сладостта. Неговите начини и методи са толкова сладки, като на дете, знаете. Той отиде и изяде някаква глина или кал, или нещо подобно и майка Му много се ядоса - "Защо си ял това? Отвори си устата." Даже Го плесна по бузата. Шри Кришна да получи шамар от майка Си? Добре, няма значение, тя Му е майка в крайна сметка. Той си отвори устата и Тя видя цялата вселена да се върти в устата Му. Тя видя това и се поклони в нозете Му - толкова е невинно и така невинно, и така драматично.

Както веднъж майка Му много се ядоса, защото Той беше изял всичкото краве масло, понеже много обичаше масло. Но американците не обичат, те слагат настрани цялото си масло; не зная какво се случва с маслото им. Защо не го изпращате на страните, в които няма масло. То цялото се размеква, не зная къде е отишло това масло. А те не ядат масло. Маслото е много важно за Вишудхи. Трябва да си слагате малко от него в носа, трябва да ядете малко масло. Но те не го правят, искат да изгледат кожа и кости. Кришна никога не е бил слаб. Представете си как Шри Кришна носи (хълма - б.пр.) Говардана с това кльощаво тяло, видите ли, и си стои така. Той никога не е бил филмов актьор. В наши дни актьорите от киното изглеждат като... (част от записа липсва)

... "Какво правя по цял ден ли? Извеждам твоите крави, грижа се за тях, а когато се върна у дома, ти Ми се ядосваш. Не съм взимал никакво масло." И тя Го попита: "А какво си направил с него?" Кришна рече: "Само го дадох на другите. Изобщо не съм го ял. Раздадох го на другите." И тя Му каза да си отвори устата. И тогава видя пълния акаша, целия етер да се топи. Притисна Го до сърцето си и каза: "О, Боже, прости ми." 

Такива прекрасни истории, също за Радха и Кришна, толкова красиви истории. Не като модерните романси, където не можете да вървите по улицата от целуващи се, а ако ги попитате накъде са тръгнали, ще ви кажат, че отиват на дело за развод. Такава показност и толкова много разводи! Каква е ползата от подобна показност в любовта?

А любовта на Радха и Кришна е изразена толкова красиво. Една от историите е, че Радха беше Неговата сила на духовното, а Той отиде като Виттхала в Дварика и имаше петте елемента отдясно. Той се движете по Дясната страна, а Радха остана във Вриндаван. Така че тези пет съпруги бяха леко подразнени от Нарада, който винаги създаваше проблеми и им каза: "О, Кришна не ви обича. Той обича само Радха. Той не ви обича, нали знаете? Вие сте тук, петте съпруги." Та те отидоха и казаха на Шри Кришна: "Ти не ни обичаш - а Той имаше 16 хиляди съпруги, които бяха Неговите сили; имаше 16 хиляди сили. - Ти не ни обичаш. Обичаш само Радха и дойдохме да разберем защо." А Той им рече: "Наистина ли? Вярвате ли на това? О, боже, получих ужасни болки в стомаха, като чух всичко това. - и започна да се превива, цял театър. - Имам ужасни болки, как ще се излекувам сега?" А те отвърнаха: "Но Ти си Дханвантари, Ти си Лекарят, кажи ни. Божествени лекарю, кажи ни как да Те излекуваме." И Той им каза: "Единственият начин е да Ми дадете да изпия прахта от краката ви." А те си рекоха: "Погледнете Го само - много хитро; Той обича Радха, а сега иска ние да Му дадем прахта от краката си. Това е най-неблагоприятното нещо - да дадем на Бог да изпие прахта от краката ни. Това е прекалено, как можем да го направим? Той ни играе някакъв номер. Не, не, нищо няма да правим. Няма да направим това. По-добре е да Го боли. Той се шегува с нас." А Нарада, който беше там, попита: "Наистина ли, това ли е начинът?" Шри Кришна му каза: "Да. Сега отиди и помоли Радха."

Така че Нарада отиде при Радха и каза: "На Кришна Му е зле, получи много лоши болки в стомаха и казва, че ако някой от Неговите хора Му даде да изпие прахта от крака им, ще се оправи." А Радха отвърна: "Да, добре. Вземи я, занеси я на Шри Кришна." И свали прахта от краката си и му я даде. Нарада беше удивен. Прахта беше жълта на цвят, защото прахта във Вриндаван е жълта на цвят. Той попита Радха: "Не се ли страхуваш, че извършваш грях?" Тя рече: "Не, защото Той е Този, който върши всичко. Защо да се притеснявам за Него? Той връши всичко за мен. Защо да се тревожа?" Нарада беше доста изненадан. Той не Я разбираше, но занесе прахта до Дварика и я даде на Шри Кришна. Шри Кришна все още се превиваше и каза: "О, Тя я даде. Знаех си, че Тя ще я даде. - а всички се изненадаха; Той взе прахта и я изпи. - А сега съм добре."

А Нарада Го попита: "Не разбирам, Тя каза, че Ти правиш всичко. Попитах я какво има предвид - че ако Тя върши грях, и Ти ли също вършиш грях ли?" Шри Кришна му каза: "Погледни в сърцето Ми." И това, което Нарада видя, беше Сита в сърцето Му, а в лотоса на Неговото сърце Тя седеше върху лотос и Нейните нозе докосваха тичинките на Неговия лотос, и този лотос имаше същия жълт прашец. Така че щом Тя беше в сърцето Му, а нозете й докосваха цветния прашец в лотоса на Неговото сърце, какъв грях може да е останал за Нея? Тя седи в Неговото сърце! Толкова красива връзка.

Та ето какъв е Господарят на вашата страна. А с такъв Господар какво имате тук? Страдащи от рак на гърлото хора, пеещи "Харе Рама, Харе Кришна" и свършващи като пациенти с рак, пушещи, умиращи от рак, говорещи високо, обвиняващи целия свят, доминиращи целия свят с този ужасен американски език. Само "р" в тази страна се произнася грешно, а "р" отговаря на енергията и начинът, по който произнасяте това "ааар" е прекален. Променете го малко. Направете го "р" - просто "р". Направете го мриду, направете го меко. Направете езика си мек, направете го красив. А не жаргонен, нали? 

Както една американка дойде да Ме види и през цялото време Ме сбутваше с лакът. Разбирате ли, бях изненадана от нея. А тя непрекъснато Ми намигаше, ръчкаше Ме. Тя беше много приятелски настроена, поне се опитваше, и отидохме да гледаме една пиеса, а тя продължаваше да Ме побутва с лакът и да Ми намига. Всеки път щом Ми смигнеше, доста се шокирах. После тя Ми казваше нещо, а Аз й казвах, че не схващам. А тя- "О, значи, не можете да разбирате жаргони, така ли?" Казах й: "Не, мисля, че не го разбирам." А тя Ме попита дали съм говорила някога на жаргон. Отговорих: "Съжалявам, не мисля. Не зная." А тя - "Ами елате в Америка и тогава ще научите всичко това." И после Ме сръчка силно. Когато се прибрах у дома, всичко отляво Ме болеше, та съпругът Ми попита какво е станало. Казах: "Седях близо до една американка - ей това се случи; през цялото време Ме буташе с лакът." Имам предвид, че тя беше много мила, добър човек, любезна, знаеща, интелигентна и на Моите години, не млада жена. Но усетих, че искаше да бъде като петгодишно дете или нещо от сорта. В Индия хората не ви смушкват с лакти. И тогава осъзнах, че има голяма разлика в ума на тази жена и че тя си мисли, че остарява, така че се опитва да се държи като млад човек. После ще пробва да има походка като на вашия президент.

Виждала съм ги всичките - Картър, всеки един. Вижте, те вървят ей така. Когато вървят в самолета, липсва достойнство. Краката им се движат ей така и скачат изведнъж, стоят ей така, много подскачат. Не можете да разберете - на тази възраст, с това положение да са нервозни, нали? Би трябвало да има някакво величествено поведение, нещо достойно. Но напротив, цялото това нещо подскача, разбирате ли. В началото не можах да повярвам, че това е президентът. Казаха Ми: "Той е дребосък." Рекох: "Добре". А после влезе втори и той беше същият. Рекох: "Какво му има? - казаха, че е актьор. - Кой ли ще е следващият един бог знае." Имам предвид, че не подхожда на един президент да се държи така. А вие имате Абрахам Линкълн. Какъв човек! Мисля, че неговите благословии следва да проработят някой ден в тази страна. Какъв светец, каква личност! И ето това имахте вие, хора, в тази страна - велики хора; това величие и тази визия сега е изгубена.

Имайте увереност в себе си. Ако някоя инкарнация имаше някаква увереност, това беше Шри Кришна. Даже Христос се предаде в последната минута и каза, обръщайки се само към Шри Кришна: "О, Боже! Искаш ли да изпия това?" Но Шри Кришна винаги играеше, толкова уверен. (Шри Матаджи пита някого на марати каква е английската дума за сутрадхар; отговор: контрольор, координатор.) Той е този, който държи юздата, държащият юздите. Този, който е в кукления театър. Сутра е "нишка" (конец - б. пр.). Балансьорът - сутрадхаар - е този, който държи конците, който играе. Той балансира куклите. Така че вие трябва да уравновесите куклите, които се бутат, които вървят ей така; трябва да ги балансирате. Но докато самите вие не сте стабилни, как ще ги балансирате? Вие трябва да се стабилизирате и ето какво съм дошла да ви кажа за Шри Кришна днес - че вие сте отражение на това. 

Вие сте благословени, защото сте свършили добра работа. Имахте пунйас (заслуги - б. пр.) в последния си живот, ето защо сте родени в тази велика страна. Вие сте търсачи от много високо качество. Но сте го изгубили напълно. Тази строгост се изгубили, върнете се към нея. Всеки един от вас може да победи всички гурута. Всеки един от вас може да даде Реализация на хиляди хора. Най-напред всички вие трябва да станете динамични, състрадателни личности. Само тогава ще изработите това и с толкова много Сахаджа йоги можем да се изстреляме. 

Дисциплина, дисциплина. Това е едно от най-важните неща. Дисциплинирайте ума си, самодисциплинирайте се, защото Той е Йогешвара - Господарят на Йога. Йогешвара - изцяло дисциплиниран, нищо не може да Го възпре. Никакви изкушения, нищо. 

Йогешвара беше... Трябва да ви разкажа също тази история, много е интересна. Имаше един светец, който дойде и заживя на другия бряг на реката, а цариците (съпругите на Шри Кришна - б. пр.) искаха да отидат и да отдадат почит на този голям светец. Но реката беше придошла, напълно излязла от коритото и водата преливаше. Те не можеха да я прекосят и отидоха и попитаха Шри Кришна как да я прекосят. Той каза: "Добре, отидете и кажете на реката - това е река Тапи - че ако Шри Кришна е Йогешвара и е отвъд физическия живот, то да се отдръпне." А всички те Му бяха съпруги, разбирате ли, познаваха Го като съпруг, та си казаха: Как е възможно? Толкова е абсурдно." Той им каза: "Отидете и помолете." Защото Той е Свидетелят, Той е Духът. И те отидоха и казаха на реката: "Ако Той е такъв, отдръпни се". И реката спадна абсолютно, а те се удивиха. Така я прекосиха.

Отидоха при светеца и му занесоха храна. Той изяде доста, седна и поговори с тях; яде каквато храна яде всеки. Както американците пията кока-кола, така и Аз пия кока-кола. И след това реката отново се надигна. Така че цариците го попитаха как могат да прекосят реката. А той им рече: "А вие как дойдохте?" Те отвърнаха: "Шри Кришна ни каза нещо абсурдно, а реката Го послуша." Светецът отвърна: "Добре, сега отидете и кажете на реката, че ако светецът не е ял нищо, ко изобщо не се е наслаждавал на никаква храна, то да се отдръпне. И реката ще  спадне." А жените бяха удивени. Но отидоха и казаха на реката: "Ако този светец не е ял никаква храна и не се е наслаждавал на никаква храна, отдръпни се." И реката спадна, а те погледнаха назад. Бяха изненадани. Светецът им каза: "Ето това е необвързаността на Йогешвара."

Това е необвързаност, има я навсякъде - ядете, но пак не ядете; пълна необвързаност. С необвързаност, постепенно отделяйки себе си, ще постигнете тази сила, ще имате страхотни сили. След това няма да се притеснявате, че Русия ще ви унищожи; не трябва да се притеснявате за нищо. Вие сте толкова могъщи, никой не може да пипне тази страна. Но когато самите вие ставате слаби, самата сударшана, великото колело, което е на върха на тази страна, ще отслабне. То е за вас. То е разположено тук за ваша закрила. Но ако вие сте слаби, нищо няма да се получи. 

Вишудхи чакра, трябва да ви кажа, е нещо много важно. Във Вишудхи чакра биджа мантрите са всичките гласни на санскрит или на Деванаг(а)ри, като А, АА, И, Е, У, ОО, ЕЙ, ЕИЙ, О, ОУ, РУ, РОО, ЛУ, РЛУ, АНГ, Ъ. Шестнадесет. Има шестнадесет. Така че гласните в речта ви трябва да са наред. Гласните трябва да са красиви. Не бива да са остри, не бива да се сдъвкват, а трябва да са много чисти и ето какво липсва тук. 

Както първия път, когато дойдох тук, с Мен беше г-н Прадхан, който беше човек на протокола и искаше да им каже как да произнасят "Бхагавати". Не можа да им каже на американците - питаха как точно. Той им каза да произнесат "бха". Те не можаха да го произнесат, така че той три пъти си дръпна ушите и рече: "Майко, трябва да стана американец, за да им обясня." Казах му: "Добре, няма значение." Така че той си дръпна устата и каза "Бхегевети", както те го казваха. Така че първо трябва да накарате устните си да се движат ето така. Опитайте се да ги овладеете. Кажете "бха", не "бхе". Казвайте всичко ясно - "а"; "аа" е много важна за Вишудхи чакра. Не само че сте развалили езика си, но го разваляте във всички, защото сте толкова могъщи.

Така че се опитайте да използвате устните си, езика си, зъбите си, очите си, носа си, ушите си по такъв начин, че да ги дисциплинирате напълно. За всички тях се грижи Вишудхи чакра, а най-важното от всичко е, че егото и суперегото се издигат от тук и покриват цялата глава. Така че трябва да се грижите за вашите обусловености и его, защото вие си мислите, че нямате традиции, така че имате комплекс за малоценност в Лявата страна. Това е нелепо.

Вие имахте хилядолетни традиции, вие идвате от тези традиции. Да вярвате, че нямате традиции е нелепо. Така че дори да искате да купите висящ мост от Англия, точно това ли искате да купите? Това не е начинът. Вие трябва да имате традиция на Духа, а не тези материални традиции. Всички те изчезват като дим. Така че традициите на Духа, които сте получили от хора като Абрахам Линкълн, трябва да ги развивате. Мислейки за хората през цялото време - "Ние сме народът. Мислим за народа. Ние не сме сами, трябва да споделяме." Всички вие трябва да развиете това, ако искате да развиете вашата Вишудхи чакра по един силен начин. Способността за споделяне на колектива и колективността. Колективността между вас. Но откривам писма, идващи от Канада и Америка, за случващото се там и казвам, че Курукшетра все още не е свършила, че Хастинапур все още продължава. Пандавите все още се бият.

Колективност - вие сте представители на Вирата, на Колективното същество. Пълен кръговрат и любов, и обич. Тази любов и привързаност не означават нещо извратено, а чиста любов - чиста любов, наслаждение на Духа на другия. Вие сте отговорни за това. Ако Аз не мога да оправя Вишудхи чакра, Сахаджа Йога няма да е наред. Вишудхи чакра трябва да е наред, въпреки че последния път казах, че никога няма да ходя в Америка. Как е възможно?! Трябва да идвам отново и отново. И вие всички трябва да бъдете все по-велики и по-велики хора, разбиращи отговорността си към Божественото. Бъдете отговорни. А не че Майкъл е отговорен или някой друг е отговорен. Всеки един от вас! Вие сте като гласните. Гласните са важни. Без гласните съгласните нямат смисъл. Всеки е гласна. Всеки трябва да е отговорен.

(поднасят напитка на Шри Матаджи) Не е добра за Вишудхи чакра. Не е добра за Вишудхи чакра. Но ще я изпия, от любов; нали така? Благодаря.

Какви плодове имате, шасйа шамалам (?богата реколта - б. пр.)! Има прекрасна страна - самият Гокул, самият Вриндаван. Много съм щастлива, че можах да дойда пак. Това е първият Джанамащами, на който съм тук. А днес нося сари, каквото Радха носеше - изцяло ръчно изработено и боядисано, направено с връзване на всяко възелче, с хиляди възелчета, като хилядата чакас (?сила, енергия - б. пр.). 

А какво е нашият мозък? Нищо друго освен самият Вирата. Мозъкът е мястото на Вирата, така че цялата нервна система се ръководи от този мозък, а умът на Вселената е Америка. Но сега е полудял. Питам: "Каква е сграда?" - "Психиатрия". "Каква е онази сграда?" - "Психиатрия." Толкова много психиатрии. Бях удивена, знаете ли. Навсякъде, където отида и попитам каква е някоя сграда, те казват: "Този мост води към другата страна на острова; психиатрия."  Попитах ги: "А какво стана с актрисите, които живееха тук?" Отговориха: "Всички станаха психо. Това е психиатрия." Мозъкът е полудял, умът на Вселената - луди американци. Така са известни - англичаните са побъркани, американците са луди; децата се радват. Насилие... Представете си, всичко е точно обратното на това, което би трябвало да е. Вие би трябвало да сте най-мъдрите, най-здравите и най-уверените хора, а сте умопомрачени. Където и да идете в Индия, за вас ще кажат: "О, да, хубаво, те са си луди. Как така ли? Те са американци." С етикет - американците са умопомрачени; това си върви ръка за ръка. Само си представете, нещо задължително.

Но всички вие сте клетките, които са пробудени в мозъка. Установете себе си, уравновесете се и растете. Израствайте като велики хора. Забравете личните си глупости и личните си ограничения, личните амбиции и личните притежания, забравете тази личност! Не трябва да бъдете личности, а хора. Знайте го! Този път имаме някои американци тук за Гуру Пуджа и те не направиха много добро впечатление на хората. Следващият път нека светът да види какво е Америка в истинския смисъл на думата. Ако имате някакви въпроси, питайте Ме сега и после ще имаме пуджа.

Умът, който е ограничен, трябва да стане неограничен. Не мислете, че имате прекалено много мозък, защото когато започнете да мислите, полудявате. Той (Шри Кришна - б. пр.) има ум, а вашият мозък трябва да стане едно с Неговия мозък. Вие сте просто клетки в този мозък. Вие трябва да станете едно с него, тогава сте великят мозък. Вие сте мозъкът на хората, но ако една клетка в мозъка започне да се мисли за много велика, тя става злокачествена. Хващате рак и ето какво се случва. А играта на Шри Кришна е винаги шеговита, весела, радостна и щастлива. Просто игра. С тази увереност трябва да си играем. Не бъдете тежкари, сериозни хора. Някои хора сериозно пият и много сериозно вземат наркотици. Много сериозно стават тази нелепост, знаете.

Някакви въпроси?

Някой от аудиторията: Бих искал да задам въпрос.

Шри Матаджи: Да, питай.

Въпрос: Винаги се притеснявам за хората в САЩ, които са били притискани понякога, когато са били малки, че индивидът важи повече от групата. Ние сме наблягали на това. Как може да сме колективни, ако индивидът е по-важен от групата? И аз се тревожа за това.

Шри Матаджи: Ще ви кажа. Индивидът трябва да израсте, за да разбере, че вие сте колективът. Когато индивидът наистина израсне, когато стане Духа, осъзнава, че е Духът, защото вие все още сте деца, не сте пораснали. Хората не са пораснали още, не са израснали. Когато растете, тоест се развивате, когато еволюирате до максималното си състояние, вие ставате Духа и осъзнавате, че сте колективът. Това не е четене на лекции, не е приказване, а е самата Реализация. Когато станете Духа, Духът е Колективното същество вътре във вас. И в известен смисъл вие сте това, донякъде. Защо се тревожите за Афганистан? Защо сте загрижени за Виетнам? Навсякъде където отидете, създавате проблеми. Но се притеснявате за това. Но когато наистина еволюирате, вие ставате Духа, а когато станете Духа, вие автоматично сте колективни. Започвате да чувствате другите, започвате да усещате чакрите на другите.

Какво можете да направите? Да станете. Така че пълната индивидуация е пълната колективност. Но това е едностранно. Растежът на егото е рак. Тук индивид означава голямо, дебелоглаво его. Това е всичко. Това не е индивид. Това е г-н Его, глупакът. То е глупост, истинска тъпота, казвам ви. А къде сте вие, индивидите? Само вижте. Много глупаво. Както наскоро, имаше един мъж, който беше от Коломбо и той каза: "Аз съм много добър фризьор и ще дойда да Ви направя прическа." Казах му: "Не искам прическа. Но ти си луд човек. В салона си имаш всякакви мизерни неща." Той отвърна: "Вие не знаете, това е ново - това е новата мода за луди хора." Попитах каква е тая нова мода. Той рече: "Не знаете, че всички тия хора са луди. От колко време сте тук? Те са луди. - попитах защо. - Сега искат да си слагат гума и лепило, за да си изтеглят нагоре косите. Утре всички ще останат с голи глави. Тогава ще започнат да използват - как им казвате? - перуки." Ето защо сте изгубили напълно романтиката. Защото, разберете, хората се влюбват в перуките. Къде сте вие, индивидите? Нека да видя. Всички вие се движите според модите. Ако един носи брада, всички ще носят брада. Ако някой си обръсне главата, всички го правят. Къде е ваша индивидуалност? Толкова сте впечатлителни. Всеки каквото ви каже, вие го правите. Не е ли така? Телевизията трябва само да пусне реклама - това е всичко. Всякакъв сорт лудост. Тази поп музика. Как беше това? (Шри Матаджи пита на марати за група от четирима; отговорът е "Бийтълс".)

А, знаете ли как започнаха Бийтълс? Всъщност този, който ги спонсорира всичко това, беше чичо на един от тях, и беше на кораб. Един ден се появи като пилот и Ми разказа историята. Той каза, че това, което са направили, е да вземат тези четири момчета, да ги научат на тази музика, а после да съберат няколко момчета и момичета, да им платят и ги накарали да дивеят, когато момчетата започнели да пеят; и всички започнаха да го правят. Това е маймунско. Вие сте индивиди. Но трябва да сте чули за номера със стоте маймуни. Чували ли сте за това? Даже и маймуните могат да го правят.

И ето това е Сахаджа Йога - някой ден ще проблесне искрата в съзнанието, ще видите. Те не са индивиди. Те са небалансирани, едностранчиви, егоистични и глупави. Имам предвид, че вършат глупости - боядисват си косата; в наши дни в Англия си боядисват косите в разни цветове. Това ви носи слепота, истинска слепота. Но защо си боядисвате косите? Да, детето Ми?

Въпрос: В кой ден се пада Шабат?

Шри Матаджи: Не е важно. Денят, в който медитирате, е Шабат. За Сахаджа Йога - ние сме отвъд времето. В Сахаджа Йога сте отвъд времето. Но който и да е бил неделният ден, сега имаме неделя. Няма нужда да го променяме, вече е нагласено. За какво има да се караме? Тези адвентисти от седмия ден са много коварни хора. Една от Моите племеннички се присъедини към тях и те й казах: "Не можеш да носиш никакво злато." Представяте ли си?! Каква е връзката между седмия ден и това? Та те й казаха, че не може да носи никакво злато и тя им аде всичкото си злато. После имаше някаква кражба, т.нар. кражба, и всичко изчезна. И какво постигат те, и вие, с това? Нищо. Всеки ден за Сахаджа йогите е шабат. Всеки ден. 

Въпрос: Майко, харесвате ли чай? Можете ли да си го вземете?

Шри Матаджи: Чай ли? Добре. Всички тези противоречия са създадени за едното нищо и срещу най-висшето, което няма нищо общо с време, пространство, с нищо. Сега се казва, че няма чудо в раждането на Христос. Че нямало такова чудо като това, че Той е ходел по вода, нищо подобно - понеже г-н Павел не го е казал. Никога не съм разбирала как този Павел се появи в Библията. Той не е реализирана душа, няма работа да е там. Така че ако хората вярват в Павел, те вярват във всякакви неща, защото ако един човек не реализирана душа, когато основе църква, той ще има адвентисти от седмия ден, ще има петдесятничество, всякакви бхутове, понеже този човек не е реализирана душа. Павел беше обсебен човек, страдаше от епилепсия, но е в Библията. Можете ли да си представите - епилептик в Библията? Можете ли да го обясните? Епилептик да говори за Бог. Какво казвате на такова нещо? Епилептик да проповядва за Бог. Както всички луди говорят за Бог. Човек, който е набожен, трябва да е поне над чертата, нали?  

Поне като този Д. Лорейн. Той направи много пари и се изкарваше дважди роден или роден повторно, и този прероден дойде да Ме удари с библия, разберете. Знаете ли тази история? Как тези хора са дважди родени? Те нямат чувствителност, нищо; много нечувствителни.

Въпрос: Майко, как така можем да развием нашето състрадание?

Шри Матаджи: Състрадание е като се наслаждаваме на самото състрадание. По-добре сега седнете и помислете какво би трябвало да направите, за да изразите по-добре състраданието си към даден човек. Добре, планирайте, както планирате парите си - така планирайте състраданието си. Как се изразява то? Като Мен, вижте. Аз играя доста номера от състрадание и е много красиво как хората реагират на него. Какво казвате? Нали? Аз зная как да си играя с Моето състрадание, нали? И то работи. То действа. Така че вие би трябвало да го планирате красиво - как да изиграете вашето състрадание, а Бог ви е дал ум, но трябва да имате и сърце. Излейте го в него и ще се наслаждавате, наистина ще се радвате.  

Ще ви кажа как веднъж поработих върху една наистина велика душа, наречена Гагангири Махарадж. Това е интересна история. Този Гагангири Махарадж живееше на върха на един хълм и никога не се виждаше с хора. Той беше много гневлив човек. Той е Йоан Кръстител и ръцете и краката му бяха счупени, а той се придвижваше на тигър. Много избухлив човек. Отидох да го видя, я всеки Сахаджа йоги Ми казваше: "Защо отивате да видите някакъв гуру?" Отвърнах им: "Вижте вибрациите."

Така че Аз извървях целия път, за да го видя, а валеше силно. Предполага се, че той отговаря за дъжда, че може да контролира дъжда. Той е много едър, силен мъж, а дъждът не спираше и се изливаше ли изливаше. Аз се измокрих цялата, докато стигна, а той беше много ядосан и седеше на един каменен блок. Само правеше ей така, гневно. Аз му се усмихвах и влязох и седнах в малката му пещера, докато той се върна. Той рече: "Майко, защо не ми позволи да контролирам дъжда? Това беше, за да убиеш моето его ли?" Казах: "Не, изобщо не. Аз никога не правя така." Той попита: "Но защо не ми позволи да спра дъжда? Защо не ми разреши да спра дъжда? Ти цялата се измокри".

А вижте, Аз си изиграх върху него това състрадание. Казах му: "Ти си санйаси, нали? А си купил сари за Мен. Аз не мога да взема сари от един санйаси, така че трябваше да се измокря, иначе няма да имам извинение." И целият гняв изчезна, разберете, той просто падна в Моите нозе и заплака, и каза: "Каква любов!" А Аз рекох: "Има и друго нещо - тази вода се стичаше по Моето тяло и покриваше изцяло тези красиви хълмове и долини, а утре ще имаме цялата пищна зеленина, за да й се радваш, нали? Какво значение има за Мен дали вали, или не вали? Това е без значение за Мен, Аз съм си добре." И той изнесе красивото сари за Мен и каза: "Значи си знаела за сарито. Как?" Отвърнах: "Знаех. Любовта знае всичко, нали така? Любовта ти дава очи, уши, всичко."

Опитайте се да простите на другите. Позволете на любовта си да расте. ако Бог не ви обичаше, нямаше да ви даде Реализация. Най-напред простете на себе си и тогава ще сте в състояние да простите на другите. Ясно? Сърцата ви вече се отварят.

Въпрос: Майко, какво имахте предвид по това, че Махайога идва? Какви промени ще донесе Махайога?

Шри Матаджи: Тя е всичките чакри - този Вирата; това е Махайога. Какво друго? Хората получават масова Реализация. Но за това всичко във Вишудхи да е наред. Това трябва да се оправи. А после - Агнйа. Какво е Агнйа? Друго ужасно нещо, наречено Русия, което е лесно за оправяне; не е трудно. Хората там са семпли. Така че Махайога е всичките седем чакри (питхи - б. пр.) на Сахасрара. Когато цялата Сахасрара е наред, Махайога е установена. Махайога вече започна в деня, когато разчупих седмата чакра; тогава започна Махайога. Ето защо имаме хиляди реализирани хора, нали? Знаете ли някога в историята на духовността толкова много Сахаджа йоги да са седели заедно? Никога. Това започна отдавна. Сега се нарича Крита юга. Крита означава, че вие ще седите сакшат, тоест в присъствието на Бог. Крита юга. Второ, Крита юга означава "направено". Тя ще бъда установена и завършена. За целта американците трябва да помогнат, защото Шри Кришна е пълното въплъщение на 16-те венчелистчета; сампурна - пълен. Надявам се сега да разберете вашата отговорност. 

Въпрос: Майко, чудех се дали бихте дали име на Ейми?

Шри Матаджи: Утре ще имаме кръщене. Нали?

Въпрос: Шри Матаджи, можем ли да донесем дините отпред?

Шри Матаджи: Да, да. Донесох дините за вас. Имате нужда от двама щангисти. Ето идва още един, и трети - трима са за прасада. Виждали ли сте някога толкова големи? Никога. А как ги намерих, това е Сахаджа... всяка тревичка... И Аз просто ги видях. Кристин каза: "Никога не съм виждала толкова големи дини."