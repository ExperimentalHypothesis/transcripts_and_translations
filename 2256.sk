23 júla 1983
Talk to Sahaja Yogis
Lodge Hill Centre, Pulborough (Anglicko)
23. júla 1983

Príhovor k sahadža jogínom
Lodge Hill Centre, Pulborough (Anglicko)
Rutambara Pradnya, Guru Purnima seminár, časť 1

Mám veľkú radosť, keď vás tu všetkých vidím z rôznych častí sveta. Keď je srdce naplnené slová sú príliš slabé na to, aby uniesli tú intenzitu. Želám si, aby ste pochopili túto intenzitu cez svoje srdce.

Myslím, že to všetko zariadilo Božské, aby sme sa tu všetci stretli v takom nádhernom prostredí, v prírode. Aby sa nám stalo niečo veľké, mali by sme teraz dosiahnuť niečo naozaj veľké. Keďže času je málo, najskôr vám poviem pár vecí o meditácii, potom budeme mať, dúfam, ďalšie dve prednášky.

„Meditácia“ je veľmi všeobecné slovo. Nie je to slovo, ktoré vysvetľuje všetky tri kroky, ktoré človek musí urobiť pri meditovaní. Ale v sanskrite sa veľmi jasne hovorí, ako sa musíte pohybovať vo svojej meditácii. Prvý krok sa nazýva „dhjána“ a druhý sa nazýva „dharana“ a tretí krok sa nazýva „samádhi“. Našťastie sahadža joga je taká vec, že ​​všetko dostanete v balíku. Všetko ste obišli a hneď ste sa dostali do samádhi. V tom je tá krása.

Prvý krok je dhjána. Na začiatku hľadania zameriate svoju pozornosť na predmet svojho uctievania. Tomu sa hovorí „dhjána“. A „dharana“ znamená, keď vložíte všetko svoje úsilie, sústredíte všetko svoje úsilie. Ale toto všetko je len hra pre ľudí, ktorí nie sú realizovaní. Pre nich je to len druh hrania, ktoré robia, ale pre realizovanú dušu je to realita. Takže najskôr musíte robiť „dhjána“. Niektorí to robia zameraním na tvar, iní na beztvaré. Ale vy máte také šťastie, že beztvaré dostalo pre vás tvar. Žiaden problém. Nemusíte prechádzať od tvaru k beztvarému a od beztvarého k tvaru, je tam všetko. V jednom balíku!

Takže sa sústredíte alebo myslíte na nejaké božstvo alebo nejaký nirakar bod, beztvarý bod, alebo na samotný nirakar. Pokiaľ nie ste realizovaná duša, tak je to stále mentálna projekcia. Ale ak ste realizovaní, musíte len myslieť na „dhjána“ na čo sa budete sústrediť, alebo môžete povedať, meditovať. Ale akonáhle začnete meditovať na osobu, vaša pozornosť sa začne pohybovať. To je tiež možné až po Realizácii. Hoci je to v balíku, ale niektorí ľudia majú z toho len časť, jednu časť. Takže keď meditujete, vaša pozornosť môže byť každú chvíľu narušená. Môže sa to stať v závislosti od intenzity vašej koncentrácie. Videla som, že sú tu nejakí sahadža jogíni, ktorí varia a je tu ďalší, ktorý medituje. Meditujúci povie: „Ó, cítim, že sa to páli.“ Takže v tom nie je dharana. „Dhaar“ znamená tok, nepretržité prúdenie. Takže chýba tu dharana. Dhyana tam je, ale nie dharana.

Druhá časť je veľmi dôležitá, že musíte svoju pozornosť neustále venovať svojmu božstvu. Potom si vyviniete stav, ktorý sa nazýva „dharana“, v ktorom sa vaša pozornosť zjednotí s božstvom. Keď však toto dozreje, prichádza tretí stupeň „samádhi“.

Ľudia, ktorí si myslia, že to dokážu bez Realizácie, sa úplne mýlia, myslím. Ale aj po Realizácii, keď sa upevní dharana, musíte sa dostať do stavu, v ktorom nastane samádhi.

Aký je to stav?

Keď tento stav príde do vašej mysle, potom čokoľvek čo robíte, tak božstvo, ktoré uctievate, vidíte vo svojej práci. Vo všetkom čo vidíte, vidíte božstvo, ktoré sa vám takto prejavuje. Môžete to tak povedať. Všetko čo počujete, zistíte, že božstvo vám hovorí Pravdu. Všetko čo čítate, nájdete tam to, čo by vám povedalo božstvo.

Takže v tomto stave čokoľvek robíte so svojimi očami, nosom a všetkými týmito orgánmi, všetko sa automaticky stáva akýmsi prejavom božstva, ktoré uctievate. Automaticky. Nemusíte si myslieť: „Teraz sa musím sústrediť, dobre. Nebudem mať tieto myšlienky, teraz musím myslieť na to.“ Po Realizácii sa to stane automaticky. Čítate knihu, tak v nej okamžite nájdete to, čo je dobré pre sahadža jogu. Ak je kniha, ktorá je proti Bohu, tak ju zahodíte. Ale ak máte problém, vidíte, že: „Musí to byť pre mňa nejaká lekcia. Má ma to niečo naučiť.“ Je to prejav samotného božstva. Napríklad žena cíti, že bude mať potrat. Je to príklad. Takže jeden človek, ktorý ešte nie je v samádhi avasta alebo v tom stave, povie: „Ó, Bože, som taký sahadža jogín, urobil som tak veľa pre Matku. Išiel som až do Pulborough a napriek tomu, vidíš, mám tento problém!“

Iný by však povedal: „Dobre, skúsim to. Pôjdem to povedať Matke.“ Pri fotografii alebo možno cez telefón. A na svoje prekvapenie zistí, že je všetko hotové. Všetko je to úplne v poriadku. Toto je možné len vtedy, ak ste realizovaná duša, inak to nie je možné.

Takže stav, ktorý je vo vás prebudený, sa nazýva, je to nový stav mysle, v sanskrte má veľmi krásny názov „Rutambhara Pradnya“. Čo je veľmi ťažké pomenovanie. Rutambhara Pradnya. Rutambhara znamená celok, Rutambhara je názov Prírody. A človek cíti, že celá príroda je osvietená. Uvediem príklad: keď sa má narodiť dieťa, matke sa začne automaticky tvoriť mlieko. Príroda sama pracuje na narodení dieťaťa. Rovnako, keď sa táto Rutambhara Pradnya začne vyjadrovať – iba pre sahadža jogínov, pre nikoho iného – budete prekvapení, ako veci zrazu fungujú. Rutambhara Pradnya to vypracuje.

Teraz je veľmi málo času, ale dám vám príklad. Prišla som do Brightonu a Jason povedal: „Matka, urobme si Guru Pudžu v Brightone.“ Povedala som: „Dobre, ale musíte nájsť miesto.“ Išiel teda na univerzitu a povedal: „Ľudia z univezity pomôžu, ale je to dosť malé a...“ Povedala som, „Ale opýtaje sa ich.“ „Ale je to obsadené na Guru Pudžu.“  Potom som povedala: „Čo chceš robiť?“ Opýtal sa: „Matka, čo máme robiť?“

Povedala som: „Teraz hneď skús niekde inde, zavolaj niekomu inému.“ Tak si prešiel zlaté stránky a zatelefonoval niekam a povedal: „Máme miesto, krásne miesto a poď s nami na obed.“ A práve tam išiel, mali veľmi dobrý obed, boli veľmi radi, každému vyhoveli. Boli veľmi milí a bol prekvapený, ako všetko tak dobre dopadlo.

Takže Rutambhara Pradnya začala pracovať vo váš prospech.

Všetci mi hovoríte: „Toto je zázrak, to sa stalo, Matka a nevieme, ako sa to stalo!“ Poviem vám príklad: Včera sme robili niečo s cementom a taliansky chlapec povedal, že budeme potrebovať dve vrecia cementu. Povedala som: „Pokračujte, neminie sa!“ Ešte predtým, ako som odišla, pokračovali, stále neskončili! Všetko vybetónovali. Predstavte si!

Takže táto špeciálna vec je váš vlastný stav, kde cítite jednotu s Prírodou a Príroda cíti jednotu s vami. Takže samotné Božstvo sa vyjadruje cez Prírodu, cez rôzne udalosti, cez rôzne situácie – cez lásku, ochranu, pozornosť, ktorú Božstvo dáva. A nemá to konca kraja. Jednoducho sa to deje a ľudia nevedia, ako sa to deje. Ale to je stav samádhi.

Ale môžu byť aj ľudia, ak im poviem: „Urobíš to?“ „Ach nie, Matka! Obchod bude zatvorený.“ „Ó, oni to neurobia!“ „To nie je správne“. Takto pokračujú. A potom sú ľudia, ktorí hovoria: „Nie! Uvidíme. Ak Matka povedala - možno.“

Dám vám ďalší jednoduchý príklad, veľmi jednoduchý, absolútne hrubý: Jedného dňa si pán Shrivastava, dáva si istý druh čaju, veľmi anglický. A iný čaj by si nedal. Hovorí mi: „Bože, minul sa nám čaj, čo budeme robiť ráno?“ Povedala som: „Dobre, poďme do obchodu s čajom.“ On na to: „Je osem hodín večer, čo tým myslíš? Všetci sa nám budú smiať! O ôsmej nie je už žiadny obchod otvorený.“ To čajové centrum. Povedala som: „Poďme! Čo na tom? Poďme!“ Ale on na to: „Hovoríš absurdné veci!“ Povedala som: „Dobre, nech je to absurdné, ale poďme.“ Nepočúval ma, tak som povedala vodičovi: „Dobre, poďme!“ Išli sme a svietilo sa tam. Pýtal sa: „Eh! Ako to, že sa tam svieti?“ Tak sme vošli, viete, trochu nesvoji. A všetci tam stáli: „Ach, tak dlho sme na vás čakali a vy prichádzate ako poslední!“ Len si to predstavte! Tak som sa spýtala manžela. On na to: „Ja som zabudol, že tu máme dnes recepciu!“. Hovorili: „Prišli ste posledníl!“ Povedali: „Dobre, nevadí, ale zoberte si darčeky!“ Každému z nás dali po dve plechovky čaju!

Takýchto príkladov je tisíc a jeden. Ako dnes sa pokúšali tlačiť posteľ. Traja to skúšali a nešlo to. Povedala som: „Dobre, ja to potlačím.“ Len som tam priložila Nábhí (palec). Ani som netlačila a ono sa to posunulo. Je to kvôli Rutambhara Pradnya. Ale toto nie je čamatkar (zázrak) ani nič podobné. Božské má schopnosť prejaviť svoju lásku, ukázať, že vy ste svätí, vy ste vyvolení Bohom. Ale hlavne to prijmite. Lebo ak sa budete správať ako všetci ostatní normálni ľudia: „Bože, obchody sú zatvorené a ten človek je taký komplikovaný a nemyslím si, že sa to stane“, tak sa to nikdy nestane.

Ale vy musíte vedieť, že ste svätci, vyvolení a zrodení zo mňa, z tej, ktorá má tvar a je beztvará.

Takže táto Pradnya sa prejaví, prejavuje sa stále, buďte pripravení, buďte šťastní, vítajte ju a prijmite, že ste takí. Je to iná úroveň.

Teraz nastal čas, aby sahadža joga zmenila svoju úroveň. Musíme sa zmeniť, musíme ísť vyššie, úroveň musí ísť hore. Sahadža joga je však taká kozmopolitná, že sme dostali najhorších bhútov najvyššie, na jednom tanieri. Niektorí z nich sú oblí, tí ktorí sú egocentrickí, ktorí sa neustále valia. Neviete, ako zdvihnúť tanier. Ak zdvihnete tanier, tak sa skotúľajú. Takže sa bojíte, že ich musíte držať. A sú aj takí, ktorí sú hranatí. A hranatí nosia na svojich hlavách ďalších hranatých bhútov. Takže ak ich zdvihnete, môžu zhodiť všetkých a možno bhúti odpadnú. Boh vie. Ale existuje aj tretí typ, ktorí sú ako hranoly, sú ako pyramídy, ktorí sú pekne usadení. Ak ich zdvihnete na ktorúkoľvek úroveň, prilepia sa tam.

Takže tí, ktorí sú na periférii, sú pre mňa určite problémom, pretože zo súcitu ich nemôžem vyhodiť. A my im teraz musíme pomôcť, aby vzostúpili, v láske im skutočne povieme, že musia stúpať. Ako dlho na nich máme čakať? Každý musí vidieť, že ľudia na okraji sú vedení správne tak, aby zo Sahadža jogy neodišli. Súcit je v poriadku, ale nie za cenu udržiavania nižšej úrovne Sahadža jogy, nikdy.

Musíme pozdvihnúť úroveň ľudí, ktorí sú dobre usadení v Sahadža joge. Takže každý sa musí pokúsiť usadiť a dosiahnuť aspoň minimálne štandardy. V opačnom prípade je mi ľúto, mnohí budú preosiati.

To je na tých päť minút! Budem ešte mať ďalšiu hodinu, myslím, jeden a pol hodiny dnes neskôr.

Ďakujem mnohokrát.

Povedala by som, že ak je to možné, mal by to niekto preložiť. Je to možné preložiť?

Jogín: Mohli by sme to preložiť neskôr, Matka.

Šrí Matadži: Vo francúzštine im potom povedzte čo je Rutambhara Pradnya a tak. Neskôr môžete prekladať. Myslím, že tí, ktorí teraz musia ísť na obed, by mali byť Angličania.

Jogín: My sme zostali tu, ako prvá skupina.

Šrí Matadži: Potom im môžete vysvetliť tú prvú časť. Ako chcete, neviem. Tí, ktorí tu zostávajú, by nemali, tí, ktorí prichádzajú, by mali. To je zlé. O hostí sa treba postarať, presne naopak.

Teraz sa musíme rozdeliť na dve polovice, ale povedala by som, že tí, ktorí rozumejú po anglicky, by mali ísť, pretože potom o tom môže hovoriť Gregoire a niekto môže prekladať aj do taliančiny.

Gregoire: Šrí Matadži, ospravedlňujem sa, ale už je to rozdelené číslami na dve skupiny, takže myslím, že prvé číslo musí už ísť.

Šrí Matadži: Už je to rozdelené?

Gregoire: Áno, už je to...

Šrí Matadži: ...zorganizované!!!

Gregoire: Zorganizované.

Šrí Matadži: Oh, chápem. Nevedela som. Je tu niekto nešťastný? Prišli ste obaja?

Jogín: Matka?

Šrí Matadži: Prišli ste len dvaja?

Jogín: Traja.

Šrí Matadži: Kto?

Jogín: Alfredo a Ricardo.

Šrí Matadži: Kto?

Jogín: Alfredo a Ricardo.

Šrí Matadži: Dobre, dobre.

Zaneprázdnený! Dobre. Tak ako sa máš?

Jogín: Teraz som v poriadku.

Šrí Matadži: ...významne podporuje Sahadža jogu. Dr. Warren priniesol veľmi dobrý úryvok. Je to úryvok?

Gavin: Áno, čítala si to, Matka.

Šrí Matadži: Len si to predstavte! Bol členom katolíckej kresťanskej cirkvi, mohol všetky tieto veci jasne pomenovať a vidieť tak jasne. A táto kniha, vidíte, tá kniha. Ale teraz mi Rustom povedal, že v Koráne objavil, že Kundalini sídli v trojuholníkovej kosti, ktorá sa nazýva Asas. A v čase vzkriesenia bude pozdvihnutá a ľudia získajú svoju Realizáciu. Len si to predstavte? Druhá vec, ktorú povedal, to isté, čo je napísané v týchto knihách, že je sedem nebeských klenieb a sedem síl. Len si to predstavte! Všetko je to opísané v Koráne a čo robia títo moslimovia a čo robia títo kresťania? Ale aj tí, ktorí to vedeli, takzvaní hinduisti, čo robia? Hlúposti! Zdá sa, že všetci sú hlúpi.

Nemôžete viniť tých, ktorí vedeli a nemôžete viniť tých, ktorí nevedeli. Sú úplne rovnakí. Veľmi jasne je napísané o siedmich čakrách a všetkom je to od Patandžaliho. Ale kto hľadá Boha? Ale tieto objavy prichádzajú a budú podložené a vy sa s týmito ľuďmi budete rozprávať o tom, aké veci robili pre podstatu náboženstva. Ale toto sú autentické veci. Ľudia chcú veriť v niečo, čo sa stalo. Svojím spôsobom je to dobré, pretože máme isté certifikáty.

Chce sa niekto niečo opýtať? Keďže chýba jedna tretina, rada by som o všeobecných veciach hovorila neskôr.

Áno, áno.

Jogín: Práve sme hovorili o vašich komentároch. Napríklad v islame sme hovorili o Mahedi, ktorý vyzerá ako moslim s bradou. V islame sme hovorili o Mahedi, ktorý vyzerá ako moslim s bradou. A v budhizme hovoria o Maitreyovi, ktorý je tlstý muž. Každé náboženstvo hovorí o príchode, podľa vlastnej predstavy, myslím tým, predstavy. Ako to je? Ale všetci hovoria o Vašom príchode.

Šrí Matadži: Mnohé z týchto písiem sú zahmlené a tiež zmenené.

A Budha je, samozrejme, smejúci sa Budha. Predstavujú si „smejúceho sa Budhu“. Ďalej, pretože to bol Mohammed Sahib, predstavujú si fakíra. Pretože vaša myseľ je ako projektor a film je to, čo ste už videli, ako napríklad Mohammeda Sahiba. Takže myseľ to premietne a získate predstavu Mohammeda Sahiba. Takže záleží od toho, aký film použijete. Ale čokoľvek sa stalo, už sa nikdy nezopakuje. Ak ste teda napríklad videli film, ak ste natočili film, je vyrobený raz a navždy. Nebudete robiť ten istý film, však?

Myslím, že tu už dlho hrajú hru „Pasca na myši“ (hra v londýnskom divadle) Ale vždy, keď to vidíte, tak hranie sa mení. A každé dva, tri roky sa menia aj herci. Takže hoci podstata je stále rovnaká, to isté sa teraz nebude opakovať. Život Mohammeda Sahiba sa nebude opakovať. Ani nepríde tak, ako prišiel ako fakír. Nie. To sa nikdy v histórii nestalo, prečo by sa to malo stať? Takže zakaždým, keď sa čokoľvek má stať, musí to byť nové. To je štýl Prírody. Nechce vás nudiť tým istým. A tento spôsob života už tiež nie je potrebný.

A po tretie, keď semeno rastie, najprv musia korene veľa bojovať, aby usadili semeno, a potom musí veľa bojovať výhonok, ale keď už tam je strom, potom podporuje ostatné, pomáha ďalším. Stáva sa z neho silno kvitnúca rastlina, alebo kvitnúci strom. Takže všetko sa každú chvíľu mení, už to nie je semienko. Ale ľudia chcú znova vidieť semienko. Prečo? Stotožňujú sa s tým. Je to veľmi jemná identifikácia. Kresťania sa viac stotožňujú s Kristom, ako s Mohamedom Sahibom. Prečo? Zatiaľ čo moslimovia sa oveľa viac stotožňujú s Mohammedom Sahibom. Ale prečo? Existuje nejaký dôvod? Rovnako intenzívne sa identifikovali, bez akéhokoľvek dôvodu. Nikto z nich im nedal Realizáciu. Hovorili to isté. Prečo sa však s tým tak veľmi stotožňovať?

Keď idete, ste smädní, vidíte rieku, či je to rieka Ganga alebo Jamuna alebo akákoľvek iná rieka, ak ste smädní, napijete sa. Nepoviete: „Nie, nebudem piť, pretože tu nie je Ganga.“ Povedzme, že som v Londýne a chcem mať len vodu z Gangy. Dostanem ju? Ale poviem vám, že sú blázni, dokonca aj v Indii. Povedali mi, že niektorí ľudia si odtiaľ nosia vodu z Gangy a hlinu, aby si umyli ruky. Sem z Indie. Myslím, že to robia.

Toto musia sahadža jogíni pochopiť: že stratíte svoju identifikáciu s minulým životom. Ak sa narodíte ako kresťan, dobre, no a čo? Teraz ste sahadža jogín. Ak sa narodíte ako moslim, tak čo? Teraz ste sahadža jogín. To, čo sa vám ďalej stane vám poviem, keď budeme mať druhú prednášku. Ako zo sahadža jogína, veci automaticky odpadávajú. Dobre? Takže títo ľudia nie sú tí, ktorí skutočne nasledujú nejaké náboženstvo. Nasledujú náboženstvo svojho ega. V tomto nie je žiadne náboženstvo. Takže všetky tieto identifikácie by mali odpadnúť, keď to pochopíte. Jediný spôsob, ako ich presvedčiť, je ukázať, že všetci, ktorí zomreli a ktorí tu už nie sú, povedali, že Sahadža joga príde. Len tak sa dá presvedčiť týchto tvrdohlavcov. Toto je problém.

Je prekvapivé, že moslimovia nikdy nehovoria o vzkriesení. Netrápi ich Vzkriesenie. Obávajú sa len súdneho dňa, ako Francúzi. Francúzi si myslia, že súdny deň určite príde. Niekto sa ma spýtal: „Ste si istá, že to príde, alebo to bude odložené?“ Povedala som: „Je to odložené. Navždy!“ Hovorím vám to vážne. Veľmi vážení ľudia sa ma pýtali: „Čo poviete, blíži sa súdny deň alebo nie?“ A boli dosť sklamaní, lebo s tým počítali. Môže sa to týkať kohokoľvek. Len tak hovorím Francúzi, lebo to boli Francúzi, ktorí sa ma pýtali, ale mohol to byť ktokoľvek. Opäť musím povedať, nestotožňujte sa.

Dnes som hovorila, že občas dávajú také strašné reklamy. Ukážu ako keby sa mal stať nejaký zázrak a zrazu sa prelomí množstvo ľadu, stane sa to, tamto a nakoniec je z toho ležiak. Skutočne od vznešeného až po smiešne. Strašné. Jednoducho nechápete. Raz som sa skutočne zasmiala. Sedel tam nejaký pán, povedal: „Prečo ste sa smiali?“ Povedala som: „Čo to je? Od vznešeného po smiešne!“ Povedal: „Čo tým myslíte? Mám rád svoje pivo!“ Povedala som: „Prepáčte!“ Tak to je! Vidíte, toto je identifikácia. Dokonca aj smiešne veci začnú vyzerať dobre, ak sa s nimi stotožníte.

Dúfam, že ste tu všetci sahadža jogíni. Alebo tu sedia stále neveriaci Tomášovia? Musím povedať, že budú mať zlé časy. Veľmi silné stretnutie.

Netrápte sa. Nepochybujte o sebe, všetko je v poriadku.

Ďalšie otázky? Táto bola dobrá.

Nespoliehajte sa na ich predstavy. Preto si dnes väčšina guruov udržiava ... Veľmi ľahko sa im to pestuje. Ja nemôžem. Pre človeka je v poriadku rásť. Keď máte pocit, že nerastú, ... Takže sa na nich nemôžete hnevať?

Jogínka: Čo sa stane s tými ľuďmi, ktorí od vás získali Realizáciu na vašich programoch, ale nedostanú sa do Sahadža jogy. Čo sa s nimi stane?

Šrí Matadži: Nerastú, sú to trpaslíci.

Jogínka: Oni len... Čo to znamená?

Šrí Matadži: Je veľmi zlé byť semienkom, ktoré vyklíčilo a nič z toho. Je to skutočný odpad, pretože to, čo nie je naklíčené, môže jedného dňa vyklíčiť. Hovorím vám, že je to skutočné premárnenie. Ale väčšinou sa vrátia, ako trpaslíci, ale vrátia sa. Odídu, prídu a tak. Nedá sa pochopiť závažnosť takéhoto plytkého správania sa. Nerozumejú, preto sa tak správajú. Ale keď potom dostanú niečo strašné, potom prídu do Sahadža jogy. Idú do problémov a potom prídu, ale pokrok je veľmi malý. Myslím, že ten, kto vtedy prišiel s nimi, ide oveľa vyššie.

Aký je teda večerný program? Čo budete robiť?

Gavin Brown: Myslíš ten, ktorý je napísaný v programe, Matka?

Šrí Matadži: Dobre, je to všetko zorganizované? Ak sa sahadža jogíni organizujú, musím poslúchať!

Gavin: Popoludní je stretnutie spisovateľov s vydavateľom.

Šrí Matadži: Aké stretnutie?

Gavin: Spisovatelia. Povedali: „Skôr ako prídeš.“

Šrí Matadži: Čo to bolo?

Gavin: Tu sa píše: „Kolektívne stretnutie spisovateľov s vydavateľom (miesto bude oznámené). Alebo b) skúška bhadžanu v prednáškovej sále.“

Šrí Matadži: Kto boli teda spisovatelia?

Gavin: To sa tu nehovorí. Potom sa tu píše: „Úplne spontánne a neplánované udalosti.“

Šrí Matadži: Gavin, píšeš poéziu?

Gavin: Nie ja som to nepísal.

Šrí Matadži: Kto to písal? Ty? Ty sám?

Gavin: Napísal to Jason. Ja to len čítam.

Šrí Matadži: Je to ako: „Likha Mose padel tha...“ Mojžiš to napísal a ten, kto vie o Mojžišovi napísal, je iba Isa, znamená Ježiš Kristus. Takže čo tam je? „Spontánne...?“

Gavin: „Spontánne a neplánované udalosti a príprava na príchod Šrí Matadži.“

Šrí Matadži: Hrá na istotu! Dobre, ďalej.

Gavin: „Potom približne o štvrtej hodine popoludní príde Šrí Matadži. Toto sa môže zmeniť.“

Šrí Matadži: Dobre, ďalej.

Gavin: Potom do siedmej nie je nič naplánované.

Šrí Matadži: Aha, tak potom nič do siedmej? Môžem teraz povedať? Urobme to tak, spontánne. Prišla som skôr. Takže teraz si dáte obed a na chvíľu si oddýchnete. A potom, po obede, asi za hodinu, prídete a zhromaždíte sa tu. A urobíte si „Brain Trust“. Kde sa spolu porozprávate, vytvoríte vzťah, budete sa ľudí pýtať, hovoriť s nimi. Je to veľmi dobrá vec. Určite na to nejakých ľudí. Takto pokračujte pokiaľ si nevypijete svoj čaj. Po čaji to preveznem ja. Dobre? To však neznamená, že by ste sa ostatného nemali zúčastniť! Všetci by ste si mali sadnúť a porozprávať sa. Veľmi to pomáha. A navzájom si pomáhať. Klásť otvorene otázky. A potom je večera a po večeri - o koľkej je čaj?

Gavin: Nemáme na čaj určený čas. Jediný pevný čas je sedem hodín na grilovačku na večeru a potom sa bude tancovať okolo pol deviatej.

Šrí Matadži: Dobre. A o koľkej je čaj?

Gavin: Myslím, že to môže byť okolo štvrtej, ale nie je tam nič napísané.

Šrí Matadži: O piatej? O piatej. Povedzme, štyri tridsať päť. Povedzme, že to skončí o piatej. A začnime o päť tridsať, do šiestej alebo siedmej. Potom budeme mať grilovačku na večeru. A po grilovačke nás čaká hudobný program. Dobre? Potom zajtra ráno môžete mať dhjanu, meditáciu a okolo..., povedzme, ... musíte skoro vstať. A potom si môžete dať čaj, neviem, kedykoľvek budete mať chuť. Neviem ako ste zvyknutí. A po skončení dhjany môžete prísť na raňajky. A potom máte opäť taký malý seminár. Toto bude o dvanástej.

Gavin: Zajtra tu nie je žiadny personál. Obedy si pripravujeme sami.

Šrí Matadži: Rozumiem. Potom je to v poriadku. Potom nie je problém. Zajtra je deň Pudže, takže nemusíte mať seminár ani nič podobné. Môžeme začať našu púdžu povedzme... Malo by to byť okolo desiatej. A jedlo si dáte po pudži. Takí sme: potom, potom, potom. Dobre?

Nech vám Boh žehná!

Môžem teraz odísť do svojej izby? Ďakujem mnohokrát.