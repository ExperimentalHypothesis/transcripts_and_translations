10 Mayıs 1996
 (Location Unknown)
Vizyon: Sahaja Yoga ve Shri Mataji'nin hikayesi Immaculata Films, USA 2004

Gerçekleşmekte olan büyük bir içsel devrim var.

Bizler çok hassas bir şekilde tasarlanmış, Tanrının çok güzel çiçekleri olduğumuzu anlamalıyız. Bizler insanız. Ve bizim meyve haline gelme vaktimiz geldi. Çiçek açma zamanı şimdi. Bir sonraki yüzyılda her yanımızda çok güzel insanlar olacağını düşünüyorum. Savaş sorunu olmayacak. Çok huzurlu olacak. Hepimiz Tanrının krallığında oturuyor olacağız. VİZYON Zamanın başlangıcından beri insanlar cevap arıyorlar: “Ben kimim?" "Neden buradayım?

"Varoluşun amacı ne?” Pek çok yüce enkarnasyon ve peygamber insanlığın ikilemine ışık tutmaya ve bizleri ruhani uyanışı elde etmeye teşvik etmeye çalıştı. Tek olan hayat ağacının farklı çiçekleri gibi onlar aynı gerçekten bahsetti, fakat farklı kokularla yıkanıyorlardı. Buddha aydınlanmayı ızdırabımızın cevabı olarak gördü: Başımızın üzerindeki taçtan yayılan bin yapraklı bir nilüfer çiçeği. Hz Muhammed de Ruh’dan bahsetti: Başın üstünde ve ellerde yayılan serin bir esinti. O anlattı: “Kıyam zamanında elleriniz konuşacak” ve Krishna oyuncu efsanesinde Tanrısal olanla yoganın ya da birleşmenin gereğini tarif etti. İnsanın kolektif yapısında ve her birimizin Mutluluk Okyanusuna karışmasının gereğinden bahsetti. İsa da kurtuluşun ancak ikinci doğumla geleceğini söyledi. Affetme ve şefkat bu uyanışa giden yolu açacaktı ve bu başı tanrısal bir hale ile taçlayan serin alev demeti olarak hissedilecekti. Yeni aydınlanma çağını müjdelerken, O bize bir Rahatlatıcı’nın, Kutsal Ruh’un, bizleri karanlıktan yeni bir çağın başlangıcına götürecek bir enkarnasyonun gelişini müjdeledi. Anne’nin Çağı gelmiş bulunmaktadır.

Yaptığı büyük işin tanınması olarak Shri Mataji Nirmala Devi dünya çapında Yüce Anne olarak selamlandı. 1970’den beri Kundalini olarak bilinen Ezeli Enerji konusundaki ustalığı arayış içinde olan binlerce insanı onun halka açık seminerlerine çekti. Onlar başın üstünden yayılan serin bir esinti olarak hissedilen bu enerjinin uyanışını deneyimlemek için geldiler. Ruhani Annemiz olarak bu enerji bizleri, ruhani olarak yeniden doğarken çok derin bir iç huzur hali getirir. Tanrısal Olan ile bu bağlantı sayesinde bizler aklın ötesine, düşüncesiz farkındalık konumuna geçeriz ve bu içsel benliğimizi iyileştirir ve rahatlatır. Lao Tse Kundalini’yi çok güzel bir şekilde tarif etti. “İçsel ve doğal bir şekilde, cennet ve dünyadan bile önce var olan bir şey vardır. Hareketsiz ve anlaşılamaz bir şekilde tek başına durur ve hiç değişmez. Her yanı sarar ve hiçbir zaman yorulmaz. Evrenin annesi sayılabilir.

Adını bilmiyorum. Ona bir isim vermek zorunda kalsam ona Tao derim ve onu yüce bir varlık kabul ederim.” Shri Mataji Hindistan’nın coğrafi olarak tam ortasına denk gelen Chindwara adlı bir kasabada Hristiyan bir ailenin çocuğu olarak doğdu. 21 Mart 1923’te ilkbahar ekinoksunda, günün tam orta saatinde, gezegenlerin çok olağanüstü şekilde dizildikleri sırada doğdu. Annesinin rüyasında kaplan görmesi, bu son derece kutsal ve hayırlı olayı müjdeledi. Ormanın içinde yabani hayvan tüm görkemiyle onun karşısına çıktı. Onu neşe kaplamıştı ve çocuğu hakkında çok özel bir şey olduğunu o anda anladı. Tanrısal bir yeteneği olduğunun müjdesi ile doğan Shri Mataji düşüncelerini paylaşma ihtiyacını daha çocukluğunda hissetti. Anne babası O’nun dünyaya gelmesinin sebebini biliyorlardı çok eğitimli bir kişi olan babası, O’nun insanları anlamasına yardımcı oldu. Çocukken ona saf anlamına gelen Nirmala denirdi. O çok mutlu bir çocukluk geçirdi ve etrafındaki herkese kendisini sevdirdi.

Tüm hayvanlarla ve kuşlarla arkadaş oldu ve bazen eve sevmek için yılanlar getirerek hizmetçileri korkuttu Diğer zamanlarda O’nu evin uzak bir köşesinde yüzü içsel neşeyle parıldayan meditasyona dalmış bir şekilde tek başına bulmak mümkündü. Erken yaşta bile O bu neşeyi etrafındakilerle paylaşmanın yolunu arıyordu. Gerçek ve doğal olan her şeyi çok severdi ve toprağı hissedebilmek için okula çıplak ayak yürürdü. Babası yeni şöföre gülerek şöyle dedi: “Benim kızımı tanımak kolaydır. O ayakkabılarını elinde taşıyan kızdır.” Tatillerde Nirmala ailesiyle Gandhi’nin aşramına giderdi. Gandhiji O’nun varlığından çok zevk alırdı ve ona muhteşem güzellikte yüz hatlarından dolayı sevgi dolu bir şekilde Nepali derdi. Shri Mataji daha sonra Mahatma ile olan ilişkisini anlattı. Shri Mataji: “Gandhi çok disiplinliydi – herkesi sabah 4’te uyandırır, banyolarını yaptırır ve pujaya çağırırdı. Fakat onun kalitesi, söylediği ile yaptıklarının aynı olmasıydı. O konuda hiç bir ikiyüzlülük yoktu.

Ayrıca insanlar davranmaları gerektiği gibi davranmadıklarında kızardı ve ben ona soğuk su dökerdim. Çünkü ben küçük bir kızdım ve o bunu gerçekten anlayıp şöyle derdi: “Nasıl oluyor da olaylar karşısında bu kadar huzurlu kalabiliyorsun?” Ben de şöyle derdim: “Çözüm bu. Tepki vererek sorunu gerçekten çözemezsin. Affetmenin kendisi sorunu çözer.” Bu çocuktaki bilgeliği gören Gandhi, Nirmala’ya büyük saygıyla yaklaştı. O’nun Tanrısal yapısının farkına vardı ve ruhani konularda O’ndan tavsiye aldı. Hindistan’ın İngiltere’den bağımsızlığı için mücadele başladığında, Nirmala ve ailesi mücadelenin kalbinde yer aldılar. Zenginliklerinden vazgeçen Shalivahana Kraliyet ailesi soyundan gelen anne babası, Prasad ve Cornelia Rao, Nagpur’da gösteriler düzenlenmesine yardımcı oldular. Sonuçta onlar 1928’den 1947’de özgürlük kazanılana kadar sık sık hapse gönderildiler. Aile içinde onlar hapse giderken kimsenin ağlamayacağı kuralını getirdiler ve çocuklarına hem neşe hem üzüntü zamanında paylaşmayı öğrettiler. Ne de olsa "Anne Hindistan"larının bağımsızlığı yolunda ileriye doğru bir adımdı ve üzülmenin gereği yoktu.

Özgürlük mücadelesinin içinde büyüyen Shri Mataji gençlik lideri olarak aktif görev aldı ve tıp fakültesinde okurken Lahor’daki öğrenci mücadelesine önayak oldu. Günümüze kadar O siyasi özgürlüğün açık sözlü bir savunucusu oldu ve insanların siyasi olarak özgür olmadıkça ruhani olarak büyüyemeyeceklerini açıkladı. Shri Mataji: “Anne babamla o kadar güzel bir çocukluğum oldu ki! Bize nasıl fedakar olunacağını öğrettiler. Babam yıllarca hapiste kaldı ve annem beş kez hapse girdi. Ve kocaman, çok büyük evlerden küçük kulübelere geçtik. Fakat biz her şeyden zevk alırdık. Anne babamızın yaptıkları her şeyin ülkemizin özgürlüğü için olduğu hissi o kadar yüceltici, o kadar yücelticiydi ki çocukların istek ve küçük rahatlıklarını hiç düşünmedik bile. Her hangi bir yerde uyuyup her hangi bir şey yiyebilirdik, her hangi bir yerde yaşayabilirdik. Ve o bana adanmışlığımız ve yapmanız gereken şey konusunda tam bir saflığımız olursa, onu başaracağımızı öğretti.

Ve Gandhiji’nin dediği gibi, önce özgür olmalıyız. İngiliz bayrağının indiği ve bizim üç renkli bayrağımızın yükseldiğini gördüm. O an benim ötemdeydi. Şu anda bile o günleri hatırlıyorum.” Özgürlük hareketinin başarıya ulaşmasından sonra babası yeni bir Anayasa’nın hazırlanmasında ve yeni bir hükümetin hayata geçirilmesinde kilit bir rol oynadı. Anne Hindistan kendi ayaklarının üstünde durmaya başladığına göre, Shri Mataji kendisini evlenmek konusunda özgür hissetti. 1947’de Hint İdari Servisi’nin önde gelen isimlerinden Sir C.P. Srivastava ile evlendi. Kalpana ve Sadhana adında iki kız çocukla ve eşinin siyasi kariyerinde başarısıyla kutsandılar. Sir Srivastava Hindistan tarihinde en ünlü ve sevilen başbakanlarıdan biri olan Lal Bahadur Shastri’nin özel kalemi olarak atandı. Shastri’nin trajik ölümünün ardından Bay Srivastava, Birleşmiş Milletler’de kariyerine başladı ve BM Uluslararası Denizcilik Örgütü Genel Sekreteri olarak 16 yıl çalışarak kariyerini İngiliz Kraliçesi tarafından verilen şövalye ünvanı ile tamamladı.

Bu süre içinde Shri Mataji tanrısal mesajını yaymak için doğru zamanı sabırla bekledi. Çocuklarını yetiştirdikten sonra ve onları mutlu bir şekilde evli gördükten sonra Shri Mataji bir anne ve ev kadını olarak sorumluluklarını yerine getirmişti ve gerçek hayatının işini yapmaya artık hazırdı. İnsanoğlunun kurtuluşu.. 1970’de önde gelen bir yerel gurunun aşramına davet edildikten sonra onun, insanları ruhaniyet adına soyduğunu görmek O’nu şaşkına çevirmişti. Bir anda her yerde arayış içinde olanların gelecekte oluşacak bu gidişatın tehlikesi altında olduklarını gördü. Shri Mataji çözümü kendi içinde derin bir şekilde aradı. Tüm geceyi deniz kıyısında düşünerek geçirdi, ve sabahın ilk saatlerinde şahit olduğu sahteliğin yarattığı tiksinti ve her yerde ki çocuklarına duyduğu şefkat, O’nu harekete geçmeye zorladı. Başın tacının üstündeki enerji merkezi olan Sahasrara üstüne meditasyon yaptı ve gerçeği arayan herkesin, zaman içinde aydınlanmalarını almaları ve insanlığın kolektif farkındalığının uyanışını getirmeleri için dua etti. Bu tarihi olayı şöyle tarif eder: Sahasrara açıldığı anda tüm atmosfer muhteşem chaitanya ile doldu ve gökte olağan üstü ışık vardı ve tüm bunlar Dünya’nın üstüne yoğun yağmur ya da bir şelale gibi yağdı. Bu o kadar olağan üstü bir güçle oldu ki, sanki farkında değildim ve donup kalmıştım. Olan şey o kadar beklenmedik ve olağan üstüydü ki şaşa kalmıştım ve bu muhteşemliğin karşısında tamamen sessiz kaldım.

Ezeli Kundalini’nin büyük bir fırın gibi yükseldiğini gördüm. Ve fırın çok sessizdi. Yanan bir görüntüsü vardı. Sanki metali ısıttığınızda pek çok renk alması gibi. Aynı şekilde Kundalini de tünele benzeyen büyük bir fırın olarak göründü. Elektrik üretmek için kömürün yandığı ve uzandığı gibi bu santrallerde, gördüğünüz gibi, teleskop gibi birbiri ardına çıktı. Fırladı, fırladı, fırladı, öyle. Ve Tanrısal güçler gelip koltuklarına, gelip altın koltuklarına ve sonra başın hepsini büyük bir kubbe gibi kaldırdılar ve açtılar. Bu yoğun yağmur beni tamamen sırılsıklam etti ve onun hepsini gördüm ve neşenin içinde kayboldum. Bu sanki bir sanatçının kendi yaratımının gerçekleşmesini görmesi gibi, ben de müthiş bir tatminin neşesini hissettim.

Ortaya çıkan bu güzel deneyimden sonra Shri Mataji etrafına baktı ve insanların körlüğünü gördü. Ve tamamen sessizleşti. Herkesin gözlerinin açılması için aydınlanmalarını almalarını arzu etti. İnsanlık için odaklandığı vizyonu gerçekleşmeye başlamıştı. Bundan sonra Shri Mataji arayış içinde olan küçük bir gruba meditasyon yapmayı öğretmeye başladı. Her bireyin arkasında durur ve ellerini omurilik boyunca enerji merkezlerine koyarak Kundalini’yi yükseltirdi. Bu onların içinde bulunan saf arzunun gücünü uyandıran doğal bir süreçti. O, üç buçuk sarım halinde omuriliğin altındaki sakrum kemiğinin içinde hareketsiz vaziyette bulunan Kundalini denilen bu gücü uyandırdı. Uyandırıldığında omurilik boyunca yükseldi ve enerji merkezlerini birleştirdi ve aydınlattı. Başın üstündeki bıngıldak kemiği bölgesini delerken onlar Tanrısal Olan ile bağlantı haline geçtiler.

Her ne kadar bir avuç dolusu insanla çalışıyor olsa da O, bu deneyimi büyük gruplara yaşatabilmek için gereken evrensel bir teknik arıyordu. Kısa süre içinde kitlesel aydınlanma verebilmek için bir yöntem geliştirdi. İnsan kişiliğinin farklı kombinasyonları ve permütasyonları dikkate alındığında teknik, şaşırtıcı bir şekilde basitti. Arayış içinde olan kişi sol elini Shri Mataji’ye doğru uzatarak arzusunu ifade ederdi. Sözlü ifadeler(afirmasyon) annesel enerjinin yükselmesine yardımcı olurdu. Ve bu deneyim Kundalini’nin ellerde ve başın üstünde hissedilmesiyle teyit edilmiş olurdu. Giderek çok sayıda insan bu uyanışı elde etme arzularını ifade etmeleri üzerine O, kitlesel aydınlanma hareketini başlattı. Sahaja Yoga doğmuştu. Yoga veya birleşme, çaba sarf etmeden gerçekleşiyordu. Artık başınızın üstünde durmaya veya pahalı mantralara gerek yoktu.

Artık aydınlanmanızı Londra’nın göbeğinde almak, Himayalarda almaktan daha kolaydı. Psikiyatristin koltuğunu ziyaret etmeye artık gerek yoktu. Shri Mataji insanların sayısıyla değil, arayış içinde olanların kalitesiyle ilgileniyordu. Aydınlanma vermek yada onu geliştirmek için hiçbir zaman para almadı ve Sahaja Yoga’yı kendi kaynaklarıyla başlattı. Günümüzde bile ruhani yükseliş için para ödemeyeceğiniz konusunda ısrarcıdır. Ve insanlar o kadar para merkezliydiler ki beni dinlemezlerdi. Çünkü ben evriminiz için aydınlanmanız için para ödemeyeceğinizi söylüyordum. Fakat para ödemeniz gerektiğini söyleyen insanlar çok mutluydular ve buna inanmıyorlardı. Ruhaniyete olan bakış açıları beni o kadar hayal kırıklığına uğratmıştı ki! Biz İsa’ya ne kadar para ödedik?

Bizler Toprak Ana’ya bu çiçekler için ne kadar para ödedik? O para merkezcilik o kadar çoktu ki bizim kötü kaderimizin bir sebebi de bu türlü yanlış, sahte insanları desteklememiz oldu. Amerikadaki arayış içinde olan insanları o ülkenin üzerine çökmüş olan ve insanları yok oluşlarına götüren sahte gurulardan kurtarma konusunda çok sabırsızdı. 1972’de altın bileziklerini sattı ve bu parayla gemiyle Amerika’ya gitti. Bir salondan diğerine geçerek pek çok iddiada bulunan fakat gerçekten öğrencilerinin Kundalinilerine ve enerji merkezlerine zarar veren sahte öğretmenleri takip etmenin tehlikesi konusunda insanları uyardı. Fakat bu mesaj sağır kulaklara gitti. Amerika’nın arayış içinde olan insanları, dinleyemeyecek kadar saf ve etki altındaydılar. Amerika’nın hali konusunda büyük üzüntü içindeydi ve Hindistan’a giden gemide kalbi çocuklarını kurtarmak için sızlıyordu. Onlara bu şiirle hitap etti: Çiçek çocuklarıma, Hayata kızgınsınız Annesini karanlıkta kaybetmiş küçük çocuklar gibi. Asık suratlarınız umutsuzluğu ifade ediyor Yolculuğunuzun başarısız sonucunda.

Güzelliği keşfetmek için çirkinliği kuşanıyorsunuz, Gerçek adına her şeye yanlış isimler takıyorsunuz, Sevgi kabını doldurmak için duyguları tüketiyorsunuz. Benim tatlı çocuklarım, benim sevgililerim Kendinizle, kendi varlığınızla, neşenin kendisiyle Mücadeleyi sürdürerek nasıl huzur elde edebilirsiniz. Yeter artık vazgeçme çabalarınız İkiyüzlülük maskeleri ile teselli. Şimdi dinlenin lotus çiçeğinin taçyapraklarında, Merhametli Annenizin dizlerinde. Hayatınızı çok güzel çiçeklerle süsleyeceğim Ve her anınızı neşe dolu güzel kokularla dolduracağım Başınızı Tanrısal Sevgi ile takdis edeceğim Çekmekte olduğunuz işkencelere dayanamadığım için Bırakın sizi neşenin okyanusunun içine çekeyim Böylece varlığınızı En Yüce’nin içinde kaybedersiniz Ki O ruhunuzun çanağı içinde size gülümsemektedir. Gizlice saklanmış, size her an takılmak için Dikkatli olun ve Onu bulacaksınız Coşku dolu bir neşeyle tüm zerreleriniz titreşim alırken Tüm kainatı ışıkla kaplarken. Nirmala Anneniz Shri Mataji’nin arayış içinde olan batılılara ulaşma çabası 1974’te yoğunluk kazandı. Eşi BM Uluslararası Denizcilik Genel Sekreteri olarak seçildi. Ve onlar İngiltere’ye taşındılar. Avrupa O’nun evi oldu ve tüm kıtada Sahaja Yoga merkezleri ortaya çıktı.

Bunun bireylerde iyi çalıştığını keşfedince kolektif farkındalığın gereğini vurgulamaya başladı. Deneyim başkalarıyla paylaşıldığında daha da kuvvetli oluyordu. Yanan bir mumun diğer bir mumu ve diğer bir mumu aydınlatmasına benzetti. ve sonunda bir arada duran o kadar çok mum olacaktı ki tüm oda ışıkla dolacaktı. Başkalarıyla olan bağlantıyı hissetme boyutunun eklenmiş olması bu farkındalık konumunun ayrılmaz bir parçasıydı ve Sahaja Yoga’yı uygulayanlar kendilerinden daha yüce bir şeyin parçası olduklarını keşfettiler. insanoğlunun değişiminin... Shri Mataji anlatıyor: “Sahaja Yoga’nın kapısı herkese açık ve her insan kolektif farkındalığa ulaşabilir. Tek sorun bireyin seçme özgürlüğüne saygı gösterilmesi gerekliliğidir. Çünkü en sonunda o tam özgürlüğün sahasına girmeli. Sonuçta kurtuluşlarını kalpten bir şekilde aramayan pek çok insan olabilir. Fakat onlar daha sonra kolektif farkındalığın neşesinin tadını çıkaran aydınlanmış ruhların sayısını gördüklerinde, daha yüksek evrim sürecine dahil olmayı arzu edebilirler.

Doğadaki tüm evrimleşme süreçleri bu şekilde işlemiştir. Ruh yönlendiren ve kontrol eden güçtür. Bu içimizdeki kolektif varlıktır ve o dikkatimizde tecelli eder ve bize kolektif farkındalık verir.” Shri Mataji öncelikle bir anneydi ve O’nun görevi küresel değişimin gerçekleştiğini görmekti. Her yıl, her gün yorulmadan seyahat ederek, O arzu eden herkese ikinci doğumlarını verdi. 1975’den beri dünyada 65’den fazla ülkede, Rusya’dan Avusturalya’ya pek çok yerde kitlesel aydınlanma verdi. 1995’de Bombay’de halka açık bir tanıtım seminerinde Shri Mataji, 100.000’den fazla insanın kundalinisini aynı anda yükseltti. İnsanlar salondan taşarak sokakta oturdular. Söylenenleri duyamadıklarından sadece ellerini uzatıp neşeyi hissettiler. Aynı yoğunluktaki programlar Rusya ve Doğu Avrupa’da yaygın hale geldi. Shri Mataji’nin adı pek çok Rus aile için evde sık kullanılan bir kelime oldu.

Coşkulu bir şekilde ruhani olarak tamamlanmış olmayı arzu eden insanları sığdırabilmek için seminerler stadyumlarda düzenlenmek zorunda kaldı. O’nun, onları rahatlamaya gelmiş olan Yüce Anne olduğunun farkındaydılar. Bunlar özel zamanlar olduğu için çiçek açma zamanı diyebiliriz. Pek çoğunuz daha önce de arayış içindeydiniz. Her yerde gerçeği arıyordunuz. Himayalalara gidiyor, başınızın üstünde duruyor, oruç tutuyordunuz her türlü kefareti uyguluyordunuz ve her şeyi yapıyordunuz. Sizler şimdi yeniden doğdunuz ve artık normal insanlarsınız, ev halkısınız. Bunun hepsi, bu tür şeylerin olacağı vaat edilmişti. Sahaja Yoga ancak bu gibi insanlarla gerçekleşecek. Demeliyim ki bütün bunlar gerçekleşen bir plan.

Hepiniz doğumunuzu bu özel zamanda aldınız. Yıldızların konumuna bile baktığınızda, her yerde her şeyin nasıl bir araya geldiğini açıkça göreceksiniz. Hepsi tanrısal bir plan. Yani, Sahaj Kültürü olan insan sadece doğal olmakla kalmaz, aynı zamanda ilhama da sahip olur. İlhamı olan bir kişilik olur. O tür bir insandan ilham almış öngörülü insanlardan, başka insanlar da etkilenir ve “bak ilham almış bir adam, ilham almış bir şekilde konuşuyor, başkalarından çok farklı bir şekilde yeni bir şey söylüyor. Yeni bu, besleyicidir.” Derler. Yaşadığımız bu saçma dünyada nilüfer çiçeği gibi olmalıyız, lekelenemez ve olan biten tüm yanlışlardan etkilenmeyen. Bu bir sınav, “pariksha” bu. Bu zamanda bu zor zamanda çiçek açıp koku saçabilen ve pek çok diğer insanı bu güzel atmosfere çekebilen.

Sizin güzel dileklerinizle, dualarınızla bu dünya o kadar güzel ve etkileyici olacak ki insanlar bu dünyanın güzel kokularla, tanrısallıkla dolu bir nilüfer çiçeği haline geldiğini anlatacaklar. Sizler taç yapraklarsınız, nurdan halelersiniz, renksiniz, güzelliksiniz, benim bu dünya için olan vizyonumun o güzel nilüferinin polenisiniz.” Ruhaniyet tarihinde insan varlığının amacını Shri Mataji'den daha açık bir şekilde anlatan bir kişilik olmamıştır. O’nun insanoğlu için olan vizyonu pek çok renk, kültür ve kıtayı birbirine dokur ve hepsini O’nun “kolektif farkındalık” olarak tarif ettiği benzersiz bir şekilde birleştirir. Ve bu da insan farkındalığının her yanından geçen bir iplik yaratır. Shri Mataji, bizleri dünyayı yalnızlık içinde karşılayan bireyler olarak değil, aydınlanma ile uyandırılmış sonra amaçlarını gerçekleştiren ve dünyaya sevgi ve şefkat yayan tanrısal enstrümanlar olarak görür. O, “Barış önce bireyin içinde ortaya çıkarılmalı. Daha sonra Dünya’nın her yerinde ortaya çıkar.” der. Bu gerçekleştiğinde insanlar kendilerini birbirlerinin ayrılmaz bir parçası olarak tanıyacak ve Ruh’un ışığını gözlerinde taşıyacaklar. Bu ışık başkalarını rahatlatacak ve teselli edecek ve Ruh’un kültürünün bu Dünya’da ortaya çıkmasını sağlayacak. İçinde yaşadığımız bu dünyayı, yaşayan nefes alan ve bizi hem destekleyen hem de zenginleştiren bir bütün olarak görecek ve onun bereketini sömürüp yok etmekten vaz geçeceğiz.

Her şey dengeye ulaşacak çünkü bizler Ruh ile olan bağlantımız sayesinde içimizdeki içsel dengeyi gerçekleştirmiş olacağız. İnsanlığın hem içsel hem de dışsal ifadelerindeki tam değişime ulaşmamız çok kolay. Sadece kendi benliğimizin içine bakmalı ve tüm Ebediyetin Köklerini bulmalıyız. Her birimiz bunu yaptıkça gelecek olan çağın ve gelecekteki yolumuzu sonsuza kadar değiştirecek olan büyük aydınlanmanın temelini atmaktayız. Bu, modern zamanlarda yaşayan bir Aziz olan Shri Mataji Nirmala Devi’nin vizyonudur.