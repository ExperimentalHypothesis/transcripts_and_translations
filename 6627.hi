12 मई 1980
Public Program
Caxton Hall, London (England)
Talk Language: English

मेरे ख्याल से जो आज पहली बार आए हैं, पहली पंक्ति में होने चाहिए। ये मेरे लिए बेहतर होगा। वे सभी जो पहली बार आए हैं, कृपया (यहां बैठ जाएं)। हां, बढ़िया!

बहुत ज्यादा गर्मी हैं, अगर आप को ऐसा लगता है, आप अपने वस्त्र निकाल सकते हैं, या सब ठीक हैं आप जो भी पहने।

ऐसा कहा जाता है, कि दोबारा जन्म लेने की शक्ति, हमारे अंदर ही विद्धमान है। सभी ग्रन्थों में बहुत स्पष्ट रूप से ये कहा गया है, कि आप का पुनर्जन्म होना है, कि आप का बपतिस्मा होना है, कि आप को पीर बनना है, आप को ब्राह्मण बनना है। ये सभी विवरण हमारे सभी महान शास्त्रों से आए हैं।

यह कहना बहुत आसान है, कि हम ईश्वर में विश्वास नहीं करते हैं। हम किसी भी अवतार में विश्वास नहीं करते, हम ईसा मसीह पर विश्वास नहीं करते, हम किसी भी धर्म में विश्वास नहीं करते, हम किसी भी चीज़ पर विश्वास नहीं करते। यह कहना बहुत आसान है।

उसी प्रकार ये कहना भी आसान है, कि हम उन पर विश्वास करते हैं। हम ईश्वर में विश्वास करते हैं, हम ईसा मसीह में विश्वास करते हैं, हम अवतरणों में विश्वास करते हैं, हम श्री कृष्ण, श्री राम, इन सब पर विश्वास करते हैं।

दोनों बातें एक समान बराबर हैं। जब आप ईश्वर पर विश्वास करते हैं, आप अंधकार और अज्ञान में भी विश्वास करते हैं। और जब आप उन पर विश्वास नहीं करते, आप तब भी अज्ञान में हैं। उन पर विश्वास करने से, आप अपनी आंखें बंद करके, आस्था को स्वीकारते हैं, और उसके साथ चले जाते हैं। बेशक ये दर्शाता है, कि आप किसी शक्ति के बारे में सचेत हैं, जो (सब से) परे है। ऐसे लोगों के पास एक शानदार मौका है। लेकिन इस मामले में, यदि आप इस तरह की चीजों की अति कर जाते हैं, तो आप केवल ईसा मसीह में विश्वास करना शुरू कर देते हैं, या केवल मोहम्मद में विश्वास करने लगते हैं, या केवल कृष्ण पर विश्वास करने लगते हैं, उस पर निर्भर होते हुए कि आप कहां पैदा हुए।

कल्पना कीजिए, कि मनुष्य कैसे संकीर्ण मानसिकता रखते हैं। अगर आप इंग्लैंड में जन्मे है, तो या तो आप कैथोलिक होंगे, या प्रोटेस्टैंट, या शायद उन जादू टोना वाले लोगों में से एक। आप किसी भी चीज़ में विश्वास करते हैं, क्योंकि आप एक जगह पर स्थानीय हो गए हैं। कुछ तादात्म्य (आइडेंटिफिकेशंस) बने है, क्योंकि आपकी माँ किसी चीज़ पर विश्वास करती थीं, या पिता किसी चीज़ में विश्वास करते थे, या आपने किसी चीज़ के लिए धन दिया था। और फिर ये आस्था लोगों को बांधने में इतनी असरदार बन सकती है, कि आप बेहूदा किस्म के समूह बना लेते है, जिन्हे ईसाई, हिंदू, मुसलमान या जो भी आप कहें, कहते हैं, और जो बेहद, बेहद एकांतिक, अंधे और कट्टरपंथी हैं।

आज हमारे समय की, इस आधुनिक काल की समस्याओं में से एक है कट्टरता। अब यह कट्टरता बढ़ रही है। जितने अधिक लोग कट्टरता से बाहर निकलने की कोशिश करते हैं, वह अधिक बढ़ती है। उदाहरण के लिए, जिन लोगों ने धर्म को त्याग दिया, जिन्होंने भगवान को त्याग दिया, मेरा मतलब है, कि इस अर्थ में उन्होंने कभी त्यागा नहीं, क्योंकि हम उन्हे त्याग नहीं सकते। उन्हें (ईश्वर को) आपको त्यागना होगा।

लेकिन जिन लोगों को लगा, कि वे ईश्वर को नकारने में सक्षम रहे हैं, उन्होंने कुछ भी अच्छा नहीं किया है, वे समान रूप से बेकार हैं। भगवान को त्याग कर उन्होंने दिव्यता या किसी भी चीज़ द्वारा किसी भी नियंत्रण के सभी विचारों को छोड़ दिया है। और उन्होंने क्या हासिल किया है? आत्महत्या, बुरे समाज, बीमार लोग! उन्होंने कुछ हासिल नहीं किया है।

तो एक पक्ष यह है, कि यह कट्टरता उन लोगों में गहरी और गहरी हो रही है जो कट्टर विचारों में रहते हैं, जबकि दूसरा पक्ष, यह साबित करने के लिए कि वे  सही थे, दूसरा पक्ष भी गहरा और गहरा होता जा रहा है, और दोनो ही गलत हैं।

मुख्य बात ये है, कि आप को परमात्मा को स्वयं के अंदर अनुभव करना है। आप को कुछ और अधिक बनना है, जिस से आप ईश्वर को अनुभव कर सकें, अपनी तर्कसंगतता के माध्यम से नहीं, अपनी तर्कसंगतता के माध्यम से तो बिलकुल नहीं, न ही आपके विश्वास के माध्यम से। यदि विश्वास अंधा है, तो आप ईश्वर को नहीं जान सकते। आप एक कट्टरपंथी बन जाएंगे।

अगर लोग सिर्फ वफादार रह सकें, और कट्टर ना बने, तब तो कोई नुकसान नहीं है। या फिर अगर आप परमात्मा को नहीं मानते, और आप अहंकारी नहीं बनते, तब कोई नुकसान नहीं है। परंतु यह संभव नहीं है। हम प्रगति कर रहे हैं। हम एक बिंदु पर खड़े नहीं हो सकते। एक बार जब हम चलना शुरू करते हैं, तो हम उस दिशा में आगे बढ़ने लगते हैं। या तो हमें कट्टरपंथी होना होगा, या हमें पूर्णत अहंकारी और भयावय होना होगा। इस प्रकार हम खुद को खत्म कर देते हैं, और इंसानों के सभी चरम व्यवहार, ईश्वर, उनकी रचना, और आनंद, सौंदर्य जो वे आप को प्रदान करना चाहते हैं,  के लिए शर्मिंदगी का कारण बन जाते हैं।

तर्कसंगत रूप से, मैं भगवान के अस्तित्व को साबित कर सकती हूं, निस्संदेह, लेकिन तर्कसंगत रूप से, मैं उन्हे अस्वीकृत भी कर सकती हूं, क्योंकि तर्कसंगतता एक भ्रम है। यह एक भ्रम है, जैसे पश्चिम में लोगों का कहना है, "आप बता नहीं सकते किस तरफ।” तर्कसंगतता के साथ आप किसी भी चीज़ के बारे में कुछ सकते हैं। जैसे आप कह सकते हैं, "क्या गलत है? भगवान को नकारने में क्या गलत है? कुछ भी गलत नहीं है।" जो खुद में गलत है, आप परिभाषित कैसे करेंगे, वह मुख्य बात है।  तर्कसंगतता से आप ये नहीं कह सकते, क्या सही है और क्या गलत, क्योंकि तर्कसंगतता तुलनात्मक शब्दावली पर बोलती है एक सीमित दायरे में। अब सच बोलना सहीं है या नहीं, आप कैसे कह सकते हैं? मान लीजिए, कोई किसी की हत्या करने वाला है, और वह (आप से) पूछता है, कि वह व्यक्ति किधर गया है। यदि आप उस व्यक्ति को यह सच बताते हैं कि, "वह व्यक्ति इस तरफ गया है," आपकी तर्कसंगतता के माध्यम से, क्योंकि आपको लगता है, कि सच कहना अच्छा है, तो उस व्यक्ति को मार दिया जाता है।

यदि आप आज का माहौल देखते हैं, तो आप पाएंगे कि कितना भ्रम है। लोग नहीं जानते कि कौन सही है, कौन गलत। कुछ लोगों के लिए एक कट्टरपंथी होना बहुत अच्छा है। उन्हें लगता है, कि वे स्वयं को एक महान सम्मान दे रहे हैं, क्योंकि वे कट्टरपंथी हैं। वे इतने उलझन में हैं, कि वे नहीं जानते, कि धार्मिक चेतावनियों और धार्मिक संतों का पालन करने में किस सीमा तक जाना है। और किस हद तक नहीं जाना है, ये भी वे नहीं जानते। यह कितना भ्रम है।

इस भ्रम की स्थिति में आप सत्य के साधक मौजूद हैं। आप युगों से सत्य के साधक हैं। यदि आप नहीं हैं, तो सहज योग आपकी बहुत मदद नहीं कर पायेगा। यदि आप यहां किसी को तर्कसंगत करने के लिए आए हैं, तो यह ऐसी जगह नहीं है, जहाँ आप चर्चा, बहस कर सकते हैं या अन्य कुछ भी। यह आप के अंदर कार्यान्वित होना चाहिए। इसे आपको वह आशीर्वाद देना होगा। यदि यह आप को वे आशीर्वाद प्रदान नहीं कर सकता है, तो बेकार है। सहज योग आप के लिए बेकार है।

तो यह केंद्रीय बिंदु है, जहां आप कुछ और बनकर अपने भीतर पहचानते हैं, कि भगवान है। न केवल यह कि वे हैं, लेकिन उन की शक्ति सर्वव्यापी है, जिसे वह आयोजित करते हैं, पूरे ब्रह्मांड का संचालन करते है, और वह सर्व-शक्तिशाली, सर्वज्ञ है। ये सभी चीजें जो आप अपने भीतर अनुभव करते हैं। आप उसे अपनी तर्कसंगतता के माध्यम से नहीं, बल्कि अपनी भावना के माध्यम से पहचानते हैं।

जैसे अगर मैं अपनी उंगली इस प्लेट पर डाल देती हूं, तो यह जल जायेगी। यह मेरी भावना है। यह मेरा व्यक्तिपरक ज्ञान है। कोई मुझे बताता है, कि यह गर्म है, मैं कहूंगी, "क्या गलत है? मुझे इस पर अपना हाथ डालने दो।" लेकिन भावना एक ऐसी पूर्ण चीज है, कि जब आप इसे छूएंगे, तो एक बच्चा भी कह सकता है कि, "यह गर्म है।" हमारे भीतर वह पूर्ण भावना है, जो हमें अपने अंगों, संवेदी अंगों, गर्म और ठंड के माध्यम से अनुभव कराती है, जिसके द्वारा हम सुनते हैं, और हम स्पष्ट रूप से देखते हैं। वह व्यक्तिपरक ज्ञान, जो भी भाषा आप बोलते हैं, आप जो भी धर्म का पालन करते हैं, चाहे आप नास्तिक हों, या अहंकारी हों, या जो कुछ भी [यह है], ये भावना जब प्रबुद्ध हो जाती है, तो आप ईश्वर, सर्वशक्तिमान ईश्वर को अनुभव करना शुरू करते हैं। तब आप इसे इस अर्थ में भी तर्कसंगत बना सकते हैं, कि जब मैंने अपनी उंगली जला दी, तो मैं कहती हूं, "हां, उन्होंने जो कहा है, वह सही है।” यह आपकी उंगली को जला देता है। यह एक सच्चाई है। लेकिन जब तक आपके साथ ऐसा घटित नहीं होता, तब तक अन्य सभी तर्कों और चर्चाओं का कोई मूल्य नहीं हैं, जो भी हो।

जब मैं पैदा हुई थी, तो मैं स्वयं चकित थी, ऐसे अज्ञानी लोगों को देख कर, जो ऐसी किसी भी बात पर झगड़ा करते थे, जिसे वे बिल्कुल नहीं जानते। इस तरह का कुछ भी नहीं। वे बहुत अज्ञानी हैं। वे नहीं जानते, कि भगवान की शक्ति काम कर रही है। वे इसे अनुभव नहीं कर सकते।

और यह लोग कर क्या रहे हैं, चाहे वह चर्च के लोग हों मंदिर के लोग हों, या वैज्ञानिक हों? जब वे परमात्मा की बात करते हैं, तो उसी स्तर पर होते हैं, जहां से वह बात कर ही नहीं सकते! परंतु उन्हें इसका आभास भी नहीं होता, कि वह उस स्तर पर हैं। इसीलिए हमको यह जानना होगा, हमारे ग्रंथो को नष्ट करने के प्रयासों के बावजूद भी, यह ज्ञान कि आपको कुछ और बनना है, कि आपका पुनर्जन्म होना है, इस ज्ञान को वे नष्ट नहीं कर सके। उन्होंने अपने लाभ के लिए पैंतरेबाज़ी करने की कोशिश की है। उन्होंने इसे अपने स्वयं के निर्माण के लिए उपयोग करने का प्रयास किया है, क्योंकि (वे चाहते हैं) उनके पास बड़ी, बड़ी इमारतें होनी चाहिए, उनके पास बड़ी, बड़ी मनी प्रोजेक्ट और कभी कभी कुछ बड़ा व्यवसाय भी होना चाहिए।

आप परमात्मा के नाम पर, ये सब कार्य कैसे कर सकते हैं? जरा इस के बारे में सोचिए! परंतु वे यह सब पागलपन के काम कर रहे हैं, और इसको वह परमात्मा कहते हैं, और साधक पूर्णत आश्चर्यचकित और स्तब्ध हो जाते हैं। लेकिन फिर वह भी पूरे भँवर में फंस जाता है, वह बस इससे बाहर नहीं निकल सकता, क्योंकि वह एक साधक है। वह कहता है, “मुझे स्वयं जा कर देखने दो, कि यह क्या है। मुझे अपनी उंगली यहाँ और वहाँ जलाने दो, और मुझे स्वयं जानने दो।”

अब मैं फिर कहूंगी, जैसा इन सभी लोगों ने कहा है, कि आप का पुनर्जन्म होना है। उन्होंने, आप सभी को इस घटना के लिए तैयार रहने के लिए, कहा है। यह मेरा भाग्य है, कि मुझे यह करना है। यह होना है। अगर उन्होंने इन सभी बातों को कहा है, तो वे सभी या तो झूठे और गलत थे। इसलिए मैं इसे साबित करने के लिए यहां हूं। ऐसा नहीं है, कि वे किसी भी तरह से गलत थे, बल्कि केवल वे ही ऐसे लोग थे, जो सही थे। केवल वे ऐसे लोग थे, जो जानते थे। केवल वे ऐसे लोग थे, जो प्रबुद्ध थे। आप जो देख सकते हैं, उससे कहीं अधिक गहराई से देखने के लिए उनकी दृष्टि थी।

तो हमारे भीतर वह शक्ति स्थित है, और वह शक्ति आपको आप का दूसरा जन्म देने के लिए उत्सुक है। वह शक्ति स्थित है, जैसा कि त्रिकोणकार पवित्र अस्थि में दिखाया गया है, और आप अपनी खुली आंखों के साथ इस शक्ति के उदय होने को देख सकते हैं। इसका इस बात से कुछ भी लेना नहीं है, कि आप किस राष्ट्रीयता से आते हैं, आप किस तरह के कपड़े पहन रहे हैं, आप का किस तरह का केश विन्यास है। इसका उस सब से कुछ भी लेना नहीं है, लेकिन इसका आप के आंतरिक में जो है, उस से लेना देना है।

और क्यों आप के आंतरिक अस्तित्व में कुछ समस्याएं हैं, जो आपने अपनी अज्ञानता से बनाई हैं? और यह शक्ति आपकी माँ है, आपकी प्यारी प्यारी माँ जो आपके साथ बार -बार पैदा हुई है, आपकी समस्याओं को जानती है, और वह यह भी जानती है कि इसे कैसे सही किया जाए। तो मैं कहती हूं, कि इस विषय में आप को कुछ नहीं करना है। ये घटित होता है, इसे खुद घटित होना है।

लेकिन मनुष्यों के लिए, विशेष रूप से पश्चिम में, यह समझना कि उन की उत्क्रांति को अनायास ही आना है, बहुत मुश्किल है। उन्हें लगता है, कि उन्हें भगवान के बारे में कुछ करना होगा, उसे ठीक करने के लिए, उसे नियुक्त करने के लिए, उन्हे धन देना होगा अपना आत्म साक्षात्कार प्राप्त करने के लिए। यह बेतुका है। बेशक यह आपको हंसाता है। लेकिन हम कभी -कभी ऐसे होते हैं। हमें लगता है, कि हम उसके लिए भुगतान कर सकते हैं, फिर वह (भगवान) नीचे आ जायेंगे, और हम को अपनी कृपा प्रदान करेंगे। हम उन्हे खरीद सकते हैं, या हम उन्हे सम्मानित कर सकते हैं, जिसके द्वारा वह प्रदान करेंगे।

नहीं! यह उनकी कृपा है। यह उनकी अपनी करुणा है, कि वह इसे करने जा रहे हैं, जैसा कि पहले किया गया है, जब हम अमीबा के स्तर से इंसान बनाए गए। यह उनका प्रेम है, उनकी अपनी महत्वाकांक्षा है। आप इसे मानवीय समझ में कह सकते हैं, कि वह अपनी शक्तियों को अपने बच्चों पर, अपनी रचना पर, बरसाना चाहते हैं। और जैसा कि आप फूल हैं, मनुष्य उनकी रचना के फूल हैं। वह आपको आप के अस्तित्व के सौंदर्य की पूर्णता में बदलना चाहते हैं। ये उनकी रचना, उनके बगीचे के फल हैं। ये सभी शब्द सुनने में बहुत ही काव्यात्मक और बहुत ही करामाती लग सकते हैं, और यह ऐसा ही होना चाहिए।

कुंडलिनी हमारे भीतर जागृत होती है, हर समय हमारी सहायता करने के लिए। मैंने देखा है, बड़े दुःख के साथ, कि हमने वास्तव में अपनी कुंडलिनी को बहुत चोट पहुंचाई है, और वास्तव में उसे यातना दी है। मैंने उस में बड़े, बड़े छेद और घाव देखे हैं। हमारे अहंकार में, हमारे बेकार विचारों में, हमने वास्तव में अपनी कुंडलिनी को घायल कर दिया है। मैंने इस बेचारी कुंडलिनी को बुरी दशा में देखा है, और मैं उसे शांत करती हूं। मैं उसे शांत करती हूं, और उस से कहती हूं "आप, इस बच्चे की मां, इस बात से संतुष्ट हो जाइए, कि इस बच्चे को सत्य जानने की इच्छा है।"

तो पहले चरण में ईश्वर के बारे में जानने की इच्छा, इच्छा होना चाहिए। यदि आप में ईश्वर को जानने की इच्छा [अस्पष्ट] नहीं है, तो भगवान आपके पैरों पर नहीं गिरने वाले! कम से कम आप को इतना परिपक्व होना चाहिए, कि आप ईश्वर को जानना चाहते हैं। इसलिए सहज योग एक धीमी प्रक्रिया है। ये उन लोगों पर कार्य नहीं करती, जो उसको नहीं (पाना) चाहते। आप को स्वयं को जानने की दिलचस्पी होनी चाहिए। सहज योग में यही एक बात है जो आवश्यक है, कि आप वो बनने के लिए प्रबल रूप से इच्छित हों। तब यह होगा। ये पहले एक बुनियादी बात आप में होनी चाहिए - 'इच्छा’।

फिर कुछ अन्य चीजें भी हैं, जो बहुत महत्वपूर्ण हैं, जिन्हें मैंने देखा है, क्योंकि अब मैं यात्रा करती रही हूं और मैं लोगों से मिलती रही हूं, और मैंने देखा है, कि ऐसी समस्याएं हैं जिन्होंने कुंडलिनी के मार्ग को भी छुआ है। कुंडलिनी का मार्ग काफी ऊबड़ खाबड़ हो सकता है, और कुंडलिनी ऊपर आने से इनकार कर सकती है। और यहां तक कि अगर वह ऊपर आती है, तो दर्द के कारण वो नीचे गिर सकती है। कुंडलिनी का मार्ग हमने बहुत सारी चीजों से बर्बाद कर दिया है। और ये घाव हमने (कुंडलिनी के) मार्ग को दिए है, केंद्रीय पथ को दिए है, मध्य में नहीं रह कर अति में जाने से। हमने खुद को नुकसान पहुंचाया है। आपने किसी और को नुकसान नहीं पहुंचाया है, लेकिन आपने स्वयं को नुकसान पहुंचाया है। आपने अपने स्वयं के अवसरों को नुकसान पहुंचाया है।

लेकिन इस का भी इलाज किया जा सकता है, क्योंकि ईश्वर करुणामय हैं। वे प्रेम हैं, और वह समझते हैं, कि आप बच्चों जैसे रहे हैं, आप अपरिपक्व रहे हैं और आप की सहायता की जानी चाहिए। लेकिन हो सकता है, कि आप अभी भी अपने भीतर इस कुंडलिनी की इच्छा को नहीं जानते हैं, और अभी भी उस स्तर पर नहीं है जिस पर वो है। फिर भी वे कार्यान्वित करेंगी। सभी प्रकार की कृपा (ग्रेस) की जाती है, ग्रेस मार्क्स, जैसा कि आप कहते हैं। वास्तव में ये ही आपके जीवन का अर्थ है।

आपका सारा जीवन, आप क्या थे? आप एक रोमन सैनिक रहे होंगे। ठीक है, फिर? आप सीज़र हो सकते हैं। तो क्या हुआ? आप नेपोलियन रहे होंगे। ठीक है, तो क्या? आप लूइस १४ रहे होंगे, या इन भयानक राजाओं में से कोई एक हो सकते हैं, जिन्होंने अपनी सात पत्नियों को मार डाला था। आप ब्लडी मैरी या उस तरह का कोई व्यक्ति रहे हो सकते है, या आप एक, कुछ दयालु महिला रहे हों। सब ठीक है, तो क्या? आप ने अब तक ईश्वर को नहीं जाना। हो सकता है, कि आप ताकतवरों में सब से अधिक बलशाली रहे हों। आप इतिहास में हो सकते हैं, आपकी तस्वीर हो सकती है। तो क्या हुआ? अभी तक आप ने ईश्वर को नहीं जाना। जब तक आप ने स्वयं के अंदर उस ‘पूर्ण‘ को नही जाना, आप उस ईश्वर को भी नही जान सकते। सिर्फ अपनी आत्मा को जान कर ही, आप ईश्वर को जान सकते हैं।

जैसे बिना मेरी आंखों के, मैं आप को देख नहीं सकती। उसी प्रकार अपनी आत्मा को जाने बिना, आप ईश्वर का अनुभव नहीं कर सकते। और आपको अपनी आत्मा को जानना होगा। लेकिन जब मैं कहती हूं, "आपको स्वयं को जानना होगा।" इसका मतलब यह नहीं है, कि कूदने या कुछ भी करने से, जो आप करेंगे। लेकिन आपको इसे प्राप्त करना होगा। अब जब आपको इसे प्राप्त भी करना है, तो मुझे नहीं पता कि इंसान समझते हैं या नहीं, कि आपको इसके बारे में कुछ भी नहीं करना है। अब यह कहने का कोई तरीका नहीं है, कि आपको बस कुछ भी नहीं करना है, और यह आपके साथ घटित होगा, कि आपको वह बनना होगा।

जैसे ही मैं कहती हूं, कि आपको वह बनना है, आप कहेंगे,"फिर हमें कुछ करना होगा।” कोई भी वाक्य जो आप उस तरह का उपयोग करते हैं, आपको लगता है कि हमें कुछ प्रयास करना होगा, या कुछ पैसे देने होंगे या कुछ और करना होगा। लेकिन यह सहज है। यह सहज घटना है, जो मानव समझ से परे है। वह सहज हो रहा है, जो मानवीय समझ से परे है। हम यह नहीं समझ सकते, कि हम सहजता से कुछ कर सकते हैं, लेकिन हम करते हैं। हम बिना किसी प्रयास के अपने भोजन को पचाते हैं। हम बिना किसी प्रयास के सांस लेते हैं। हम बिना किसी प्रयास के इंसान बन गए। हमारे सामने सारा आकाश है, हमारे सामने सारा ब्रह्माण्ड है बिना किसी प्रयास के। सभी चीजें जो महत्वपूर्ण हैं, वे  बिना किसी प्रयास के हैं। ये महत्वहीन चीजें जैसे कि एक कुर्सी या एक कार लेना इत्यादि, निश्चित रूप से, इसके लिए आपने प्रयास किया होगा, लेकिन उसका क्या लाभ है?

जो कुछ भी महत्वपूर्ण है, वह आपको बिना प्रयास के मिल गया है, और इसीलिए यह आपके साथ बिना किसी प्रयास के होने वाला है। लेकिन अपने दिमाग को एक ऐसी स्थिति में लाने का प्रयास करें, जहां आपको यह स्वीकार करना चाहिए, कि यह सहज है। ऐसा होना बिल्कुल सहज है, और उसके बाद आपके प्रयासों को, आपके पिछले प्रयासों को बेअसर करने के लिए ये होना चाहिए। यह समस्या है, जो किसी भी चीज़ से भी बदतर है। होना एक आसान बात है, (आप) के भीतर हो रहा है। लेकिन आपने पहले ही अपने भीतर कई चीजें समाप्त कर ली हैं, जिन्हें ठीक किया जाना चाहिए। और वास्तव में सहजता से निर्विचार होना आपकी मुख्य समस्या होगी। लेकिन यहाँ बहुत सारे हैं, जैसा कि आप जानते हैं, जिन्हे ये मिला है, जिन्होंने इसे पाया है, और इसे प्रबंधित कर रहे हैं। तो आप सभी को इसे प्राप्त करना चाहिए।

लेकिन जैसा की मैंने कहा, कि जैसा कि मैंने बहुत यात्राएं की है, और मैंने देखा है कि लोगों को, एक अलग प्रकृति की समस्याएं है, उन के समाज के अनुसार जहां वे रहते हैं, उन देशों के अनुसार जहां वे रहते हैं, उन विचारों के अनुसार जिन पर वे रह चुके हैं। ये सभी चीजें आपके केंद्रों में एक समस्या पैदा करती हैं। और इन समस्याओं को सबसे अच्छा हल किया जाता है, यदि आपके होने के माध्यम से, यदि आप मिसआइडेंटिफिकेशंस को अलग करना चाहते हैं. और यह गलत पहचान ही आपको परेशान करना शुरू कर देगी, फिर आपको उसे त्यागना होगा।

मैं आपको ऐसी बात का एक सरल उदाहरण बताऊंगी। हमारे पास सभी प्रकार के लोग हैं। मान लीजिए, कि एक नौकरशाह हैं, जो हमारे पास आता है और उसे एक समस्या है, क्योंकि नौकरशाहों को नाभि (चक्र) पर  समस्या होती है। और वे बहुत भयावह हो सकते हैं।

आप जानिए, कि उन की कुंडलिनी बिल्कुल जमी हुई हो सकती है। उनकी कुंडलिनी को उठाना भयानक है। मेरे सिर में दर्द हो जाता है, और एक नौकरशाह के लिए पूरी ताकत लगानी पड़ती है। मैं आप को बता सकती हूं, कि एक नौकरशाह एक हजार छोटे बच्चों के बराबर है। वे भयानक होते हैं, और अगर मुझे कहा जाता है, कि ये नौकरशाह हैं, तो मैं खुद को तैयार करती हूं। और अगर आपको एक नौकरशाह के साथ एक हाथ हिलाना है, तो आपको अपने हाथ को ठीक से मालिश करना होगा, आप देखिए, इस से पहले की आप उससे हाथ मिलाएं। लेकिन अगर आपको कुंडलिनी उठानी है, हे भगवान, पहले या बाद में आप की अंदर से हालत खराब हो जाती है।

तो अब, मान लीजिए कि एक नौकरशाह है। वह अपनी समस्याओं के साथ मिसआइडेंटिफाइड है। वह मेरे पास आता है। मुझे लगता है, कि उसे अपना आत्म साक्षात्कार प्राप्त हो गया है, ठीक है। लेकिन वह यह नहीं भूल सकता, कि वह एक नौकरशाह है। वह खुद के साथ, नौकरशाही के साथ (आइडेंटिफाई) तादात्म्य अनुभव करता जाता है। तब वह बात करेगा, “मैं विश्वास करता हूं।" फिर मैं उसे देखती हूं, "अभी भी?" वो अभी भी वहां है । वो अभी भी वहाँ है।

जैसे हम अब हिप्पियों के मामले को ले सकते हैं, जो एक दूसरे नौकरशाह हैं, मैं आपको बताऊं। वे कम नहीं हैं। हिप्पी अपने आप को बहुत विशेष समझते थे। उन्होंने सोचा, "हम जो कुछ भी खुद को करते हैं, वह हमारा अपना है। कोई भी हमें कुछ बताने वाला कौन होता है?" आप देखें। इसलिए उनके भीतर एक वास्तविक मादक पदार्थों कि की दुकान थे, आप देखिए। उन्होंने अपने लिए एक वास्तविक समस्या पैदा कर ली। अपने दिमाग को बिगाड़ा, अपने पूरे कुंडलिनी को बिगाड़ा, उन्होंने खुद को मुसीबत में डाल दिया है। आप देखिए, कि अगर स्वतंत्रता का अर्थ बकवास है, तो हम इस निष्कर्ष पर पहुंचते हैं, कि लोगों को स्वतंत्रता की समझ ही नहीं है।

जैसे आप कुछ बच्चों को खेलने के लिए एक कमरे में रखते हैं, और वहां वे खाना शुरू कर देते हैं। सबसे पहले, अगर उन्हें कुछ मिठाई मिलती हैं, तो वे खाएंगे। तब वे चाय पिएंगे। फिर चाय समाप्त हो गई। तब वे कहेंगे, "ठीक है, कुछ राख/ आइसक्रीम खाएं।" फिर वे राख खाएंगे। फिर वे कुछ गाय का गोबर खाएंगे। यह ऐसा है। अपने आप को इस तरह बर्बाद करना, बहुत बुद्धिहीन और मूर्खतापूर्ण है। लेकिन उन्होंने यह किया है।

अब आपको आत्म साक्षात्कार दिया जाता है, और आत्म साक्षात्कार के बाद भी, आप फिर बहुत महान लोग बनने की बहुत ही गंभीर स्थिति में वापस जाते हैं, जो ड्रग्स लेते रहे हैं। आप इससे बाहर नहीं निकल सकते, आप देखेंगे। यह बहुत मुश्किल है। "यह गलत था, मैंने ऐसा किया। यह गलत था, मैंने ये कर लिया। मुझे इससे बाहर निकलना चाहिए।" इसमें कोई बुद्धिमानी नहीं है। तो ये सभी मिसआइडेंटिफिकेशंस या ऐसे कुछ अन्य हैं।

जैसे कोई किसी गुरु के पास गया। अब वह गुरु एक बदमाश है। उसने (गुरु ने) उन से पैसे कमाए हैं, ठीक? उसने उन्हें पूरी तरह से बेवकूफ बनाया है। वह उन्हें कहानियाँ सुना रहा है। ठीक है! वे उसे पैसे देते देते, दिवालिया हो गए हैं। सब कुछ हुआ है। अब वे इस (चंगुल) से बाहर आ गए हैं। अब आपको यह समझना चाहिए कि आप को बेवकूफ बनाया गया, और वह (गुरु) बिल्कुल बेकार था और "मेरा उससे कोई लेना देना नहीं है।" लेकिन मिसआइडेंटिफिकेशंस अभी भी काम करती है। एक बार जब आप आत्म साक्षात्कार प्राप्त कर लेते हैं, फिर भी आप उन सभी लोगों से चिपके रहते हैं, जो उसी गुरु के पास से आए हैं, और आप सभी वह बकवास साझा करते रहते हैं।

अब (आत्म साक्षात्कार प्राप्त करने के बाद) आप किसी भी समूह के नहीं हैं। आप सर्वभौमिक हो गए हैं। ये सभी मिसआइडेंटिफिकेशंस बेकार हैं। वे आपको कोणीयता देते हैं। वे आपको व्यक्तित्व नहीं देते हैं। वे आपको कोणीयता देते हैं, और ये कोणीयता आप को, और समाज को परेशानी देती हैं। उन्होंने आपको समाप्ति दी है। आपका सामान्य जीवन बेहद असामान्य या उपमान्य हो गया है। इसलिए, सहज योग में अपने आप को सामान्य करें, और आप चकित होंगे कि आप अब किसी देश के नहीं रहे, किसी भी समूह, किसी भी लोकतंत्र, नौकरशाही या साम्यवाद या कुछ भी से संबंधित नहीं रहे, लेकिन आप एक इंसान बन जाते हैं, जो एक इंसान के रूप में पूर्ण मूल्यों पर है। यह एक जबरदस्त बात है। 

यह आज हमें इस दुनिया में ऐसे ही मानव चाहिए जो पूर्ण मूल्यों पर कूद गए हैं। 'पूर्ण’ समझौता नहीं करता है। वो न आक्रमक होता है, न ही किसी की आक्रामकता लेता है, क्योंकि यह पूर्ण है। किसी से डरता नहीं है। क्योंकि पूर्ण करुणा है, पूर्ण प्रेम और पूर्ण सत्य है। जब आपका ध्यान उस पूर्ण से प्रबुद्ध हो जाता है, तो यह एक बहुत ही सीमित शब्दावली है, पर आप का चित्त जागृत हो जाता है।

लेकिन इसे समझने के लिए, आप को 'बनना’ होगा। जैसा कि कोई एक अंधे आदमी से कहे, "जब आपकी आँखें खुल जाएंगी, तो आपको पता चल जाएगा कि क्या, क्या है।" इतना ही कोई कह सकता है, और जब लोगों ने ऐसा कहा, तो (अन्य) लोगों को अच्छा नहीं लगा। उन्होंने उन्हें क्रूस पर चढ़ाया, उन्होंने उन्हें मार दिया, उन्होंने उन्हें समाप्त कर दिया। वे तो मनुष्य भी नहीं हैं। मेरा मतलब है, जरा इसके बारे में सोचिए। एक व्यक्ति जिसने उन्हें बताया, कि आप के साथ ये घटित होना चाहिए, वो घटित होना चाहिए, मारा गया। कल्पना कीजिए! और वे लोग जो कहते हैं,”नहीं! आप को हमें धन देना ही होगा। आपको हमें महल देनी चाहिए। आपको हमें बड़ी कारें और अपनी महिलाएं और सब कुछ देना चाहिए।” ऐसे लोग को हम पूजा करते हैं। हम उनके पैरों पर गिरते हैं।

और वे लोग जो आपको असली बता रहे थे, हमने उन्हें मार डाला है, उन्हें क्रूस पर चढ़ाया है, और उन्हें जहर दिया है। उन्होंने यह सब सहन किया। उन्होंने यह सब सहन किया, इसलिए नहीं कि वे शक्तिशाली नहीं थे, इसलिए नहीं कि उनके पास शक्तियां नहीं थीं, उनके पास जबरदस्त शक्तियां थीं। अगर वे सिर्फ एक बार अपनी उंगली उठा लेते, तो पूरी दुनिया नष्ट हो सकती थी। लेकिन खेल ये नहीं है। खेल पूरी दुनिया को ईश्वर के राज्य के बारे में जागरूक करना है, और उन्हें परमेश्वर की शक्तियों के साथ आनंदमय करना है। कार्य ये है। तो हमें मूढ और मूर्ख लोगों को जबरदस्त सहनशक्ति दिखानी होगी, जो आप को सूली पर चढ़ाना चाहते हैं, क्योंकि वे बहुत अज्ञानी हैं।

लेकिन अब हम सभी के लिए समय आ गया है जिसके लिए हम बनाए गए हैं, वो बनने के लिए जो हमने वांछित किया है। यह समय है, जिसे बहार का समय कहते हैं, जिसके लिए आप कोई धन नहीं दे सकते।

आप मुझे नियुक्त नहीं कर सकते। मुझे आपको नियुक्त करना है। यह बिल्कुल दूसरे तरीके का व्यापार है। आप मांग नहीं कर सकते। यह अनुग्रह है, अन्यथा यह काम नहीं करता है। यह ईश्वर की कृपा और करुणा है, जो मांगनी चाहिए। यहाँ विश्वास वह भूमिका निभाता है, "हाँ, यह भगवान है जिन्हे आप को आशीर्वाद प्रदान करने हैं।"

इसीलिए श्रद्धा आवश्यक है, और तर्कसंगतता को भूमिका निभानी चाहिए, यह कहने में, कि यह गलत है, यह झूठ है, ये नकली गुरु हैं, ये नकली लोग हैं। परंतु आप कभी भी दोनों बातों का ठीक से प्रयोग नहीं करते थे। लेकिन यदि आपको विश्वास होता, तो आप ने कभी भी धर्म का आयोजन नहीं किया होता, क्योंकि आप जानते होते, कि यह भगवान का हाथ है, यह भगवान की कृपा है जो हमें प्राप्त होनी है, न की ये धर्मशास्त्रीय, कॉलेज के लोग और ये स्व-नियुक्त लोग। वे हमें भगवान की कृपा नहीं दे सकते। और तर्कसंगतता के दूसरे पक्ष को आपने कभी भी इसे ठीक से इस्तेमाल नहीं किया, क्योंकि अगर आपने इसका इस्तेमाल किया होता, तो आप इन भयानक नकली गुरुओं के गुलाम नहीं बन जाते। इसलिए दोनों तरीकों से गलतियाँ हुईं हैं।

लेकिन कोई बात नहीं है! आपका आत्म साक्षात्कार प्राप्त करने का समय आ गया है। अब जब मैं आपको यह सब बता रही हूं, और सबसे सर्वप्रथम बात यह है, कि मैं आपसे अनुरोध करती हूं, कि आप दोषी महसूस न करें। क्योंकि बहुत आसान है दोषी को दोषी कहना, और बात समाप्त कर देना। दोषी महसूस करने की जरूरत नहीं है। आप सब मेरे हृदय में हैं, और मैं आप सब से बहुत प्रेम करती हूँ। आपने जो कुछ भी (गलत/बुरा) किया है, वह अब समाप्त हो गया है, मेरे लिए। जैसे ही मैं आप के सामने आती हूं, यह सब हो जाता है। जो भी गलतियाँ हुई हैं, उन्हें ठीक किया जा सकता है। यदि कोई बच्चा जाता है, और अपने कपड़े को गंदा कर देता है, तो माँ को उसे साफ करना पड़ता है, यह उसका काम है। उसके लिए उसे भुगतान किया जाता है, आप कह सकते है। उसे भुगतान अन्य चीजों द्वारा किया जाता है, पैसे द्वारा नहीं। मुझे नहीं पता कि दूसरों के लिए अपने प्यार को अनुभव करने का क्या भुगतान है। यह एक ऐसा जबरदस्त आनंद है, कि आप उनमें से बहुत से प्रेम करते हैं और उन सभी से प्रेम करते हैं, उनके सभी दोषों और उनकी सभी गलतियों के बावजूद।  यह शांति और आनंद की ऐसी जबरदस्त भावना है, कि उस भावना में साथ आप (अपनी) किसी भी तकलीफ या (अपने) किसी भी प्रयास का उल्लेख करने का विचार भी नहीं करते हैं।

मेरी इच्छा है, कि आप सभी को अपना आत्म साक्षात्कार प्राप्त हो, पूरी तरह से खुद को स्थापित करिए! और आप मेरे सामने खड़े होने के बजाय मेरे साथ खड़े हो जाइए। और वो भी अनुभव करिए, जो मैं अनुभव कर रही हूं। एक बार जब आप ऐसा अनुभव करना आरंभ कर देंगे, तो आपको वास्तविक अर्थों में सहज योग के आनंद का पता चल जाएगी। अभी भी आप अपने आप को अपनी समस्याओं तक सीमित रखते हैं, आप सभी। अब अपना ध्यान दूसरों की समस्याओं पर निर्देशित करें। जैसे ही आप ऐसा करते हैं, आप आश्चर्यचकित होंगे कि परिवर्तन बहुत तेजी से होगा, बहुत जल्दी होगा।

आज कोई चार्ट वगेरह नहीं है। कोई बात नहीं! चार्ट का कोई लाभ नही है, जब तक की आप अपना आत्म साक्षात्कार प्राप्त नहीं करेंगे, और उस में स्थित नहीं हो जायेंगे। सहज योग में, आप कैक्सटन हॉल के किसी एक कक्ष में यूं ही नहीं आ सकते, कि पहले आप उस कक्ष में जाएं, और फिर कहें, “देखते हैं यहां क्या चल रहा है। ओह, तो एक माताजी हैं, जो आई हुई हैं। ठीक है, आप अंदर आइए और बैठ जाइए। फिर दूसरे कक्ष में जाइए। ऐसा नहीं है। यहाँ आपको इसे प्राप्त करना होगा। आपकी खोज समाप्त होनी चाहिए, आपको इसे ढूंढना होगा, वही तो बात है। यह दूसरों से बहुत अलग है। यहाँ आपको अपना प्रकाश प्राप्त करना चाहिए। यह मुख्य बात है।

ईश्वर की कृपा आप सब पर बनी रहे।

अब आपने जो भी गलतियाँ की हैं, उन्हे गिनने के बजाय, कृपया अपना आशीर्वाद गिनें। यह एक बेहतर रवैया है, अपने आशीर्वाद की गणना करें। यह सहज योग के लिए एक बेहतर रवैया है। आपको प्रसन्नचित्त  होना होगा।

मैं आप सभी से अनुरोध करूंगी, कि आप अपने हाथों को मेरी ओर रखें। अब अपनी आँखें बंद करिए। अपने दिमाग को देखिए। देखें कि क्या कुछ विचार आ रहे हैं। अपने दिमाग से पूछें, "आप क्या सोच रहे हैं? कृपया सोचना बंद करें।" आप उसे बताएं कि, "अब मेरे बनने का समय है।" यदि आप इस तरह से भगवान के लिए प्रार्थना करते हैं, या यदि आप सिर्फ अपने दिमाग को देखते हैं, "आप क्या सोच रहे हैं।” यदि विचार अभी भी आ रहे हैं, तो आपको एक काम करना होगा - क्षमा करना है। उन सभी को क्षमा करें, जिन्होंने आपको नुकसान पहुंचाया है। ज्यादातर विचार जो हमारे दिमाग में आ रहे हैं, वे उन लोगों के बारे में हैं, जिन्होंने आप को सताया है। तो बस उन्हें माफ कर दीजिए। क्षमा, क्षमा करें, क्षमा करें। अपने विचारों से छुटकारा पाने के लिए सबसे बड़ा हथियार है। बस कहिए, "मैं क्षमा करता हूं।"

अब कुछ लोग कहते हैं, "यह मुश्किल है, माँ, क्षमा करना", लेकिन मैं आपको बताती हूं, कि यह एक मिथक है, एक अन्य मिथक है। क्षमा नहीं करने से आप क्या कर रहे हैं? तो बस कहें, "मैं क्षमा करता हूं।" बस कहें, "मैं क्षमा करता हूं।" सभी को माफ कर दें। क्षमा करने की कोशिश करो। क्षमा नहीं करके, आप खुद को नुकसान पहुंचाने की कोशिश कर रहे है।

कृपया अपने दोनों पैरों को सीधे जमीन पर रखें, जमीन को ठीक से छूते हुए, एक दबाव के साथ, थोड़ा, हाँ।

वह एक अच्छा विचार है। खुद को क्षमा कर दीजिए। खुद को प्यार करने और समझने की कोशिश करें। यह भगवान का मंदिर है। यहां तक कि अगर मैं कहती हूं, कि आपने गलतियाँ की हैं, तो आपने अपने खिलाफ गलतियाँ की हैं। लेकिन इस मंदिर से प्यार नहीं कर के, आप अधिक गलतियाँ करने वाले है। तो कृपया अपने आप को क्षमा करें। आपने जो भी किया है उसके लिए खुद को क्षमा करें। बस माफ कर दें। पहले दूसरों को क्षमा करें, और फिर स्वयं को क्षमा करें। यह और भी महत्वपूर्ण है, मुझे लगता है, कुछ लोगों के लिए। यदि आप खुद को माफ नहीं करते हैं, तो आप अपने आप बिलकुल भी अच्छा नहीं कर रहे हैं।

सर्वप्रथम अपने आप को नुकसान पहुंचाना गलत है, और फिर क्षमा नहीं करना। ठीक है! अज्ञानता में आपने इसे किया है। अपनी खोज में आप ने ये किया है। ठीक है, इसे खत्म करें। अब आप एक अलग व्यक्ति बनने जा रहे हैं। तो अतीत को भूल जाएं। बस इसे भूल जाएं। जब फूल फल बन जाता है, तो वह अपने फूलों के चरण या उसके पहले के चरणों के बारे में नहीं सोचता है।

अपनी आँखें बंद करें। अपनी आँखें बंद करें। अपनी आँखें बंद करने की कोशिश करें। कुछ ऐसे होंगे जो आंखों झपकने के कारण अपनी आँखें बंद नहीं कर सकते। यदि हां, तो आप अपनी आँखें खोल सकते हैं। अगर आपकी आँखें झपकती नहीं हैं, तो बेहतर है।

क्षमा करने की कोशिश करें। ये जानिए कि आप आत्मा हैं, शाश्वत जीवन। जीवन की ये सभी छोटी चीजें परमात्मा के लिए महत्वपूर्ण नहीं हैं। जो कुछ भी हुआ है, उसे भूल जाएं। आपके आंतरिक को खराब या बर्बाद नहीं किया जा सकता है। और अगर थोड़ा नुकसान हो सकता है तो कोई बात नहीं है, कोई फर्क नहीं पड़ता। इसे ठीक किया जा सकता है। आप आत्मा हैं।

[एक तरफ: "डगलस, क्या आप के पास कुछ नींबू या कुछ और है? बाधायें)

आप कैसे हैं? वह कैसा महसूस कर रही है? उसे प्राप्त हो गया है? उसे अब प्राप्त हो गया, बस आनंद लें। आप को ये प्राप्त हो गया। उसे मिल गया है। आप बस आनंद लें। यह तो अच्छी बात है। अब, आप इसे कैसे महसूस करते हैं, हा?

नई महिला: क्षमा! (मैंने ठीक से सुना नहीं)

श्री माताजी: (इसे) प्राप्त करने के उपरांत, आप कम से कम तीन दिनों के लिए हंसते हैं। यह आनंद के कारण होता है। ऐसा होता है। यह अच्छा है कि आप इसे मिल गए। क्या परेशानी है, मेरे बच्चे? क्या आप हाथ में गर्म महसूस कर रहे हैं? क्या ये गर्म है? आप कैसा अनुभव कर रहे हैं? कुछ नहीं? क्या आप कुछ महसूस नहीं कर रहे हैं?

नया व्यक्ति: हाँ।

श्री माताजी: क्या आप ठंडी हवा महसूस कर रहे हैं? गर्म हवा? मुझे पता है। आप ठीक नहीं हैं, क्या आप हैं? क्या आपका स्वास्थ्य अच्छा है?

नया व्यक्ति: हाँ।

श्री माताजी: आपके साथ कुछ समस्या है?

नया व्यक्ति: हाँ, माँ।

श्री माताजी: ठीक है, कोई बात नहीं। इसे भी ठीक किया जाना है। यह सारा मेरा काम है। क्या करें? क्या आप को महसूस हुई? हाथों में ठंडी हवा मिली? अपनी आँखें बंद करें। हाँ, हाँ, आप ने प्राप्त कर लिया। अपनी आँखें बंद करें। ये वहां है। अपनी आँखें बंद करें; अब देखा। अपनी आँखें बंद करें। ये कार्यान्वित हो जाएगा। क्या आप किसी गुरु, या किसी अन्य के पास गए हैं?

साधक: नहीं/ कुछ भी नहीं।

श्री माताजी: नहीं? आप तो आप बिल्कुल ठीक नहीं हैं। आइए, आइए बस आ जाइए। यहाँ, क्या बात है? आइए! क्या आप बिलकुल सही महसूस नहीं कर रहे थे? क्या हुआ? हे, हाँ? बस इतना ही? क्या परेशानी है?

एक महिला (फुसफुसाते हुए): (अस्पष्ट)

श्री माताजी: आपके साथ क्या समस्या है? सब ठीक है, लेकिन कुछ और? उस के कारण बुखार आ जाता है? क्या आप उस के कारण बुखार आ जाता है? क्या? आप को उस सब से मुक्ति मिल गई? ठीक है!

महिला: हाँ, माँ।

श्री माताजी: ठीक है, कोई बात नहीं। अपने बाएं हाथ को पीछे की ओर रखें। बाएं हाथ को पीछे की ओर रखें, सब ठीक है? बाएं हाथ। अपने बाएं हाथ को पीछे की ओर रखें, एक तरह से यह अच्छा है, अन्यथा आप उस बकवास को नहीं छोड़ेंगे। ठीक है? यह अच्छा है कि इन माडल द्रव्यों का प्रभाव खराब है; अन्यथा लोगों उनका उपयोग बंद नहीं करेंगे।

आपको अपने आयु वर्ग के लोगों, भारतीयों को यहां लाना चाहिए। वे क्या कर रहे हैं? वे अंग्रेजों से और अंग्रेज उनसे लड़ रहे हैं ? आपको इन सभी चीजों से ऊपर उठना होगा, ठीक है? आप बेहतर कुछ और प्राप्त कर लें। यहां आपके कई आयु वर्ग हैं। वे यहां बहुत अच्छा कर रहे हैं। वे आर्किटेक्ट हैं, और फिर भी वे खुद की देखभाल नहीं कर रहे हैं।

मेरा मतलब यह है, यह आपका अपना देश बन रहा है। और हम सभी ब्रिटिश बन रहे हैं, और ब्रिटिश भारतीय बन रहे हैं। यह उचित नहीं है। है ना? अधिक लोगों को (सहज योग) में लाइए। उन्हें इसे प्राप्त करने दें। वे सभी वास्तव में हैं, वे सभी केवल अरब के लोगों के साथ ऑक्सफोर्ड स्ट्रीट पर चलने के लिए यहां हैं। कल्पना करें! अरब सड़कों पर चलने वाले भारतीय। क्या आप सोच सकते हैं? और वह अरब ठीक हैं, लेकिन भारतीयों के बारे में क्या? क्या विरासत है, क्या देश है! हम सभी ब्रिटिश बन रहे हैं, आप देखिए! ब्रिटिश से ज्यादा। कुछ समय बाद मुझे ऑक्सफोर्ड स्ट्रीट पर चलते समय भारतीयों टेलकोट पहने हुए मिल मिलेंगे। बिक्री और खरीद चल रही है।

हुह! बेहतर? अब अपना हाथ नीचे रखिए, आप के ठंडी हवा का अनुभव होगा, ठीक है?

एक महिला: हाँ

श्री माताजी: यह समझने का सबसे अच्छा तरीका है। मिल गई?आपको भी मिल गई? अभी तक नहीं?

एक महिला: वह कार्यान्वित करेंगी। आप चिंता नहीं करें। वह कार्यान्वित कर लेगी।

श्री माताजी: अच्छा?

महिला: हाँ, हाँ।

श्री माताजी: हाँ, यह काम कर रहा है। अब इस तरफ आ जाइए। यह बेहतर है। इस तरफ आ जाइए। मुझे अपना बायाँ हाथ दीजिए। अब उस हाथ को मेरी ओर रखिए।

एक तरह से, मुझे खुशी है कि ड्रग्स बहुत महंगी हो रही हैं। काश वे सभी शराब भी महंगे कर दें। शराब, सिगरेट और ड्रग्स और फैशन पर मंहगाई बढ़नी चाहिए।

आह! तुम्हे यह मिल गया है! आप का कैसा है? अभी तक नहीं? बढ़िया, बढ़िया यह काम कर रहा है। ये कार्यान्वित होगा। आप देखिए उस का चैतन्य। वे कैसा महसूस कर रहे हैं। पाना? उसे देखें। मिल गया? अभी तक नहीं? सब ठीक है, यह काम कर रहा है। अपनी आँखें थोड़ी खुली रखें, सब ठीक है? बस थोड़ा सा। अब अपनी आँखें बंद करें, और अधिक।

किसी भी बात के बारे में दोषी महसूस न करें, सब ठीक है? आप सिर्फ इतना कहें, "मैं दोषी नहीं हूं।" आप की तरह, बहुत से लोग यहाँ हर एक चीज के बारे में दोषी महसूस करते हैं, क्या आप जानते हैं?

यह बहुत मूर्खतापूर्ण होता है कभी कभी,  कभी -कभी इतना मूर्खतापूर्ण, आप कल्पना नहीं कर सकते। एक बार एक महिला ने एक काला कोट पहना था, आप देखिए। और उसने, उसने मुझे बताया कि वह बहुत दोषी महसूस कर रही है। मैंने कहा क्यों?" हम घर आए। मैंने कहा, "आप इतने दोषी क्यों महसूस कर रही हैं?" उसने कहा, "मुझे अब आपको बताना होगा। आप देखिए, मैं बहुत शर्म महसूस हो रही थी।" मैंने कहा, "क्या हुआ?” उसने कहा, "मैंने पहना था, गलती से, मैंने एक भूरे रंग के जूते पहने हुए थे, आप समझे (मुझे  काला पहनना चाहिए)।" मैंने कहा, "मैंने नहीं देखा।" इस में दोषी महसूस करने की क्या बात है?

ठीक है? आपको यह मिल गया?

ठीक है, तो ये है जो आपको मिलता है। ये वे केंद्र हैं, जिन में पकड़ आती हैं, ठीक है? दाईं उंगली? यहाँ उंगली है यकृत की।

सहज योगियों को प्रत्येक दिन गहराई से जाना चाहिए। अपने आप में गहरे जाइए। पीटर वो कहां जा रहा है?

पीटर: भोजन के लिए कुछ लेने।

श्री माताजी: आह?

सहज योगी: भोजन के लिए कुछ लेने।

श्री माताजी: क्या लेने? आह?

एक अन्य सहज योगी: मतलब मैं महिलाओं के लिए मिठाई ला सकता हूं।

श्री माताजी: नहीं, नहीं, आप ध्यान में उतारिए । यह वह समय है, जब आपको वहां होना चाहिए।

आप सब क्या कर रहे हैं? आयोजन कर रहे हैं। आइए। ध्यान करिए। आपको सबसे ज्यादा जरूरत थी। इस समय आप आयोजन नही करते हैं।

लिंडा, आप उसके साथ अलग बैठिए। वह बेहतर है। पीटर, इस तरफ आओ। आइए। इस समय व्यवस्था न करें। आप खुद को व्यवस्थित करिए। आइए। ये खुद को व्यवस्थित करने का समय है। मेरी सारी शक्तियां बह रही हैं, और इस समय आप क्या कर रहे हैं, कुछ मिठाईयां लाने के लिए? जरा इस बारे में सोचिए। हा! अपनी आँखें बंद करें। बस महसूस करें, बस अब यह सब बह रहा है। अपने आप में गहरे जाओ। आपको अब गहराई से जाना है।

(श्री माताजी एक तरफ): क्या यह अधिक ठंडा है?

सहज योगिनी: हाँ।

श्री माताजी: बैठिए। बैठिए। बैठिए आप उस तरफ बैठिए। क्या आप अपना कोट निकाल सकते हैं। हां, मैं अपना (अस्पष्ट) ले जाऊंगी। बैठ जाइए। बैठिए। स्वयं का आनंद लीजिए। अपनी आँखें बंद करें। अपनी आँखें बंद करें। बस अपनी गहराई से उतर जाइए। आपको हर बार (गहराई) में ध्यान करना चाहिए, और स्वयं का आनंद लेना चाहिए। जब आप वहां हैं, तो आप जानते हैं। किसी भी विचार को अंदर आने की अनुमति न दें, और बस गहराई से जाएं।

डग्लस, डग्लस मुझे दूसरा वाला दो, दूसरा वाला भी।  वह आने वाला है, ठीक है। यह काम कर रहा है। (यहाँ पर भाषण में रुकावट होती है) अब अगर आप सभी सहस्त्रार का मंत्र कहें, जब तक सहस्त्रार खुलता है।

ईश्वर आप को आशिर्वादित करें।

(सभी सहज योगी सहस्त्रार के मंत्र बोल रहे हैं ) मुझे लगता है कि आप सभी अपने सहस्त्रार मेरी ओर करें। वह खुल जाए एक अच्छा विचार होगा। हां, मेरी ओर, बहुत नीचे नहीं, बहुत ऊंचा नहीं। ऊपर, आप ठीक हैं। जिन लोगों को आज यह मिला है, ठीक है। अब आपको यह मिल गया है? अभी तक नहीं? अब आप इस पर काम करें। अपना ध्यान मुझ पर, यहाँ पर रखें। आपको ठंड लग गई है? मुसीबत का संकेत है।

महिला: मैं? नहीं!

श्री माताजी: वह कौन है? क्या आप जानते हैं? वह नहीं? नहीं? आपको ठंड लग गई? अभी? नहीं?

यहां क्या समस्या है? क्या आप अपने बालों को अपने सिर से हटा सकते हैं? हाँ, यहाँ से, माथे से बस इस तरफ। अपना सिर थोड़ा झुकाएं। अपने सिर को इस तरह से झुकाएं कि सहस्त्रार मेरे सामने आए।

आप सभी कृपया आप सिर झुकाएं, थोड़ा और, थोड़ा अधिक, थोड़ा अधिक, बस इतना ही। हम्म, थोड़ा, ताकि आपका सहस्त्रार (यहाँ प्रवचन में व्यवधान आता है) क्या आप मुझे उसकी समस्या बता सकते हैं? वहाँ कौन है? उसके पीछे? हाँ?

जिम? जिम वहाँ बैठा है। जरा बताओ। जरा देखें, कि क्या समस्या है।

लिंडा, जरा देखो कि उसके किन चक्रों में पकड़ आ रही है। इस प्रकार करो, अपनी आँखों पर दबाव। इसे करें! अपनी आँखों पर दबाव डालें, जोर से, जोर से। अब, एक बार और, एक बार और। जरा देखो। कहाँ? यहाँ? क्यों, आप उसे जानते हैं? आप नहीं जानते?

इसे शुरू करें। आप बहुत अच्छी हो। क्यों नहीं? इसे शुरू करें। जरा देखो। वह सब जानती है। हाँ, आ आओ एस्थर, आप सामने आओ और देखो, उन्हें बताएं कि यह कैसे करना है।

हम्म! ये दोनों कर सकते हैं। क्या आप इन दोनों को अनुभव नहीं कर सकते? क्यों? साथ आओ। बस इसे अनुभव करना शुरू करें, आप सभी। आह, बिल्कुल! जरा उसे देखो। समस्या क्या है? हम्म! आप देखें? हम्म! अब यह महिला, कोई उन को देखिए। जेन या कोई, कोई है? लिंडा, कोई?

महिला: आप आ सकती हैं। उसे देखिए, यहाँ। एक या दो व्यक्ति को उसे देखना चाहिए। आत्म साक्षात्कार हुआ! “आज्ञा, हठ योगा, बाईं विशुद्धि, बाईं समस्या" क्या बात है?

सहज योगी: थोड़ी दाईं नाभी।

श्री माताजी: आह?

सहज योगी: दाईं नाभी। दाईं नाभी।

श्री माताजी: क्या है? अच्छा वह अब पतली दिखती है  अपने हाथों को उस तरह रखो, बस उस तरह। वह कमजोर दिखती है। कोई बात नही। हम ठीक करेंगे।

महिला: (अस्पष्ट)

श्री माताजी: हाँ, आप देखिए, यकृत, और आपको थोड़ी लीवर की समस्या है। आप नहीं जानते लेकिन ऐसा है। यकृत के लक्षण यह है, कि आप सुबह बहुत सुस्त महसूस करते हैं। आप का कभी -कभी उठने का मन नहीं करता है। कभी -कभी आप उल्टी महसूस करते हैं। आप को उबकाई महसूस होती हैं। यकृत।

महिला: (अस्पष्ट प्रश्न)

श्री माताजी: यह यकृत (लीवर) है। आप समझिए की अगर यकृत में पाचन ठीक नहीं है। यह यकृत है। यह आप के शरीर में, आपके सभी जहर और सभी अवांछित चीजों को अलग कर देता है, और जब यह स्वस्थ नहीं है, तो यह अपने अंदर से बदल जाएगा। आप में गर्मी आ जाती है, और इस प्रकार यह भी एक समस्या है। शरीर गर्म हो जाता है। आप अपने शरीर में गर्मी महसूस करते हैं। लेकिन क्या आप, आप कुछ गुरुओं के पास भी गए हैं, है ना? नहीं? आप किसी भी अध्यात्मवादी के पास या इस तरह के किसी अन्य व्यक्ति के पास नहीं गए? तो समस्या कम हो सकती है। क्या आप एक गृहिणी हैं, या आप क्या करती हैं?

महिला: (अस्पष्ट)

श्री माताजी: आप एक नन हैं। आह?

महिला: मैं यकृत के कीड़ों पर काम करती हूं।

श्री माताजी: आपने किन पर काम किया है? वह क्या कह रही हैं? उसने क्या कहा?

एक महिला: वह यकृत के कीड़ों पर काम करती है।

श्री माताजी: आप सभी लोगों के यकृत को यहां ले आई हैं, आप देखिए, क्योंकि आप उन सभी के यक्रतों का प्रतिनिधित्व कर रही हैं, इसीलिए। क्या आप कल्पना कर सकती हैं? मुझे अब उन सभी पर काम करना है। जरा सोचिए!

बहुत मजबूत यकृत मुझे लगता है। क्या आप कल्पना कर सकते हैं? क्या वो अब बेहतर है, है न? यकृत के रोगी का इलाज करने से आपको यकृत की परेशानी होती है। पागल लोगों का इलाज करते हुए, लोग बिलकुल पागल हो जाते हैं।

वे नहीं जानते, मनोवैज्ञानिक सभी मनोविज्ञान के रोगी होते हैं, यहां तक कि जो अध्ययन कर रहे होते हैं वो भी। हमारे यहां सभी प्रकार के क्रमपरिवर्तन और संयोजन, सभी प्रकार के नमूने हैं।

आह! (असाधारण!) इसे हाथ में महसूस कर रहे हैं, हाँ? अच्छा। अब अपना बायाँ हाथ अपने यकृत पर रखिए, यहाँ। हां, बस इतना ही। हाँ, सभी यकृत रोगियों के लिए, सब ठीक है? और मैं आपको सिखाऊंगी, कि कैसे उनका उपचार करना है।

महिला: रोगियों का ?

श्री माताजी: हाँ, आप कर सकते हैं, आप उन का उपचार कर सकते हैं। आप जानते हैं, इनमें से पचास प्रतिशत लोग यकृत के रोगी थे। हां, यह पश्चिम में एक बहुत ही आम बीमारी है।

अब बेहतर है, आप देखें? धन्यवाद! प्राप्त हो गया?

महिला: हाँ, यह ठंडा है।

श्री माताजी: अच्छा, अच्छा, सिर पर, जरा देखें, क्या वहां ठंडा है? अच्छा! यह महिला बहुत अच्छी है। उसे प्राप्त हो गया है।

आप का क्या हुआ? अभी तक नहीं?

साधक: अभी तक नहीं, माँ। शायद कई बार करके होगा।

श्री माताजी: आप सोचना शुरू करते हैं, यह गर्म हो जाएगा। आप बस सोचना बंद कर दें, यह ठंडा हो जायेगा, ठीक है?

आप मुझे देखें बिना कोई विचार करे।

अब इस महिला के बारे में क्या, जरा यहाँ।

यह बेहतर है?

सहज योगिनी: एक निश्चित बिंदु पर।

श्री माताजी: हाँ, अच्छा, अच्छा, अच्छा, यह काम कर रहा है। (रयान/ लिन) आप ठीक हैं अभी?

अच्छा, आपकी आवाज बहुत अच्छी सुनाई दे रही है। जॉन, तुम यहाँ आओ। जरा यहाँ आओ। हम्म! आज्ञा (चक्र)? निस्संदेह जरा आरंभ होता है।

भगवान आपको आशीर्वाद दे।

और अपना हाथ यहाँ रखें मेरी ओर, दायां यहाँ पर।

भगवान आप पर कृपा करे। आप कैसे हैं?

एक आदमी: आप कैसे हैं? मां मेरे अपने आज्ञा (चक्र) के साथ एक समस्या है। मुझे एक प्रकाश दिखाई देता है।

श्री माताजी: आह!

आदमी: मैं वहाँ पर बैठा था। मैं आप को साफ देख नहीं पाता। मुझे आपके चारों ओर एक प्रकाश दिखाई देता है। आह! बहुत धुंधली रोशनी, मुझे नहीं पता कि क्या हो रहा है।

श्री माताजी: क्या चल रहा है? यह एक मादक पदार्थ है? और अन्य क्या है? यह इतने सारे लोगों के साथ हुआ, पैट और इन सभी लोगों को। तो आप मुझे वैसा ही देखते हैं, जैसे मैं हूं।

आदमी: नहीं, मैं आपको किसी भी अलग -अलग रूप में नहीं देखता माँ, सिर्फ श्री माताजी के रूप में।

श्री माताजी: आभा?

आदमी: एक गोलाकार प्रकाश।

श्री माताजी: कहां?

आदमी: बिलकुल वहां आ रहा हूं! ये ऐसा है जैसे आप पहले एक मोमबत्ती देखें फिर आप कुछ सफेद देखें, कुछ इस प्रकार।

श्री माताजी: (औरा) आभा या कुछ और। ठीक है, अब अपने हाथ (अस्पष्ट), मेरी ओर छोड़ दिया।

ठीक है! अब अपना हाथ (अस्पष्ट), बायां मेरी ओर करिए। मुझे लगता है, कि अगर आप ड्रेस सूट पहनना शुरू करते हैं, जो अच्छा होगा। वे सब भाग जाएंगे। ऐसा लगता है कुछ हिप्पी चले आ रहे हैं। और जो लोग हर समय सूट पहनते हैं, उन्हें थोड़ा हिप्पियों जैसे वस्त्र पहनने चाहिए ताकि (अस्पष्ट) हो। तो इस प्रकार इस समस्या का हल होने वाला है। मैं नहीं समझती। हा, सब ठीक है?

सहज योगी: हाँ।

श्री माताजी: सब ठीक है। आपका मंत्र क्या था? मंत्र? वह भयानक?

सहज योगी (किसी को): तब श्री माताजी आपको बताएंगे (अस्पष्ट) बैक साइड (अस्पष्ट)।

श्री माताजीI: नहीं, नहीं, क्या था, उसने आप को क्या मंत्र दिया?

महिला: ऐं।

श्री माताजी: ऐं? .. आह! बेहतर?

एक व्यक्ति: हा!

श्री माताजी: हा! उसके बारे में क्या, जॉन?

सहज योगी: उसकी बाईं नाडी ज्यादा चलती है।

श्री माताजी: बायां पक्ष? कमज़ोर?

सहज योगी: हाँ, यह बहुत कुछ है।

श्री माताजी: क्यों? क्या आप किसी गुरु के पास गए थे?

साधक: महर्षि

श्री माताजी: आह! बेहतर?

महर्षि? बेकार आदमी। कितना बेकार आदमी - मैं उसे 'बेकार’ कह कर संबोधित कर रही थी, काश मैं उसे और कुछ अधिक कह पाती।

वो किस बारे में है? नमस्ते। आप कैसे हैं?