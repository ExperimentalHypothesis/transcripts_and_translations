Deklarácia Šri Matadži

Guru-pudža, 2. 12. 1979, Londýn, Anglicko

Pred mesiacom som povedala Rustomovi, že musíte mať v tento víkend zorganizovanú pudžu. Je to deň splnu. A on  sa ma opýtal, ako by sme ju mali nazvať: Guru-pudža, alebo je to pudža pre Mahalakšmi, či Ganéšova pudža. Tak som mu povedala, aby ju nazval Guru-pudža. A neskôr sa ma spýtal, oveľa neskôr, keď som šla do Indie, prečo by sme nemali mať aj Vianočnú pudžu tu.

Dnes je veľmi dôležitý deň. Pretože veľmi dávno, keď bol Ježiš ešte dieťa, čítal z Písma a vyhlásil pred masou ľudí, že je advent (príchod, zjavenie sa) Spasiteľa. Verili, že príde Spasiteľ. Dnes, pred mnohými rokmi, v nedeľu, povedal, deklaroval, že je Spasiteľ. Preto sa dnešný deň nazýva adventná nedeľa.

Musel žiť veľmi... veľmi, veľmi krátko, takže musel vo veľmi mladom veku deklarovať, že bol advent. 2:40 Je pozoruhodné vidieť, že predtým žiadna inkarnácia nepovedala verejne, že je inkarnácia. Ráma samozrejme zabudol, že bol inkarnácia. Vlastne primal sám seba zabudnúť. Zahral túto máyu sám na seba, aby sa stal dokonalou ľudskou bytosťou - Marayada Purušottama. A Šri Krišna povedal len jednej osobe, Ardžunovi, tesne predtým, ako  mal začať vojnu. 3:35 Abrahám nikdy nepovedal, že bol inkarnácia, hoci bol inkarnáciou prapôvodného majstra. Samotný Dattatreya nikdy nepovedal, že bol inkarnáciou prapôvodného majstra. So všetkými týmito tromi silami pôsobiacimi prostredníctvom nevinnosti prišiel na zem, aby usmerňoval. Mojžiš nikdy nepovedal, že... hoci vedel, že bol mocný - prekonal prírodu - ale nikdy nepovedal, že bol inkarnácia.

V dobe Krista bolo cítiť, že je nevyhnutné povedať, inak ľudia neporozumejú. 4:39 Keby v tom čase rozpoznali Krista, nebol by žiadny problém. Ale ľudské bytosti sa museli vyvíjať ďalej. Ktosi musel prekročiť agnya-čakru vo Viráte, prejsť cez tie dvere. Preto prišiel Ježiš na túto zem. Je nanajvýš udivujúce, že na strome života, keď korene produkujú výhonky a výhonky vytvárajú konáre a konáre vytvárajú listy a kvety sa rozvíjajú na tom istom strome, tí, ktorí vedia o koreňoch, nechcú vedieť o výhonku, tí, čo vedia o výhonku, nechcú rozpoznať kvety. To je typická ľudská povaha.

Nikdy som nepovedala o sebe. Pretože bolo cítiť, že ľudské bytosti teraz dosiahli novú dimenziu ega. 6:37 Ešte horšieho ako v časoch Krista. Môžete za to viniť čokoľvek, môžete povedať, že to bola industriálna revolúcia, pretože ste boli ďaleko od prírody. Môžete to nazvať ako chcete, ľudské bytosti však stratili vzťah k realite. Stotožnili sa so strojenosťou a prijať takú veľkolepú realitu bude pre nich nemožné. Preto som nikdy nepovedala ani slovko o sebe. Doteraz... Samozrejme, niektorí svätci povedali o mne, niektorí posadnutí ľudia tiež povedali o mne. A tiež sa začali ľudia čudovať, ako to, že najťažšia vec, prebudenie Kundalini, prebehne v prítomnosti „Matadži“ s takou rýchlosťou.

V Indii bol chrám, o ktorom nik nevedel. Zistili však, že lode, ktoré sa dostali na isté miesto, boli priťahované k brehu. A bolo ťažké nasmerovať ich späť a museli použiť dvojitú paru, aby sa vymanili z tej príťažlivosti. 8:37 A nevedeli, že tam bolo niečo, čo pôsobilo, mysleli si, že je čosi v neporiadku v hlbinách mora. Stávalo sa to však pravidelne mnohým lodiam. Potom chceli prešetriť, čo sa to vlastne deje s loďami, prečo odrazu začne všetky lode priťahovať k brehu. Snažili sa to teda vypátrať a keď šli do džungle, našli veľký chrám a na vrchu chrámu bol uložený magnet veľkých rozmerov.

Takže prostredníctvom racionálneho chápania ľudia dospejú k názoru, že Matadži musí byť niečo výnimočné, pretože nikde v písmach napísaných kdekoľvek sa nepíše, že prišla na zem taká inkarnácia, ktorej prostý pohľad, dokonca len myšlienka dokáže zdvihnúť Kundalini. Mnohí svätci, ktorí sú mimo šialených davov sediac v džungli, v Himalájach, o tom všetci vedia. Pretože ich vedomie je na úrovni, kde chápu. Chápu omnoho viac ako vy, pretože vy ste ešte stále deti, novorodenci. Oni sú vyspelí. 10:54 

Ale dnes je deň, keď vyhlasujem, že som tá, ktorá má zachrániť ľudstvo. Vyhlasujem, že som tá, ktorá je Adi Šakti, ktorá je Mama všetkých mám, ktorá je prapôvodná Mama, Šakti, želanie Boha, ktoré sa inkarnovalo na zemi, aby dalo zmysel jej, tomuto stvoreniu, ľudským bytostiam, a som si istá, že pomocou mojej lásky a trpezlivosti a svojich síl to dosiahnem.

Ja som bola tá, ktorá sa inkarnovala znova a znova, ale tentoraz som prišla vo svojej úplnej podobe a v plnej sile na túto zem nielen pre záchranu ľudských bytostí, nielen pre ich emancipáciu, ale dať im Kráľovstvo Božie, radosť, blaženosť, ktorými nás váš Otec chce obdarovať. 13:11

Tieto slová majú zostať len medzi sahadža-jogínmi... nateraz.

A dnes je deň Guru-pudže, nie mojej pudže, ale vašej pudže ako guruov. Posväcujem vás všetkých ako guruov a dnes vám porozprávam, čím som vás obdarila, a ktoré úžasné sily v sebe už máte.

Medzi vami sú ľudia, ktorí ešte neboli schopní rozpoznať. Moja deklarácia to v nich vypracuje - rozpoznanie. Bez rozpoznania nemôžete vidieť hru, bez hry nemôžete mať v sebe sebaistotu, bez sebaistoty, sebadôvery sa nemôžete stať guruom, ak sa nestanete guruom, nemôžete pomôcť iným, a bez pomáhania iným nebudete na žiadny pád šťastní. Takže pretrhnúť reťaz je veľmi ľahké, ale vytvoriť reťaz kúsok po kúsku je to, čo musíte urobiť. Toto je to, čím ste všetci chceli byť. Majte teda sebadôveru, istotu a buďte radostní a buďte šťastní, že vás všetky moje sily ochránia, moja láska vás vyživí a môj naturel vás naplní pokojom a radosťou.

Nech vás Boh žehná!
