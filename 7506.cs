Déví púdža: Význam púdže, 29/09/1983, (nekontrolováno), San Francisco, USA

Dnes mě napadlo, že je tu poměrně hodně lidí, kteří přišli poprvé, a že bych jim měla říct o významu púdže. Protože podle západního stylu života... – mají být takoví, hledat něco vně, jít ven, hledat nové způsoby a metody, jak se rozvíjet navenek. Tohle je poznání vašich kořenů. Vědění, díky němuž získáváte výživu, které vám předtím nebylo známo. Toto poznání vám dříve nebylo známo a nebylo vám záměrně sděleno, protože máte růst vně. Nyní, když máte jít dovnitř, pak musíte pochopit božské zákony a božské metody, jak fungují. Púdža má svůj význam, který od pradávna popisovali svatí. Protože v Indii je celkově takové klima, že můžete žít pod stromem, bez problémů žít v lese, můžete jíst ovoce a velmi šťastně můžete pobývat v lese. Není potřeba mít postel nebo něco jiného, je tam tak teplo a příjemně a člověk si stále užívá požehnání lesa. A tak mnozí lidé odešli do lesa a začali přemýšlet, dívat se na celý svět z této samoty – jaký je problém s lidskými bytostmi? Proč jsme tady? Co bychom měli dělat? Jaký je smysl tohoto lidského života? Proč nám Bůh dal tento krásný lidský život? Začali o tom přemýšlet. A tak se dostali do meditativní polohy, meditativního vstupu do svého nitra. A když začali meditovat, zjistili vše o Kundaliní, o čakrách a božstvech, která v nich sídlí. Tato božstva přebývala od věčných časů, můžeme říci v Božím sídle, všechna tam přebývala a pak se odrazila na této Zemi a inkarnovala se, aby nám poskytla lepší a dokonalejší vědomí. Mohli jsme se tomu všemu vyhnout. Mohlo to být velmi snadné, kdybychom v době Adama a Evy poslechli Boha. V době Adama a Evy bylo řečeno, že nemáte jíst ovoce poznání. Nebyl to plod pravého poznání, ale plod poznání o hmotě, znalosti o věcech. Takže, jak víte, příběh je takový, že satanské síly působily, oba zlákaly a oni se začali rozvíjet z druhé strany. Tak se dopustili chyby. Proto se tomu říká prvotní hřích. A tento prvotní hřích nás nyní přivedl na tento okraj a my se musíme vrátit zpět. Musíme se vrátit do svého nitra, abychom našli své kořeny. A tím, že se chtěli zdokonalit ohledně svých chyb a ohledně své nevědomosti, vznikla první nevědomost. Temnota nevědomosti byla nastolena kvůli této chybě. A z temnoty jsme pak museli vystoupit na lidské jeviště. A když jsme měli dospět do lidského stádia, museli jsme projít všemi těmi různými etapami života, ve kterých musely přijít inkarnace. Takže teď, jak dobře víte, máme inkarnace umístěné v našich centrech, které ještě nejsou probuzené. To znamená, že nejsou v naší pozornosti. Necítíme je v našem centrálním nervovém systému. Nebo je nemůžeme cítit na konečcích našich prstů, abychom to zjednodušili. Takže tam jsou, ale nepůsobí podle našeho přání. Neznáme je a ony nás neposlouchají. Dělají to, co je pro ně správné nebo co považují za správné. Zatím s nimi nemáte žádné spojení. Nejdříve se tedy musíte spojit s těmito různými stádii, kterými jste prošli. Jak víte, prvním stupněm je Ganéša, což je nevinnost. Nevinnost, nehmotná nevinnost byla přeměněna na Šrí Ganéšu, protože nějaká jádra musí tuto nevinnost vyzařovat. Nyní je na celém světě osm takových výtvorů Matky Země a tyto výtvory se naštěstí nacházejí v Mahárástře. Zjistíte, že lidé v Mahárástře jsou celkově nevinní ve srovnání s ostatními jsou spíše přirozeně nevinní. A důvodem je, že z Matky Země vyzařuje nevinnost. Takže první věcí, abychom v sobě upevnili nevinnost, je, že musíme uctívat Šrí Ganéšu. Když mě tedy uctíváte jako Šrí Ganéšu, Šrí Ganéša se ve vás probudí. Můžete vidět výsledek. Takže lidé, kteří trpí, řekněme, problémy všech těch zvráceností, těch moderních nemocí, které se objevily, musí upevnit svého Šrí Ganéšu. Pokud nedokážou upevnit svého Šrí Ganéšu, nemohou být vyléčeni. Takže nejprve musí být ustanovena jejich nevinnost. Pokud nemůžeme ustanovit jejich nevinnost, nemůžeme je vyléčit. V první řadě je třeba ustanovit Šrí Ganéšu. A Šrí Ganéša je stvořen z elementu Matky Země. Takže tím, že se modlíme ke Šrí Ganéšovi, Ho také upevňujeme ve městě, na místě, jako je teď toto San Francisco, kde jsme. Když jsem sem přijela poprvé, neměli jsme žádnou púdžu, nic, a proto to celé bylo jen takové letmé setkání. Nemohla jsem proniknout do nitra lidí, ani do nitra tohoto místa, a tak jsem nevěděla, jak to budu schopná zvládnout, protože na to není žádné vzdělání. Lidé v tom nejsou vzdělaní. Ale v Indii je hned na prvním místě púdža. Nebudou chodit na moje přednášky, nebudou chodit na nic, nejdřív je púdža. Když se pořádá púdža, všichni vstanou ve čtyři hodiny, vykoupou se, připraví se, aby přišli na púdžu. Protože vědí, jak je to důležité, že se tím probouzí vaše podstata, probouzí se podstata. A abyste probudili podstatu, musíte být na místě, kde se to děje, aby se vaše podstata probudila. Problém je, že ve společnostech orientovaných na ego je velmi obtížné jim říct o púdži. Je to pro ně obtížné, a proto nedovolujeme všem, aby přišli na púdžu, a to z jednoho důvodu, protože jakmile vidí, že se něco děje, spustí se jejich ego. A místo toho, aby něco dělali, je pro ně překážka tak velká, že s tím prostě nemůžu nic dělat. Bariéra je v jejich egu příliš velká, mají své vlastní představy, své vlastní koncepce, své vlastní pocity a není možné do nich proniknout do hloubky, takže je to zbytečné. A pokud nemůžete přijímat vibrace, cítím bolest ve vlastních centrech. Protože božstva jsou z toho otrávená, nelíbí se jim to a myslí si, že proč by měla Matka plýtvat svou energií na tyto lidi, kteří nechápou, co je to púdža. Takže vás chci předem připravit, abyste zůstali otevření. Nedovolte svému egu, aby se objevilo. Já tím nic nezískám. Vy máte získat. Mějte svou mysl otevřenou. Potíž je v tom, že v době otevření sahasráry je tento mozek, mozek každého, vzhůru nohama. Je to nemožné, zkuste ho otočit a oni na vás skočí. Je to pro mě velký problém, největší problém. Protože všechny ostatní inkarnace, které přišly, nemusely dělat tuhle těžkou práci – něco z vás udělat. Jen ve vás měly probudit vědomí, jako Kristus musel probudit vaši Ádžňa čakru. Dobrá, ze stejného důvodu se nechal ukřižovat, ze stejného důvodu se nechal vzkřísit. Byl to pro Něj velmi těžký život a pro Matku to bylo bezpochyby ještě horší. Ale přesto by člověk měl vědět, že je to velmi riskantní věc, proměnit lidi a pak je upevnit a vytvořit z těchto malých semínek obrovský velký strom světce. Stejně tak máme Mojžíše, máme Abraháma, všichni tito velcí světci jsou v našem Voidu. Jsou to guruové. A při guru púdže, když mě uctíváte v den guru púdže, tehdy se ve vás probudí a vy se stanete mistrem, sami se stanete guruem. Vy sami toho tolik víte, ani vám to nemusím říkat, myslím, že jsem s lidmi v soukromí moc nemluvila, ani jim nic nevysvětlovala. Ale nějak se tak naplní vědomostmi, že je docela překvapivé, jak tomu rozumí. Třeba jsem mluvila s Jógi Mahadžanem a on mi říkal, jaký je problém s lidmi, a říkal mi, jak se s nimi nedokážeme sžít a tak. Což je zajímavé, protože můj otec mi říkal totéž. Řekla jsem, že on byl můj první guru a vy všichni jste moji druzí guruové. Protože já lidským bytostem nerozumím. Například ty záležitosti ohledně homosexuálů. Když mi to Gregoire s velkou neochotou, prostřednictvím někoho jiného řekl, málem jsem omdlela, skutečně jsem nemohla pochopit, co se s nimi stalo! Co mám teď dělat? A týden jsem nemohla jíst. Cítila jsem se kvůli tomu tak špatně. „Moje vlastní děti, kde jsou?“ Pokud máte srdce opravdové Matky, dokážete pochopit, jak se kvůli tomu cítí. A věděla jsem, že je čekají problémy, že všechno bude velice nebezpečné. Ale na tom nezáleží. Z Boží milosti bude všechno v pořádku. Jsem si jistá, že se to vyřeší. Nejprve tedy musíme ustanovit Šrí Ganéšu. Nejprve musíme ustanovit Šrí Ganéšu v sobě a Šrí Ganéšu na tomto místě zvaném San Francisco, ano? Proto musíme nejprve provést ke Šrí Ganéšovi púdžu. Potom za druhé jsem řekla, že pokud je to možné, měli bychom udělat malou Šrí Višnu púdžu, protože On je ten, kdo nám dává evoluční sílu, díky níž můžeme rozvíjet sebe a rozvíjet ostatní. Takže máme trochu času na Šrí Višnu púdžu. Také se dělají havany a podobně pro Šrí Višnu púdžu, což je velmi dobré pro vyčištění atmosféry. Ale možná to všechno uděláme příští rok, protože teď nemáme potřebné vybavení. Ale to by byl také velmi dobrý nápad. A za třetí chtějí udělat púdžu k Šakti, k Matce. Protože dokud nebudete mít sílu, i kdyby tam byla všechna božstva, budete vyčerpaní, nedokázali byste to zpracovat. Takže do třetice je to vaše vlastní síla, vaše Kundaliní, síla, která toto božské dílo vypracuje. Takto máme tři púdže. Ale nikdo z vás by se neměl dostat na cestu ega. Prosím, držte své ego stranou. Právě teď si sami vyzkoušejte, jak to ve vás funguje. Začnete se cítit dobře, začnete pociťovat lepší vibrace a začnete se uvnitř sebe cítit mnohem lépe a zdravěji. Takže jen zůstaňte otevření. Jste to vy, kdo musí něčeho dosáhnout, ne já. Já nemusím dosáhnout ničeho. Takže mne raději využijte. Protože jsem tu jen dnes a pak odjedu. Takže mě využijte co nejlépe, a proto jsem řekla, že by bylo dobré zavolat sem co nejvíce lidí. Nechť vám všem Bůh žehná! První je Ganéša púdža, kdy mi omývají chodidla. Ganéša je oddaný pouze Matce, dokonce ani Otci ne. Má starost pouze o Matku a bude uctívat Matku. A jednou Matka řekla: „Dobře, ten...“ Měl ještě jednoho bratra, kterým byl Kartikéja, který byl stvořen speciálně k tomu, aby zabil jednoho z rákšašů, a který jezdí na pávovi, zatímco Ganéša má jako svůj dopravní prostředek obyčejnou malou myš, aby ukázal, že nemá žádné ego. Nepotřebuje cadillac, chápete. Potřebuje jen malou myšku, to nejmenší zvíře, které pro to může použít. Jsou to velmi symbolické věci a existuje mnoho mých přednášek, ve kterých se o Něm dozvíte. Takže, když uctíváme Šrí Ganéšu, musíme být velmi pokorní. Má jako svůj dopravní prostředek jen obyčejnou myš. A Jeho Matka jednou řekla, že ten, kdo obejde svět a přijde první, dostane dárek. Oba dva si mysleli, že je to skvělý nápad. Ale Šrí Ganéša si pomyslel, že ten Kartikéja je tak rychlý, pojede na svém pávu, celou cestu poletí, nemůžu s ním soupeřit. A (Ganéša) je ztělesněním moudrosti. Řekl si, kdo je větší než moje Matka? A tak jen třikrát obešel svou Matku a získal cenu. Zatímco ten druhý někde kroužil. Protože to je fakt. A (Matka) Mu dala cenu. To je to, co člověk musí pochopit, že oddanost Matce je mnohem prospěšnější než jakákoli jiná oddanost, protože Ona nic nechce. Protože Ona je vám tak oddaná, že toho nejlepšího dosáhnete pouze od Ní. Ona bude neustále dávat, dávat, dávat, dávat, dávat. Čím více budete žádat, tím více budete mít. Čím více budete chtít, tím více vám Ona dá. Proto je lepší spoléhat se na zdroj, který je vám neustále k dispozici a je velmi jemný a laskavý, láskyplný a milující. Takže je lepší spoléhat se na někoho takového, než na nějakého gurua, který by vás mohl tvrdě udeřit nebo vás nutit stát vzhůru nohama. A Otec, který může být někdy velmi hněvivý, víte, Otec celou dobu čeká jen na to, aby zničil svět. A vy Ho musíte požádat, ještě počkej, ještě počkej... On je Otec, který dokáže být velmi hněvivý, velmi hněvivý, ničící. Takže teď něco, co mám pro vás. Doufám, že jste to ukázali, je to dárek pro centrum, tohle jsem přinesla pro zdejší centrum, a doufám, že tohle také, tohle. Jako dárek to dám někomu odtud. Priscillo, můžeš si to vzít. Nechť vám Bůh žehná. V Indii mohu sehnat mnoho dalších věcí, které se pro púdžu lépe hodí. Ale až přijdete příště, můžete si pořídit skutečné stříbro. Tohle je pěkná věc, kterou jsi přivezla z Indie. Ale tohle musíte mít v každém centru. Teď se rozvážejí všude, všichni je můžete získat a měli bychom je poslat do všech center. Je to snadné, máme to z Dillí. Ti, kteří nikdy neomývali moje chodidla, by je měli omývat dnes. Ti, kteří je omývali mnohokrát, by neměli. Velmi pěkně se mě zeptal: „Měli bychom je všichni omýt?“ Řekla jsem: „Ne.“ Dobře. V Indii je soutěž, víte, a někteří lidé se snaží podvádět. Řekneme mantry Šrí Mátadží. Nuže, toto je správné, červená, jak víte, má vlnovou délku, kterou může každý vidět, nejrychleji, víte, má tak krátkou vlnovou délku. Říká se, že může procházet a velmi dobře se ohýbat. Proto je to červená značka, kterou popsali v Bibli. Červená značka, tato, je vyrobena z velmi příznivé látky a pak je vypálena do této barvy. Toto je barva Šrí Ganéši. A když si to dáte na noc, před spaním, na čelo, pokud jste posedlí, posedlost odejde. Mělo by to ale být navibrované, mělo by to být navibrované. Jakmile je to navibrované, má to tuto sílu. A opravdu to čistí; na některých z vás to dnes vyzkouším, protože vám to úplně vyčistí hlavu, dá ji do pořádku. Protože bude říkat mantru, dám ti to. To vše má význam pouze tehdy, když je to vibrované. Bez vibrací je to prázdný rituál. Jen to odšroubuj, je to utažené? Je to povolené, nebo když je to povolené, tak se to utáhne. Všichni to také pocítíte. Celý kolektiv. Takže tady máte jednoho Američana, jednoho Američana, který to zná. Ale ten žije v Anglii. Musíte se ho pokusit přesvědčit, aby sem přijel. Teď bychom měli přijít lidé, kteří mi ještě chodidla neomývali. Zvedněte ruku.
