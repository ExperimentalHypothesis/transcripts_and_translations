Public Program

Човек трябва да осъзнае, че съвремеността е време на объркване.

Вие не знаете какво искате. Не знаете какво искате да питате. Не знаете дали това, което правите, е правилно или не. Объркването е необходимо. Без объркване не изпадаме в отчаяние. Без отчаяние не търсим. Но объркването е видимо само, когато човек достигне определена област на съзнание или – можем да кажем – степен на съзнание. Да речем, по времето когато Моисей дойде на земята, тогава отчаянието беше различно; така различно, че хората искаха да излязат от робството. Те имаха различно разбиране как да организират обществото по особен модел, така че да се постигне максимална ефективност от обществото. И това беше критичен момент.

По онова време ситуацията за евреите беше извънредна, даже застрашителна. Това се е случвало в много страни, с много поколения - да стигнат до състояние, в което да се чувстват крайно отчаяни. Робското положение по онова време беше много явно, но преди това хората не се притесняваха от робството. Приемаха го, имаха го за даденост, а после дойде време, когато почувстваха робството и си казаха, че повече не го искат. И дойде водач. Този водач изработи нещата за тях. В днешно време същeствува много фино робство, което ежедневно ни изяжда, което е толкова себеразрушително, че дори не го осъзнаваме и така биваме разрушени. Разрушението работи по толкова различни начини, че ако действително не пробудим себе си за истината, има вероятност да не остане нищо от Творението. Има хора, които изнасят надути лекции. Срещала съм се с много важни хора от Обединените нации и от всякакви важни, големи агенции.

Те говорят за разрушението, за бъдещата разруха и това ще се случи. Обсъждат разни дебели книги, Седят по улиците и само дискутират - седят в бара и дискутират, на парти отиват и пак дискутират. Но не осъзнават какво значи това. Този тип разруха не се е случвала никога преди. Защото това разрушение ще дойде отвътре, а не отвън. Ние сме достигнали известна дълбочина в нашето осъзнаване, но ако не достигнем източника на нашата поддръжка, разрушението ще се задейства. Мнозина сега си казват: „О, забрави. Остави. Ще видим какво е това.” Някои са на мнение: „Добре, забрави. Какво?

Каква ти разруха? Тя няма значение. Утре ще мислим”. А други сядат и чакат – „О, боже, благодаря за тази разруха. Край на всичко. Хм, не бива да си блъскаме главите. Слава богу, разрушението е неизбежно.” Каквото и отношение да вземе човек, той трябва да разбере, че това са много сериозни неща. Творението е достигнало сега максималния си растеж. Растежът се изразява чрез човешките същества, а тези човешки същества са актьорите на сцената. Цялата Природа създава това ново събитие.

Сега само едно нещо трябва да ви се случи и то е да се свържете с Божественото. Трябва да се свържете с Цялото, трябва да знаете смисъла на вашия живот и предназначението си. Ако може това да се случи с вас, тогава сте в другия свят. Вие сте създадени за това. Създадени сте като човешки същества с цел. Трябва да се замислим. Всички учени трябва да си зададат поне този въпрос: „Защо? Защо сме създадени като човешки същества? Защо от животинския сме стигнали до този стадий? Каква е причината?” Този въпрос работи несъзнателно у всеки търсач днес и ето как имаме толкова много търсачи по целия свят.

А тези търсачи просто се опитват да разберат защо сме тук. Някои от тях понякога откриват отговора в някакво материално благаполучие. Като да речем стачките в железниците днес. Това е доста ограничено виждане, много е тесногръдо. „Искате да ви плащат повече? Добре, ето.” А после? Други говорят за комунизъм... Била съм в Москва и пак ще ходя. Имам предвид друго – ако ги попитате, ще кажат: „О, още не сме получили радост”. Не съм нито против комунизма, нито против демокрацията - и двете неща за Мен са шега. Вие не сте нито комунисти, нито демократи.

Едва след Реализацията можете да станете едновременно и двете, защото /преди това/ нямате сили да бъдете капиталисти или демократи, нямате силата да гласувате. Не знаете нищо за себе си. За какво ще гласувате? Вие не можете да видите нищо. Докато не се появи светлина, докато не можем да виждаме, как да гласуваме за нещо? Да речем, гласуваме за някого. За какво? Ще кажете: „О, той е прекрасен човек”. Добре. Какво му е хубавото, как знаете, че е прекрасен човек?

Как знаете, че той няма да е лош? Можете ли да кажете, че този, който днес изглежда много добър човек, утре няма да бълва змии и гущери около себе си? Човек, който външно изглежда красива личност, може да се превърне в ужасна. Няма категоричен начин да съдиш някого. Така че как да гласуваме за някого? Ако мислите, че знаете как да съдите, тогава смятам, че все още трябва да се учите. Защото докато още правите много грешки, няма да приемете „Аз не знам”. В това е въпросът. Щом стигнете до положение да кажете „Казвам, че не знам. Казвам, че е добър, но не го твърдя.

Не съм сигурен за този човек.”, това е точката, до която стигате, но не сте сигурни и тогава искате да знаете със сигруност дали нещо е действително истинско и честно. Нашето чувство за честност и всичко останало е толкова повърхностно, така повърхностно. За хората честността е „ако ти ми дадеш пет лири, аз ще ти върна пет лири” и само толкоз. „Край. Честно е”. Всяко нещо е толкова повърхностно и затова никога не можем да бъдем удовлетворени. Дори да получите 10 % по-високо заплащане или 20 % повече, пак няма да сте щастливи. Аз ви го казвам. Материалните неща не ни носят щастие, никога. Но Аз не казвам, че не се нуждаем от материални неща - нуждаем се от тях.

Но материята е като чаша, която е пълна с нектар - ако сте жадни, не можете да пиете от празната чаша, каквато и да е тя. Дори и да е златна, какво от това? Това, което е от значение за вас, е да имате нещо, което да утоли жаждата ви. И докато тази жажда не е утолена, няма да бъдете щастливи. А каква е тази жажда? Тя е това, че вие все още не познавате себе си. Това е много неосъзната жажда. Появява се, а вие не знаете какво търсите, не знаете защо сте нещастни, не знаете какво искате. И това е Несъзнаваното, което действа. Но дойде времето, когато трябва да разберете какво представлявате и каква е вашата слава, какво е величието ви, какви са силите ви.

Те са вградени вътре във вас. През всички онези дни, докато израствахте в еволюционния процес, всички тези неща бяха вградени във вас – както е показано тук. Всички те са налице. Всъщност Аз съм само катализатор – може да се каже - просто свещ, която е запалена, и тази свещ, когато докосне друга готова свещ, готовата се запалва. Тоест, ако желаете, може да му дадете някакво научно име - „личност със заряд” или нещо подобно. Не го разбирам това. За Мен е много лесно: вие сте готови за това. Аз само ви докосвам и вие се просветлявате, а когато получите светлината и докоснете някого, той също се просветлява. Може да кажете: „Майко, как може да е толкова просто?” Мнозина казват: „Майко, Вие също сте много обикновена. Как е възможно?”.

Просто не разбирам какво би трябвало да имам – два рога ли или нещо, което да усложнява всичко? Всяко живо нещо е най-простото нещо, това е признак за живот. Виждали ли сте цветето? Колко е лесно да се отгледа цвете - то просто си става. Само взимате няколко семена, засаждате ги и после получавате растението. Колко лесно е това. Замисляли ли сте се как става? Изглежда много сложно, ако се замислите за това. Ще полудеете, ако започнете да го анализирате. Но е така просто.

По същия начин, това събитие е много, много просто нещо. И се нарича Сахаджа. Сахаджа има две значения: то означава „просто, лесно”, а също „нещо, което е родено с теб”. Сахаджа е лесно нещо, защото е родено с вас. Искам да кажа, че вашият нос е роден с вас, и така е лесно нещо. По принцип не ви се налага да правите нищо, да правите нещо специално, за да дишате - имате си го. По същия начин този вроден процес е вътре във вас, той просто е във вас. За Мен е съвсем лесно, а и за вас ще стане лесно, веднага щом го получите. Така че този спор защо е толкова просто изобщо не мога да го разбера. Защо да има спор ако се храним нормално с ръце?

Защо да питате как може да е толкова просто да се яде така? Толкова е просто, защото е жизненоважно. Толкова е важно. Всички жизненоважни неща са прости и лесно достъпни, както собственото ви дишане. Ако трябваше да правите нещо специално, то това дишане нямаше да е възможно. Колко хора щяха да оцелеят? Това просто нещо, този прост метод е методът на Всепроникващата божествена сила - Светият дух. Тази Всепроникваща божествена сила е Шакти, Първичната сила, която действа. Всъщност разбираме ли как тази Шакти работи, гледаме ли всеки път как цветът се превръща в плод? Кой прави това?

Не едно цвете, а трябва да сте видели милиони и милиони, милиарди и милиарди цветове да се превръщат в плодове. И кой го прави? Ние никога не се замисляме, имаме го за даденост, Всички живи неща се вършат от тази Божествена сила. Човешките същества не могат да направят нищо живо; всичко онова, което вършат, е мъртво или лишено от живот. Например дъската е умъртвено нещо. От нея можем да направим вещ – маса, стол - ако имаме мъртвото дърво. Не вършите нищо друго освен мъртва работа. И това лишено от живот нещо ни доминира, защото формира навици. Създаваме си навици. Чрез навиците материята ни се качва на главата, а Духът, който е животрептящото, който е източникът, който е контролиращото, заспива.

Ако тази спяща сила някак си се просветли, и нашето внимание се просветли, вниманието ни се просветлява и и ние ставаме различни хора, ставаме йоги. Ставаме личности, които са свързани с Бог. За целта не се налага да носите странни дрехи, няма значение какви дрехи носите. Няма значение как решите косата си или каква храна ядете. Това е нещо толкова дълбоко във вас, че няма нищо общо с онези външни неща. Всички останали идеи, дори за благотворителност, да бъдете любезни с другите и други подобни, са много повърхностни. Когато станете светлината, когато станете състраданието, когато станете любовта, тогава изобщо не трябва да си казвате нищо. Не се налага да спорите, а просто ставате, то просто тече, състраданието тече и действа. Не се налага да спорите, не се налага да си казвате: „Трябва да бъда състрадателен, трябва да бъда любезен”. Вие просто ставате такива.

Отидох в Италия и там трима-четирима души се заинтересуваха да бъдат Сахаджа йоги, но казаха: „Не искаме да се присъединяваме към Сахаджа Йога”. Попитах ги: „Защо?”. „Защото хората там не пушат”. Отговорих: „Никога не съм им казвала да не пушат, никога не съм ги молила. Нали?” Никога не съм им казвала да не пушат. Попитайте ги: „Пушите ли? Или сами се отказахте от пушенето? Или вашата Майка ви накара да не пушите?” А йогите отговориха: „Няма такова нещо. Пушехме по пакет цигари, пиехме, бяхме наркомани. Но нещо ни се случи и просто се отказахме.

Не знаем как, толкова лесно. Майка никога не ни е забранявала, ние сами го направихме.” Какво има за говорене? Имам предвид, че щом сте я намерили, щом сте видели светлината, вие не се притеснявате. Да речем, че видите дебело въже, може и да се уплашите, да си помислите, че е змия. Понеже няма светлина да видите, може да побегнете панически, да обърнете къщата с главата надолу. Но щом се появи светлина, си казвате: „Ох! Това било въже, ясно”. Така всички страхове отпадат, защото сте го видели. Цялото напрежение се смъква, всички затруднения изчезват. Всичко анормално отпада и вие ставате абсолютно нормален човек, абсолютно нормална личност.

Ето това трябва да станете, но и много, много повече от това. Не е само да получите физическо здраве. Много хора бяха излекувани. Трябва да са ви казали, че беше излекуван рак. Да, истина е, беше излекуван рак. Много болести биват излекувани, Умствено болни са излекувани. Ако сте ходили при ужасни гуру, сте излекувани. Всички тези неща се случват, но това не е всичко. Това е просто изкупителната част. Изкуплението е, че вие бяхте избавени от всички тези физически, умствени, емоционални проблеми.

А другата страна е, че вие самите получавате силата, ставате пророци. „Божиите люде ще станат пророци”. Ето това каза вашият велик поет Уилям Блейк. Божиите люде ще станат пророци и те ще имат силата да направят другите пророци. Това е признакът, той ви даде този знак. Да станете пророци означава, че вие получавате силата да направите всичко това, сами. Всеки иднидвид може да го направи, дори малките деца могат, даже и малката Олимпия може. Когато станете пророци, вие също знаете всичко това: какво да правите, как трябва да го правите, как да издигате Кундалини, как да преодолявате всички различни центрове, които са болни, как да я поддържате. Ставате абсолютния господар. Сега да погледнем пророците, като да речем Уилям Блейк, той беше пророк.

Нали? Да, той беше прорицател, видя това бъдеще. Също спомена всичко, което ще се случи, както и Сахаджа Йога, без съмнение. Не знам колко хора го осъзнават, повечето от тях го смятаха за луд, не можеха да му повярват. Когато говореше за всички тези неща – че Йерусалим ще се установи в пасбищата на Англия - никой не можеше да повярва, казаваха си: „Трябва да е луд”. но това време дойде. Йерусалим ще се установи. Има нещо специално в Англия и той го видя преди сто години; ясно видя цялата картина, но никой не му повярва. Той беше пророк, Никой не разбра какво каза той. Онези, които го разбраха, имаха известен академичен интерес към него, а други почувстваха, че може да има някаква истина в онова, което той казва и описва.

Така че вие сте повече от пророци, в известен смисъл; не се интересувате да гледате в бъдещето, а идвате в настоящето. Онова, което те описаха, бъдещето за тях, на което не се радваха, е вашето настояще. А вие самите ставате водачи. Всички тези велики пророци имаха огромен проблем. Наскоро имах разговор с един посланик, който е много учен човек от Индия. Той Ми казваше, че най-големият проблем е, че с рационалност, с обяснения няма да стигнем до никъде. Да речем, вие кажете, че има Всепроникваща сила. Другите ще запитат: „Как, как да повярваме в това? Това са чисти небивалици. Докажете ни го.” Чрез спорове, разбира се, не можете да го докажете, освен чрез преживяване не можете да го докажете.

Така че пророците се отказваха. Като Ади Шанкарачарйа, който стигна... Той написа „Вивека Чудамани” и всички онези трактати, и тогава се отказа. А после започна да описва Майката. Каза: „Отказвам се. Това е.” А хората рекоха, че нещо е мръднал. Понеже не можеше да продължи с философията си, започна да възхвалява Майката. Някои казват: „Какво толкова?” Същото се случва с Библията, с Корана, с всичко - хората си мислят, че трябва да се следват с вяра, със сляпа вяра. „Не задавай въпроси.”, „Приеми каквото и да се говори вътре”. Така стават фанатици, убиват се едни други, умират... И това уж е нормално. Или пък просто се отказвате.

И ставате комунисти - „Няма Бог”. Ако трябва да имате жив мозък, тогава по-добре се откажете от всички тези религии. Бихме казали, че всички те са пълна безсмислица. Християнството е безнадеждно заради разните църкви. Ислямът е безполезен заради фанатизма. То е безполезно поради това и то е... Хиднуизмът е друга безсмислица. Защото на това ниво изглежда по този начин. В този момент изглежда така. Няма смисъл, нелеп е. Хората не могат да приемат тази сляпа вяра. Учените казват: „Каква е тази сляпа вяра?

Ние ходихме на Луната. Съвсем същото е. Какво има там? Бяхме на Луната. Никъде не видяхме Бог. Какво говорите само за Бог? Как да повярваме, че има Бог?” Но сега ние трябва да докажем съществуването на Бог. Трябва да докажем съществуването на тази Всепроникваща сила. Трябва да докажем съществуването на този Дух вътре във вас. Той трябва да бъде доказан. Трябва да бъде актуализиран.

Така споровете ще спрат. Със спорове човек не може да го постигне. със сляпа вяра човек не може да го постигне. Рационалността не може да ви отведе там, нито пък тази емоционална привързаност. Това е актуализация, събитието, което наистина ви прави такива. Реалността, която всъщност се изразява вътре чрез централната ви нервна система, е тази, която ще ви убеди. Но тук не става въпрос да ви убеждава. Например, че ако вие не сте убедени, Божественото не се интересува. Например, хората Ми казваха: „Майко, разлепваме плакати, за да знаят хората за Вас, че Вие присъствате на това място”. Отговорих им: „Ето това е, това е всичко, Вие им казахте, предадохте посланието.” Ако дойдат – много добре, това е всичко, нашата работа е да информираме.

Ако хората дойдат, ако получат Реализация – много добре... Ако се установят – още по-добре. Ние ще работим усилено за това. Но не можем да ги насилваме, не можем да насилваме нещата. Не можем да имаме изкуствени начини да ги впечатляваме. Например, не можем да правим цирк от това. Самите вие трябва да имате чувствителността да разберете значимостта и собствената ви чиста интелигентност трябва да ви каже, че това е нещото. Иначе не можем да паднем в нечии крака и да го молим: „О, моля те, ела”. Ние не може да умоляваме. Както не можем да действаме пряко свободата, която ви е дадена. Във вашата собствена свобода и слава вие трябва да се извисите, защото вие сте връхната точка, върхът на това Творение.

Никой не може да ви насили да го правите. Ако искате да отидете в ада – добре; с два скока може да паднете там. Ако искате да отидете в рая, това също е възможно. За времето, което сме тук... Не осъзнаваме колко рисковани, колко жизненоважни са тези времена и че това са най-важните времена, които дълго сме чакали. Най-важният момент от живота на Творението е днес, когато хората търсят, а Сахаджа Йога се проявява на масово ниво. Такъв късмет е, че вие сте търсачи от векове, че сте се събрали тук и че Сахаджа Йога е дошла при вас като благословия от Божественото, защото самото Божествено е нетърпеливо да се прояви. Но хората, които идват при Мен, са на различно ниво. Едни са посредствени, други са абсолютно жалки. Онези, които са абсолютно низки, ще кажат: „Майко, а какво става с работата ми? Кандидатствах за нея”.

Други може да са малко по-добри и да кажат: „Майко, аз не съм болен”. Добре, това също може да се направи. Но на тези, които са от много високо качество, независимо от техните проблеми, независимо какво са направили до момента, всичко им е простено, вътрешно. Изобщо не се чувствайте виновни. Първата мантра, която човек трябва да каже в Сахаджа Йога е: „Майко, аз не съм виновен” – три пъти поне. Така че трябва да се разбере, че вие сте готови за нея. Вие сте прославени заради нея и трябва да я получите. Не се налага да казвате: „Какво сторих? Направих толкова много грешки за моя сметка”. Нищо подобно - тук Аз съм като банкер.

Аз трябва да осребря вашите чекове и ще я получите, без съмнение. Вие не знаете колко пари имате в тази банка, нали? А Аз знам, така че не се самоосъждайте, оставете на Мен да ви съдя. Това е Мой съд и когато започне, ако имате чиста интелигентност, ще разберете кое какво е и ще се установите с това. Разбира се, вие не можете да платите за това – мисля, че е абсурдна идеята: „Можем да платиме за това. Колко дълго ще трябва да спестяваме? Би трябвало тук да има организация”. Ние нямаме организация, знаете го много добре. Не можем да организираме Бог, да организираме подобни неща. Дори нямаме членство, нищо такова.

Разбира се, водим списък, защото ако имаме някаква програма, то ви информираме - това е различно. Още повече в Сахаджа Йога никой не е изложен напълно, не е беззащитен. Първо на хората се дава Реализация, после се претеглят докъде са стигнали и постепенно, когато израстват, получават по-висши истини, защото понякога могат да бъдат шокирани. Не е лесно да се понесе истината, понякога е много трудно. Например, веднъж казах, че няма разлика между казаното от Христос и казаното от Кришна. Даже Кришна казва, че не можете да бъдете разрушени, Духът не може да бъде разрушен от нищо и това беше доказано от Христос. И всички хиндуисти бяха готови да Ме убият, не можаха да го понесат. Но ако кажа нещо за Кришна, всички християни ще дойдат да Ме критикуват. Така че това е голям проблем. Вижте, ако им говорите за Кришна, на християните не им харесва.

Ако говорите за Христос, на хиндуистите не им харесва. Ако говорите за сикхизма, на ислямистите и мюсюлманите не им харесва. Ако говорите за Мохамед, на сикхите не им харесва. Аз не съм тук да се харесвам на някого. Аз съм тук да ви кажа истината за тях, че те всички са едно, а вие като истински глупаци се биете помежду си. Няма разлика между инкарнациите, те всички са едно, абсолютно едно цяло. Такава хармония и мир и такова разбирателство има между тях, че не можете да ги разделите. Те са толкова свързани един с друг – както лунната светлина с луната или слънчевата светлина със слънцето. Само нашето невежество се противопоставя на това твърдение и вие ще го осъзнаете в самата Сахаджа Йога. То ще бъде доказано чрез издигането на вашето съзнание, чрез вашата Кундалини ще бъде доказано, че каквото Аз казвам, то ще бъде доказано научно.

Защото когато Кундалини се издига, но спира, вие трябва да се откажете от вашите митични идеи, иначе тя няма да се издигне. Вие постепенно сами ще научите, че всичко, което казвам, е истина. Всичко казано от Мен за Мохамед е истина и вие ще го научите. Имахме достатъчно битки, имахме достатъчно глупости. Вижте какво се случва сега: израелците убиват членовете на ООП. Мислите ли, че като ги убиват ще стигнат до Бог? Тези фалшиви идеи трябва да си отидат. Трябва да станем универсални същества, да станем, да станете такива, независимо дали сте мюсюлмани или хиндуисти, или християни, или нещо друго. Когато станете универсални същества, можете да чувствате другите върху пръстите си. Христос е казал, че ръцете ви ще говорят, ще говорят.

Не трябва да оспорваме никакви писания, Ние трябва да видим вътрешната светлина във всичко написано. Онова, което ни разделя, всъщност е обединяващият фактор. Разнообразието има такова красиво единство в нас, Но то може да бъде видяно само чрез издигането на Кундалини. Няма друг начин, защото когато Кундалини се издига, се осъществява интеграцията и тогава започвате да я виждате като едно истинско преживяване. Надявам се, че разбрахте какво казах. Но споровете няма да ви дадат Реализация, тя трябва да се случи. Няма значение какви сте – може да сте коронован принц или крал, или нещо друго - това е без значение. Тя е вашето индивидуално събитие, което трябва да се случи. Тя е вашата индивидуална Майка вътре във вас. Тя е Рух, за който говоря.

Просто чрез ритуализъм не може да достигнете Бог, трябва да бъдете свързани с Бог. За всички хора по света, които разбират и мислят, е важно да знаят, че има истина, която можем да актуализираме. Това беше обещано от всички религии и във всички писания. И то ще се случи. Бог да благослови всички вас! Бих искала да Ми зададете няколко въпроса. Ако е възможно, ще се опитам да ви отговоря на тях. Моля, зададете Ми въпроси, ще е добра идея. Още веднъж се извинявам за закъснението, но вие разбирате колко е задръстено движението. Да, моля!

[...] Може ли да сравните Вашата йога с хатха йога и раджа йога? О, ще ви кажа за това. Това е много добър въпрос. За хатха йога и за раджа. Съвременната хатха йога е нещо, което Аз просто не разбирам, но Патанджали Шастра, която описва „ха” и „тха”... Въпросът е за ха и тха, но вие имате тези две нади, които трябва да си ви били описани. Има и аштанга, тоест има осем аспекта на хатха йога според Патанджали, който я е писал. Най-важният е първичният и първият аспект, през който трябва да се премине - Ишвара Пранидхана, тоест установяването на Бог във вас. Нямаме представа от тази акробатика, която се практикува сега, Не говорим за нея. Сега се казва: „Забрави за Бог, забрави.” Трябва – видите ли - да мислите само първобитно, защото всички искате да сте актьори и актриси, не искате да сте йоги. Това е нещо различно.

Първо беше Ишвара Пранидхана, където трябваше да получите Реализация, като една от осемте стъпки е Йама Нийама. В Нийама има единствено физически упражнения - тоест също зависи от това къде е Кундалини. Това в известна степен се използва и от хатха йога. Да речем Кундалини се спира в определена точка в дадена чакра поради физически проблем, тогава правим някои асани, които е необходимо да бъдат правени. Но това е нещо много различно. Съвременната хатха йога е нещо подобно - да предположим, че трябва да отида от Лондон до Бирмингам. не паля колата, изобщо, а въртя волана наляво и надясно, стоейки на едно място, а си мисля, че съм стигнала до Бирмингам. Само имам карта и я въртя насам-натам. Дори по-лошо... Ще направя друга аналогия – това е като да пиете купчина лекарства, без да знаете каква е болестта ви, без всякакво разграничение. Нито един от тези учители няма Реализация.

Как тогава ще разберат значението на хатха йога, не Ми е ясно. В Индия гуруто е човек, който е реализирана душа. Може да е мюсюлманин, може да е хиндуист, може да е всякакъв, но той трябва да е реализирана душа, като за начало. Брахмин е да си реализирана душа, а сега в наши дни брахмините може да ги държат за готвачи. Така че цялото понятие „хатха йога” днес е толкова повърхностно. После идва раджа йога и разбирате, че хатха йога е нещо... Началото на хатха йога започва със Сахаджа Йога, когато тя е установена. А хатха йога е помощно средство - когато ни е необходима, можем да я ползваме; където ни е нужна част от нея, я ползваме. Втората част е раджа йога. Раджа йога е друга погрешна представа, която хората са си създали - че когато Кундалини се издига, вие го виждате. Трябва да разберете, че това е страхотно събитие, което се случва.

Кундалини се издига отдолу нагоре. Тя не следва гравитацията, а се издига нагоре. За да стане това, трябва да се случи нещо особено. Например, когато се издига [...], внезапно виждате, че пресичайки втория център, тя навлиза в някакво уширение, така че Кундалин не пада надолу. Това се нарича бханда. Тези бханда са усилвания, можем да кажем – заключвания. После тя се издига по-високо и затваря долните /центрове/. Така преминава през Вишудхи чакра, където цялата енергия трябва да бъде пусната в действие. Там се получава кечхари – езикът се дръпва малко назад, но вие не усещате нищо; толко бързо става, толкова бързо, че няма да го усетите. Не мога да ви дам друго сравнение освен със самолет „Конкорд” - т.е.

наистина го усещате. Но да речем се качите на самолета и сте вътре в него; за части от секундата Кундалини може да се изстреля като самолет. Така че вие не усещате никое от тези неща, както цялата земя е толкова голяма, че вие не виждате, че е кръгла. Нейната обиколка е толкова голяма по отношение на онова, което гледате, че вие не виждате, че земята е кръгла. По същия начин Сахаджа Йога е такъв бърз метод за издигане на Кундалини. Смятам, че няма друг. Но бих казала, че днешната Сахаджа Йога е толкова бърза, че вие не усещате нищо, но става така, че зениците ви се разширяват. И съм виждала тези луди хора, наречени раджа йоги, да си слагат атропин в очите, за да си разширят зениците, защото се казва, че очите ви трябва да се замъглят. Режат си езиците и ги дърпат назад. Вижте, в Америка имаше един, който режеше езиците на хората, правеше ги провиснали.

Дори и днес има хора, които са пострадали от този уж велик гуру и чиито езици висят, а те се опитват да ги дръпнат назад. Мислите ли, че като правите тези номера - да речем - ще издигнете Кундалини? При някои хора езикът се повдига и нищо не може да се направи, защото това е спонтанно, без усилие, То става чрез любящата грижа на Бог. Защо искате да си счупите врата за едното нищо? Защо е нужно? Първо си мислех, че е като при децата, които като искат да притиснат майка си за нещо, започват да се тръшкат, само за да привлекат нейното внимание. Но сега мисля, че те се отнасят сериозно към това, и то до такава степен – това е най-странното – че уврежда вашите чакри. Разваля вашето положение в Сахаджа Йога като добри или лоши Сахаджа йоги. Сахаджа йоги, който бързо установи себе си и увладее Кундалини, е човек, който израства много бързо; докато човек, който е разрушил чакрите си, се нуждае от внимание. Трябва да премине през много изпитания, за да ги подобри, да се грижи за тях.

Всички тези идеи могат да бъдат изяснени единствено когато получите Реализация. Ясно е, нали? Нека Бог да ви благослови! Могат ли „Бхагавад Гита” и „Патанджали” да помогнат? Какъв е въпросът? За „Гита” ли? [...] да помогне „Патанджали”? Осем...? Не, докато не сте реализиран. Бих казала, че това е като още преди да запалите двигателя, да се опитвате да местите колата наляво или надясно и чак след това да я запалите.

Това ще ви помогне ли да стигнете до Бирмингам? Това е прахосване. Първо може вече да сте си счупили колелата. Но няма за какво да се тревожите; бих казала, че няма за какво да се тревожите. Нали? Бог да ви благослови. Да ви благослови Бог! Вижте, Аз не обвинявам никого, нито пък се чувствайте засегнати, защото в крайна сметка вие сте търсачи, знаете го. Вие сте търсачи. Как да знаете това?

Всички вие сте търсачи как да го разберете? А някои хора пишат толкова много книги. Лесно е да се напише книга в наши дни, нали? Какво толкова? Ако имате пари, може да напишете каквото и да е, може да публикувате, да напишете каквото си искате. Колко му е да се пише? Само Аз до сега не съм написала нищо. Има хора пишещи за Мен или за Сахаджа Йога, това е различно. А Аз досега не съм написала нищо, Христос не е написал нищо, Шри Кришна не написа нищо, Рама не написа нищо. Но мисля, че трябва да напиша.

Всъщност написах, но хората казаха: „Майко, всичко е над ума ни, защото щом започнем да го четем, оставаме в съзнание без мисли.” Какво да се прави? Добре. Какъв е следващият въпрос? Много добър въпрос. Какъв е следващият въпрос. Още пет минути. Да? Може ли да зададете въпрос на Бог, когато сте свързан? Можем ли... Може ли да зададете въпрос на Бог, когато сте свързана? Да.

Можем ли да зададем въпрос на Бог, когато сме свързани? Да, разбира се. Разбира се! Сега мога да разбера, защото вече сте свързани. Насочете ръцете си към Бог и попитайте: „Има ли Бог?” Ако зададете подобен въпрос, ще потекат страхотни вибрации. Вие.. И не само такъв. Може да искате да попитате как е и вашият собствен баща. Да речем, че той не е тук, тогава ще усетите някъде по пръстите парене - това се неговите центрове - и незабавно ще разберете кой център е блокирал. А ако знаете да как да дешифрирате, веднага ще разберете какъв проблем е прихванал. По същия начин ще знаете за всички, за себе си и за другите, не само за Бог.

Ето това е да станете колективното съзнание: вие ставате универсално същество. И тогава ще сте в сътояние да виждате Бог, както Аз го виждам. Въпросът днес не е да се види Бог, защото в много случаи да виждаш не значи да си. Схващате ли разликата? А как е вашето име, моля? Бипин. Сега сте г-н Бипин. Можете ли да видите себе си, г-н Бипин? Кога сте станали г-н Бипин не можете да кажете. Когато ставате част и частица от Бог, не можете да видите нищо, но можете да действате.

Да виждаш, значи да си разделен. Вие наистина ли казвате, че ставаме едно с Бог? Да, в това е въпросът. Вие ставате едно с Бог, с Първичното същество. Ставате, вие ставате Неговата сила или инструменти. Разберете, човек не бива да навлиза в догми, защото гледате на това като на съществуващ спор дали вие ставате Негов инструмент или Той ваш, или пък спорите за всичко видяно. Така че Аз не искам да падна в този капан, но бих искала да кажа, че започвате да чувствате силата. Нека стане ясно. Вие ставате Духа. Ето защо знаете.

Буда никога не говори за Бог. Той каза, че е по-добре да не се говори за Бог, защото ще възникнат други въпроси. А да се каже на хорат да станат Духа и край. „Първо нека да станат Духа, тогава ще говорим”. Някакъв друг въпрос, моля? Вие виждате ли духове, виждате ли ги? Какво е това? Духове? Защо искате да ги видите? [...?]

Те съществуват, без съмнени, но ние нямаме нищо общо с тях. Тях ги няма, свършено е с тях, отишли са си. За какво ни е да се безпокоим за тях? Разбира се, те съществуват, но какво да се прави? Те създават доста притеснения, имаме много проблеми заради тях. Всички онези гуру ги използват. Всичко е направено, има го. Има ли, както ги наричат... Добри духове? Да. Не, не!

Не бива да имаме нищо общо с тях, защото сега вие живеете в настоящето. Добри или лоши, не бива да имаме нищо общо с духове. Как разбирате кой е добър и кой е лош дух? След като оставите един добър да влезе, може и един луд да се вмъкне. Как ще разберете? Така че по-добре е никой от тях да не ви приближава. По-добре ще сте без тях. Постепенно ще научите за тях и ще се изненадате как знаете да стоите далеч от тях. Кундалини [...]? Не са ви казвали тук кое какво е. Не сте ли им казали?

Не, споменахме, обяснихме им, но Вие го обяснихте различно. Да видим сега. [...] някакъв вид енергия [...]? Да, това е енергия. Това е енергията на нашето желание, която все още не е проявена и тя е все още непроявеното желание в нас. Това е желанието да станем Божественото. След като тази енергия се прояви - затова я наричат „остатъчна” - тогава това желание е проявено. [...]създавате и си представяте [...] енергия [...]? Вие ли трябва да създадете и да си представите тази енергия? Не!

Не! Тя съществува, тя е тук. Нищо не е въображаемо. Нищо не трябва да правите, всичко е налице – както зародишът съществува в семето. То съществува тук. Вие не трябва да... Знаете ли, тук няма нищо за въобразяване, тя съществува, можете да видите пулсацията. Можете да я видите как пулсира, как се издига. Може да почувствате пулсацията на върха на главата си, може да видите как я пробива. Можете да усетите хладния полъх над главата си, случва се истинското кръщение. Всичко това е тук, има го.

Изобщо няма нужда от въображение, от мислене. С мислене няма да го направите. Ако си мислите, да кажем, за едно семенце, и си представяте, че това семенце ще покълне, то ще покълне ли? Не, то трябва да покълне. По същия начин трябва да се случи и това. То е жив процес. Когато осъзнаем, имаме желание [...]? Какво беше това? Ако имаме желанието, но не го разпознаваме, ще стигне ли то постепенно до нас? Да, добре.

Но това желание се проявява единствено чрез събуждането на Кундалини. Желанието го има, разбира се, в Несъзнаваното, то е налице; постепенно то става наистина много осъзнато желание. Тогава го търсите, тичате подир него, но се проявява само когато Кундалини се издига и пробие областта на фонтанелната кост. Това е. Как човек всъщност стимулира [...]? Какъв стимул? [...] Как човек стимулира тази енергия? Тя просто е стимулирана. Има я. Мисля, че има нещо специално в Мен и когато вие станете същото специално нещо, можете също да го правите. В това е въпросът. Казах ви – една светлина запалва друга.

Ясно е, нали? По същия начин. [...]? Той казва, че Вие сте говорили за хатха йога като за физическа йога, а за раджа йога – като за умствена йога. Но бихте ли разказали за процеса на тази йога? Не, не. Не казвам, че тя е само физическа, а че ние я използваме за физически цели. раджа йога не е нито физическа, нито умствена. Тези неща са част и частица от Сахаджа Йога, което е спонтанно събитие. При това Кундалини, която е остатъчната сила вътре в нас, силата на желанието в нас, се разгръща и няколко нишки от нея се издигат пулсирайки – вие можете да видите издигането.

Постепенно се издига, просветлявайки тези центрове и отваря последния, седмия център тук, чрез което Духът, който всъщност лежи в сърцето ви, се просветлява. Защото седалището на Духа е на върха на главата. Разбрахте, нали? Няма ли въпроси? Добре. Така че сега, мисля, трябва да я получим. Какво ще кажете? По-добре да я получим. Нали? Просто поставете ръцете си ето така...