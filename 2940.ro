Discurs: Menţineţi-vă atenţia asupra voastră, 21 decembrie 1975 – Bombay, India

Dragostea Sahaja Yoghinilor este atât de copleşitoare că nu găsesc cuvinte să mă exprim...
Ştiţi probabil că astăzi în lumea întreagă Sahaja Yoghinii se îndreaptă spre evoluţia lor. Mulţi dintre ei au atins o stare foarte înaltă, sursa bucuriei se revarsă prin ei. Unii au devenit subtili şi sunt activi într-un mod special. Dar observ că în fiecare ţară au propriul stil şi condiţionări...fiinţele umane sunt la fel pretutindeni...iar Sahaja Yoga este o stare a existenţei înnăscută care nu are nici o legătură cu exteriorul. Şi totuşi „atenţia” care este o formă a naturii, cunoscută de noi drept Kundalini...are înregistrate în ea toate ţările prin care aţi fost, toate vieţile voastre trecute, experienţele pe care le-aţi avut şi stările trăite...acesta este motivul pentru care spun că oamenii dintr-o anumită ţară sunt diferiţi de alţii. Este surprinzător cum fiinţele umane absord atât de mult tot ceea ce este „iluzie”, dar când vine vremea să absoarbă adevărul sunt atât de arogante. Omul este atât de letargic, acceptă adevărul cu atât de multă dificultate, dar persistă mereu în iluzie. De aceea pentru mine aceste atitudini sunt foarte surprinzătoare.

La început credeam că fiinţa umană consideră  numele său, locul unde rezidă, poziţia sau toate aceste lucruri ca fiind importante, dar este uimitor cât de profund ne afectează ele.

De indată ce totul dispare...De îndată ce această iluzie se estompează...atenţia noastră devine din ce în ce mai uşoară. În Sahaja Yoga această „atenţie” merge şi se uneşte cu Dumnezeu. Această „atenţie” se dizolvă în Parama Chaitanya omniprezent iluminată. De asemenea această atenţie umană pe care o considerăm o formă a naturii, această floare care face parte din natură se topeşte în oceanul de dragoste divină! Dar uneori este uimitor să vezi că atenţia umană este atât de greoaie...de împrăştiată...

Există un singur mod de a recunoaşte cât de departe sunteţi în Sahaja Yoga, tinând cont de cât de multă bucurie aveţi, cât de paşnici sunteţi, cât de multă dragoste aveţi...Oamenii care trăiesc în iluzie nu pot înţelege Sahaja Yoga. Ce se poate face prin munca mea necontenită? Ceea ce pot face este să vă absorb Kundalini într-a mea şi astfel să vă dau un impuls, dar voi vă pierdeţi din nou...Nici nu puteţi să vă bucuraţi de starea la care vă port.

În fiecare ţară sunt diverse tipuri de probleme. Mai întâi trebuie să înţelegem care este problema ţării noastre, pentru că întâi trebuie să fim conştienţi ce probleme avem noi. De asemenea trebuie înţeles şi ce probleme sunt în alte ţări. Aşa cum recent în UK mi-am început munca, foarte încet, am decis să mă ocup de foarte puţini oameni. Nu am vrut să am de-a face cu mulţi oameni, am considerat că este mai bine să stabilizez mai întâi douăzeci şi cinci de persoane care să aibe bazele Sahaja Yoga. Veţi fi surprinşi să aflaţi că aceste persoane sunt suflete foarte înalte! Ele au o încredere completă în Sahaja Yoga, înţeleg că nu pot fi vindecate în nici un alt mod decât prin Sahaja Yoga. După ce aţi atins ultimul stadiu Sahaja Yoga este un lucru extrem de „dinamic”. Iar ei consideră că nimic nu este mai minunat şi mai important decât un program de Sahaja Yoga. Se vor implica în acea activitate ore în şir...Ca şi cum ar fi cine ştie ce lucru care le-a fost dat de Dumnezeu şi trebuie dăruit umanităţii...Şi chiar aşa este, fără îndoială, dar chiar după ce descoperă adevărul  nu aş spune că este vina lor, dar motivul  pentru ...este acela că nu s-au născut în această Yoga Bhoomi ( Tărâmul  Yogăi) a Indiei.

Nu ştiu de ce Dumnezeu a dat naştere unor oameni atât de măreţi în acea bhoga bhoomi ( Tărâmul Materialismului) iar voi v-aţi născut pe Yoga Bhoomi. În acea bhoga bhoomi ei nu au nici un fel de cultură. Nici nu ştiu nici dacă trebuie să-şi pună sindoor ( kumkum) pe frunte sau pe nas. Nu cunosc protocolul de Puja sau de rugăciune...nu au nici un fel de cunoaştere despre Dumnezeu. Nici nu ştiu cum să stea pe Pământ. Nu au habar de absolut nimic, nici măcar cum să aplaude în timpul Aarti. Şi sunt suflete atât de măreţe, sunt născuţi astfel...atât de iubitori...mă iubesc atât de mult...au atât de mult respect pentru mine încăt sunt surprinsă. Ori de câte ori merg în faţa mea – de fapt ei nu fac asta – dar de fiecare dată când îmi trec dinainte ei se înclină, trec cu capetele plecate. Ei mă iubesc atât de tare încât nici un lucru din lume nu este mai preţios decât mine. Au sentimente atât de profunde pentru mine încât nu ştiu cum cum să-şi manifeste mai bine respectul.  Chiar şi eu sunt surprinsă de completa înţelegere pe care ei o au în ceea ce mă priveşte. Dar atunci când vine vorba despre ei înşişi ei sunt foarte stricţi cu ei,  îşi controlează mereu propria persoană cu un băţ mare. Le-am sugerat că pot face shoebeat cu numele lor de o sută opt ori, dar ei fac acest lucru de trei ori mai mult...ori de câte ori au ocazia încep să facă shoebeat. Spun că vor să se autodisciplineze. Nu i-am auzit niciodată pe aceşti oameni să vorbească împoriva altor indivizi, să se plângă de cineva, ci ei se gândesc şi vorbesc doar despre ei înşişi, iar despre alţii spun: „Aceea e o persoană atât de drăguţă încât mă ruşinez în prezenţa lui.” Ei nu se uită la alte persoane pentru a vedea ce e rău la ele. Văd doar ceea ce este în neregulă cu ei înşişi. Veţi fi surprinşi că ei stau mereu în spatele lor înşişi cu un băţ. Observ că aici ( în India) viziunea este una contrarie, doar spre exterior.

Ei au o dedicare atât de mare încât atunci când veneam am văzut că aveau lacrimi în ochi. Am încercat să opresc asta, dar lacrimile lor au continuat să curgă. Starea lor est atât de sahaj, de simplă...Până acum am putut aduna doar 21 de astfel de persoane. Dar ei sunt profunzi, sunt ceea ce numim persoane autentice...ca şi cum cineva ar veni şi mi-ar spune că nu e sincer: „Mamă, am acest defect, această problemă în interior...mai e încă neadevăr în interiorul meu...” Ei spun aceste lucruri cu o inimă deschisă . Şi nu se simt prost din cauza asta...nu se simt prost să recunoască că e ceva greşit cu ei...însă nu-i judecă pe ceilalţi. De asemenea îmi explică motivele pentru care se comportă astfel, Vin şi spun: „ Sunt aşa pentru că tatăl meu era astfel, s-a întâmplat asta deci...din punct de vedere psihologic este aşa şi de asta mă comport în acest mod”, îmi explică motivele pentru care s-au comportat greşit, spun că datorită a ceea ce s-a întâmplat au ajuns să facă acel lucru. Mai vine şi vreo persoană sau două care au foarte multe badhas (negativităţi). Ele muncesc din greu şi sunt tăcute. Nu spun nimic altceva decât „Te rog fă ca tot neadevărul să iasă din mine, poate că ceva se mai ascunde în mine”, ei au o linişte atât de profundă în interior. Dar au această problemă că nu ştiu cum să facă Puja, cum să venereze, sărmanii nu au nici o ideea despre asta...le-am spus că nu vă trimit nici un ban, şi cu toate astea voi cum vă descurcaţi?

Odată le-am spus că-mi place această pâine foarte mult. Şi acum de fiecare dată cânf vin ei îmi aduc această pâine. „Cine va mânca toată această pâine?” i-am întrebat.

Eu am spus asta, dar ei nu înţeleg cum să dăruiască, cum să se abandoneze. Sunt intelectuali, persoane foarte educate, v-au citit toate scripturile, toată literatura.

Astfel că nu le este greu să înţeleagă Sahaja Yoga. Ei spun că Sahaja Yoga este procesul prin care din materia grosieră se extrage ceea ce este subtil. Au scris o carte introductivă despre mine. Veţi fi uimiţi, eu au adus toţi filozofii din lume şi i-au pus la picioarele Mamei...Ei spun „Aceşti filozofi sunt nuli, ei doar şi-au pus întrebări, dar Mama a răspuns tuturor întrebărilor!”

Ei se bucură de destinul lor şi spun că sunt atât de norocoşi să o aibe pe Mama...Într-o zi Sahaja Yoga va atinge înălţimi foarte mari şi valoarea sa va fi recunoscută. Voi sunteţi fundaţia mea. Gândiţi-vă cât de stabile trebuie să fie pietrele fundaţiei. Mai întâi controlaţi-vă atenţia.

„Suntem noi sinceri?” Priviţi-vă pe voi, nu pe alţii...Vedeţi-vă pe voi! „Sunt eu sincer?”

Vedeţi, ei nici măcar nu pot pronunţa mantrele, nu pot spune nici „Shri Krishna”, cu mare dificultate pronunţă „Radha Krishna”. Pentru voi este atât de uşor că vă puteţi curăţa Vishudhi. E de ajuns să spuneţi  „Radha Krishna” şi s-a curăţat. Cum ei nu pot pronunţa clar „Radha Krishna”, Shri Krishna se supără un pic pe ei. Pronunţia lor nu este corectă dar vouă vă este foarte uşor, voi îl puteţi trezi foarte repede. Ei nu ştiu cum să pună kumkum, nu ştiu nici măcar la cel foloseşte. Nu ştiu cum să ofere flori, cum să-l reprezinte pe Shri Ganesha, nu ştiu cum să facă swastika, de fiecare dată o fac invers. De fapt ei niciodată nu au aflat despre toate aceste lucruri înainte.

Dar chiar dacă sunt atât de dovotaţi şi abandonaţi , ei nu reuşesc să se realizeze tot ceea ce voi realizaţi. Voi aţi primit atât de mult, totuşi foarte puţine persoane au reuşit să perceapă adânc în interior valoarea acestor lucruri. Nu se pune problema că eu nu le-am dat cunoaşterea Sahaj, nu că le-aş fi perceput vreo taxă pentru asta...i-am tratat la fel ca pe voi. Dar dragostea pe care ei o au pentru mine este atât de nelimitată. Se pare că ei au înţeles relaţia pe care am avut-o cu ei de vieţi întregi, dar voi nu aţi reuşit să înţelegeţi acest lucru.

De ce vă limitaţi atât de mult doar la persoana voastră? Cu toate că sunteţi celule ale aceluiaşi corp, fiind parte integrantă din acelaşi corp, încă vă mai simţiţi separaţi şi diferiţi unii de alţii. Acolo nu există niciodată probleme în interiorul grupului, ei rezolvă totul între ei. Un băiat de acolo a început să fumeze. Toţi au început să facă eforturi pentru a-l susţine. L-au vindecat, astfel că el s-a lăsat de fumat. Au răspuns la toate argumentele lui, l-au ajutat în orice fel au putut, de îndată ce au văzut că fumează l-au chemat, au petrecut timp cu el. Au mers acasă la el şi au ascuns toate pachetele de ţigări pe care le-au găsit. El nu fuma ţigări ci...cum se numeşte...droguri. Ei l-au ameninţat că dacă continuă vor chema poliţia. Iar băiatul nu s-a simţit vinovat ci le-a cerut să-l ajute. El însuşi  se apropia de ei spunându-le: „Vă rog salvaţi-mă, am din nou acea dorinţă, salvaţi-mă în orice fel.” Ei muncesc atât de mult pentru a se corecta.

Aici ( în India) societatea însăşi este una corectată! Voi nici nu sunteţi conştienţi în ce ţinut de rai trăiţi! Acolo ei nu au noţiunea de mamă sau soră...este atât de multă murdărie şi dezmăţ...în fiecare casă găseşti alcool...băuturi...au relaţii atât de murdare. Familiile nu sunt normale, nu se ştie de mamă, de tată. Atunci când întrebi pe cineva: „Ce mai face mama ta?” „Nu ştiu, s-a căsătorit cu altcineva şi a plecat”.Nu au caracter...toţi au o Mooladhara foarte slabă. Chiar pentru simplul fapt că se nasc într-o astfel de ţară au blocaj de Mooladhara când vin să mă vadă...

„Mamă, te rugăm să ne dai inocenţă” ei şi-au spart capetele în faţa lui Shri Ganesha, s-au tras de urechi...şi-au au cerut iertare...au avut acest curaj. Sunt atât de conştienţi de ei şi de ceilalţi. Mi-au relatat atât de multe miracole şi experienţe în Sahaja Yoga. Aţi primit scrisoarea la care mă refer. Ei toţi au aflat acel lucru despre mine. Acel fapt deosebit, ei l-au descoperit. Voi nu aţi fost în stare să-l înelegeţi, să vă daţi seama despre ce este vorba, dar ei au putut. Au înţeles că da, aşa este, acesta este adevărul din interiorul nostru, cu toate că în afară este Mahamaya.

Ei nu au realizat ceea ce aţi realizat voi. Dar şi-au pus toate eforturile, au investit tot ce aveau în acest lucru, au înţeles că a sosit timpul evoluţiei, că Satya Yuga bate la usă. Ştiu că dacă această uşă nu se va deschide distrugerea nu va putea fi oprită. Şi se simt responsabili pentru asta, simt că toată lumea trebuie să fie responsabilă pentru acest fapt. Ei sunt responsabli pentru Sahaja Yoga. Nimeni nu îndrăzneşte să vorbească împotriva Sahaja Yoga. Ei nu vorbesc împotriva Sahaja Yoga între ei, dar dacă altcineva o face ei îl iau la rost şi-l fac să înţeleagă ce reprezintă Sahaja Yoga. Dacă eu le cer să stea douăzeci şi patru de ore fără să mănânce ei o fac. ..! Dar asta nu înseamnă că voi sunteţi mai prejos. Unii dintre voi au atins nişte înălţimi şi stări extraordinare. Dar acel sentiment al împlinirii este problema sinelui.

Există o semnificaţie în a menţine atenţia fixă. Asta nu înseamnă să vă mişcaţi mereu privirea pe ici pe colo. Atenţia devine fixă atunci când toată murdăria din jurul ei se curăţă. Atunci când devine lumină. Există un blestem foarte mare care planează asupra ţării noastre (India), localizat adânc în noi, este ceea ce eu numesc „păcat împotriva Tatălui”. Noi am comis păcate împotriva Tatălui din ceruri. Cum se manifestă asta? Gândind mereu că „noi suntem săraci, aici este sărăcie...nu avem bani, cum vom funcţiona...cum îmi voi umple stomacul...”, tot acest stil de cerşetori: „Cum vom face rost de bani, ce se va întâmpla cu copiii noştri...”. Dacă aveţi încredere în Dumnezeu cel puţin lăsaţi aceste lucruri în seama Lui, El vă va da de mâncare, altfel la ce foloseşte să aveţi încredere în Dumnezeu dacă nu-l credeţi în stare să vă hrănească şi să aibe grijă de nevoile voastre. Este un păcat foarte mare pe care-l facem. Dacă indienii abandonează toate problemele legate de mâncare şi alte astfel de lucruri lui Dumnezeu vor atinge nivele foarte înalte.

Există două tipuri de păcate. Unul este acela de a te îndoi de puterea tatălui, iar cel de-al doilea este ceea ce eu numesc „păcat împotriva Mamei”, frecvent în vest unde există imoralitate, complaceri în diverse lucruri, materialism, dorinţă de confort  şi de a fi total liberi ...fără control, aceasta este problema. Ambele variante vă duc direct în iad. A face orice pentru bani, a fi dispuşi să faceţi orice lucru greşit...acesta este păcatul indienilor. Eu nu vorbesc despre guvern, ci despre Dumnezeu, Împărăţia lui Dumnezeu. Atunci când sunteţi în Împărăţia lui Dumnezeu el vă va dărui toate acestea sau nu, depinde de dorinţa Sa, dar strică să încercaţi măcar a dezvolta această atitudine în interior? Este posibil ca El să vrea să facă asta sau nu...„Voi fi aşa cum îţi doreşti Tu”, dacă Sahaja Yoghinii au acest sentiment în interior potrivit căruia „Eu voi trăi aşa cum îţi doreşti Tu! Voi vedea ce îţi doreşti Tu pentru mine” vă puteţi bucura de orice lucru. Înceţi pur şi simplu să vă bucuraţi...spuneţi...„să vedem cum vei avea grijă de mine, mă vei lăsa să flămânzesc? Bine, să vedem câte zile mă vei lăsa flămând!” Voi trăi aşa cum doreşti Tu! Dacă vrei ca eu să merg aşa voi face, dacă vrei să fiu călare facă-se voia ta...veţi intra în această stare de binecuvântare şi bucurie! Voi sunteţi atât de norocoşi că v-aţi născut în această ţară măreaţă, restul este în regulă, părinţii voştri sunt bine, la fel soţia şi copiii. Majoritatea dintre voi sunteţi morali. Unii sunteţi...Dar nu este aşa rău...se poate corecta.

Există atât de mult păcat în jur...toţi îşi mişcă privirea pretutindeni...tot timpul, este un lucru comun în toate femeile şi bărbaţii...au atât de multă negativitate în ei. Îşi transmit negativitatea unul altuia prin privire. O femeie vine şi priveşte bărbaţii, iar aceştia la rândul lor privesc alte femei şi tot aşa...continuă la nesfârşit...

Am spus ce înseamnă asta? Ei mi-au răspuns: „Mamă, ce putem face, ei toţi au această negativitate în ochi...ce e de făcut?” Le-am zis: „Menţineţi-vă privirea pe pământ.” Aşa cum Shri Lakshmana obişnuia să vadă doar picioarele lui Shri Sita. Țineţi privirea coborâtă. Gradat, toate badhasurile vor dispare, în mod spontan. Dacă nu faceţi asta ce se va întâmpla cu acea negativitate care rezidă mereu în voi?

Acel bhoot care acţionează prin voi, care face toate aceste lucruri şi vă foloseşte va fugi singur. Dacă nu vă mişcaţi mereu privirea ici şi colo acel bhoot din interiorul vostru va fugi.

Atât timp cât vă veţi mişca mereu privirea acei bhoot interiorul vostru va continua să acţioneze. Ei au acceptat acest lucru...iar acum când merg pe stradă au privirea îndreptată în jos spre Mama Pământ... aceasta este supunere...Mama a spus asta, noi acceptăm şi suntem de acord cu acest lucru! Acestea sunt calităţile unor copii ascultători, este spre binele vostru, în avantajul vostru. Al vostru.

Trebuie să înţelegeţi acest fapt, că orice aţi primit în Sahaja Yoga trebuie să perfecţionaţi în această viaţă. Spuneţi-vă; „Eu trebui să fac asta...nu altcineva, lăsaţi-i pe ceilalţi, nu vă faceţi griji pentru ei, priviţi în interior, cât de mult am obţinut până acum, cât de profund şi de adânc am evoluat în Sahaja Yoga? Cum mă comport cu mine, de ce acţionez împotriva mea? De ce mă înşel pe mine însumi? De ce mă mint? De ce mă chinui singur? Ce am obţinut cu asta? Priviţi, toată comoară este disponibilă pentru voi...trebuie doar să intraţi...nu contează cum sunteţi, intraţi, poftiţi...Eu vă voi spăla şi veţi fi curaţi. Ce spuneţi? Cât de mult sunteţi cufundaţi în valul răcoros al lui Ganga. El curge mereu, vă îndeamnă: „luaţi ce vreţi, primiţi asta, copii...”cât am umplut noi din vas? Dar atenţia noastră este împrăştiată, fuge ici şi colo... în momentul când priviţi în interior vă daţi seama că voi sunteţi aceia care v-aţi înşelat pe voi înşivă, nimeni altcineva. Acesta este un mare obstacol. Dăunează Sahaja Yoga. Cel mai dăunător lucru în Sahaja Yoga este a nu vă păstra atenţia asupra voastră. Introspecţia este posibilă doar în cazul persoanei a cărei natură a căutat de-a lungul a vieţi întregi...Care  ştie că din cauza greşelilor sale nu a reuşit să obţină această stare încă, dar de acum încolo este hotărâtă să nu mai greşească.

Este ca şi cum aţi fi închişi într-o casă întunecată şi nu aţi găsi ieşirea. Cel care şi-a spart capul zbătându-l de perete în întuneric ştie bine despre ce e vorba şi gândeşte...Nu, uită-te spre uşă...ţine-ţi atenţia spre usă, spre drumul care duce spre uşă. El nu ştie nimic altceva , doar asta : „Da, ştiu, am primit asta, vibraţiile curg din interiorul meu. ..Sahasrara mea a fost deschisă şi am descoperit adevărul. Iar faţa sa este spre uşă...el este concentrat spre uşă iar dacă Mama spune ceva nu se pune problema că „Nu cred sau nu sunt de acord...”.Orice spune Mama, fiecare cuvânt al său este adevărat. Iar în momentul când ei spun acest lucru tot adevărul începe să curgă prin intermediul lor. Bhaitak (calitatea de a sta aşezat) a voastră ar trebui să fie perfectă. Ar trebui să fie stabilă. Lor nici nu le pot vorbi despre bhaitak. Ei nici măcar nu cunosc acest cuvânt. Limba engleză este inutilă. Ei nu au nici o cultură despre aceste lucruri, nici o cunoaştere. Sunt atât de dezavantajaţi...Aici voi aveţi înţelepţi şi sfinţi. Sunteţi atât de norocoşi. Eu am luat naştere în ţara voastră. M-am născut în această Yoga Bhoomi. Dar voi trebuie să vă daţi seama ce aţi primit, nu ce alţii au primit sau nu, ce spun alţii, unde sunt ei...nu are nici o legătură cu asta. Ci doar ceea ce aţi obţinut voi înşivă. În momentul când veţi obţine această stare veţi deveni abandonaţi lui Dumnezeu. Ce sunteţi voi de fapt? Sunteţi doar o parte infimă din El, nu-i aşa?

V-am spus de o sută de ori că am nevoie de 1000 de persoane care să fie stabilizate în Sahasrara. Am nevoie de 1000 de persoane care să stea pe cal şi să nu se blocheze. Este dificil? Cei care sunt detaşaţi...Dacă faceţi ceva pentru Sahaja Yoga de fapt faceţi pentru voi înşivă. Dacă este cineva care spune că a fost la piaţă şi a cumpărat atâta aur pentru el, şi-a cumpărat atât de multe lucruri, a fâcut atâtea eforturi, sunteţi conştienţi că toate aceste eforturi erau pentru el., nu-i aşa?

Pentru nimeni altcineva. Aţi văzut că vă bucuraţi de toate beneficiile lucrurilor pe care l-aţi făcut până acum.

Până acum erau atât de multe persoane în această lume care doreau să atingă acest stadiu. În fiecare yuga (eră) exista una sau două astfel de persoane. Voi aţi cunoscut, aţi întâlnit, aţi văzut atât de mulţi oameni, câţi dintre ei sunt realizaţi? Veţi descoperi că aceştia sunt foarte puţini. Iar astăzi auziţi acest naad (sunet) grozav al erei Kali Yuga...Există atât de multe animale în zilele noastre...Animale fără coadă.

Dar în această Kali Yuga, în acest noroi trebuie să se înfăptuiască o muncă măreaţă, ştiţi că asta se întâmplă...în această perioadă trebuie să profitaţi cât puteţi de mult. Altfel veţi fi aruncaţi în afara acestui proces evolutiv. Acele timpuri nu sunt îndepărtate, am vorbit despre asta în 1979. Am spus că această muncă trebuie făcută până în 1979 şi până în 1999 Satya Yuga ( era adevărului) se va maturiza pe deplin. Acum depinde de înţelepciunea voastră, şi Kali Yuva va înflori doar datorită vouă.

Dacă voi veţi refuza să faceţi lucrurile să funcţioneze responsabilitatea distrugerii va fi pe umerii voştri...folosiţi-vă înţelepciunea astfel, induceţi înţelepciune în intelectul vostru şi observaţi „Ce am absorbit din Ganga? Ce am obţinut şi ce mai este nevoie să obţin?” Aţi obţinut atât de multă bucurie, şi totuşi trebuie să realizaţi mult mai mult. Trebuie să vă amintiţi mereu acel moment deosebit în care aţi atins acea stare. Şi să vă spuneţi  vouă înşivă: „Trebuie să fiu mereu în acel moment ( al Realizării)”.Vă veţi stabiliza în acel moment. Opriţi toate celelalte gânduri inutile care vă vin în minte, opriţi-le. Această experienţă nu se limitează la vreo categorie anume de vârstă. Nu este restricţionată de vreo culoare a pielii anume, de starea sau casta persoanei.

Însă majoritatea oamenilor îşi taie singuri craca de sub picioare, formează grupuri...Nu ştiu cum pot comenta acest aspect...în ce sens sunteţi separaţi sau diverşi unii de alţii? Dacă eu îmi mişc degetul aici, Sahasrara tuturor se deschide. Dacă-mi mişc un pic piciorul ...se poate simţi în Sahasrara tuturor. Prin ce sunteţi diferiţi unii de alţii, că vorbiţi mereu ca nişte indivizi separaţi? Chiar nu înţelegeţi? Nu puteţi fi separaţi. E ca şi cum aţi dezmembra o mână şi aţi pune-o deoparte, iar mâna începe să spună: „ Oh! Eu fac o muncă atât de grozavă! Sunt foarte tristă să fiu legată de acest corp, deci trebuie să mă eliberez...”. Are legătură cu instinctul. Atunci când fiinţa umană îşi doreşte moartea începe să aibe această atitudine. Dar atunci când o persoană încearcă să conştientizeze că este parte integrantă dintr-o „personalitate colectivă” – în acel moment totul se rezolvă. Ştiţi că aceasta este relitatea...sunteţi conştienţi de asta. Toţi Sahaja Yoghinii  ştiu asta. Oricine vine din Anglia, din America sau India vorbeşte  la fel...va spune că se simte un blocaj de Agnya, sau un blocaj pe inimă, orice altceva...alte persoane nu au această cunoaştere. Nu cunosc nici acest limbaj al nostru. Aceasta este o limbă nouă. V-aţi gândit vreodată la asta? Imediat ştiţi care este problema, unde este blocajul...care este profunzimea unei anumite persoane...orice s-ar întâmpla. Singura diferenţă este că deoarece atenţia noastră nu este pe sine, nu putem vedea care este problema cu noi, ci vedem foarte clar ce probleme au alţii. E ca şi cum această mână s-ar învineţi iar cealaltă mână nu este deloc deranjată de acest lucru, mâna bolnavă va ajunge să nu simtă nimic, atunci ce va avea de câştigat mâna sănotoasă? Nimeni nu trebuie să aibe de suferit, ceilalţi nu trebuie să sufere, dar mai întâi voi sunteţi cei care nu trebuie să cădeţi.

Lucrurile funcţionează şi totul este activat neîncetat, cuprinzând tot spaţiul...este ceea ce numim inconştient! Este ceea ce se numeşte pranav ( suflu divin), sau cum aş spune eu „dragoste divină” care se simte peste tot...este acolo pentru a vă ajuta, pentru a vă înconjura. Bhairavanath este aşezat aici, Hanumana se află şi el aici...sunt cu miile alături de boi, acţionând împreună pentru binele vostru.

Această experienţă a Realizării pe care aţi primit-o voi, câţi au putut să se bucure de asta până în prezent? Spuneţi-mi...Poate au existat mari înţelepţi şi sfinţi care au simţit ceva, dar ştia cineva atât de multe lucruri câte ştiţi voi despre conştiinţa colectivă? Nu contează câte cărţi citiţi. Iar acei mari sadhus (sfinţi) mă întreabă: „De ce le-ai dat asta, care este scopul?”

Este un lucru măreţ...eu v-am dat naştere în Sahasrara mea! Lor nu le-am oferit asta, i-am binecuvântat, dar vouă v-am dat loc în inima mea, v-am născut în Sahasrara mea. Într-o astfel de stare sunteţi.

Nici măcar lui Shri Ganesha nu i-am dat naştere cum v-am dat vouă.

Este ceva special...v-am dat naştere şi v-am hrănit cu multă dragoste. Iubiţi-vă pe voi înşivă, atunci când veţi face asta veţi renunţa la greşeli şi slăbiciuni. Dacă vă place acest sari şi vedeţi că ceva este în neregulă...încercaţi să îndepărtaţi acel lucru...încercaţi să corectaţi orice lucru pe care-l iubiţi...încercaţi să-l menţineţi într-o stare perfectă. Şi abandonaţi orice lucru la care nu ţineţi.

Eu v-am iubit atât de mult, cât de mult v-aţi iubit voi? Fiţi iubitori cu voi înşivă!

Aştept cu nerăbdare acea zi în care această undă se va sincroniza permanent. Acum voi nu vă mai îndoiţi de asta, pentru că aţi simţit vibraţiile. Nimeni nu mai are îndoieli. Ştim că orice spune Mama este adevărat pentru că simţim acest lucru prin intermediul vibraţiilor, astfel că nu ar trebui să mai fie îndoieli. Unii dintre voi aţi atins deja acea stare. Priviţi la cei care s-au ridicat la cele înălţimi, la acel nivel...îndreptaţi-vă şi voi spre acea direcţie. Veţi fi traşi în sus! Asemenea peştilor care sunt traşi toţi într-o plasă...la fel veţi fi traşi şi voi...dar mai întâi ţineţi-vă strâns în acea plasă a dragostei! Nu ar trebui să ieşiţi din plasa dragostei Mamei voastre.

Nu vă folosiţi creierele în acest proces...Ştiu cât de dezvoltate sunt intelectul şi creierele voastre. Aţi ştiut până acum unde era Kundalini şi toate aceste lucruri...nu aţi ştiut nimic nu-i aşa?

Unii dintre voi probabil că sunt mai în vârstă decât mine, dar vârsta mea este de milioane de ani. Cum puteţi fi mai în vârstă decât mine? Voi sunteţi fii mei, copiii mei...aş vrea ca voi toţi să vă cufundaţi în acest ocean de bucurie şi să faceţi ca lucrurile să funcţioneze în lumea întreaga.

Aveţi nevoie doar de un avânt, de un mic efort şi barca va ajunge la mal! Ea se mişcă  un pic la stânga, la dreapta, înainte şi înapoi...Totuşi nu pot spune că barca Sahaj a ajuns la mal, voi continuaţi mereu să o mişcaţi în toate direcţiile, unii in această direcţie, alţii în cealaltă...

Barca trebuie să traverseze apa şi să ajungă la mal. Dar nu trebuie să formaţi grupuri. „Acest om nu este bun, nici acela, a făcut una sau alta...” Nimeni nu-mi va comunica astfel de plângeri. Vă ştiu pe toţi foarte bine. Nu voi asculta plângerile nimănui.

Voi continuaţi să priviţi unde aţi fost, unde aţi fost şi care este destinaţia. Asta e tot. Dar atunci când mergeţi vă amintiţi toate aceste lucruri? Voi spuneţi doar : „Când voi ajunge acolo, când voi ajunge, când voi ajunge?”

Mai întâi renunţaţi la toate lucrurile care vă torturează în interior...lăsaţi totul în urmă şi mergeţi înainte...lăsaţi în urmă orice secundă trecută şi rămâneţi în secunda prezentă...este vorba despre a vă interioriza! Eu stau aici pentru a vă împinge pe toţi acolo. Dar să nu-mi cădeţi toţi pe cap...doi sau patru vor cădea, este în regulă...

Ce argumente puteţi da în Sahaja Yoga? Dacă Agnya sau inima voastră este blocată, e o realitate...nu e nimic de comentat...trebuie doar să acceptaţi. De ce să vă simţiţi rău din cauza asta? Dacă un centru este blocat, asta e...Dacă trebuie să scăpaţi de asta  faceţi-o...asta e tot.

Dacă aveţi cancer şi mergeţi doctor iar doctorul vă spune că aveţi cancer...îl veţi lua la bătaie pe doctor? Veţi spune: „Bine, dacă este adevărat că am cancer vă rog să mă vindecaţi...făceţi-mă bine.” În acelaşi fel, dacă Agnya voastră este blocată cum puteţi spune : „Nu, Mamă, cum se poate, nu e blocată...dacă este blocată trebuie să corectaţi acest blocaj.

Orice este negativ în interior trebuie corectat...şi cu asta basta. De ce nu puteţi înţelege un lucru atât de direct şi simplu...ce este de argumentat, de spus? Dacă făcând aceste lucruri, argumentând sau vorbind mereu observaţi că Agnya cuiva se îmbunătăţeşte atunci încercaţi şi voi.

Lucrurile nu vor funcţiona în urma discuţiilor...ceea ce funcţionează este natura cea mai subtilă a dragostei subtile. Cei care şi-au primit Realizarea au reuşit asta graţie argumentelor voastre? Prin discursuri sau prin cărţile pe care le-au citit sau le-au scris? Atunci cum s-a întâmplat? Totul a fost spontan, asemenea unui miracol...într-o secundă aţi primit Realizarea...

Gagangarh Maharaj (Mama îl menţionează în incidentul în care el a încercat să oprească ploaia când Mama a mers să-l vadă iar Shri Mataji nu i-a permis) obişnuia să spună: „Cum se face, Mamă că doar ce aţi sosit şi Kundalini a tuturor s-a trezit? Gagangarh Maharaj nu a dat Realizarea nici măcar unei persoane dar mii din discipolii săi sunt gata să-şi dea viaţa pentru el. Câţi dintre voi sunteţi dispuşi să vă daţi viaţa pentru mine? Eu nu vreau asta...voi trebuie doar să corectaţi lucrurile negative din voi... e de ajuns să faceţi asta.

Şi copiii noştri vor deveni răsfăţaţi aici pentru că noi înşine suntem copţi pe jumătate. În India sunt atât de mulţi copii deosebiţi...dar chiar şi ei absorb gelozie şi ură în minte prin intermediul părinţilor...starea lor se deteriorează ascultănd mereu discuţiile părinţilor. Dar acolo nu este cazul...copiii sunt atât de puternici acolo încât ei vor ţine piept chiar părinţilor care nu au dreptate. Toţi acei copii se pregătesc, sunt gata să acţioneze, în zece ani ei vor fi gata. Iar astfel de copii vor veni şi în casele voastre. Există mulţi astfel de copii care stau pe picioarele lor, fermi. De îndată ce vor creşte vor sta pe picioarele lor. Nu este nevoie să le daţi lecţii de Sahaja Yoga, ei sunt cu toţii învăţaţi, sunt copiii mei.

Dar aş spune că cei din Mumbai reprezintă fundaţia. Toţi spun că oamenii cresc foarte încet în Sahaja Yoga, se răspândeşte foarte încet. Motivul este acela că oamenii vă văd şi se întreabă: „ Să mă apere Dumnezeu, aceştia sunt Sahaja Yoghini? Noi nu vrem să acceptăm o astfel de Sahaja Yoga. Exemplul vostru personal este cel care va răspândi Sahaja Yoga...

Multe persoane mi-au spus că trebuie să adăugăm organizaţia la un nume...de exemplu „Sahaj Yoghinul Amte”, „Sahaja Yoghinul Tamte”. Nu am acceptat, altfel m-aş limita...nu putem adăuga acest apelativ la orice nume. Ei m-au întrebat care este motivul. Le-a spus că ar fi ca şi când azi aţi fi un absolvent iar mâine aţi ajunge ca un măgar. Azi simţi că poţi atinge cerul iar mâine eşti sub pământ, sub orice critică. Noi nu trebuie să acordăm nimănui vreun grad, dacă facem asta lucrurile se vor complica prea mult.

Astfel că acum am venit, gândiţi-vă şi spuneţi-mi la ce aspecte mai trebuie insistat. Mergeţi acasă şi gândiţi-vă la asta. Luaţi-vă liber o lună , în următoarele două-trei zile vor fi programe, vreau să văd ce aptitudini dovediţi în cadrul acestor programe. Staţi în meditaţie...meditaţi trei zile. Intraţi în meditaţie şi încercaţi să vă puneţi atenţia pe colectivitate, pe cine va veni la meditaţie, cum veţi medita...Puneţi-vă atenţia pe cei pe care-i cunoaşteţi personal. Atenţia voastră conţine în ea toate puterile. Folosiţi acea atenţie, spuneţi-vă: „el poate veni, şi ei trebuie să vină, ar trebui să vină..”, puneţi-vă ateţia, faceţi bandhan ca ei să vină la program. De asemenea faceţi-vă  bandhan atunci când ajungeţi acasă. Dumnezeu vă va binecuvânta.

Nu vă identificaţi cu nimeni altcineva...cum că cineva ar fi rudă cu voi, locuieşte acolo...etc...el e rudă cu mine şi cutare lucru i s-a întâmplat...

Nu trebuie să gândiţi aşa. Ci: „Ce pot face pentru Sahaja yoga, această persoană ar trebui să vină, şi cei de acolo ar trebui să vină, acele persoane ar trebui să vină...”., puneţi-vă atenţia...

Atenţia noastră este Shakti, puterea...această putere acţionează prin atenţia voastră. Dacă o puneţi pe lucruri greşite sau lumeşti atenţia nu va mai fi activă. Dacă o puneţi pe Sahaja Yoga atenţia voastră se va trezi şi va străluci. Vă veţi gândi cum aţi întâlnit cutare persoană, cum i-aţi vorbit, cum l-aţi vindecat...staţi în meditaţie astăzi şi îndreptaţi-vă atenţia spre toate aceste persoane.

Cu mine nu veţi mai vorbi nimic altceva decât Sahaja Yoga, nu voi mai asculta nimic altceva. Am auzit destule astfel de lucruri...soţia mea a fugit, soţul meu a plecat de acasă, copilul meu are asta...etc...nu voi mai asculta Sahaja Yoghinii care-mi spun astfel de lucruri. El mi-a spus asta, m-a certat, mă deranjează...tot felul de lucruri...nu le voi mai asculta. Iar cei care se simt nevoiţi să vorbească despre asta sau să-mi împărtăşească aceste lucruri ar trebui să părăsească Sahaja Yoga.

Persoana care vrea să simtă binecuvântările...ar trebui să vină aici, cel care vrea să simtă dragostea să vină aici, cel care vrea să se bucure de lumea întreagă poate să ni se alăture. Toată bucuria pe care Dumnezeu a pregătit-o pentru voi se revarsă asupra voastră, dacă doriţi să o primiţi veniţi aici.

Voi sunteţi cu toţii lideri. Sunteţi liderii acelei Sat Yuga (era adevărlului) care va veni. Intraţi în istorie...Dacă nu doriţi să vă aduceţi contribuţia la asta vă rog să nu veniţi aici. Vă spun asta pentru prima oară. Cel care vrea să primească, să realizeze ceva ar trebui să vină  singur pentru asta. Nu în cadrul unui grup, ci singur. Iar atunci când veţi intra singuri în această stare veţi deveni asemenea unei picături care se dizolvă în ocean. Altfel veţi purta cu voi negativitatea tuturor.

Trebuie să vă hotărâţi să nu mai vorbiţi nimic altceva cu ceilalţi decât despre Sahaja Yoga...nu este nevoie de discuţii, argumente, etc. Voi sunteţi atât de numeroşi...nu am mai avut niciodată atât de mulţi discipoli câţi sunteţi voi, în timpul nici unei alte încarnări. Atât de mulţi! Cu ajutorul vostru barca va ajunge la mal.

Cererea şi rugămintea mea este ca...dacă eu v-am iubit cu adevărat, dacă v-am acordat iubire, atunci când fructul trebuie să se coacă nu veţi mai face nimic stupid. De nici un fel. Trebuie să vă maturizaţi...nu acţionaţi copilăreşte. Celor care vorbesc copilăreşte trebuie să le spuneţi: „Nu mai vorbiţi” şi nu-i ascultaţi. Vorbiţi asemenea unor persoane mature...Acum aţi devenit fructe mature. Fiţi paşnici în interior...şi bucuraţi-vă! Renunţaţi la toate iluziile şi diferenţele...şi seva vieţii va începe să curgă în interiorul vostru...vă va umple de bucurie, pace şi binecuvântări!