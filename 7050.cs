V Sahadža józe není nic k diskutování, 17/12/1989, Alibag, Indie

Vítám vás všechny. Bylo to trochu zpožděné, ale teď Mě informovali, že letadlo má ještě mnohem větší zpoždění, proto si myslím, že je lepší mít púdžu teď. Přesto Angličané nám řekli, že by se jí rádi účastnili od jejího úplného začátku. Oni mají vždycky mnohem víc púdží, to by mohl být ten důvod! Všichni jsme sem dorazili a chystáme se začít toto naše společné putování. Cesta je velmi jemné povahy, a pokud si uvědomíte, proč jsme tady, pochopíme, že celé toto Tvoření vás všechny pozoruje a pokouší se vám pomoci tak, abyste stoupali a abyste pocítili svoji hloubku a těšili se takto sami sebou. Cesta možná nebude velmi pohodlná. Cesty jsou tak přeplněné omezovači rychlosti a všemi druhy překážek. Cítila jsem, že je to cesta podobná našemu růstu, že naše rychlost musí být snížena. Bez pochyby jsme se na Západě stali velmi rychlými, a abychom snížili tuto rychlost, musíme použít meditativní proces tak, abychom uvnitř sebe pocítili svůj klid. Rovněž naši mysl bombardují myšlenky a my reagujeme velmi rychle na ostatní i na tyto myšlenky. Člověk se tedy musí mít na pozoru, musíte vědět, co se uvnitř vás děje, že vás bombardují myšlenky. Pokoušíte se vzestoupit a zjišťujete, že zbavit se myšlenek je velmi obtížné. Proces myšlení obvykle začíná prostřednictvím podmíněností nebo vaším egem. Pouze dva problémy! A vy jste těmi, kdo se s tím má vypořádat. Máte tu ty jednoduché lidi ve vesnici, kteří začínají vše pozorovat, ale oni nereagují. Pokud nereagujete, pak to vaše myšlenky vzdají. První věcí by tedy mělo být, že budete sami sebe pozorovat, jak nereagujete, ale zakoušíte ticho a užíváte si ticha, jemností, krásy, vznešenosti své bytosti a rovněž čehokoliv, co je kolem vás. Nemusíte na sebe vyvíjet nátlak, abyste zlomili ten zvyk, ale prostě se mějte na pozoru. Také není nutné o tom příliš mluvit ani není nutné o něčem přemýšlet, na něco myslet. Protože, řekněme, vidíte strom - takže je to jen „strom“. Co na tom budete vymýšlet? A cokoliv o tom vymyslíme, bude to stále jen strom! Není nic hrozného vypadat trochu hloupě - nevadí. Ale toto je základní věc, že když začneme analyzovat, ničíme si své vlastní nervy a otravujeme jedem svoji vlastní mysl a mozek. Tedy, vidět něco bez analýzy, bez přemýšlení o tom, to je realita. Pokud můžete dosáhnout bodu, kdy vše pozorujete bez reagování, jste v realitě a pouze pak proniknutím do jemností vašeho okolí, vašich vztahů, přátelství - celého vesmíru, se vám rozbřeskne. Proto jsem řekla, že v tomto putování je první věcí, kterou si musíme pamatovat, že si musíme uvědomovat sami sebe. Ale když přemýšlíte jen o druhých, jak se druzí mají chovat: „Měli by to dělat takhle.” Nechte to svým lídrům, aby si s tím lámali hlavy, to není vaše práce. Vím, že pro ně je to bolehlav, ale oni to musí dělat, to je v pořádku. Ale proč si lámat hlavu pro nic za nic? Posuzovat jiné, myslet na druhé, co dělají, co je s nimi špatně, všechno, o čemkoliv můžete uvažovat, že je špatné, se tím nenapraví. Znám například některé lidi, kteří jsou obzvláště byrokraty. Cestují, řekněme, autem. Řeknou si: „Myslím, víte, tato silnice by měla vést takto.“ Nebo: „Myslím, že by bylo pěkné, kdyby tento dům stál jinak.“ Ale on nestojí, chápete? Nebude stát. Bude to tak, jak to je. Tak jaký má smysl pustošit svůj mozek, svoji mysl svoje myšlenky navrhováním něčeho, co nefunguje a také nikdy fungovat nebude? Když tedy začneme tímto: „Já myslím, že by ty stromy měly být trochu vyšší...“ Ale ony nejsou! „Myslím, že by ty vrány měly přestat dělat hluk...“ Ale nepřestanou, tak to prostě přijměte. Přijetí je cesta, kterou se budeme těšit. Přijetí ale neznamená toleranci, protože tolerovat znamená, že se musíte velmi snažit, abyste přijali, že stromy jsou stejné výšky, že nemohou vyrůst, je to pro vás příliš. Je to jako když řeknete: „Musím to tolerovat, víte, protože moje mysl to neakceptuje.” Takže přijetí tak, jak to je, cokoli vidíte, přijetí. A to je to, jak jsem viděla, jak lidé rostou - tím, že začnou přijímat. To je ten ukazatel. To je známkou jejich síly a hloubky. Podobně jako přirozená tendence této Matky Země. Ona je tím, čím je. A ona na sobě nese cokoliv, co zde je. Pokud na ni položíte těžkou věc, ona, aby to držela, do toho vloží stejnou a protisměrnou sílu. Neříká: „Toleruji to, vynakládám nějaký tlak”. Ale ona to prostě přijímá. A pozorování a vědomí se zlepšují, právě když začneme přijímat, akceptovat věci takové, jaké jsou. „Já myslím”- nefunguje. „Myslím, že by to bylo lepší takto...“ - nefunguje. Potom druhý problém je: „Já mám rád”. Nebo: „Já bych si dal koláč...“ Žádný koláč tady ale není, co dělat? Tak tedy, cokoli je zde, si užijte jako ten koláč. Ale když neustále přemýšlíte způsobem: „Mám rád něco, co tady není...“ - nikdy nemůžete být šťastní, tak prosté to je. Musíte říct: „Mám rád všechno, co existuje. Užívám si všechno, co existuje.” Pak to je realita. Pokud máte rádi něco, co tu není, co s tím může někdo udělat? Řeší se to v tolika směrech, v tolika aspektech života, že výhody se ujímají jistí lidé, protože my se stáváme tak náchylnými k našim „mám a nemám rád“, že nás tito podnikatelé řídí a oni vytváří tyto „rád a nerad“ v našich hlavách a vkládají do nich každý den tyto způsoby myšlení. Teď jsem to viděla, jak to dělají skrze televizi, skrze noviny, prostřednictvím toho a tamtoho. Pak řeknete: „Teď mám rád tohle...“, ale odkud se toto zalíbení „mít něco rád“ vzalo? Je to podmíněnost, která byla vložena do vaší hlavy. Jste tedy otrokem této podmíněnosti. „Mám rád jenom růže a nemám rád žádnou jinou květinu.“ Proč? Proč nemáš rád jinou květinu? A kvůli takovým věcem, ať už máme cokoli, ztrácíme naši radost. Tedy, druhá část by měla být - těšte se vším. „Proč tu jsem? Tohle není ani náhodou velmi pohodlné místo, tak proč tu jsem? ” Abychom se těšili sebou navzájem. Abyste se radovali svou vlastní bytostí. Čím víc se odkloníte ven za tím, co je zajímavého a přitažlivého pro vaše ego a podmíněnosti, tím víc je tím vaše mysl zaneprázdněna a pak se nemůžete z ničeho radovat. Tímto přicházíme k jiné podmíněnosti, která je velmi subtilní, jako že: „Já jsem Angličan” nebo „Já jsem Američan”, nebo možná dokonce: „Já jsem z Derbyshire.” A pak: „Já jsem z jiného „shire”, z jiného kraje. A potom chceme vytvořit skupinu - začíná skupinkování. Subtilně je to vlastně druh nejistoty. Proto začínáme vytvářet kluby, spolky. Zvířata to dělají velmi často, ona to musí dělat, protože jejich pocit nejistoty je docela silný. A potom to dělají také lidé, ale ne světci, ne andělé. Oni nevytvářejí skupiny, protože nemají národnost. Národnost je také podmíněnost. Nepatří k žádnému místu, žádné zemi. Tak nyní ti, kteří letěli letadlem, museli přijet, protože z každé jednotlivé země tu jedno letadlo, kterým přiletí, musí vědět jednu věc, že nyní jsme přistáli a my všichni tady jsme sahadžajogíni a zapomeňte na své země. Zapomeňte na ně a smíchejte se s ostatními lidmi. Prosím, nedělejte skupiny. Není vůbec potřeba dělat skupiny. Požádala bych vás, aby v autobusech..., protože to začíná od letiště, začínáte vytvářet skupiny a pokračuje to do doby, než jedete zpět. Myslím, že by to byl dobrý nápad to prolomit a nechat lidi různých zemí a národností sedět spolu a hovořit mezi sebou, pokusit se vědět o sobě navzájem a pokusit se zjistit více o sobě navzájem. Ne pouze to, co znáte z novin, ale jaké jsou rozličné problémy Sahadža jógy, jaké jsou problémy Sahadža jógy v jednotlivých zemích. Co se v té určité zemi děje. Nejhorší ze všeho je také podmí- něnost pocházející ze čtení. Čtení bez světla je zbytečné a někteří lidé mají stále zvyk si pamatovat něco, co četli a tak nějak se předvádět, jak tomu říkají. Lepší je druhým naslouchat. Nechte ostatní hovořit. Jaké věci v Sahadža józe chcete diskutovat? Nevím, jak můžete o čemkoli diskutovat? Teď vidíte toto jako zelenou věc. Tak tedy, jak o tom můžete diskutovat? Řeknete: „V pořádku, je to zelené, ale... je zde...”  Pak jiný může říct: „Ne, je to zelené, ale...”. Každý může takto pokračovat. Bláznivě. Není nutné v Sahadža józe diskutovat. Prostě nevím, o čem chcete diskutovat. Víte všechno, víte, jak Kundaliní stoupá, víte, jak se čistí čakry, víte, jak získáte realizaci. Vy všichni víte, kdo má jakou čakru napadenou a víte, jak to působí. Tak tedy pokud je to fakt, pokud je to pravda, že to je to, co to je, proč potom o tom budeme vést diskuzi? S diskuzemi je nyní konec. Jste gnostici, jste plní vědomostí. Máte vědění, ale vědění, které máte, je sdíleno každým z vás. V nejlepším případě můžete mluvit o svých zkušenostech, můžete hovořit o svých vztazích, jak jste se radovali. V Sahadža józe není ale nic k diskutování. Slyšela jsem o lidech, kteří diskutují. Prostě nevím, jak zde může být diskuze o Sahadža józe. Ráda bych věděla, pokud Mi můžete říct, jak můžeme diskutovat o Sahadža józe? Takže si musíme pamatovat, že cokoli říkáme, měli bychom hovořit o svých zkušenostech, o svých radostech, o svém štěstí, o tom všem a ne o tom diskutovat a analyzovat to, protože to by mohlo zcela tu radost zničit. Není v tom žádná radost, diskutováním se jen pokoušíme ukázat, že víte lépe než ten druhý nebo že můžete poskytnout jiný názor. V Sahadža józe není „jiný názor“. Pokud má někdo Nábhí, má Nábhí. Jaký jiný názor můžete mít? Takže pak skončíme s různými druhy argumentů a diskuzí a věcmi. Možná někdo sejde z cesty, možná. Ale vy všichni víte, že schází z cesty, tak jaký má smysl o tom diskutovat? Všichni víte, že to, co říká je „mimo“, takže je to v pořádku. Přijdete k závěru: „Jo, víme, víme to, víme”. Ale probírat to tam není třeba. Jakmile jednou víte a je to ve vašem vědomí, Paramačaitanja se o to postará a vy se nemusíte vůbec starat jak to napravit, jak to zlepšit, co dělat, to není vaše práce. Prostě to necháte Paramačaitanje a ono se to vyřeší. Přijeli jsme sem tedy, protože tato země byla velmi požehnána tolika světci a jogíny a vy to můžete vidět v lidech, jací jsou a tak kvůli tomuto, navzdory vší chudobě, navzdory všem druhům nepohodlí a navzdory faktu, že nepoznali žádné západní velké věci, si s tím nedělají starosti. Jela jsem do Ruska, samozřejmě, Rusko bylo skvělé a tolik lidí dostalo seberealizaci. A byla jsem skutečně překvapena, jak ti lidé přišli do do Sahadža jógy a přijali ji. Ale jedna epizoda tam byla velmi zvláštní, legrační, která byla jako, řekla bych, jako jsou vesničané té země. Ti, kteří nejsou ještě zralí, takoví by nepřišli do Sahadža jógy, ale odlišnost jejich charakteru byla skutečně pozoruhodná, protože jedete v taxíku a ten chlapík v taxíku říká: „Máte sebou cigarety Marlboro?” Řekla jsem: „Co je to? Nikdy jsem o tom neslyšela.” „Vážně, pokud jednu máte, vezmeme vás zdarma nebo vám budeme účtovat velmi málo.” Ale Ind nikdy neřekne takovou věc, nezná všechny tyto věci, nestará se. Ale když jede indický taxikář, řekne: „Máte sebou fotografii Mátadží?” To je velký rozdíl! V každém ohledu je zde jiný... jako jsou zde vesničané, lidé, kteří nejsou sahadžajogíni, ale oni respektují světce. Pro ně je světec důležitější než cokoli jiného. Nikdo vás o nic nepožádá, nikdy! Dokonce, pokud jim chcete něco dát, nepřijmou to. Někteří lidé, kteří prodávají věci, vás mohou podvést, ale nikdy vás o to nepožádají. „Dejte mi tohle, dejte mi tamto”, to se nestane. Myslím, že je tedy v podstatě rozdíl, který bychom měli chápat, že materialismus pracuje na Západě rychleji než v Indii. Mnohem rychleji. A člověk by měl být v tomto bodě opatrný. Přivádím vás teď k bodu, že: „Začínáme se ztrácet v materializmu?” Samozřejmě, víte, že jsem výtečná v nakupování. Musím pokračovat v nakupování, nakupování, nakupování a nakupuji a nakupovala jsem pro vás všechny, bez pochyb. Ale rozdíl mezi Mým nakupováním a nakupováním mnoha jiných je ten, že pokud nakupuji Já, jdu tam, protože vím, že ty věci dostanu mnohem levnější, mnohem lepší. Všechny dobré věci tam budou k dostání, protože tam jsem Já. Jsem si tím jistá. A všechno zboží nejlepší kvality bude velmi snadno k dostání, a tak budu moci dostat tyto věci pro lidi, protože si vzpomenu na všechny, kterým to musím koupit. Vždycky to probíhá takto. Když vyjdu ven za nákupy, dokonce i když se bude jednat o čtyři sta lidí, dostanu tam věci v pořádku. Tak pro to musím jít. V pořádku, pokud musíte jít, pak se musíte zamyslet: „Co se chystáme koupit?”. Pravidelně vidím, že sahadžajogíni koupí věci pro ne- sahadžajogíny, vždycky, většinou. „Nakupuji pro svou matku, svou sestru, která je proti Sahadža józe.” Proč bychom měli nakupovat pro někoho, kdo je proti Sahadža józe? Dokonce, i kdyby byli vašimi nejbližšími příbuznými, myslíte, že si to zaslouží? Tak tedy, musíme vědět, že jsme jedno tělo a tato ruka musí opatrovat druhou, když jdeme nakupovat nebo něco dělat, měli bychom vždycky myslet na to, co se chystáme koupit pro ostatní sahadžajogíny. Samozřejmě, řekla jsem vám, že pokud a dokud je někdo vaše sestra skrze rakhi nebo něco, nemusíte dávat dárky. Ale ženy mohou koupit dárek pro ženy, muži pro muže. Jen pochopte jednu maličkost, že hmota je pro vyjádření vaší lásky, to je vše. Nemá to žádný jiný význam. Nenacházím v tom žádný jiný význam. Namísto nakupování pro ... viděla jsem, když lidé cestují odsud odjíždí jako obchodníci. Jistě, přijíždíte také jako obchodníci, ale to je něco dharmického. Ale když jedete odsud, jedete jako obchodníci a pro koho nakupujete? Vaše vztahy už nejsou více s nikým jiným, ale se pouze se sahadžajogíny a pouze se sahadžajogíny. Ať už jsou Indové, Angličané, Číňani, Švýcaři, Francouzi, Španělé Němci, kdokoliv, můžou si myslet, že jsou - oni jsou sahadžajogíni a narodili se v zemi, kterou nazýváme Královstvím Boha. Tedy, buďte v tomto bodě prosím opatrní. Dnešek, který je prvním dnem, jsem vám chtěla všechno vysvětlit takovým způsobem, že si budete pamatovat, že jsme na poutní cestě a všichni z nás by měli být schopni růst v našem vědomí. Jestliže nemůžete růst ve svém vědomí, nemá to cenu. Jakmile začnete takto přemýšlet, budete překvapeni, jak mnoho získáte a jak moc toho dosáhnete. V Sahadža józe nejsou žádná doporučení a varování, skutečně a nemyslím, že máme hodně vychovávání, nic takového. Ale je to Sahadža jóga, která vás tak nebo onak vychová, nemusím vám nic říkat. Je to jako oheň. Když dáte svojí ruku do ohně, popálí vás to, ať už se vám to líbí nebo ne. Stejným způsobem, pokud děláte něco asahadž, budete za to muset zaplatit. Tedy, definitivně víte, že nechcete ztratit své vibrace, že se nechcete stát nešťastní. Ale v tomto čase s naprosto hlubokým pochopením a úctou ke svému já a ke svému vzestupu musíte zaujmout velice radostný, seriózní přístup. Jsem si jistá, že tento čas se všichni budete radovat ze svého já. Ať Vám Bůh žehná.