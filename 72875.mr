9 फेब्रुवारी 1984
Public Program
Pune (India)
Talk Language: Marathi | Transcript (Marathi) - Draft

०:०३

पुण्यातील सर्व भाविक साधकांना आमचा नमस्कार. आज पुण्यामध्ये [unclear] जवळ जवळ बारा वर्षांपास्न इथे येते. आणि प्रत्येक वेळेला बघते कि दरोदर प्रगती होत चालली आहे. अनेक लोक सहजयोगात येत आहेत. सहजयोग ही क्रिया, जिवंत क्रिया आहे. ही मेलेली क्रिया नाही आहे. तुम्ही आले आणि चार आणे दिले आणि मेंबर झाले. ही क्रिया अशी हि नाही आहे कि आपण एक तर्हेचे कपडे घातले म्हणजे आपण सहजयोगी होतो. किव्हा आपण एखाद्या तर्हेचा बॅज लावून घेतला कि आपण सहजयोगी होतो. ही जिवंत क्रिया आहे आणि ती आपल्या उत्क्रांतीची क्रिया आहे, इवोल्युशन ची क्रिया आहे. म्हणजे आपण काहीतरी दुसरे झालो पाहिजे हे तुकारामांनी सांगितलं ‘ आम्ही बि घडलो तुमचं बि घडलं पाहिजे’. आणि ते घडल्याशिवाय तुम्ही सहजयोगी होऊ शकत नाही. कोणत्याही जीवंत क्रियेला वेळ लागतो. जर समजा तुम्हाला प्लॅस्टिकची फुलं करायची असली, तर काय वेळ लागणार आहे? मशीन यासाठी प्लॅस्टिकची फुलं करण्यासाठी, कि त्याला काही वेळ लागत नाही. पण जर खरं खुरं करायचं असलं तर वृक्षावरती एक दोनच फुल येतात. आणि हळूहळू अनेक फुलं त्यांच्यात येतात. एक असा विशेष क्षण येतो म्हटला पाहिजे किव्हा समय, कि त्यावेळेला, सर्व सृष्टीमध्ये बहर येते. आणि त्या अनेक फुलांना [फळोवर?] येतं तसा आजचा हा क्षण आहे. आजचा हा दिवस आहे.

१:५७

हे आजचे जे दिवस ज्याला आपण म्हणतो घोर कालियुगातले दिवस आहेत, ते जरी असले तरी याच वेळेला परमचैतन्य कृतकृत्य होणार आहे म्हणून याला आजकल कलियुग न म्हणताना, कृतयुग असं म्हणतात. तेव्हा एक विशेष वेळ आलेली आहे आणि ह्या वेळी अनेक लोक त्या गोष्टीला प्राप्त होतील. ही शक्ती कुंडलिनी, आपल्यामध्ये सर्वांमध्ये आहे. तिच्यासाठी काही मला बाहेर जावं लागणार नाही. काही त्याला शोधावं लागणार नाही, ती आपल्या सर्वांमध्ये फक्त ती सुप्त अवस्थेत आहे. तसच आपल्या हृदयामध्ये, सदाशिवाचं स्वरूप, किव्हा शिव स्वरूप आत्मा आहे. ते आपल्या हृदयामध्ये प्रतिबिंब आहे. या दोन्ही गोष्टी स्तिथ आहेत आपल्यामध्ये. फक्त या कुंडलिनीचं जागरण होऊन जेव्हा ती ब्रम्हरंद्राला छेदते, तेव्हा आत्म्याचा प्रकाश आपल्या चित्तात यावा लागेल. आपलं चित्त तसही म्हणजे या वेळेला बाहेर. ते चित्त आत ओढण्यासाठी, म्हणून ही प्रक्रिया झाली पाहिजे आणि ही प्रक्रिया झाल्या बरोबर आपलं चित्त आतमध्ये ओढल्या जातं आणि त्या चित्तावर आत्म्याचा प्रकाश येतो. अगदी साधी गोष्ट आहे.

३:१०

आपल्याकडे असं समजा कि आपण गैसच्या लाईट्स पाहिल्या असतील. त्याच्यामध्ये फुटफूटे लाईट्स जळत असतात लहानशी, तो समजा आत्मा आहे. आणि ती गैसचा प्रवाह आहे, ती समजा कुंडलिनी आहे. जेव्हा ती कुंडलिनी नुसती वाहत असते आणि त्याला प्रकाश मिळत नाही तोपर्यंत तिला उजेळ होत नाही, तिच्यातून उजेळ मिळत नाही,तिच्यात्न ऊष्णता मिळत नाही, ती कृतकृत्य होत नाही. तसच कुंडलिनी. जो पर्यंत तिला या आत्म्याचा प्रकाश, किव्हा त्याची छेदगी, किव्हा त्याची लहानशी ज्योत प्रज्वलित करत नाही, तो पर्यंत हे चित्त माणसाचं जे आहे ते अंधारात असतं. आणि अंधारामुळे आपण अनेक गोष्टी करत असतो. अंधारात असल्यामुळे आपली चळवळ किव्हा आपली जी वृत्ती आहे, ती जास्ती चंचल असते. कारण आता कुठे पळतो, कुठे जातो, काय करावं, कसं चालावं अशी सारखी काळजी लागलेली असते. इथे चाललं तर ते होतं, तिथे वाकलं तर ते होतं, इकडे दिसायला असा अंधार दिसतोय, तिकडे काहीतरी मोठी खाई आहे आता कसं जायचं. जितका काळोख अंधार असेल, तितकाच आपल्याला चालण्याचा त्रास, तितकाच बघण्याचा त्रास, तसाच मानसिक त्रास सुद्धा माणसाला होतो.

४:२७

पण समजा येनकेन प्रकारेण अशी व्यवस्था झाली कि एकदम प्रकाश झाला. त्या प्रकाशामध्ये आपल्याला सर्व काही दिसू लागतं आणि आपण समजतो कि आपल्या दुसर्याशी काय संमंध आहे. आपण कुठे बसलो आहोत, इथे किती मंडळी बसलेली आहे, हे सगळे खांब वगैरे कुठे आहेत आणि मग आपण एक दुसऱ्यांबरोबर [काही?] एक दुसऱ्यांवर आक्रमण करत नाही किव्हा कोणत्याही वस्तूवर आढळत नाही. जेव्हा मनुष्याला हा प्रकाश दिसतो तेव्हा त्याला आत्मसाक्षात्कार झाला असं आपण म्हणतो. जे या महाराष्ट्रात अनेक साधू संत झाले, ज्ञानेश्वरांचं आता नाव घेतलं, हे सगळे साक्षात्कारी म्हणून जन्माला आले. त्यांना साक्षात्कार या संसारात येऊन झाला नाही, आधीच साक्षात्कारी होते. अनेक जन्मांची तपस्या करून त्यांनी हा साक्षात्कार मिळवला. आणि ते साक्षात्कारी पुरुष या जगात आले आणि त्यांनी येऊन हे सर्व कार्य केलं, तुम्हा लोकांची तय्यारी करायला. पण त्या कार्यामध्ये नेहमी मनुष्याची शिस्तती असते कि काहीतरी नवीन काढा म्हणून. तेव्हा जे काही केलं त्याचं तमुळ कसं नष्ट करायचं हे माणसाला [unclear] समजतं. कोणत्याही देशाचं बघा कुठेहि मोठे मोठे अशे अवतार झाले तिथे लोकांनी [unclear]. आणि इथे हि तसच आहे. इथेसुद्धा आपण जे काही साधू - संतांनी सांगितलं त्याचा किस काढून किस काढून किस काढून, शेवटी अशा ठिकाणी पोहोचलो जिथे ते मुळीच नाही, त्यांचा काहीहि संमंद नाही.

५:५७

तरीसुद्धा ही वेळ अशी आहे, कि ह्या वेळेला अनेक लोकांना साक्षात्कार [unclear]. आता साक्षात्कार म्हणजे त्याने अर्थात जर तुमची कुंडलिनी जागृत झाली, तर तुमचा संबंध त्या सगळीकडे पसरलेल्या परमेश्वर्याचा प्रेममयी सृष्टीत तुमचा संबंध होतो. आणि त्याची जी रितंभरा प्रज्ञा आहे, तिनी तुमच्यावर प्रेमाचा वर्षाव आणि त्या प्रेमाच्या वर्षावात जे कृतकृत्य आहे, त्यामुळे अनेक गोष्टी घडतात. त्यापैकी पहिली गोष्टं म्हणजे तुमची प्रकृती सुधरते, दुसरी गोष्टं म्हणजे तुम्ही मानसिक ठीक होता, तिसरी गोष्टं तुमची बुद्धी तल्लख होते, चौथी गोष्टं म्हणजे तुमच्यात धर्म जागृत होतो, पाचवी गोष्टं म्हणजे तुम्हाला आत्म्याचं [unclear] होतं. तुम्ही आत्मा असे [unclear] पण सगळ्यात [unclear] गोष्टं म्हणजे तुम्ही सामूहिक चेतनेत जागृत होता. म्हणजे तुमची जी आज मानवाची चेतना आहे, ती सामूहिक होऊन जाते. आपण असं म्हणतो कि आपण सगळे भाऊ आहोत, भाऊ आहोत, आम्ही काही भांडत नाही, आम्ही सगळे भाऊ आहोत, आम्ही सगळे प्राणी एक आहोत. अशा अनेक [unclear] जगामध्ये निघालेल्या आहेत. कि आपण सर्व एक आहे आणि आपण सर्वांनी एक राहिलं पाहिजे. पुष्कळांचं आहे कि आपण सामूहिक सामूहिक आहोत [unclear]. मग उद्या जर काही संकट येतं आम्हाला, तर दुसरा पळून जाईल. म्हणजे खरं [unclear] तुमचं मानसिक.

७:२२

जेवढे मानसिक विचार आहेत, ते तात्पुरते असतात, आणि ते नष्ट पावतात. म्हणून जे आतून घडतं, जे आपल्या सेंट्रल नर्व्हस सिस्टिम मध्ये होतं, म्हणजे आपल्या नसांमधनं जे घडतं तीच खरी आपली प्रगती होते. आणि ते झालं पाहिजे कि आपण सामूहिक चेतनेत जागृत होतो. आपल्यामध्ये सामूहिक चेतना जाणवते. जाणणे पासनं शब्द ‘ज्ञान’ जो शब्द आहे त्याचं अर्थ असं नाही कि बुद्धीचं ज्ञान, ते तर कोणालाही मिळवता येतं. पण जाणणे- त्याची जाणीव होणे.

७:५१

आता आपल्या हातांमध्ये या पाच बोटांमध्ये पाच चक्र आहेत - पाच, सहा आणि सात [श्री माताजी हातावर दाखवतात चक्र] अशी उजव्या हाताला आणि इकडेसुद्धा [श्री माताजी डाव्या हातावर दाखवतात] पाच, सहा आणि सात अशी सात चक्र आहेत. या सात चक्रांची जाणीव आपल्याला नाही. आपल्याला माहित नाही कि आपल्याला चक्र आहेत किव्हा नाही. चक्र म्हंजे काय पुष्कळ लोकांनी नाव सुद्धा ऐकलं नसेल. ही चक्र आपल्यामध्ये सात चक्र आहेत आणि ती इथे दाखवलेली आहेत [श्री माताजी मागे बघतात], पण फार लहान आहेत, सूक्ष्म आहेत, पण तरीसुद्धा ती तुमच्यामध्ये आहेत, आणि त्या सातहि चक्र जेव्हा कुंडलिनीचा जागरणाने जागृत होतात, तेव्हा तुमचा बोटांना त्यांची जाणीव येते.

८:२६

जाणीव अली म्हणजे मग जर तुम्ही हात करून असं बघितलं, तर तुमचा हातामध्ये हे लागेल कि तुमच्यामध्ये काय दोष आहे, आणि दुसऱ्यांमध्ये काय दोष आहे. त्याची एक्दम जाणीव होईल, कि आज पकड कसली आहे. लोक कशाची पकड करून बसलेले आहेत. समष्टीत ही दिसेल आणि व्यष्टीत ही दिसेल. ह्याच्या आधी तुम्हाला मुळीच माहित न्हवतं कि दुसरे कुठे आहेत आणि तुम्ही कुठे आहात. म्हणजे एक असं म्हटलं तर सूक्ष्मतेने तुमचा प्रवेश दुसऱ्याच्या शरीरात होतो. किव्हा असं हि म्हणता येईल कि सुक्षमतेने तुम्ही दुसऱ्याच्या शरीराला आपल्या शरीरात जाणू शकता. ही घटना घटते तेव्हा झाल्यावर तुम्हाला आश्चर्य वाटतं कि हातामध्ये ही सगळी जाणीव येते आणि या जाणिवेने तुम्ही स्वतःची स्थिती ठीक करू शकता आणि दुसऱ्यांची स्थिती ठीक करू शकता.

९:१४

आता ही स्तिथी कोणची खराब आहे, कशी आहे ते थोडंसं समजून घेतलं, म्हणजे लोकांना लक्षात येईल हे किती सोप्प काम आहे. डाव्या हाताला जी आपली नाडी आहे हिला इदा नाडी असं म्हणतात. या इडा नाडिपसनं आपली लेफ्ट सिम्पाथेटीक नर्वोस सिस्टिम बनते. आता ही जी इदा नाडी आहे त्यानीच आपल्या भावना सर्व तय्यार होतात. आणि ह्या भावना तय्यार होऊन आपल्या भावनांच्या उपयोगामुळे, किव्हा आपण गत झालेल्या गोष्टींच्या उपयोगामुळे, किव्हा संस्कारामुळे, जे काही कार्य करतो आणि त्याने जी आपल्या डोक्यामध्ये एक व्यवस्था किव्हा संस्था तय्यार होते त्याला आपण असं म्हणूया कि ते ‘मनस’ आहे. मनस आपल्यामध्ये, मन ज्याला आपण म्हणतो ते तयार होतं. पण या मनाला सुद्धा तीन परदे आहेत. एक परदा आहे ज्याला आपण चेतन मन म्हणतो, कॉन्शियस माईंड. एक मन आहे जे सुप्त मन आहे. आणि त्या सुप्त मनापलीकडे आणखी एक मन आहे जिथे सामूहिक सुप्तमन आहे. म्हणजे जेवढं काही आज पर्यंत मेलेलं जगातलं आहे, ते त्या सामूहिक सुप्त चेतनेत असतं.

१०:१८

आता उजवीकडे जी आपली संस्था आहे तिला पिंगला नाडी असं म्हणतात. ही पिंगला नाडी म्हणजे आपलं भविष्य आहे. भविष्याबद्दल विचार करणं, किव्हा भविष्याबद्दल अग्रसर होणं, किव्हा भविष्याबद्दल कार्यान्वित होणं, हे सगळं कार्य आपण उजव्या बाजूला असलेल्या पिंगला नाडी [unclear]. तेव्हा आपली शारीरिक हालचाल जी काही क्रिया आहे, किव्हा आपले जे काही पुढचे विचार आहेत हे सर्व आपल्याला पिंगला नाडीच्या साहाय्याने होतात आणि जेव्हा ही पिंगला नाडी कार्यान्वित होते, तेव्हा त्यामुळे निर्माण झालेली जी संस्था आहे, त्या संस्थेला आपण अहंकार असे म्हणतो.

११:०१

तेव्हा मन आणि अहंकार अशे बुद्धीचे दोन टोकं होतात. बुद्धीवर त्याची झापड पडते. ज्या माणसामध्ये संस्कार जास्त असतील, कुसंस्कारही असतील, सुसंस्कार असतील, किव्हा नुसते संस्कार हि असू शकतात, त्याचं मन जास्त मोठं असतं. आणि ज्या मांसावरती फार जबाबदारी असेल, पुढची गोष्ट फार विचार करतो आणि फार जबाबदारी घेऊन सगळी कामं करतो त्याचा अहंकार बढ़ावतो. अशा रितीने अहंकार आणि मन हे दोन्ही आपल्यामध्ये संस्था वाढतात आणि त्या संस्थांच्या वाढीमुळे, आपण एक विशेष स्वरूप धारण करतो त्याला आपण म्हणूया कि आमचं एक नाव, आम्ही एक, तुम्ही एक, तुम्ही ते, म्हणजे आपण सगळे वेगळे-वेगळे आहोत.

११:४८

हे वेगळेपण आपल्यामध्ये येतं त्याचं विशेष कारण असं आहे कि जोपर्यंत वेगळं करून आपण शिकणार नाही तोपर्यंत आपल्या लक्षात येणार नाही कि चूक काय आणि चांगलं काय. धर्म जाणण्यासाठी, आपल्या चुका समजण्यासाठी, आपल्याला पूर्णपणे स्वतंत्र करण्यासाठी, पहिल्यांदा वेगळेपणा आला पाहिजे. जर मुलगा शाळेत शिकत असला तर त्याला लहानपणी आपण अ ब क असं शिकवतो, आणि त्याच्यानंतर जरा मोठा झाल्यावर त्याला आपण म्हणतो आता तू लिही बरं, तुला स्वतंत्रतेने लिहिता आलं पाहिजे. तसच परमेश्वरानी माणसाला स्वतंत्रत केलं आहे. तो स्वतंत्र झाल्यावर, तो आपल्या स्वतंत्रतेत परमेश्वराला शोधत असतो. पहिल्यांदा तो परमेश्वराला शोधतो, त्याला असं वाटतं कि वरती काही आपल्याला आवरण नाही. कोणच्याचतर्हेचं सौरक्षण नाही, तर सौरक्षण मिळवतो. त्याला वाटतं कि सौरक्षणानी आपण परमेश्वराला प्राप्त होऊ. पण सौरक्षण मिळाल्यावर सुद्धा त्याला असं वाटतं कि अजून तर काही मिळालच नाही. मग तोच इतर गोष्टींकडे लक्ष घालतो- पैसा, सत्ता, प्रेम आदी बेकारीच्या गोष्टींच्यावर आपलं लक्ष घालून त्याला असं वाटतं कि ह्यानी आपल्याला आनंद मिळेल, पण त्याला आनंद मिळत नाही. सरतेशेवटी एका स्तिथीला तो जाऊन पोहोचतो तेव्हा त्याच्या लक्षात ही गोष्टं येते कि याच्या पलीकडे काहीतरी वस्तू असायला पाहिजे जी अजून आपल्याला ज्ञात नाही, ‘ज्ञात’ म्हणजे परत त्याची जाणीव नाही आहे आणि आपण त्याच्यापासून दूर आहोत. हि स्तिथी जेव्हा येते, त्यावेळेला, कुंडलिनीच्या जाग्रणाची व्यवस्था [होते?]. आज ती स्थिती आलेली आहे.

१३:११

पुष्कळशे लोकं मला म्हणतात माताजी आम्ही खूप भजन करतो वगैरे. ते झाला तुम्ही पूर्वजन्मात खूप केले. तुम्ही सगळे धंदे करून ठेवलेले आहेत. आता फक्त या जन्मात फक्त पार होण्याची वेळ आलेली आहे. ते सगळं व्हायचं ते पूर्वजन्मात झालय म्हणूनच तुम्ही आज इथे आलात. आणि आता ते पुढे आणखी आता परत परत त्याची पुनरावृत्ती करण्याची काय गरज आहे? जे पुष्कळ झालेलय तेच परत परत करण्यात काय अर्थ आहे. आणि जे पुष्कळांनी केलं, त्यांनी काय मिळवलं? काही मिळवलं नाही. त्यावर त्यांनी जे केलं ते तुम्हीचं होता, तुम्हीच ते केलं आणि परत जन्माला आले आणि परत तुम्हीच ते करत आहात आणि परत तुम्ही करणार. तेव्हा या वेळेला थोडंसं थांबून हा विचार केला पाहिजे कि आम्ही हे सगळं का केलं?

१३:४९

व्रत वैकल्य केले, प्रवास केला, इकडे गेलो, तिकडे गेलो, तीर्थ पर्याटन केली, देवाला आळवलं, रात्रंदिवस उपास तपास नानातर्हेचे प्रकार केले. पण परमेश्वर नाही मिळाला. आताच कुलकर्णींनी आपल्याला सांगितलं कि परमेश्वराला ओळखता सुद्धा आलं नाही. तेव्हा आता काहीतरी कमी आहे आणि ते कमी काय आहे, ते बघितलं पाहिजे. आणि ते जे कमी आहे, ते म्हणजे तुमचा जो आत्मा आहे, जो प्रकाश आहे, तो तुम्हाला अजून मिळालेला नाही आणि तो मिळाला पाहिजे. अगदी साधी गोष्ट आहे. हि पूर्वपीठिका [unclear]

१४:२४

आता कुंडलिनीचं जागरण ही जीवंत क्रिया आहे, तेव्हा ती सहजच होणार. मी आपल्याला सांगितलं आहे कि कोणतीही जिवंत क्रिया सहजच होते. त्याच्यासाठी काही मेहनत करावी लागत नाही, काही करावी लागत नाही अगदी सहजच होते. पण सहजयोगामध्ये, जी आज स्थिती आली आहे ती एक महायोग झाली आहे. म्हणजे हजारो लोकांची कुंडलिनी एकसाथ वर येते आणि लोकांना आत्मसाक्षात्कार होतो. हे व्हायलाच पाहिजे. जर हे झाला नाही एक-दोघांचे झाले समझा दोन-चार साक्षात्कारी लोकं आले तर आपण त्यांना ओळखलं का ? आपण त्यांना छळलं नसेल पण आपण त्यांची काही मदतही केली नाही. ते मेल्यावर मग त्यांची गाणी म्हणत बसलो त्याचं काही अर्थ नाही. पण ते जिवंत असताना आपण कशे वागलो, कारण त्यांचापासून कोणी काही घेतलं, फारच कमी लोकांनी.

१५:०६

त्यावरून असं लक्षात येतं कि माणसानी आता जे काही करायचय, ते स्वतः मिळवलं पाहिजे. दुसर्यांनी मिळवलं ते मिळवलं, पण आता तुम्ही मिळवल्याशिवाय ती गोष्टं काय होती, ते साक्षात्कारी होते तर त्यांनी काय मिळवलं होतं, त्यांच्या जवळ कोंचं विशेष होतं कि ज्याच्यामुळे ते कोणतेही चुका करत न्हवते, कोणाचेही त्यांना दुर्गुण न्हवते, कोणच्याही वाईट गोष्टींकडे ते जात न्हवते, ती वस्तू जर तुम्हाला हि मिळाली तर तुम्ही तशे व्हाल. आणि तसं होण्यासाठी ही आजचीच वेळ बरोबर परमेश्वराने [लिहून / निवडून??] दिली आहे आणि या वेळेला सर्वांनी ते मिळवून घ्या. त्यात आमचं काहीही विशेष नाही.

१५:४०

तरी तुम्हाला वाटत असेल कि माताजी हे फार मोठं कार्य आहे, अवघड कार्य आहे. मला ते काही अवघड वगैरे वाटत नाही. मला ते सोप्पंच वाटतं, कारण मला ते येतं म्हणून. ज्याला जे काम येतं त्याला सोप्पं वाटतं. आता उद्या तुम्ही जर मला म्हणाल कि तुम्ही मोटर चालवा तर मला मोटर चालवता येत नाही तर मला कुठे जाऊन धक्का मारिन आणि ऍक्सीडेन्ट करून टाकीन. पण जर तुम्ही म्हटलं कि कुंडलिनी उचला तर ते मी करू शकते. ज्याला जे काम येते ते तो करू शकतो, सहजच करू शकतो त्याला काही सांगावं लागत नाही. त्यात काही विशेष असं नाही. पण लोकांचं असं असतं कि “माताजी तुम्हीच?” मी म्हटलं, “तुम्ही काय? जर तुम्हाला येत असलं तर तुम्ही करा. मला बरय मी सुट्टी करते आणि बसते.” पण ते तुम्हाला जमत नाही. त्यामुळे मला करावं लागतं त्याच्यात काही माझं मोठेपण नाही, काही माझी विशेषता नाही. पण खरं सांगायचं म्हणजे असं कि हे कार्य जर माझ्याच हातून व्हायचं आहे तर होऊ देत. तुम्हाला काय त्याच्यात एवढा हरकत आहे कारण मी तर तुमची आई आहे. आणि आईपणाला जी गरज पाहिजे ती कदाचित परमेश्वराने माझात पाहिली म्हणूनच मला ही शक्ती दिलेले आहे कि मी तुमची जागृती करावी आणि तुम्हाला ही शक्ती द्यावी.

१६:३९

आता तुम्हाला शक्ती मिळाल्यावर, तुम्ही सुद्धा जर आज्ञाधारकपणे शिकला कि कुंडलिनी कशी जागृत करायची, दुसर्यांचं कसं भलं करायचं, त्यांना कशी जागृती द्यायची आणि स्वतःची कशी स्थिती सुधारून घ्यायची आणि पूर्णत्वाला पोहोचवायची, हे जर तुम्ही थोडंसं समजून घेतलं आणि त्याबद्दल थोडं [नम्रतेने?] कार्य करून घेतलं तर तुम्ही सुद्धा एक मोठे साधू संत आणि गुरु होऊ शकता. कारण हि वेळ आहे. पण त्याच वेळेला मनुष्य मला असं वाटतं थोडंसं कमी पडतो. त्याला असं वाटतं सगळं माताजींनी करावं. माताजी तर करतच आहे जे त्यांचं आहे ते पण तुम्ही काय करायचं ते बघितलं पाहिजे. आणि त्याच वेळेला मला असं वाटतं कि माणसाची कमतरता दिसून येते. आणि त्या कमतरतेमुळे ते साक्षात्कारी, त्यांनी आयुष्यभर कष्ट काढले, आयुष्यभर केवढी मेहनत केली, देवासाठी किती त्यांनी प्रचार केला, देवासाठी त्यांच्यावर तेवढे टाकीचे घाव पडले ते सहन केले, लोकांनी त्यांचा इतक्या वाईट प्रकारे छळ केला, त्यांचा मुलाबाळांना त्रास दिला, त्यांची वाट लावली तरीसुद्धा ते परमेश्वरचं नाव घेत बसले. पण आपण परमेश्वरासाठी काय केलंय त्याचा आपण आधी हवाला काढला पाहिजे. आपण परमेश्वरासाठी काही केलंय? कण सुद्धा नाही केलय. आपल्याला जागृती पाहिजे. आता मी बघते मी जिथे राहते तिथे आठ- दहा मानसं रोज उभी असतात. माताजी माझ्या मुलाला बरं करा, माझ्या आईला बरं करा, माझ्या भावाला बरं करा, तुम्ही ह्याला ठीक करा, तुम्ही त्याला ठीक करा, तुम्ही हे करून द्या, तुम्ही ते करून द्या. मी म्हणते तुम्ही काय केलं परमेश्वरासाठी?

१८:०८

तुम्ही काय केलेलय ते जोडून घेतलं पाहिजे. “हो हो मी देऊळात जात असते” दहा पैशे द्यायचे देवाला. देवाला दहा पैशे नकोत, काही नको, त्याला देऊळं बांधून नको काही नको. तुमच्या हृदयामध्ये देव आहे का? तो जागृत झाला जरी, तरी त्याला तुम्ही सांभाळून ठेवलंय का? त्याचं मंदिर तुम्ही उभारलंय का आपल्या हृदयामध्ये हे बघायला पाहिजे. जर ते तुम्ही नाही केलेलं तर तुम्हाला काय अधिकार आहे परमेश्वराचा आशीर्वाद घेण्याचा? काहीच अधिकार नाही. म्हणून ते मंदिर उभारलं पाहिजे आणि ते मंदिर उभारणं अगदी सोप्प काम आहे, कठीण काम नाही. थोडीशी मेहनत पाहिजे, थोडंसं. एवढं काही तुम्हाला रान रानात फिरायला नको, जसे ज्ञानेश्वर फिरले होते. तुमच्यावर एवढा काय हल्ला कोणी करणार नाही, जसा तुकारामांवर केला होता, किव्हा कबिराला जसं लोकांनी त्रास दिला होता तसं कोणी तुम्हाला त्रास देणार नाही. फक्तं, तुम्ही थोडंसं सहजतेतच आपल्या मंदिराची उभारणी करा. आपल्याबद्दल गौरवाने विचार करावा कि माताजींनीं सांगितलं कि तुम्ही परमेश्वराचे मंदिर आहात! मग एवढे जर आम्ही आहोत तर आम्ही करतोय काय? उठा आणि लागावं कामाला. आणखी काय पाहिजे आम्हाला ? एवढे आम्ही परमेश्वराचे गोडवे गात होतो, परमेश्वर परमेश्वर करत होतो आज आमच्यामध्ये परमेश्वर जर जागृत झाला आहे तर आम्ही काय वापरूनच पाहिला नाही. आम्ही त्याला काही मिळवलंच नाही. असा मनामध्ये एकदा जर विचार केला तर तुमची उभारणी होऊ शकते आणि तुम्ही अत्यंत उच्च पदावर होऊ [unclear].

१९:२६

आता इतकी मंडळी इथे आहे, जेवढी आहे, पुण्यातली, या सर्व मंडळीपैकी प्रत्येक मनुष्य हजारो लोकांना पार करू शकतो. आणि हेच उद्याचे मोठे योगिलोक बसले आहेत माझ्या समोर, हेच योगिजन बसलेले आहेत, हेच उद्या जाऊन मोठे कार्य करतील आणि इतिहासात नाव जाईल कि जसे मावळे होते तसे हे योगिजन होते त्यांनी देवाचं कार्य केलं आणि देवाचं राज्य स्थापित केलं. पण, हे लक्षात ठेवलं पाहिजे की पिछेहाट करून चालणार नाही. त्याबाबतीत काहीतरी पळवाट काढून चालणार नाही, पुष्कळ लोकं पळवाट काढतात. आणि पळवाटी काढून जर तुम्ही इथून निघाला तर तुम्हाला काय म्हणाल? काय मिळणार आहे त्यांनी?

२०:०२

पण जर थोडीशी मेहनत करून परमेश्वराच्या सामराज्यात आलात, तर आनंदाचा सागर तुमच्यासाठी उचंबळून येईल आणि त्यात सर्व जगातले, सर्व जगातले योगीजन तुमचे बंधुत्व पत करतील आणि तुमचा सेवेस हजर. इतकच नव्हे तर ब्रम्हा - विष्णू -महेश सगळे तुमचा सेवेला तत्पर राहतील. त्याशिवाय जेवढे चिरंजीव आहेत, जितके देवदूत आहेत सगळे तुमचे महती गातील. हि एवढी मोठी संपदा तुम्हाला असताना तुम्हाला फक्त स्टेजवर यायचं आणि स्टेजवर आपले पाव [unclear] उभं राहायचय तेवढंच एक कार्य करायचंय ते काही विशेष नाही. बाकी मेहनत मी करायला तय्यार आहे. पण फक्त एवढी मात्र मला मेहनत करण्याची अशी संधी जी मिळालेली आहे त्याला आम्ही पूर्ण करू असं वचन द्यद्यचय. जर तसं वचन तुम्ही मला देऊ शकला “कि आम्ही माताजी अशी आपल्याला संधी, आम्ही स्वतःच्या कर्तबगारीची आणि हेचि पूर्ण याला जोड देऊन आणि हे कार्य करू“. असं जर तुम्ही आपल्या मनात ठरवलं तर हे कार्य अगदी सहज घडतं त्याला काही पैशे लागत नाही, त्याला काही लागत नाही. उलट तुमच्यात सुबत्ता येईल, तुमचं भलं होईल, तुमचं फार [unclear] होणार. इतकच नाही अनेक वर तुम्हाला मिळतील, अनेक चमत्कार तुम्हाला घडतील. आणि ते सर्व बहातच रहावं, त्याची मजा बघतच राहावी असं होईल.

२०:१५

म्हणून ते सगळे व्हायचा आधी जो एक थोडासा वेळ आहे, कि जिथे तुम्ही डळमळीत अहा ते जमलं पाहिजे, हे कनेक्शन बरोबर ठीक झालं पाहिजे, त्याचासाठी थोडीशी महिनात करायला पाहिजे. त्याच्यासाठी तुम्ही मला काही द्यायला नको आणि मी काही तुम्हाला म्हणत नाही की माझे काही उपकार वगैरे. तसं काहीच नाही आहे. तुम्ही माझ्याच अंगाचे अंग- प्रत्यंग आहात. तेव्हा तुमच्यासाठी मी काहीहि केलं ते माझ्यासाठीच मी करत आहे. फक्त एवढीच विनंती आहे कि स्वतःच्या गौरवात उतरा. स्वतःच्या व्यक्तीत्वात उतरा. आणि हे बघा कि तुम्ही किती महान आहेत आणि अजून तुम्ही त्या महानतेला [unclear]. म्हणजे समंद समुद्र पडलेला आहे महानमतमेचा आणि तुम्ही अजूनही तुमची तहान, तशीचा तशीच आहे. तेव्हा कृपाकरुन हे सगळं शिकलं पाहिजे, त्याला काही विशेष लागत नाही, पुण्याला केंद्र आहेत तिथे एकाहून एक चांगले सहजयोगी आहेत, निरंतर मेहनत करून त्यांनी कमवलेलं आहे त्यामुळे त्याचा फायदा घ्यावा अशी सर्वांना माझी कडकडीची विनंती आहे.

टाळ्या.

[स्पीच संपते]

२२:१७

या नंतर आपल्याला काही प्रश्न असले तर कृपाकरुन विचारा. पण भाषणानंतर उठून जाऊ नये. भाषण ज्यासाठी दिलं ते मिळवलं पाहिजे. नैतर आपल्याकडे असं आहे कि भाषण झालं चला. दुसरं कुठलं भाषण असेल तिथे जाऊया. सहजयोगामध्ये काहीतरी व्हावं लागतं, घडावं लागतं, आधीच सांगितलं होतं मी ते. प्लॅस्टिकची फुलं नाही इथे. [बाजूला योगी- कागदावर लोकांना लिहून द्यायला सांगा. श्री माताजी : आहेत का?] कागदावर लोकांना लिहून द्या नाहीतर येऊन सांगा काही प्रश्न असले तर. विचारा प्रश्न विचारा काही हरकत नाही. इकडे येऊन प्रश्न विचारा. [बाजूला: योगी सांगतात काहीतरी] बेकारचा आहे ते. बायकांना बेकारचेच प्रश्न येतात. व्यवस्थित प्रश्न विचारा काय नुसता वेळ घालवता.[साधक- माताजी आपल्या फोटोचा फ्रेम ला काळी फ्रेम नसावी असं जे आपण सांगितलं तर त्याचं जर थोडं स्पष्टीकरण केलं तर बरं पडेल] पण एवढं तुमचं काळ्याचं प्रेम काय आहे हो. [श्री माताजी हसतात]

प्रत्येक गोष्टीचं स्पष्टीकरण द्यायलाच पाहिजे का? एखादं नाही दिलं तरी ऐकायला काय हरकत आहे आईने सांगितलेलं. काय आहे सांगते [श्री माताजी उठून मिककडे जातात] काळा रंग आहे दूतक आहे तमो गुणाचा. तमो गुणाचा काळा रंग दूतक आहे. अंधाराचा [बाजूला योगी- आपण बसून म्हटलं तरी चालेल] आणि तमो गुण माणवात फार जास्ती आहे विशेषकरून आपल्या. [तपे बंद होते]