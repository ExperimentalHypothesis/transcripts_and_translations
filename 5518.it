Programma pubblico “Il principio di Brahma, attenzione, ascesa, alcune incarnazioni”
Caxton Hall, Londra (GB), 11 settembre 1978.

Oggi voglio parlarvi di qualcosa di cui, forse, non vi ho mai parlato prima, non ve ne ho parlato, si tratta del principio di Brahma. 

Qual è il principio di Brahma? Come fa ad esistere? Come è nato? Come si manifesta? E come fa ad essere, allo stesso tempo, distaccato ed attaccato? Il principio di Brahma, in genere, è diverso da Brahma stesso, così come sono diversi i principi che si seguono da quello che uno è.

E' un argomento molto sottile e richiede un'attenzione davvero meditativa, quindi, per favore, levatevi dalla mente tutto il (vostro) senso critico, così come vi levate le scarpe. Vi siete tolti tutti le scarpe? Per favore ascoltatemi, ascoltate semplicemete, con la vostra sottile attenzione, per favore.
[Potete venire avanti? Tutti voi potete venire in avanti, così coloro che arriveranno tardi, potrebbero tardare … venite, venite avanti. Penso sia meglio venire in avanti perché non abbiamo Mike, qui. E' meglio venire avanti.]

Così come i principi sui quali vi basate sono diversi da ciò che voi siete, allo stesso modo, il principio di Brahma è diverso da Brahma stesso, però è Brahma ed è contenuto in Brahma; ma Brahma stesso è sostenuto da questo principio. In proporzione, potreste dire che Brahma è più largo, grande ed anche più profondo, ma la sottigliezza è il principio.

Il principio esiste con Brahma sin dall'inizio dell'Universo, della creazione, davvero, fin dall'inizio, ma, sebbene sia un eterno gioco di creazione, distruzione e sostentamento, può essere – in sanscrito lo chiamiamo sthiti – uno “stato di rappresentazione”, potete dire così. In tutti e tre questi stadi (creazione, distruzione e sostentamento), il principio di Brahma cambia la sua forma a seconda del contenitore che ha, così come, qui, la luce assomiglia, l'ombra assomiglia alla forma del globo che ricopre. Questo “assomigliare” è la maya, l'illusione. Qualcosa che assomiglia a qualcosa che non è, questo fenomeno è la maya, l'illusione. Quindi il principio agisce, pulsa in Brahma, ed in Brahma esistono tutti i poteri che, successivamente, manifestano la creazione.

Quindi il principio, che è un Potere Divino, l'aurea o ciò che esso sostiene, è il completo Brahma, ed è questo Brahma a possedere tre poteri che sono chiamati, rispettivamente: potere d'esistenza; potere di creazione e potere di sostentamento. Il principio è il potere pulsante di Brahma ed esso viene rappresentato come AUM. Quando diciamo “Aum” – veniva usato anche dai cristiani, nelle preghiere, come “Amen”, è la stessa cosa di “Aum”, non c'è alcuna differenza – in realtà l'azione di questo principio è nella forma di Aum il quale è scritto nella nostra fronte, se poteste vederla dal di dentro, in questo modo, qui (Agnya Chakra).

Questo principio è, possiamo dire, il feto, questo principio è il feto del Potere Divino. Inoltre, questo stesso principio, o potete chiamarlo il seme, si divide poi in tre canali ed entra nei poteri di creazione, sostentamento ed esistenza del Brahma Tattwa e si manifesta.
Ora, non abbiamo niente per scrivere, (altrimenti) ve l'avremmo mostrato, comunque, questo principio permea, proprio come il fiume che scorre e penetra nel suolo, nutrendolo, alla stessa maniera il principio di Brahma fluisce, permea, pulsa e nutre la zona circostante a Brahma.

Così, quando l'attenzione, noi la chiamiamo Maha Chitta, voi potete chiamarla l' Attenzione di Dio, è sul principio, allora Brahma non lo vede. Riuscite a seguire? Quando l'Attenzione si muove dal principio, non lo lascia; quando il fiume fluisce, non lascia la sua sorgente. Quando il principio penetra Brahma, inizia a creare. Questo principio è distaccato come la luce, o l'elettricità, dentro  questo globo è distaccata da esso; ma penetra. Può passare attraverso, può penetrare questa stanza e rimanerne distaccato. Oh, non direi, non c'è una similitudine appropriata per Brahma perché è la perfezione, e la perfezione non può essere paragonata, per questo noi lo chiamiamo Atula, perché non può essere paragonato a niente.

Così ora le persone iniziano a pensare : “Cos' è Dio?” Arrivano domande come queste: “ Dov'è Dio? Cos'è Dio? Che cosa ha fatto con Brahma e con il suo principio?”
Dio è il principio, Egli è l'attenzione, Egli è la gioia ed Egli è la verità, mentre Brahma, che Lo circonda, è il Suo potere permeato, illuminato dalla Sua esistenza. Lo stesso Brahma ha la capacità di trasformarsi nei poteri di creazione, sostentamento e, come lo chiamate, di esistenza e distruzione. Possiamo vedere un piccolissimo seme, come si manifesti in albero, non ci chiediamo mai da dove vengano il germoglio, la radice, che cosa crei i fiori e cosa gli dia la fragranza per i semi – ma i semi non ce l'hanno. Senza dubbio c'è un meccanismo, davvero microscopico, dentro al seme, posto lì, ed il seme è la forma dove non c'è movimento, manifestazione, creazione; comunque  Brahma può essere in forma di seme.

Così il potere di sostentamento dentro di noi, o il potere creativo dentro di noi, oppure, quello che chiamate il potere distruttivo, o potere del lato sinistro che chiamiamo  Astitwa, è il potere d'esistenza. Tutti questi (poteri)sono manifestati dal principio di Brahma e, da soli, sono niente. Quindi Sat Chit Ananda, la verità, la gioia e l'attenzione; quando la natura di Brahma è questo, è Dio.

Allora, cos'è la Shakti? Viene da domandarsi. La Shakti è il completo Brahma più il potere di Dio, come i cotiledoni (sono delle foglie, già abbozzate o sviluppate nell'embrione, che svolgono funzioni particolari, p.e. organo di riserva, protezione dell'embrione, nutrimento per piantine germinanti) nel seme, il germoglio nel seme, i cotiledoni lo sostengono. Attraverso i cotiledoni, il germoglio prende tutti i poteri e crea bellissimi fiori e frutti; anche le radici vengono create. Il nutrimento viene dato dal cotiledone, (perché) esso sostiene. Il principio che fa questo, il potere generante, il potere germinante che è all'interno, è quel potere che noi chiamiamo Shakti. Però, nel seme, che è un oggetto materiale, non c'è la consapevolezza di farlo. E' una questione molto sottile, cercate di capire. Il seme, in sé, non ha il potere di germinare, ha un altro tipo di potere, dentro, che gli è stato messo da Dio e che gli permette di germogliare. Non può farlo da solo. Questo potere è Dio nel seme ed anche nella terra. Il potere germinante è la Shakti, quel potere che fa, ma il seme non ne è consapevole. Quando raggiungete lo stadio umano, dovete conoscere questo potere e ne dovete diventare consapevoli; questo (processo) è la Realizzazione del Sé. 

Il potere che vi ha creati, il potere che vi ha donato tutti e tre questi poteri, l'Ida Nadi, la Pingala Nadi, tutta la Kundalini ed ogni cosa, è il desiderio di tutto questo. Per spiegarvelo, farò una similitudine: il proprietario di casa – spero che funzioni, sapete quanto siano confuse le menti umane!
Supponiamo che il proprietario di casa cammini per la casa con i suoi soldi e crei tutto ciò che desidera per essa. Poi, esce, non c'è quando la vedete, voi vedete una casa realizzata, vedete il potere di tutti gli operai che hanno svolto il lavoro e di qualcuno che ha stabilito ogni cosa. Però, non sapete qual è stato il desiderio (del proprietario per realizzare la casa). Allo stesso modo, voi avete visto il vostro corpo creato, anche questa mente che avete, potete vedere le vostre emozioni, ci sono, ovviamente; potete anche vedere che siete esseri umani e che siete molto lontani dagli animali. E se avete un po' di saggezza, capirete anche che siete più saggi di qualsiasi altra cosa creata, inoltre, se siete lungimiranti .... [mancano delle frasi]

Ma, il potere del desiderio, o possiamo dire il potere di progettare, oppure il potere di chi possiede tutto, il potere del possessore – voglio dire, non so come intendete il padrone dell'intero tutto. 
Egli è … e poi il potere del Suo desiderio – il potere di Mahakali è il Suo desiderio – manifesta qualsiasi altra cosa; il Suo desiderio, Egli manifesta. E' il potere di Mahakali che voi vedete qui, sul lato sinistro, sulla mano sinistra, espresso, negli esseri umani, come Ida Nadi – questo potere crea, in seguito, il resto dell'universo ed ogni altra cosa; ma, inizialmente, è solo il desiderio.

Colui che desidera, però, è Dio. Egli risiede, dentro di noi, nel nostro cuore, lontano da tutto il resto ed  Egli, semplicemete, desidera. Noi non Lo conosciamo, ma Egli ci conosce. Con sicurezza, sappiamo una cosa, e cioè che Egli ci conosce. C'è qualcuno che, sicuramente, ci sta osservando, come nella Gita diciamo  Kshetrajna, Colui che conosce il campo (di battaglia), eccolo, il conoscitore del campo. Una volta che anche voi conoscerete il vostro campo, sarete realizzati; questa è la Realizzazione del Sé.

Quando le persone parlano in modo così grossolano della Realizzazione del Sé, sono davvero stupefatta. Il modo in cui essi si sono appropriati di una materia così venerabile ed il modo in cui cercano di plasmarla, solamente per ricavarne dei soldi … pensate! Da quel livello … è veramente troppo! Voglio dire che solamente gli esseri umani possono fare una cosa del genere, posso dirvelo, nessuno può agire così eccetto gli esseri umani! Persino i rakshasa sanno che quello è il Potere Divino e che, in nessun modo, possono abusarne.

Quindi, il principio lavora, potete affermare che lavori nella materia come la forza elettromagnetica, tuttavia lavora in modo diverso: porta la forza elettromagnetica all'interno (della materia). Riuscite a seguire? Allora, c'è l'elettricità, ma colui che trasmette l'elettricità è la persona, ed è consapevole di farlo. Finché non raggiungete lo stadio della Realizzazione del Sé, non ne siete consapevoli, non potete controllarlo, non potete farlo funzionare: lavora da solo. Questo è il motivo per cui i medici lo chiamano sistema nervoso autonomo, e gli psicologi inconscio.

Solamente dopo la Realizzazione del Sé, tutto questo diventa vostro, nel senso che cambiate lato (prospettiva) : per molto tempo avete visto le cose da lì, ma adesso siete seduti con Me e potete vedere tutta la storia.
Il principio di Brahma, però, vive in questo modo: non ha nessun obbligo, assolutamente nessun obbligo, semplicemete, esiste. Non ha doveri, non ha il dovere del proprietario della casa, di doverci fare qualcosa, è un suo capriccio, se vuole farlo, lo farà, altrimenti vivrà come un eremita. Non ha obblighi. Spero che riusciate a comprendere il significato de “il proprietario”, visto che le leggi degli esseri umani sono ridicole, sebbene siate un proprietario, non potete fare certe cose. 

Se riuscite, però,  ad immaginare un proprietario assoluto del suo posto, un completo possidente … sì, è davvero giusto, state sorridendo, perché ad Oxted abbiamo una casa di proprietà fondiaria in cui non possiamo tagliare gli alberi, non possiamo piantarli, non possiamo farlo alla siepe, non possiamo farlo.

Comunque Egli è un proprietario assoluto, un possidente assoluto, intendete la parola “assoluto” dove non c'è legge, poiché funzionano solo le Sue leggi. Sono le Sue leggi ad agire, le leggi di nessuno possono arrivare a Lui. Così, potreste dire che arriviamo alla seguente domanda : “ Allora, Madre, com'è che si dice che siamo liberi?”

Ci è stata donata la libertà? Solamente la libertà è lontana dallo sceglierLo – per il vostro  miglioramento, non migliorerete Lui. Non migliorerete Sahaja Yoga entrando in Sahaja Yoga, state tristemente sbagliando, no, Sahaja Yoga non ha doveri verso di voi. E' un capriccio, non ha problemi, si sostiene nella sua supremazia, non si preoccupa che voi ne entriate o ne usciate fuori; è 
Nishprayojana, senza  prayojana, colpe; è ateo, non è preoccupato, quindi, deve prendere una forma nella quale si possa preoccupare. Allora crea, come fa un proprietario di casa, senza preoccuparsi di niente. Egli è il maestro, quindi, chi lo criticherà, chi ci discuterà, chi lo sfiderà e chi ci andrà contro? Egli è il maestro di tutto, il maestro assoluto. La parola “Dio” significa che egli è non solo onnipotente, ma anche che è il maestro di tutto ciò che ha creato. Egli è il maestro: se vuole, lo farà, altrimenti, non lo farà. Quello che ha creato è un Suo capriccio.
Quindi, Egli non è preoccupato, ma, a volte, prende anche la forma di una persona che vuole fare qualcosa. Vuole preoccuparsi, è solo un Suo capriccio, si preoccupa di Se Stesso ed inizia a creare. Crea, crea questo universo e voi. Crea perché vuole vedere con molti occhi quello che ha fatto, in questo modo, crea i Suoi stessi bambini, li cresce e dona loro gli occhi in modo tale che possano gioire di quello che Egli ha creato; dona loro il potere di vedere.
L'essenza di Brahma è il Ganga Tattwa, come in sanscrito viene chiamato il Principio di Ganga. Da questo, dobbiamo comprendere che questo principio è il primo e che è un principio d'innocenza; è il principio della santità, è il principio di castità dentro di noi; questo è il principio con il quale preserviamo il nostro Sé, con il quale rispettiamo noi stessi. Come vi ho detto, questo stesso principio si è incarnato su questa terra, è stato creato come Ganesha ma si è incarnato come Gesù Cristo; è un Brahma Tattwa: è distaccato ed è per questo che è potuto risorgere. Nessun altra incarnazione è potuta resuscitare; Egli non era nato, era un desiderio concettuale, per questo è resuscitato. Probabilmente nessuno di voi lo sapeva.
Ora, qual è la difficoltà per (comprendere) Dio? Intendo che, per un indiano è molto semplice capire che Ganesha fu creato da Parvati, sì, fu Lei a crearlo, noi non ne dubitiamo mai perché, in fin dei conti, stiamo parlando di Dio: Egli è una personalità assoluta. Egli può fare qualsiasi cosa gli piaccia, ovviamente, qualcosa che sia intellegibile per la vostra mente; ci prova. Ma, se Egli avesse fatto qualcosa che voi non riusciate a comprendere, non dovreste scartarlo come un qualcosa di mitologico, che non possa essere creduto, perché, se fate questo, chi sareste, delle persone assolute in grado di giudicarLo?!
Sappiate che voi non siete, non siete ma dovete diventarlo. Vuole che voi siate consapevoli di Lui, quando Egli crea, nella Sua creazione, Egli crea Se Stesso come un Unico Essere Primordiale. Lo diventa, assume questa posizione e poi seleziona le Sue cellule che  giocano un importante ruolo, che è quello di essere consapevoli. Ora, le uniche cellule ad essere consapevoli sono quelle del cervello, avete mai pensato a come facciano, queste cellule del cervello, a sapere, come? Come fa ad arrivare … ogni cosa …
Questo giovane ragazzo, che sta qui molto spesso, ma davvero in pochi lo avrebbero chiesto, mi pose le seguenti domande : “Come fa ad esserci la gravità? Perché questa cosa diventa rossa e quell'altra verde? Come è successo? Chi l'ha fatto?”
Noi diamo tutto per scontato, qualsiasi cosa, questo è l'unico problema con gli esseri umani, che danno tutto per scontato. Se non dessimo tutto per scontato e, semplicemente, con tutta umiltà, chiedessimo : “Oh, Dio, sappiamo così poco di Te, ci piacerebbe conoscerTi.”, Egli vi tirerebbe su e vi porrebbe nel Suo cervello, di modo che voi diventiate consapevoli dei poteri del Suo cervello, del Suo cuore con il quale vi ama e dove Egli è l'oceano di compassione e nel quale voi diventate una goccia dell'oceano. Inoltre, con le vostre onde, voi saltate su e giù gioiendo della Sua compassione, proprio come una goccia, ma siete anche l'oceano. Questo spiega quel che disse Kabira. Vedete, grandi persone L'hanno descritto, ma per voi è diventato assolutamente ambiguo, la razionalità umana non può spiegare tutte queste cose, quindi dovete migliorarla grazie alla consapevolezza vibratoria. Come minino, dovete arrivare a quel livello, di comprendere Dio, (perché) non potete capirlo da questo livello. Perciò, non uscitevene fuori con l'idea che state dando qualcosa a Dio, no, siete voi che dovete prendere perché non potete dare niente a Dio, ma, se, con la vostra umiltà, riuscite ad esprimere voi stessi, allora Gli piacerà.
Il maestro ama quando un piccolo bimbo gli porta dei fiori, diciamo anche che, quando un bambino porta i fiori alla madre, alla madre piace. C'è una parola, in sanscrito, non propriamente uguale, per questo, è  Kautupon; non so, in inglese non c'è, mi dispiace. Kautupon è la felicità, la gioia che si sente quando Egli vede il bambino crescere, quando una persona vede il bambino ridargli amore – in questo piccolo modo – dopotutto i bambini sono piccoli – vedete cosa fanno?
Come questa storia : un giorno (mio nipote) mi diede due pound, dicendomi “Nonna, puoi comprare un sari, con questi, sì, faresti bene a tenerli con te.” Vedete, li trovò da qualche parte e disse : “Non li ho cambiati, ma li ho tenuti per te, così puoi prenderli e comprare un sari.” Così, il sentimento che viene alla mente è questo  Kautupon. Il sentimento che arriva nel cuore di una madre è il  Kautupon, la dolcezza e la bellezza di questo non potete capirla con la vostra arida razionalità che vi può inaridire completamente: non ha sentimenti, non ha sensibilità, niente. Oh, Dio, questo ego, anzi questo cosidetto ego, ha davvero bruciato completamente negli esseri umani tutta la bellezza delle cose che vi dovevano fluire, tutta la sensibilità, e tutti quegli orribili libri ed orribili cose che le persone vi hanno insegnato hanno finito con il rovinare tutta la bellezza che avevate dentro di voi. Sento che la straordinaria fragranza di quei bellissimi fiori che furono creati e che dovevano emettere, è stata totalmente essiccata da questo folle ego degli esseri umani, che è molto limitato. Vi fu dato soltanto per comprendere alcune cose, però voi vi ci siete ricoperti completamente come  fango e così è difficile, trovo che sia diventato molto difficile.
Posso farvi alcuni esempi. L'altro giorno venne a trovarmi un ragazzo con un amico che è, devo dirlo, non è qui adesso, un grande Sahaja Yogi. Dissi, solamente per far piacere al Sahaja Yogi: “Va bene, lo caccerò via.” Trovai il ragazzo con un terribile senso di colpa, dentro di sé, perché aveva fatto qualcosa di orribile, assolutamente orrendo, però gli dissi: “Hai una colpa e ti è perdonata, quindi abbandonala. Provaci, provaci.” Ma niente funzionò con lui, era così egoista, così egoista, una cosa così piccola, era. Voglio dire che, se egli fosse stato, in qualche modo, vicino alla verità, lo avrei capito, avrei capito che ci pensava, pensava di farlo e così via.
Ma niente del genere, tornò indietro e disse a questo Sahaja Yogi : “Oh, penso che Lei sia solamente un'ordinaria casalinga, questo è tutto, loro non la prendono sul serio.”
Allora il Sahaja Yogi disse : “Oh, davvero, che affare, quante persone tu hai curato? Ho visto persino persone soffrire di cancro, curate da Lei. Ho visto con i miei stessi occhi la Kundalini salire, ho visto persone dare la realizzazione. I miei occhi hanno visto così tante cose che non dovrei crederci e credere a te?” “Non sapevo che fosse così superficiale.”
Ma questa è la sua risposta. Come vi ho detto, potete prendere posizione quando v'infastidiscono. Anche quando Io prendo una posizione simile, perché m'infastidite, penso che voi siate ancora davvero molto, molto ignoranti. Alla fine, però, vedete, alla fine lo chiedete e potrebbe esservi dato perché la creazione deve essere completata, deve essere realizzata, e voi dovete conoscere il significato del vostro essere; dovete sapere perché Dio vi ha creati e chi siete voi: è un dovere.
Le persone buttano via il proprio tempo con questo e quello, non c'è più tempo da sprecare, posso dirvelo con sicurezza. In Occidente, ho trovato questo spreco di tempo, ma altrettanto in Oriente, dove stanno facendo quello che voi avete fatto in precedenza, come voi stanno cercando, adesso, di costruire ponti, metropolitane e chi lo fece prima, ora sta tentando il suicidio. Talvolta sto tra questi due confini, ed allora Mi guardo in faccia: che cosa dovrei fare con questi due estremi?
Per cui, per favore, assieme alle vostre scarpe, levatevi anche il vostro Signor Ego, in questo modo funzionerà. Se non funziona, non mi riguarda, non è un Mio problema, bensì sarà un vostro problema se non ha funzionato. Se un'operazione non ha avuto successo, il medico verrà biasimato poiché sarà stato pagato per farla, ma non Mataji, non perché non prendo soldi, ma perché non ne sono disturbata. Sono semplicemente preoccupata che voi prendiate la realizzazione, ma non mi disturba se non la prendete. Capite il punto? Lavorerò dalla mattina alla sera e dalla sera al mattino per darvi la realizzazione, ma se non la volete, vedete, la cosa non mi disturba. Anche se non funzionerà, non sarò preoccupata, è una cosa semplice. Questa è l'unica differenza che c'è tra una madre di questa terra e Me, la Madre che deve realmente donarvi le chiavi del vostro regno, della vostra gioia, le chiavi della vostra verità – devo farlo ma non lo farò prendendo qualcosa da voi. Questo dovete comprenderlo, perché le persone egoiste si metteranno subito in guardia, cosa avete voi che potete dare a Sahaja Yoga?
Non prendo nulla da voi, ve lo do' perché è nelle Mie mani e potete averlo perché è un vostro diritto, quindi è meglio prenderlo, ma se non volete averlo, non vi forzerò. Devo confessarvi che gioco alcuni trucchi, poiché non sono preoccupata, e con questi trucchi le persone scompaiono, ricompaiono e scompaiono di nuovo, quindi state attenti.
Questo è il pricipio di Brahma, che è distaccato, è distaccato ed agisce, porta via l'interesse, l'interesse va via, l'attenzione va via; non ne siete preoccupati. Questo principio non può essere sconfitto, (perché) è il principio stesso, non può compromettere l'Essere Assoluto, questo è il punto. Le cose assolute non possono compromettersi, per esempio, c'è qualcuno che direbbe … vedete, qualcuno lo direbbe: “Mataji dice che dovremmo condurre una vita dharmica.” Invece dovete farlo. Intendo dire che, se venisse da Me, non potrei dare la realizzazione al Signor Hitler, perché è qualcosa che non può essere compromesso. Ma voi potete riceverlo, siete nella posizione per riceverlo, ed anche se non foste proprio in quella posizione e lo ricevete, può funzionare.
Non è nemmeno il principio a venire fuori e chiedervi qualcosa, no, non lo fa, solo ad un certo punto, ma non lo farà. E' un tale principio vivente, la bellezza del principio vivente, vi dico, che forse lo conoscete ma non sapete di conoscerlo. Quando il principio è morto, diciamo, per esempio, che questa casa è costruita, è stata costruita su delle fondamenta, e quando viene tirata su, ogni cosa viene fatta, allora quel che è fatto, è fatto, se le fondamenta sono malate, lo saranno per sempre, non potete migliorarle, ma il principio vivente, qualsiasi siano le vostre fondamenta, le penetrerà, penetrerà nel vostro sfondo, in qualsiasi cosa e può correggerla completamente. Dovete soltanto chiederlo. Qualsiasi siano i vostri condizionamenti, le vostre colpe, i vostri problemi, qualsiasi peccato abbiate commesso, qualsiasi cosa sbagliata abbiate fatto, il principio vivente può penetrarvi dentro e dare forma al tutto trasformandovi in un meraviglioso albero. Lo avete visto, un albero, supponiamo che sia malato, se lo curate completamente manifesterà la propria bellezza, se lo vibrate la sua completa, bellissima essenza verrà fuori, diventando meraviglioso. Quindi questo è il  principio vivente ed è per questo che Cristo disse: “Sono il Dio vivente.”
Dunque questa è la differenza del principio vivente, che rianima o risveglia ogni parte dei vostri moribondi chakra, ogni parte della vostra psiche moribonda. Vi risveglia, vi cura, vi purifica, neutralizza completamente tutto ciò che è sporco, lordo e brutto, tutto ciò che chiamiamo peccato. Non parla, lavora, ma dovete chiederlo. Chiedetelo semplicemente. Questa è la bellezza del principio vivente! Ecco perché molte persone sono state curate in Sahaja Yoga, non ne siate sorpresi, è soltanto una conseguenza, non è importante, perché il principio vivente penetra in ogni cosa, la rompe in piccoli pezzetti e li cura, mette tutto a posto, fa diventare tutto meraviglioso, un fiore. E questo è ciò che è stato promesso.
 Ma poi le persone cadono, in Sahaja Yoga : “Madre, ho un problema.”
“Quale problema?”
“Il mio amico non mi ha scritto nessuna lettera, mi può aiutare?” Ora, questo è un qualcosa che mi butta un po' giù. E' troppo! Va bene, anche questo problema può essere risolto. Questi problemi... dopotutto, una madre deve risolvere questi piccoli, piccoli problemi per i suoi bambini, ma chiedete qualcosa di più elevato. Twamekam charanam, twamekam varenyam, non c'è niente che possa essere chiesto eccetto Dio. Non chiedeteMi null'altro, il resto è solo polvere, svanirà tutto, è tutto  chelaatman (mentalità volubile), viene e va, finito. ChiedeteMi l'eternità, qualcosa che sia stabile, qualcosa che sia altissimo e purissimo. Non chiedeteMi un lavoro e cose (del genere). Va bene, se avete un problema, (il principio) lavora, ma capite da dove a dove.

Oggi, però, va bene, perché sono solo un po' in questa condizione (di ricevere tali richieste). Dunque, vi stavo parlando proprio di queste persone “non so cosa chiederò”, ma ho detto qualcosa (d'altro) e se avete domande, per favore, fateMele. Allo stesso tempo, vorrei qualche Sahaja Yogi per seguire queste persone e poi entreremo in meditazione.

Vorrei dell'acqua, se c'è. Potete seguire queste persone, ora? Vediamo se ce n'è uno o due pazienti. Tutti voi dovreste sedervi con le mani così. Sta meglio?

