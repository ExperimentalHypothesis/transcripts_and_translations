27 януари 1980
Беседа пред сахаджа йоги
Bordi (India)
Morning Advice at Bordi seminar

Bordi Shibir (India), January 27th, 1980

Всички се чувстваха много приятно, когато дойдоха тук, щастливи и усещаха, че вибрациите им бяха наред.

Но не беше така. Така че бъдете нащрек, вижте - помолете се един друг, да ви проверят, бъдете смирени за това. Трябва да продължите да проверявате. Докато не се проверите, как ще разберете какво е това, от което блокирате? Помолете другите да ви проверят и бъдете смирени, много смирени за това. Не приемайте нещата за даденост, защото, докато не се трансформираме, Сахаджа Йога няма значение за вас. Виждате ли, това може да бъде много материален начин на изразяване на Сахаджа Йога - както това радио или този транзистор, или този високоговорител - просто излъчват. Трябва да знаем, че Сахаджа Йога не е просто, за да предава енергия през нас - всички останали материални неща предават енергия. Този микрофон предава енергията, този транзистор предава енергията и всички други такива неща просто предават енергията. Нищо не влиза в тях.

Както ... един артист пее и нищо не протича в радиото. По същия начин, ако нашата сила започне да тече, защото по някакъв начин Кундалини е била свързана в мрежата; тя не е свършила работата си, нито вие сте били честни със себе си. Така че трябва да абсорбирате притока на Ганг в себе си и да го асимилирате и да се трансформирате. Ганга ще протича, но ако тече през камениста местност, камъните няма да попият нищо от река Ганг. Но ако тече през плодородна земя, всички ще се възползват от тази вода. Така че трябва да се възползвате от вашата Кундалини, като се трансформирате. Опитайте се да се трансформирате. Вижте колко се трансформирате. Сега очакването за Кундалини става, става толкова, толкова Сахаджа - наричат го по много смешен начин - че хората мислят, че Кундалини трябва да го изработи сама, докато ние сме камъните от двете страни, а Кундалини ще го изработи, което е много, много погрешна идея. Ако река Ганга тече, трябва да отидете до реката.

Трябва да напълните стомните си, трябва да имате красиви стомни; трябва да ги носите; трябва да ги занесете вкъщи и да използвате водата за обогатяване на вашата храна, на вашето домакинство. По същия начин, ако не можете да се трансформирате, ако не го направите, не можете да промените себе си, то тогава тази Кундалини просто ще върви като тънка линия и ще блокирате през цялото време и няма да има голям напредък. Напредъкът трябва да бъде показан навън. Тези, които мислят, че като казват мантри от сутрин до вечер ще постигнат много, жестоко се лъжат; тогава всичко е механично. Толкова много хора имат навик през цялото време да крещят мантри. Това не е навик. Мантрите трябва да отворят чакрите ви, в противен случай няма смисъл. Те трябва да се използват правилно, на ключови места, с голямо уважение, с голямо разбиране. И след това им позволете да отворят чакрите ви, с които взимате водата от това велико нещо, познато като Кундалини. Най-голямата благословия ще дойде при вас чрез Нейната любов.

Но не и по начина, по който хората мислят, че не трябва да има трансформация. Ако се идентифицирате с егото си и мислите, че сте добре, жестоко се лъжете. Трябва да се трансформирате напълно в себе си. Ако се променят обстоятелствата в които се намират, някои хора се чувстват много добре и си мислят, че са постигнали най-висшето. Не е така, само обстоятелството се е променило, само атмосферата се е променила и това ви кара да чувствате, че сте постигнали нещо велико. Трябва да го постигнете, където и да сте. То трябва да бъде задържано и трябва да е там. Но като дойдете на по-тихо място, можете да отделите повече внимание, затова сте тук. Но като дойдете тук, ако просто се почувствате хубаво и си помислите, че сте постигнали всичко, тогава ... жестоко се лъжете. Трябва да израствате в тази атмосфера; дошли сте тук, за да израствате и да бъдете променени, да бъдете съвсем различни хора.

Не се идентифицирайте с егото си и не се задоволявайте с нещо, което усещате ... усещайки, че „ви е хубаво" Това не е начинът да гледате на нещата. Трябва да се трансформирате и да видите сами за себе си: Как се държите? Как се чувствате за нещата? Приемате ли нов поглед към нещата или не? Сега, най-лошото нещо, което идва като его, е инатът, вашият собствен инат. Упоритите хората са изключително трудни и те се гордеят със своя инат и ще продължат да казват, "Да, аз съм инат. Какво да правя?“ Ако се гордеете с всякакви такива безсмислени неща, тогава носите товара на тези камъни на главата си - този живот, следващия живот и много последващи животи, които ще живеете. Всички тези камъни трябва да бъдат изхвърлени незабавно и да ги отърсите от себе си, защото трябва да постигнете красотата си. Виждали сте как едно цвете се отърсва от всичко, което не е необходимо, разцъфва, пронизва главата си навън, отваря се само, за да даде аромат на другите. Ако искате да давате аромат на другите, колко аромат има във вас?

Има ли във вас аромат, че да дарявате аромат на другите? Така че това е, което човек трябва да разбере и трябва да направи. Първото и най-важно нещо: колко можете да обичате другите? Доколко можете да изпълнявате задълженията си като съпруг, съпруга, дете, баща, майка - всичко? Не е както хората разбират Сахаджа Йога – че висите някъде във въздуха и след това си казвате: "Аз съм добре". Разбира се, има трудни хора и трудни взаимоотношения, но един сахаджа йоги трябва да има много необвързан поглед към цялото нещо и трябва да може да коригира всички съществуващи проблеми. И трябва да приеме много силна и строга позиция към хората, които не са сахаджа йоги в семейството и обкръжението си и да им каже: "Какво правите? През целия си живот ли ще продължавате по този начин и ще умрете с това ... с цялото това натоварване на главите ви или ще се отървете от него? ". Но преди всичко вие трябва да бъдете наред.

Сега в нашето съществуване имаме манас – от лявата страна идва до дясната и отива отзад, имаме също и аханкара, което е егото, което се движи - идва от дясната страна ... от дясната страна към лявата страна и в мозъка идва отпред, движи се от лявата страна. Така че с тези две неща, две - егото и суперегото, манас и аханкара - имаме между тях будхи, който е разумът между тях. Но тази интелигентност, ако не е, ако не е балансирана от мъдрост - от субудхи - може да бъде много опасна и записва всичко, което правите. Тя знае какво правите. Но ако се идентифицирате с вашето его или суперего, будхи не може да стигне далеч. В началото може да се опита да ви каже, че "това е погрешно, не трябва да ходите там, не бива да правите това", но след това замлъква. Така че трябва много да внимавате и за вашата интелигентност. Вашата интелигентност изведнъж замлъква; не ви помага. Тогава егото или суперегото вземат превес. Тогава цялото ви мислене, цялото ви разбиране върви според ... според насоките на егото и вие продължавате с него и просто не знаете къде отивате, какво правите.

Така че, когато сме на това място, ние сме ... решешени да имаме много добра сесия по Сахаджа Йога. Важно е за всички нас да знаем, когато си тръгнем от тук колко променени ще бъдем. В противен случай има пуджа, има хаван, има нещо друго ... всеки път; и какъв е напредъкът в нас - трябва да видим. Дали е колкото една малка мравка се движи в минута или е нещо много повече? Напредъкът е бавен, защото не искаме да се трансформираме. Във всеки един момент се опитвайте да видите да се трансформирате. Виждала съм хора, които живеят като хипопотами - живеят като хипопотами. Тези, които живеят като хиени, ще останат като хиени. Те продължават да остават със собствената си идентификация и се чувстват много доволни от това, което е много погрешно нещо. Трябва да разцъфнете, да разцъфнете като цветя.

Променете себе си, трансформирайте себе си! Тази трансформация ще ви помогне. Това е като задействане в ново измерение на живота. Докато това задействане не се прояви, вашият живот няма смисъл, Сахаджа Йога няма смисъл за вас. Така че, опитайте се възможно най-добре да задействате тази трансформация - всяка минута от живота си - тогава ще се изумите от обогатяването на живота. Каквото и да опитвам, точно сега съм ви пречистила доста, мисля. Пречистих ви горе и долу - доста, нали така? Но въпреки това, сега вие трябва да поддържате /това състояние -б.ред/ там. На първо място, вашето внимание, не мисля, че е толкова наред. Затова блокирате в дясно Набхи и в черния дроб.

Вниманието трябва да е от едната страна, но ако продължавате да движите главата си, премествайки вниманието си, тогава не можете да бъдете на Нирвичара. За да поддържате Нирвичара, трябва първо да запазите вниманието си спокойно и след като постигнете тази стабилност, просто трябва да видите, че сте Нирвичара. Поставете всичките си мисли в този поток на Нирвичара и това ще реши проблема ви. Но трансформацията определено е положителен етап, в който се виждате. Разбирате ли, вие виждате себе си; обръщате се към себе си, да речем, наричате себе си Нирмала. Тогава казвате: "О, Нирмала, сега, това е ли начинът да погледнеш на нещата?" Трансформацията е да се идентифицирате с това Себе, което ви вижда. Така че, веднъж като започнете да се идентифицирате с това Себе и да изразявате нещо на това Аз, което е Нирмала, тогава сте разделени; тогава се случва трансформацията. Защото първо трябва да видите и след това да се идентифицирате с това Себе, така че да има трансформация вътре във вас. В противен случай само ще носите в себе си някаква енергия, с която да можете да правите малки чудеса - можете да издигнете Кундалини /на другите – бел.

ред/. Но какво остава за вас? Ще бъдете там, където сте били. Затова е важно, когато дойдем на такова място, да не бъдем отвлечени от нещо много външно и абсолютно безполезно за Сахаджа Йога. Сега, по-късно през деня, ще ви кажа как да издигнете различните си сили, но сега, мисля, че трябва да решим, че ще тръгнем оттук напълно трансформирани в нови хора. Нека Бог ви благослови.