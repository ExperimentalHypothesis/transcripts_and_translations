11 July 1982
From Heart To Sahasrara
Public Program
Guildhall Theatre, Derby (England)
Talk Language: English | Transcript (English) - VERIFIED

Σήμερα είναι η πρώτη μέρα που κάνουμε αυτή την Πούτζα στην χώρα της Αυστρίας.

Αυτή η χώρα είναι ιστορική και έχει περάσει από πολλές αναταραχές, για να πάρει τόσα πολλά μαθήματα στη ζωή. Αλλά τα ανθρώπινα όντα είναι τέτοια, που δεν συνδέουν τις καταστροφές με τα λάθη τους, γι'αυτό και τα επαναλαμβάνουν ξανά και ξανά. Η επίσκεψη στη Βιέννη ήταν από καιρό προγραμματισμένη και έφτασα την ημέρα που έπρεπε να γιορτάσουμε τα γενέθλια του Ματσίντρανατ. Είναι ένα ευοίωνο γεγονός για όλους σας, το ότι συμπληρώνει σήμερα τον πρώτο χρόνο της ζωής του. Τον ευλογώ με όλα τα λουλούδια, τα εκλεκτότερα λουλούδια, της ομορφιάς και της μακαριότητας, αυτόν και την οικογένεια του και όλους τους συγγενείς του. Είναι τόσα πολλά τα πράγματα που έχουν γίνει για πρώτη φορά. Ήρθα για πρώτη φορά στη Βιέννη, στην Αυστρία και επίσης παραβρέθηκα στα γενέθλια ενός παιδιού, στα πρώτα του γενέθλια. Σήμερα είναι η Αστάμι, η όγδοη μέρα του φεγγαριού, του καινούργιου φεγγαριού, Σουκλαπάκσι, και είναι η πρώτη φορά που πρόκειται να δοξαστούν όλα τα όπλα της Θεάς. Αυτή είναι μια καταπληκτική ιδέα, γιατί αυτά τα όπλα που δουλεύουν συνεχώς, όχι μόνο για να σκοτώσουν το κακό, αλλά και για να προστατέψουν το καλό, δεν έχουν λατρευτεί ποτέ ξανά. Αν σήμερα συνειδητοποιήσουν οι άνθρωποι τη σημασία τους και το πόσο σημαντικά είναι, τότε πολλά προβλήματα που έχουν δημιουργηθεί, όπως οι ατομικές βόμβες και άλλα παρόμοια, μπορούν να λυθούν, με το να τα στρέψουμε στη σωστή κατεύθυνση και να τα χρησιμοποιήσουμε για την καταστροφή των σατανικών δυνάμεων και όχι των καλών.

Επίσης για την προστασία της ανθρώπινης ζωής και τη διαφύλαξή της. Τα ίδια όπλα μπορούν να χρησιμοποιηθούν προς τη λανθασμένη κατεύθυνση. Αλλά αν χρησιμοποιηθούν σωστά, μπορούν να αφιερωθούν στην υπηρεσία της δουλειάς του Θεού. Όλα αυτά που έχουν δημιουργηθεί από ανθρώπινα όντα, που εξωτερικά μοιάζουν με όργανα καταστροφής, αν οι άνθρωποι χρησιμοποιήσουν τη σοφία τους, μπορούν να ανακαλύψουν ότι όλες αυτές οι εφευρέσεις που τους έχουν δοθεί από το Ασυνείδητο, είναι για τη δουλειά του Θεού. Όλη η επιστημονική έρευνα, όλα όσα έχουν γίνει, όλοι οι θεσμοί που έχετε δημιουργήσει, είναι για την υπηρεσία του Θεού. Κατά κάποιον τρόπο μπορούμε να πούμε, ότι τα ανθρώπινα όντα έχουν δουλέψει για να δημιουργήσουν μεθόδους ως όργανα: κοινωνικούς, οικονομικούς, πολιτικούς θεσμούς, για να προωθήσουν το μηχανισμό της δουλειάς του Θεού. Το Ασυνείδητο έχει λειτουργήσει μέσα από τα ανθρώπινα όντα. Όλοι αυτοί οι οργανισμοί, αν τοποθετηθούν στη σωστή μεριά της δράσης και όχι της σατανικής δραστηριότητας, μπορούν να ενωθούν όλοι μαζί για να ολοκληρώσουν τη δουλειά του Θείου. Όπως, στην Ανατολή οι άνθρωποι πιστεύουν ότι ο Θεός έχει δημιουργήσει το όμορφο σώμα των ανθρώπινων όντων και έγκειται στους ανθρώπους να δημιουργήσουν όμορφα, καλλιτεχνικά ρούχα για να τονίσουν την ομορφιά που έχει δημιουργήσει ο Θεός, να δοξάσουν την ομορφιά αυτού που έχει δημιουργήσει ο Θεός, να σεβαστούν την ομορφιά που έχει δημιουργήσει ο Θεός. Αυτό έχει συμβεί σε πολλούς τομείς της ανθρώπινης δράσης και θα έπρεπε να έχει συμβεί σε όλους, αν οι άνθρωποι είχαν χρησιμοποιήσει τη σοφία τους.

Το ζήτημα της γνώσης που συζήτησα πριν, είναι πολύ σημαντικό να το καταλάβετε. Η απαγορευμένη γνώση της εποχής του Αδάμ και της Εύας υπήρξε ένα μεγάλο πρόβλημα, το οποίο δεν κατανοήσει οι άνθρωποι. Ήταν όταν ο Θεός για πρώτη φορά δημιουργούσε ανθρώπινα όντα, εκτός από τα ουράνια όντα τα οποία ήταν τέλεια. Ήθελε να δει αν τα ανθρώπινα όντα μπορούσαν να αυξήσουν τον πληθυσμό τους, τη συνειδητότητά τους και την αθωότητά τους, αν θα μπορούσαν να πάρουν την Αυτογνωσία. Αλλά ήταν ένα πείραμα και τα ανθρώπινα όντα απογοήτευσαν το Θεό εκείνη την εποχή, γιατί ακολούθησαν χαμηλού επιπέδου προτροπές. Έτσι απέτυχαν και έχασαν την αθωότητά τους. Και η απώλεια της αθωότητας είναι το πρώτο αμάρτημα που διαπράχθηκε και αυτή η αμαρτία πήρε μια διαφορετική τροπή για τα ανθρώπινα όντα. Τώρα, αυτή η γνώση όπως είπα, δεν είναι η αληθινή γνώση. Ήταν η Αβίντια, η τεχνητή γνώση. Η γνώση που λέει ότι «Είμαι κάτι», ότι «Εγώ είμαι αυτός που δημιουργεί», το Εγώ.

Μέχρι το στάδιο του ζώου, δεν υπήρχε Εγώ και μετά άρχισε να αναπτύσσεται το Εγώ. Θα μπορούσαμε να πούμε ότι αυτή είναι η αρχή του προπατορικού αμαρτήματος, αυτό το «Εγώ είμαι κάτι, εγώ κάνω κάτι, εγώ είμαι αυτός που μπορώ να το κάνω». Έντάξει; Έτσι, είπε ο Θεός: «Για να δούμε. Για να δούμε το λιγοστό τους θάρρος και ας τους αφήσουμε να αποφασίσουν». Τα σχέδια λοιπόν, άλλαξαν. Σκέφτηκε ότι θα έπρεπε να στείλουμε ενσαρκώσεις στη γη, για να βοηθήσουν αυτούς τους ανθρώπους, να τους καθοδηγήσουν, να τους εξισορροπήσουν, να τους δώσουν τη σωστή έννοια της ηθικής, του Ντάρμα, έτσι ώστε να κρατήσουν αυτή την ισορροπία. Αλλά κάθε φορά αυτό το Εγώ, αρνούνταν να δεχτεί την ισορροπία. Αυτό το Εγώ πάει πολύ μακριά από την πραγματικότητα. Ακόμα και σήμερα, όταν έρχονται στη Σαχάτζα Γιόγκα, βλέπω ανθρώπους που δεν προχωρούν πολύ γρήγορα. Εξαιτίας του Εγώ έχουν ερωτήσεις, αμφιβολίες, προβλήματα.

Εξαιτίας του προπατορικού αμαρτήματος, οι άνθρωποι δεν εξελίσσονται πολύ γρήγορα. Λένε «Εγώ είμαι ο ένας, είμαι ελεύθερος γιατί αυτό, γιατί εκείνο;» Ποιοι είστε εσείς για να κάνετε ερωτήσεις; Ποιος σας έχει φτιάξει; Εσείς έχετε φτιάξει τον εαυτό σας; Τι έχετε κάνει για να γίνετε ανθρώπινα όντα; Γιατί έχετε αυτή την εγωιστική συμπεριφορά προς το Θεό; «Γιατί ο Θεός μας δημιούργησε; Γιατί;» Ποιοι είστε για να κάνετε οποιαδήποτε ερώτηση; Αλλά έτσι είναι τα πράγματα, η αμφισβήτηση συνεχίζονται και αυτοί οι άνθρωποι είναι πολύ επικίνδυνοι για τη Σαχάτζα Γιόγκα. Αν πρέπει να έρθουν σε Πούτζα ανησυχώ, όχι γιατί κάτι μπορεί να συμβεί στην Πούτζα, αλλά γιατί μπορεί να τους χάσουμε τελείως. Τέτοιοι άνθρωποι, εγωιστές και ανόητοι, χάνονται. Σαν μητέρα, έχω συμπόνια και αγάπη γι' αυτούς και αισθάνομαι λυπημένη, γιατί θα μπορούσαν να σωθούν, αλλά αυτό το μυαλό που θέτει συνέχεια ερωτήσεις, μπορεί να τους πνίξει. Αυτό είναι το βασικό αμάρτημα που έχουν δημιουργήσει τα ανθρώπινα όντα. Πέρα από αυτό, είχαμε προβλήματα λόγω του ότι έχουμε έρθει από το ζωικό στάδιο σε αυτό το στάδιο. Γι' αυτό υπάρχουν άγριες, ζωώδης παρορμήσεις μέσα σας. Αργότερα, περάσαμε μέσα από άλλες συνθήκες που δημιουργήθηκαν στην ιστορία και πάλι μέσα από το Εγώ που ξεκίνησε οργανισμούς, που άρχισε να οργανώνει θρησκείες. Ας πάρουμε για παράδειγμα τον Χριστιανισμό.

Ο Χριστός ήρθε εδώ για να σπάσει το Εγώ σας. Αντιθέτως όμως, οι άνθρωποι έχτισαν ένα μεγάλο Εγώ πάνω σ' αυτό. Υπάρχουν μερικοί Σαχάτζα Γιόγκις που πιστεύουν ότι η Σαχάτζα Γιόγκα είναι μια χριστιανική Σαχάτζα Γιόγκα ή μια ινδουιστική Σαχάτζα Γιόγκα. Ακόμα σέρνεται αυτή η ιδέα ότι είναι μια χριστιανική Σαχάτζα Γιόγκα. Για τους Χριστιανούς πρέπει να είναι μια χριστιανική Σαχάτζα Γιόγκα, για τους Ινδουιστές θα έπρεπε να είναι μια ινδουιστική Σαχάτζα Γιόγκα, για τους Μουσουλμάνους είναι μια μουσουλμανική Σαχάτζα Γιόγκα. Πρέπει να συνδέεται με το Ισλάμ, γιατί δεν μπορούν να αποταυτιστούν από τις προσκολλήσεις τους, γι' αυτό πρέπει να συνδέεται με αυτές, πρέπει να εξηγεί οτιδήποτε βρίσκεται εκεί. Βλέπετε, δεν μπορούν να ξεφύγουν από αυτό. Θα μπορούσε να είναι μια καθολική Σαχάτζα Γιόγκα ή μια προτεσταντική, θα μπορούσε να είναι κάτι βαθύτερο από αυτό. Έτσι λοιπόν συνεχίζεται. Θέλετε να τραβήξετε τη Σαχάτζα Γιόγκα στις δικές σας κατηγορίες, μέσα στις δικές σας μικρές κούπες.

Αλλά είναι ακριβώς το αντίθετο. Η Σαχάτζα Γιόγκα είναι ένας ωκεανός, είναι κάτι το παγκόσμιο, είναι η Μάχα Γιόγκα. Δεν προορίζεται για τους Χριστιανούς, τους Ινδουιστές, τους Μουσουλμάνους, αλλά για τα ανθρώπινα όντα όπως ήταν. Έχετε ζώα που είναι χριστιανοί, ινδουιστές ή μουσουλμάνοι; Όλα αυτά προέρχονται από το προπατορικό αμάρτημα και μόνο, ότι κάτι είμαστε: είμαστε Χριστιανοί, είμαστε Ινδουιστές, είμαστε Μουσουλμάνοι. Στη Σαχάτζα Γιόγκα, πρέπει να καταλάβει κανείς, ότι όλα τα ποτάμια, είτε είναι ο Γάγγης, ο Γιαμούνα, ο Τάμεσης ή ο Δούναβης, οποιοδήποτε ποτάμι, όλα ρέουν στον ίδιο ωκεανό και γίνονται ο ωκεανός. Λένε ότι όταν όλοι οι ποταμοί ρέουν στον Γάγγη, ονομάζονται Σουράσαρι, το ποτάμι των Θεών. Οι άνθρωποι δεν τους αποκαλούν πλέον με τα διάφορα εθνικά τους ονόματα, όταν ρέουν εκεί. Κατά τον ίδιο τρόπο η Σαχάτζα Γιόγκα είναι ο ωκεανός. Δεν μπορείτε να της δώσετε ένα όνομα. Μην προσπαθείτε να την ταυτίσετε με άλλα πράγματα.

Αν αρχίσετε να κάνετε κάτι τέτοιο, το μυαλό σας θα γίνει σαν μια μικρή κούπα. Εάν έρχεστε από μια οργανωμένη θρησκεία είναι πολύ σημαντικό να καταλάβετε ότι οι οργανωμένες θρησκείες κάνουν την κούπα σας ακόμη πιο δυνατή και δεν μπορεί να διαλυθεί. Αι είναι μια μη οργανωμένη θρησεία, τότε είναι μία κούπα από πηλό, που μπορεί να διαλυθεί μέσα στον ωκεανό. Αν είναι μια ακέραια, ωραία πορσελάνη, Μέισεν, δεν υπάρχει καμία πιθανότητα. Τότε κολλάτε σε όλες τις ταυτίσεις, σε όλη αυτήν την ακαμψία και μετά είναι πολύ δύσκολο. Πρέπει συνέχεια να αναφέρεστε στο Χριστό, στο Μωάμεθ, στο Ζωροάστρη ή σε κάποιον άλλο που πρέπει να είναι εκεί για να σας καθοδηγεί. Ο οδηγός σας τώρα, είναι το Πνεύμα το οποίο δεν έχει όρια, γι'αυτό δεν χρειάζεται να φέρετε κανέναν από Αυτούς. Είναι όλοι μέσα σας, είναι αναπόσπαστο μέρος σας. Αλλά το να προσκολλήστε σε Έναν, είναι πάλι ένα σημάδι ότι δεν διευρύνεστε. Ξέρετε ότι είστε το όλο.

Έχετε τον Σρι Κρίσνα μέσα σας που είναι αφυπνισμένος, έχετε το Χριστό μέσα σας, έχετε τον Γκανέσα μέσα σας, έχετε τον Μπραχμαντέβα μέσα σας και έχετε τον Μωάμεθ μέσα σας. Και τους έχετε όλους, τον Μωησύ, όλους. Πώς μπορείτε να ταυτίζεστε λοιπόν, μόνο με ένα πρόσωπο; Ο λόγος είναι ότι έχετε ακόμα προσκολλήσεις και προσπαθείτε να τη τραβήξετε μέσα σε αυτές. Έτσι προσπαθήστε να έρθετε στη θέση όπου δεν υπάρχει προσκόλληση. Μπορούμε να δούμε πως χειροτερεύει η πορεία των προσκολλήσεών μας, γιατί ως ανθρώπινα όντα έχουμε τη συνήθεια να δημιουργούμε ένα στενό πυρήνα. Πρώτα το κάνουμε με τον εαυτό μας, ότι εγώ, «Εγώ είμαι ο τάδε και ο δείνα». Μετά δημιουργούμε ομάδες, όπως για παράδειγμα αν είμαστε άνθρωποι που χρησιμοποιούμε πηρούνι και μαχαίρι. Οι άνθρωποι που χρησιμοποιούν το πηρούνι και το μαχαίρι με ένα συγκεκριμένο τρόπο δημιουργούν μια ομάδα, οι άνθρωποι που τα χρησιμοποιούν με άλλο τρόπο, άλλη ομάδα. Βλέπετε, συνεχίζονται κατά αυτόν τον τρόπο, όλων των ειδών οι ανοησίες που βρίσκουν οι άνθρωποι για να δημιουργούν ομάδες. Εντάξει, χρησιμοποιήστε τα όπως σας αρέσει, δεν έχει σημασία.

Τρώτε το ίδιο φαγητό, χωνεύεται και λειτουργεί με τον ίδιο τρόπο. Αλλά όσον αφορά τα εξωτερικά πράγματα της ανθρώπινης δραστηριότητας, θα χρησιμοποιήσουν το πηρούνι και το μαχαίρι με διαφορετικό τρόπο, άλλοι θα φάνε με τα χέρια, με τα δάχτυλα, άλλοι, δεν ξέρω τι άλλο θα βρούνε, με στιλέτα. Δεν ξέρω πώς τα καταφέρνουν να φτάνουν σε τέτοια άκρα. Αυτό είναι όλο. Με ό,τι κάνουν, με οποιαδήποτε δραστηριότητα, δημιουργούν ένα κλειστό κύκλωμα, λέγοντας: «Εμείς το κάνουμε έτσι. Εκείνοι το κάνουν αλλιώς», εννοώντας τη μέθοδο μιας άλλης ομάδας ή άλλων ανθρώπων. Η ομαδοποίηση είναι ότι το χειρότερο και αντιτίθενται στους νόμους της φύσης. Μπορείτε να είστε ατομικιστής σε ότι αφορά την εμφάνισή σας, το χρώμα των μαλλιών σας, το χρώμα των ματιών σας, γιατί ο Θεός σας δημιούργησε με αυτό τον τρόπο. Αλλά, όλα τα άλλα πράγματα που έχετε δημιουργήσει είναι νεκρά. Όλες οι μέθοδοι ομαδοποίησης που έχετε δημιουργήσει, δεν έχουν καμία απολύτως αξία.

Όλα είναι μυθικά. Δεν υπάρχει καμιά αλήθεια μέσα σε αυτά, τίποτα που να αξίζει κανείς να υπολογίσει. Είναι μόνο ένας μύθος. Καταλάβετε λοιπόν ότι δεν υπάρχει κάτι σαν χριστιανική Σαχάτζα Γιόγκα, προτεσταντική ή καθολική Σαχάτζα Γιόγκα. Το βρίσκω αυτό σε ένα πολύ λεπτό επίπεδο, όταν οι άνθρωποι μιλούν για συλλογικότητα, ότι δεν καταλαβαίνουν πως δεν είμαστε συλλογικοί, γιατί έχουμε τόσες πολλές ετικέτες κολλημένες πάνω μας, όπως οι προσκολλήσεις των πράξεών μας. Θα μπορούσαν να είναι στην Ελβετία, την Αυστρία, τη Ρώμη ή την Ινδία, οπουδήποτε. Πρέπει να απαλαγούμε από αυτές τις προσκολλήσεις. Πρέπει να γνωρίζουμε ότι είμαστε ανθρώπινα όντα, δημιουργημένα από το Θεό και οτιδήποτε υπάρχει μέσα μας και είναι αληθινό έχει δημιουργηθεί από Αυτόν και αυτό είναι το μοναδικό πράγμα που πρέπει να είμαστε. Από όλες τις υπόλοιπες προσκολλήσεις, πρέπει να προσπαθούμε να απαλαχθούμε. Όλα είναι συμπληρωματικά.

Από το ένα μέρος πρέπει να μάθουμε κάτι, από το άλλο πρέπει να μάθουμε κάτι άλλο. Από κάθε μέρος μπορούμε να μάθουμε και να καταλάβουμε κάτι. Δεν υπάρχει τίποτε που να μπορεί να θεωρηθεί από κάποιους ανθρώπους σαν κάτι ανώτερο ή κατώτερο. Αλλά φυσικά, όπου έχει αναπτυχθεί περισσότερο το Εγώ, αυτό το προπατορικό αμάρτημα έχει αναπτυχθεί περισσότερο και υπάρχει η πιθανότητα τέτοια ανθρώπινα όντα να έχουν δημιουργήσει περισσότερες προσκολλήσεις. Είναι φυσικό να έχουν δημιουργηθεί περισσότερες προσκολλήσεις. Σε μέρη, όπου δεν ενδιαφερόντουσαν για τη θρησκεία, για το Θεό, και προσκολλούνταν, όπως στην Αφρική και σε όλα αυτά τα μέρη, μπορεί οι προκαταλήψεις να δημιουργούνταν από άλλες δυνάμεις. Ονομάζονται «Αντιμπάουντικ» και σημαίνει αυτά που έχουν δημιουργηθεί από ότι έχει δημιουργήσει ο Θεός. Όπως αν δουν το φεγγάρι, φοβούνται το φεγγάρι, αν δουν, τα δέντρα φοβούνται τα δέντρα. Είναι ένα είδος μυθικών ιδεών για την ίδια τη φύση. Βλέπετε, υπάρχουν λοιπόν δύο τύποι, όπως ήδη ξέρετε.

Το ένα είναι εκεί όπου δημιουργούν μυθικές ιδέες σχετικά με τη φύση, η μυθική πλευρά της φύσης που είναι «Αντιμπάουντικ» και η άλλη «Αντινταϊβικ» είναι οι μυθικές ιδέες για το τι μπορείτε εσείς να παράγετε, ότι είστε Θεός, είστε οι Θεότητες και θέλετε να το δημιουργήσετε. «Είμαι αυτό, είμαι το άλλο». Υπάρχουν λοιπόν, δύο ειδών προσκολλήσεις που λειτουργούν, αλλά στη σύγχρονη εποχή υπάρχει τέτοια σύγχυση που δεν ξέρω πια που δρουν αυτές οι δυο πλευρές. Τις προάλες περνούσα κοντά από το νεκροταφείο της Βιέννης. Έμεινα έκπληκτη, επειδή ενώ ήταν νεκροταφείο μπλόκαρε το δεξί Σβάντισταν. Έτσι είπα: «Όλα τα νεκρά πνεύματα πρέπει να είναι ενεργά τώρα, γιατί δεν μπορώ να καταλάβω πως αλλιώς μπορεί να μπλοκάρει το δεξί σβάντισταν στο νεκροταφείο». Έτσι εξηγείται το γιατί τα νεκρά πνεύματα είναι πολύ ενεργά σήμερα ή έχουν ξαναγεννηθεί. Βλέπετε, πρέπει να έχουν πεθάνει εκατοντάδες φορές, πρέπει να έχουν σκαφτεί άπειροι τάφοι και σήμερα αυτοί οι τάφοι είναι άδειοι και αυτά τα πνεύματα είναι ενεργά. Ή ίσως αυτά τα νεκρά πνεύματα να είναι τώρα ενεργά, να μην είναι πλέον εκεί και έχουν φύγει. Μπορεί να είναι αυτό.

Γι'αυτό πρέπει να κρίνουμε πλέον, βάση των δονήσεων και όχι της κατανόησής μας ή αυτού που σκεφτόμαστε ή που καταλαβαίνουμε μέσα από αυτό το μυαλό. Κάνοντας ερωτήσεις και μιλώντας πολύ γι’αυτό, δεν μπορείτε να καταλάβετε τη Σαχάτζα Γιόγκα. Για τη Σαχάτζα Γιόγκα, πρέπει να έχετε αυτό το υψηλότατο επίπεδο μυαλού, στο οποίο μπορείτε να δεχτείτε τις δονήσεις, να νιώσετε τις δονήσεις και να συμβιβαστείτε απόλυτα με αυτές. Εάν υπάρχει το κόλλημα του Εγώ, σε σημείο που κάποιος ακόμα να αμφισβητεί τη Σαχάτζα Γιόγκα και να έχει μεγάλη ιδέα για τον εαυτό του, είναι καλύτερο για τέτοιους ανθρώπους να μην παραβρίσκονται σε Πούτζα. Είναι καλό για τους ίδιους. Είναι καλό για αυτούς τους ανθρώπους που έχουν αμφιβολίες, να μην παραβρίσκονται σε Πούτζα. Γιατί η Πούτζα προορίζεται για αυτούς που έχουν φτάσει, που έχουν δεχτεί αυτό το επίπεδο μυαλού που ονομάζεται Νιρβικάλπα, εκεί όπου δεν υπάρχει βικάλπα, όπου δεν υπάρχει αμφιβολία στο μυαλό σας. Αν υπάρχουν ακόμα αμφιβολίες στο μυαλό σας, το μυαλό σας είναι ακόμα πολύ δυνατό και θα σας τραβήξει κάτω. Έτσι, πριν την Πούτζα, πρέπει να πείτε στο μυαλό σας να κάτσει ήσυχο. «Καλύτερα κάτσε ήσυχα, τώρα πρέπει να εξελιχθώ.

Και να δεχτώ τις ευλογίες του Θείου. Γι' αυτό κάτσε ήσυχα, γιατί αλλιώς δεν μπορώ να εξελιχθώ». Σας έχω πει πολλές φορές ότι το μυαλό είναι σαν ένας γάιδαρος. Αν πάτε πίσω από το γάιδαρο, θα σας κλωτσήσει, θα σας πει ότι είστε ένας κακός άνθρωπος, ο χειρότερος άνθρωπος και θα γεμίσετε αυτολύπιση. Αν πάτε μπροστά του, θα βάλει τα αυτιά του επάνω σας, για να μπορέσετε να τον κρατήσετε όπως το Εγώ. Μπορείτε να πάτε όπου θέλετε, να κάνετε ότι σας αρέσει, «Τι πειράζει;» Δεν θα σας ελένξει. Αν καθίσετε πάνω στο γάιδαρο θα προσπαθήσει να σας ξανακοροϊδέψει, για να δει πως θα ανταποκριθείτε. Έτσι, αν επιτρέψετε στο μυαλό σας να πηγαίνει από εδώ και από εκεί, μέσω των ματιών σας ή μέσω της προσοχής σας, ή μέσω της γλώσσας σας ή των αισθήσεών σας, αυτό θα πει εντάξει. Θα τρώει το γρασίδι από τις άκρες του δρόμου και θα πηγαίνει από την μια μεριά στην άλλη όπου υπάρχει γρασίδι. Γκρεγκουάρ: Σε αυτή τη φάση, καθώς μιλάτε γι’αυτό, θα μπορούσα να μεταφράσω γρήγορα για τους Γάλλους που δεν καταλαβαίνουν αγγλικά; Ω!

θέλεις να μεταφράσεις όλα αυτά; Γκρεγκουάρ: Μπορώ μέσα σε δύο λεπτά. Νομίζω ότι θα ήταν καλύτερα να μεταφράσεις αργότερα, Γκρεγκουάρ, γιατί τώρα η ροή είναι καλύτερη, εντάξει; Έτσι, αυτός ο γάιδαρος θέλει να φάει γρασίδι. Ξέρει ότι δεν σας πειράζει να τρώει γρασίδι Εντάξει. Γυρνάει ολόγυρα, τρώει γρασίδι, κάθε είδους βρωμιά, οτιδήποτε βρει. Τρώει οτιδήποτε εσείς του επιτρέπετε, συνεχίζει να τρώει, κάθε τι βρώμικο, κάθε βρώμικη σκέψη και κάθε τι άλλο, χωρίς να αναρωτιέται. Μόνο στη Σαχάτζα Γιόγκα έρχονται και κάνουν ερωτήσεις. Όταν είναι να φάνε βρωμιά και κάθε είδους ανίερο και αμαρτωλό πράγμα, τότε δεν το εξετάζουν. Τότε λένε: «Ποιο είναι το πρόβλημα;» Αλλά όταν πρόκειται για τη Σαχάτζα Γιόγκα, θα το εξετάσουν, αυτό που είναι ιερότερο από ιερό, σπουδαιότερο από σπουδαίο. Μόνο αυτές οι πύλες είναι ανοικτές για σας. Μόνο έτσι μπορείτε να το επιτύχετε και όχι με άλλο τρόπο, είναι απαγορευμένο για όλους τους άλλους ανθρώπους να το φτάσουν.

Το νερό που πλένει τα πόδια Μου είναι αμβροσία, είναι «Τίρτα» που ήταν απαγορευμένη ακόμη και στους γιατρούς στο παρελθόν. Δεν επιτρεπόταν στους Βάιντας και έπρεπε να αγωνιστούν γι' αυτό. Μόνο στους Θεούς επιτρεπόταν να το πιούν. Μόνο στους Θεούς επιτρεπόταν να το πιούν. Σήμερα έχετε τοποθετηθεί στη θέση των Θεών. Αλλά είστε ικανοί για κάτι τέτοιο; Το αξίζετε ή ακόμα αναρωτιέστε και έχετε προβλήματα; Τότε είναι καλύτερα να σας είναι απαγορευμένο. Είναι σπάνιο πράγμα να μπορείτε να πιείτε την αμβροσία. Είναι μέσα στο Ντέβι Πουράνα Μπαγκάβαταμ. Αν το διαβάσετε, θα δείτε ότι απαγορευόταν να το πάρουν. Λοιπόν έτσι είναι τα πράγματα.

Ότι το μυαλό συμπεριφέρεται σαν γάιδαρος. Αν όμως ο γάιδαρος γνωρίζει ποιος είναι ο αναβάτης, γνωρίζει τους τρόπους του και ξέρει πώς να ελένξει το μυαλό και ξέρει πως να λειτουργήσει, ο ίδιος γάιδαρος, τα ίδια όργανα, οι ίδιοι θεσμοί, τα ίδια πράγματα που έχετε γύρω σας, θα σας πάνε εκεί με μεγαλύτερη ταχύτητα και πολύ άνετα. Γι’ αυτό πείτε σήμερα στο μυαλό σας ότι αρκετά, αρκετά παίξαμε με το μυαλό. Τώρα θέλουμε να είμαστε εκεί, στο βασίλειο του Θεού. Πείτε το στο μυαλό σας απόλυτα, πείτε στο μυαλό σας. Είναι σημαντικό. Αυτό είναι το μυαλό που σας έχει οδηγήσει σε κάθε λογής πράγματα. Σας έχει δώσει όλη τη βρωμιά. Έτσι απλά πείτε το στο μυαλό σας. Είθε ο Θεός να σας ευλογεί.

Έτσι για σημερινό θέμα, θα πρέπει να πούμε ότι πρέπει να κατακτήσουμε την αθωότητα μέσα μας και να αισθανθούμε την αθωότητα του Βιράτα. Το ερώτημα του Γκανέσα στο Βιράτα, ή του Βιράτα Γκανέσα, εκεί, στο Βιράτα, πρέπει να νιώσουμε την αθωότητα, έτσι ώστε να γίνουμε αθώοι, οι αμαρτίες μας να ξεπλυθούν, να καθαριστούμε μέσα από την αθωότητα και αυτός ο εγωκεντρισμός να χαθεί από σας. Αυτό το προπατορικό αμάρτημα φεύγει από πάνω μας και γινόμαστε αυτό το όμορφο πλάσμα που είναι το περήφανο παιδί του Θεού και είναι το επιστέγασμα της δημιουργίας. Είθε ο Θεός να σας ευλογεί! Τώρα μπορείς να μεταφράσεις Γκρεγκουάρ. Είναι εντάξει, μπορείς να μεταφράσεις. Ξέρω ότι είναι εκτενής, αλλά μερικές φορές διαπιστώνω ότι αν η ροή δεν διατηρείται... Γκρεγκουάρ: Συγνώμη Μητέρα, δεν έπρεπε να διακόψω. Όλα είναι εντάξει. Μπορείτε να τη ξαναπαίξατε και να την βάλετε χαμηλά σαν υπόκρουση για να μπορείτε να λέτε κάτι αυθόρμητα. Θα είναι εντάξει να την επαναλάβετε; Αυτό θα σας δώσει ... Γκρεγκουάρ: Σκεφτόμουν τρία λεπτά για τα γαλλικά και τρία λεπτά για τα ιταλικά, πολύ συμπυκνωμένα.

Μπορείς; Γκρεγκουάρ: Ναι, μπορώ. Εντάξει. Πολλοί με έχουν ρωτήσει και στο παρελθόν: «Μητέρα, γιατί γίναμε έτσι; Γιατί ο Θεός δεν μας έδωσε αυτοεπίγνωση, χωρίς να χρειάζεται να διαπράξουμε όλα αυτά τα λάθη; Γιατί έπρεπε να περάσουμε από αυτόν το μάταιο κύκλο;» Εκείνη την εποχή, δεν ήθελα να πω ότι έχετε διαπράξει το προπατορικό αμάρτημα, ότι έχετε παρακούσει το Θεό. Αλλιώς τα πράγματα θα είχαν πάρει άλλο δρόμο, δεν θα είχαν πάρει τόσο πολύ χρόνο. Γιατί αν τους το πεις, τότε τους συμβαίνει ένα άλλο πράγμα ότι πέφτουν στην αριστερή πλευρά και αρχίζουν να αισθάνονται ένοχοι για το προπατορικό αμάρτημα, βλέπετε. Πρέπει λοιπόν να πάμε από το Εγώ, στο κομμάτι του προπατορικού αμαρτήματος. Πέρα όμως από αυτό το κομμάτι, το μόνο που μπορείς να πεις είναι ότι στην αρχή δεν μπορούσε να συνεχιστεί η εξέλιξη χωρίς να σας δοθεί αυτή η ελευθερία, γιατί η ελευθερία δοκιμαζόταν για να σας δοθεί. Είχατε ένα ωραίο μέρος για να ζήσετε. Ζούσατε κάτω από την απόλυτη προστασία του Θεού, στον κήπο της Εδέμ, όπου όλα ήταν τόσο όμορφα, όλα ήταν υπέροχα. Τίποτα δεν έλειπε από εκεί.

Παρόλα αυτά οι άνθρωποι, όταν έχουν ελευθερία και η ελευθερία αυτή έπρεπε να δοκιμαστεί, αμέσως έπεσαν στα χαμηλά πράγματα. Γι' αυτό και ο Θεός έπρεπε να αλλάξει όλα του τα σχέδια, επειδή όλα αυτά τα χαμηλά πράγματα προσέλκυαν τους ανθρώπους παρόλες τις ευλογίες που είχαν. Όλα τα ζωώδη και τεχνητά συναισθήματα προσελκύουν τους ανθρώπους και αυτό προκαλούσε έκπληξη. Όταν έγιναν όλα αυτά τα πράγματα, επόμενο ήταν η ελευθερία να περάσει από τη δοκιμασία της καλυτέρευσης. Ήταν αυτή η δοκιμασία που έκανε την ανθρώπινη δημιουργία να λάβει χώρα. Αλλά αν τους πεις ότι το προπατορικό αμάρτημα δημιούργησε το πρόβλημα, ύστερα λένε: «Γιατί Θεέ μου, έκανες το προπατορικό αμάρτημα;» Έτσι καλύτερα να τους λέμε ότι είναι αναπόφευκτο για την εξελικτική τους πορεία, να δοκιμαστεί η ελευθερία τους, επειδή αν είναι να μπουν στην υπέρτατη ελευθερία, πρέπει πρώτα να γνωρίζουν αν μπορούν να την αντέξουν ή όχι. Και βλέποντας ότι... Πήρε τόσα πολλά χρόνια στους ανθρώπους να ωριμάσουν μέσα από αυτή και να φανεί ότι δεν μπορούν να αντέξουν τίποτα. Ο άνθρωπος δεν μπορεί να αντέξει την ελευθερία, δεν μπορεί να αντέξει να έχει κάποια θέση, δεν μπορεί να αντέξει την άνεση, δεν μπορεί να αντέξει τίποτα. Αυτό έχουμε δει και στη Σαχάτζα Γιόγκα, ότι όταν βολεύονται, στρογγυλοκάθονται. Όταν δέχονται κάποιες ευλογίες υλικού πλούτου, ξαναγυρίζουν πίσω σε ότι είχε συμβεί στον κήπο της Εδέμ, αρχίζει να ξαναέρχεται σε αυτούς και γυρίζουν πάλι σε εκείνο το επίπεδο.

Αυτό δεν είναι καλό. Πρέπει πλέον να καταλάβετε ότι πρέπει να γίνετε υπέρτατοι, έτσι ώστε να κυριαρχήσετε πάνω σε όλο αυτό. Τίποτα δεν είναι σημαντικό, τίποτε, μόνο το Πνεύμα είναι σημαντικό. Μόνο έτσι μπορεί κάποιος να ξεφύγει. Ακόμα και αυτό μπορεί να λειτουργήσει σαν πειρασμός σε εσάς. Όλες οι ευλογίες που δέχεστε, για σας είναι πειρασμοί. Γι' αυτό πρέπει να είστε έτοιμοι. Τίποτε δεν είναι πιο σημαντικό από το Πνεύμα σας. Πρέπει να είμαστε έτοιμοι να κάνουμε το κάθε τι για να φτάσουμε στο Πνεύμα, να μην μας νοιάζει ποιες ευλογίες θα δεχτούμε ή οτιδήποτε άλλο. Αυτό που θέλουμε είναι η ελευθερία του Πνεύματος που δεν τρέχει πίσω από τίποτε, πίσω από υλικά πράγματα.

Κατά αυτόν τον τρόπο, θα είστε σαν μια λάμπα, η οποία δίνει φως χωρίς να ενδιαφέρεται καθόλου για την ίδια τη λάμπα, είτε είναι χρυσή, ασημένια, ή από οποιοδήποτε υλικό. Μπορεί να μεταδώσει το φως, ακόμα και αν είναι φτιαγμένη από λάσπη. Αυτό πρέπει να κατακτηθεί από τους Σαχάτζα Γιόγκις και να κατανοηθεί, γιατί αυτό είναι ένα πολύ επισφαλές στάδιο και διαπιστώνω ότι οι άνθρωποι χάνονται. Πρέπει να γίνουμε ταπεινοί Να πούμε: «Δεν έχω τίποτα μέχρι τώρα στη ζωή μου. Πρέπει να μάθω». Επειδή αυτή είναι η γνώση της ρίζας την οποία δεν γνωρίζετε. Είναι μια καινούργια γνώση για σας. Για ποιο πράμα μπορείτε να ανρωτηθείτε, αφού δεν ξέρετε τίποτα; Πρέπει να γνωρίζετε τη γνώση της ρίζας, γι' αυτό γίνετε ταπεινοί και μόνο τότε θα δεχτείτε τις ευλογίες αυτής της καινούργιας ανάπτυξης. Αυτή είναι μια εσωτερική ανάπτυξη, η Άνταρ Γιόγκα. Μέχρι να γίνετε ταπεινοί, δεν πρόκειται να λειτουργήσει.

Πρέπει να γίνετε ταπεινοί, γιατί όταν αρχίζετε να κάνετε ερωτήσεις, αυτό το κάνει το Εγώ σας. Γι' αυτό γίνετε ταπεινοί για να αναπτυχθείτε σε αυτό και να πάτε βαθύτερα στη γνώση των ριζών. Εκπλήσσει ότι αυτή η γνώση μόνο στην Ινδία έχει πραγματικά φροντιστεί και οι άνθρωποι έχουν εντρυφήσει τόσο πολύ. Γι’ αυτό όλοι έπρεπε να έρθουν στην Ινδία. Ακόμα και ο Χριστός ήρθε στην Ινδία για να γνωρίσει τον τρόπο που έψαχναν οι άνθρωποι, να τους υποστηρίξει, να τους βοηθήσει. Είναι λοιπόν, σημαντικό οι γνώσεις της ρίζας να αποκτηθούν στην περιοχή που αυτό είναι πιο πιθανό. Είναι ευκολότερο εκεί όπου οι ρίζες είναι λιγότερο διαταραγμένες και αυτή ήταν η γη της Ινδίας αι εκεί οι άνθρωποι τις αναζήτησαν. Αλλά όταν άρχισαν να στρέφονται προς το εξωτερικό ξανά, έγιναν χαζοί και ανόητοι και όταν τους βλέπουμε, καταλαβαίνουμε ότι είναι επιφανειακοί. Αλλά δεν βλέπουμε την απίστευτη δουλειά που έχουν κάνει οι Άγιοι στην Ινδία, απίστευτη! Θέλω να πω, πάρτε έναν από αυτούς και αρκεί για να σας δώσει την πλήρη εικόνα της Σαχάτζα Γιόγκα.

Βλέπεις έναν απλό άνθρωπο, έναν πολύ απλό άνθρωπο όπως ο Σρι Σάι Νατ, που είχε ένα πολύ απλό παρουσιαστικό, αλλά κατείχε έναν απίστευτο ωκεανό γνώσης. Δεν ήταν μορφωμένος. Κανείς δεν ξέρει που γεννήθηκε, τι συνέβη, από που ήρθε και που ζούσε και πως έφτασε σε αυτή την ηλικία. Κανείς δεν ξέρει την καταγωγή του. Ή πάρτε τον Άντι Σανκαρατσάρια ή τον Καμπίρ, οποιονδήποτε. Για παράδειγμα, πάρτε τον Ματσίντρανατ. Αν διαβάσετε τον Ματσίντρανατ, δεν θα ξέρετε, θα νομίζετε ότι δίνει κάποια είδος μυστηριώδους γνώσης. Έκαναν μια καταπληκτική δουλειά! Πήγαν μέσα στη δεξιά και την αριστερή πλευρά και έκαναν τα πάντα, κάθε είδος πειραματισμού. Δείτε τα βιβλία που έγραψαν για τους Ναβ Νατς, για τους Εννέα Νάτας και για τον Ματσίντρα.

Ο Ματσίντρανατ έφτασε σε τέτοια βάθη και ανακάλυψε τόσα πολλά για το μέρος όπου κυβερνούσαν οι γυναίκες. Νομίζω ότι πρέπει να είχε βρεθεί στο Βέλγιο, όπου οι γυναίκες ήταν οι κυβερνήτες και οι άντρες ήταν σαν λάχανα. Ανακάλυψε τόσα πολλά πράγματα και τι συνέβη αργότερα και πως προσπάθησε να το γιατρέψει. Είναι η κίνηση προς μια άλλη κατεύθυνση, όπως βλέπετε, προς την κατεύθυνση της ρίζας, αλλά το πως οι ρίζες έφτασαν να δώσουν τόσο απαίσια δέντρα εδώ και εκεί και έτσι το δούλεψε. Είναι πολύ συμβολικό και για να καταλάβει κανείς τη δουλειά τους, πρέπει να είναι πολύ βαθύς και διεισδυτικός, γι ́αυτό το ανθρώπινο μυαλό, μέχρι σήμερα, δεν είναι ικανό να δει το μέγεθος της δουλειάς που έχουν κάνει. Δεν είναι δυνατόν κανείς να το δει. Όπως αν δείτε τις περιγραφές του Άντι Σανκαρατσάρια ή ακόμα και του Μαρκαντέυα για τη Μητέρα σας, είναι πράγματι αξιοθαύμαστο πως μπορούσε να δει λεπτομέρειες, από που, από ποια γωνία. Κάθε λεπτομέρεια της Μητέρας μπορούσε να δει, όπως θα το έβλεπε ένα παιδί, όταν είναι απόλυτα κοντά στη Μητέρα. Αυτό σημαίνει ότι η αθωότητά, ήταν ολοκληρωμένη και τελειοποιημένη. Αλλιώς δεν μπορεί κανείς να διακρίνει τα πράγματα που εκείνοι έβλεπαν, όλα τα μικρά πράγματα, όπως τις τρεις πτυχές της Μητέρας.

Πώς μπορεί κανείς να δει, εκτός αν είναι παιδί, ότι έχει τρεις πτυχές στο σώμα Της; Μόνο ένα παιδί μπορεί να το δει. Είναι φοβερό. Σας λέω ότι είναι φοβερή αυτή η αθωότητα, η διεισδυτικότητα και το θάρρος. Χρειάζεται πραγματικό θάρρος για να φτάσει κανείς σε τέτοια διείσδυση. Η αθωότητα είναι αυτό που πρέπει να κατακτήσει κανείς πρώτα από όλα, αλλά δεν πρέπει να είναι μέσα από το Χριστό ή τον Γκανέσα, πρέπει να το έχετε εσείς οι ίδιοι. Αυτό σημαίνει, ότι εσείς, εσείς είστε η αθωότητα. Δεν χρειάζεται να το πείτε, ούτε να έρθει μέσω κάποιου. Είστε αυτό, μπορείτε να το έχετε άμεσα. Αυτή η δουλειά είναι για ανθρώπους που δεν είναι αφυπνισμένοι, για ανθρώπους ανόητους, για τους ανθρώπους που δεν μπορούν να το αποκτήσουν άμεσα. Όλοι εσείς μπορείτε να το αποκτήσετε άμεσα.

Αυτή είναι η ευλογία σας, αυτό είναι το σπουδαιότερο πράγμα ότι μπορείτε άμεσα να τα κατορθώσετε όλα αυτά. Αλλά πρέπει να φτάσετε σε αυτή τη θέση της αθωότητας, μέσω της οποίας γίνεστε τόσο ευαίσθητοι, τόσο Σούκσμα, γιατί η αθωότητα είναι ότι πιο λεπτό και μπαίνετε μέσα σε όλες τις περιοχές για να γνωρίσετε τη γνώση των ριζών, τη γνώση του Δέντρου της Ζωής. Δεν προορίζεται για τους ανόητους, εγωιστές, παράλογους ανθρώπους. Γίνονται ράκσασας, σας λέω, είναι δαίμονες. Γι’αυτό δεν πρόκειται να ακολουθήσουμε το δρόμο τους, πρέπει να πάμε προς την αντίθετη κατεύθυνση. Πρέπει λοιπόν να ταπεινώσουμε μέσα μας και να προσπαθήσετε να αφυπνίσετε την αθωότητά σας, αυτή που είναι η ιερή αθωότητα η Παβίτρα αθωότητα μέσα σας. Στη σανσκριτική γλώσσα, δεν υπάρχει λέξη για την αθωότητα, θα εκπλαγείτε. Επειδή γι’αυτούς ότι είναι ιερό, ευοίωνο, όλα είναι μέσα σε αυτήν Δεν υπάρχει ξεχωριστή λέξη για την αθωότητα, γιατί δεν μπορούν να σκεφτούν ότι μπορεί η αθωότητα να κρέμεται έτσι στον αέρα. Πρέπει να εμπεριέχεται σε κάτι βλέπετε, όπως κάποιο είδος δοχείου μπορεί να περιέχει το νερό. Δεν μπορούν να σκεφτούν, δεν μπορούμε να σκεφτούμε το νερό να κρέμεται στον αέρα.

Πρέπει να είναι σε ένα δοχείο. Γι’αυτό θα πουν ευοίωνη ώρα, ευοίωνο άτομο ή ευοίωνο πράγμα, ευοίωνη νύχτα, ευοίωνη μέρα. Όλα εμπεριέχονται, σε ένα δοχείο, σαν σ’ ένα δοχείο. Το δοχείο που μπορεί να έχει αθωότητα, βλέπετε. Έτσι η ευοιωνότητα, ξανά ευοίωνο, είναι ένα επίθετο. Δεν υπάρχει κάτι που να μπορούμε να αποκαλέσουμε ακέραιη αθωότητα, Σούμπα. Ακόμα και η λέξη Σούμπα είναι ένα επίθετο, δεν υπάρχει ουσιαστικό για την αθωότητα. Μπορεί κάτι να είναι αθώο, αλλά η αθωότητα από μόνη της δεν υπάρχει για αυτούς, Επειδή υπάρχει σε ό,τι είναι αθώο. Είναι μια τόσο πλατιά ιδέα. Είναι μια πιο ευρεία ιδέα από τον Βιράτα Γκανέσα, όταν Αυτός είναι στο Βιράτα ολοκληρωτικά πώς μπορείτε να τον υποβαθμίσετε μόνο ως αθωότητα; Είναι τόσο λεπτό, πολύ λεπτό για να γίνει, να χωρέσει, σε ένα ουσιαστικό, πολύ λεπτό πράγμα, και πρέπει να γίνουμε τόσο λεπτοί.

Είθε ο Θεός να σας ευλογεί όλους. Μπορείτε να αρχίσετε να πλένετε τα πόδια Μου. Αυτό που μπορούμε να κάνουμε αρχικά, είναι να σηκώσετε το χέρι σας όσοι δεν έχετε πλύνει τα πόδια Μου μέχρι τώρα. Αυτός δεν τα έχει πλύνει; Εντάξει, έλα. Αυτά είναι τα εικοσιένα ονόματα, αυτά είναι τα εικοσιένα ονόματα του Σρι Βίσνου, ο οποίος είναι η πλευρά της εξέλιξής σας, του Ντάρμα σας. Πρώτα η ουσία και μετά η εξέλιξη. Αυτός είναι ο Πατέρας μέσα σας. Γι’αυτό αρχικά, επειδή όλοι αναζητάτε την εξέλιξή σας, θα επικαλεστούμε τις εικοσιμία δυνάμεις, τις εικοσιμία δυνάμεις αυτής της πλευράς του Θεού ως Πατέρας. Εικοσιμία δυνάμεις. Αυτά είναι τα εικοσιένα ονόματα που συμβολίζουν τις εικοσιμία δυναμεις της εξέλιξης μέσα μας.

Το κανάλι Σουσούμνα περιέχει εικοσιμία δυνάμεις. Μπορείτε να μεταφράσετε στα Γαλλικά, είναι καλύτερα Βίσνου, ο Βίσνου, είναι η δύναμη του Βίσνου ή θα μπορούσαμε να πούμε ο Ναραγιάνα. Ο Βίσνου είναι ο Πατέρας. Κρίτα Γιούγκα. Αυτή είναι η Κρίτα Γιούγκα. Κρίτα σημαίνει όταν θα είναι αποτελεσματική, πότε και που πρόκειται να είναι αποτελεσματική. Η δουλειά θα γίνει. Αυτή είναι η Γιούγκα, οι καιροί που πρόκειται να γίνει: η Κρίτα Γιούγκα. Αυτή είναι μια ιδιαίτερη εποχή που βρίσκεται ανάμεσα στην Κάλι Γιούγκα και τη Σάτυα Γιούγκα. Είναι η Κρίτα Γιούγκα όπου τα πράγματα θα γίνουν, η δουλειά θα γίνει.

Η ώρα της Ανάστασης, όπου τα χέρια σας θα μιλήσουν. Αυτό είναι το θέμα, βλέπετε. Μεταφράστε το, η Κρίτα Γιούγκα. Κρι σημαίνει το να κάνεις. Βλέπετε, Σβατο Τζαγιάτε, σημαίνει η Αρχή, Εσύ ξυπνάς την Αρχή όλου του σύμπαντος, την αρχή του σύμπαντος και Πράτυε σημαίνει ότι Εσύ επίσης δίνεις την εμπειρία όλου αυτού. Αυτός είναι λοιπόν που τροφοδοτεί την Αρχή και επίσης Εκείνος σας δίνει την εμπειρία. Πράτυε σημαίνει η εμπειρία που αποδεικνύει, που αποδεικνύει την υπαρξή Του. Εσύ δίνεις τη δική σου Πράτυε, σημαίνει ότι προσφέρεις την εμπειρία σου, μέσα από την οποία αποδεικνύεται ότι υπάρχεις. Πρέπει να είναι: «Εσύ είσαι ο Θεός μέσα στον άνθρωπο» θα είναι καλύτερα. Ο Θεός μέσα στον άνθρωπο.

Δεν είναι άνθρωπος σε καμία περίπτωση, οπότε πώς να Τον αποκαλέσεις