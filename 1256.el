“Heart, Vishuddhi, Agnya, Sahasrara – Becoming the Knowledge”,Public Programme, Derby (UK), 11 July 1982.

Χαίρομαι που ο Δρ.

Γουόρεν μπόρεσε να σας εξηγήσει τα ενεργειακά κέντρα για τα οποία σας μίλησα εχθές, καθώς σε μια σύντομη ομιλία, δεν μπορεί να καλύψει κανείς όλα τα σημεία. Αν πάρετε την Αυτογνωσία σας και προοδεύσετε καλά, τότε θα μπορέσετε να ακούσετε τις κασέτες Μου, που είναι εκατοντάδες και θα μπορέσετε να καταλάβετε ότι η γνώση είναι τεράστια σαν τον ωκεανό. Όπως σας είπα εχθές, όταν λαμβάνετε τη φώτιση, εσείς γίνεστε η γνώση. Αυτή είναι μια πολύ συγκεχυμένη δήλωση. Οι άνθρωποι δεν καταλαβαίνουν τι σημαίνει το να γίνουν η γνώση. Τις προάλλες ένας κύριος ήρθε και Μου είπε: «Ο γκουρού μου, μου έχει ήδη δώσει τη γνώση». Εγώ ρώτησα: «Πώς;» «Επειδή μου είπε, ότι μου έχει ήδη δώσει τη γνώση». Εγώ του είπα: «Και όμως, πώς είναι, είναι η γνώση; Πώς πιστεύεις ότι σου έδωσε πραγματικά τη γνώση;» Έτσι απάντησε: «Όχι Μητέρα, άγγιξε το μέτωπό μου και είδα ένα φως». Είπα: «Μπορείς όμως να δεις φως και αλλιώς. Πώς νομίζεις ότι έχεις πάρει τη γνώση;» Έτσι άρχισε να το σκέπτεται.

Είπε: «Τι πρέπει να συμβεί αν πάρω τη γνώση;» Του είπα: «Κοίτα, υπάρχει κάποιος που κάθεται δίπλα σου, είναι ένας Σαχάτζα Γιόγκι. Ξέρει τι είναι η Κουνταλίνη, επίσης ξέρει πως να ανεβάσει τη δική σου Κουνταλίνη, Ξέρει ποιο είναι το πρόβλημά σου, από τι μπλοκάρονται τα τσάκρα σου. Επίσης ξέρει ποια είναι τα δικά του προβλήματα». Όποτε Με ρώτησε: «Πώς τα γνωρίζει;» Είπα: «Έχει γίνει η γνώση». Όπως σας είπα χθες, στο κεντρικό νευρικό σας σύστημα, πρέπει να μπορείτε να νιώσετε του άλλους και τον εαυτό που είναι μέσα σας. Ας πάρουμε για παράδειγμα έναν άνθρωπο που είναι τρελός. Όταν άρχισε να τρελαίνεται, δεν το συνειδητοποίησε. Δεν συνειδητοποίησε ότι ήταν ήδη υπό την κατοχή της αρνητικότητας, ότι τρελαινόταν και ότι έπρεπε να λάβει θεραπεία, τίποτα δεν συνειδητοποίησε. Σταδιακά τρελάθηκε και βρέθηκε σε ένα φρενοκομείο. Ή κάποιος που παθαίνει καρκίνο, δεν ξέρει ότι έχει καρκίνο μέχρι να του πουν: «Τώρα σου έχουν μείνει μόλις δεκαπέντε μέρες ζωής».

Έτσι συμβαίνει στο σωματικό και στο διανοητικό επίπεδο. Κάποιος που είναι εγωιστής, δεν ξέρει ότι είναι εγωιστής, ότι καταπιέζει τους άλλους και ότι οι άλλοι είναι αναπόσπαστο κομμάτι του εαυτού του. Όπως ο Χίτλερ, ποτέ δεν κατάλαβε πως ήταν ένας τόσο απαίσιος διάβολος και ότι θα πάει στην Κόλαση, αλλά και εκείνοι που ήταν γύρω από τον Χίτλερ εκείνο τον καιρό, δεν κατάλαβαν ότι ένας δαίμονας μεγάλωνε μέσα στην κοινωνία και ότι ένα δαίμονας επρόκειτο να έρθει. Κανείς δεν κατάλαβε τίποτα και ξαφνικά έντεκα χρόνια αργότερα, επέστρεψε σαν μια τρομερή, καταστροφική, σατανική δύναμη. Αν διαβάσετε τα βιβλία που γράφτηκαν πριν το καθεστώς του, θα δείτε πως στην πραγματικότητα τον υποστήριζαν. Έλεγαν: «Παρακμάζουμε, η κοινωνία μας είναι ξεπεσμένη και χρειαζόμαστε κάποιον που θα μας οδηγήσει σε λιτότητα και θα μας κάνει λίγο πειθαρχημένους, χρειαζόμαστε πειθαρχία, πρέπει να έχουμε πειθαρχεία» και έτσι ο Χίτλερ άρεσε στον κόσμο. Ακόμα και οι νεαροί φοιτητές τον συμπαθούσαν, καθώς όταν πήγαινε στα πανεπιστήμια, τους μάγευε λέγοντας: «Πρέπει να έχουμε πειθαρχεία, να είμαστε λιτοί, να μην τρώτε αυτό, να μην τρώτε εκείνο, πρέπει να γίνετε πολύ λιτοί». Αυτό το πράγμα εκτιμήθηκε πολύ από τους νέους ανθρώπους. Δεν γνώριζαν αν αυτός ο άνθρωπος ήταν ένα διάβολος ή όχι. Τώρα η γνώση είναι τέτοια που μέσα από αυτή, βλέπετε τη λεπτή πλευρά του εαυτού σας και των άλλων.

Η λεπτή πλευρά του εαυτού μας και των άλλων βρίσκεται στα τσάκρας. Αυτά είναι τα τσάκρας που εδρεύουν μέσα μας και αυτά τα τσάκρας είναι που φροντίζουν οποιαδήποτε έκτακτη ανάγκη έχουμε. Πχ, αν πρέπει να τρέξουμε πολύ γρήγορα, μπορούμε να τρέξουμε πολύ γρήγορα. Η καρδιά μας αρχίζει να χτυπά, το συμπαθητικό ενεργοποιείται και ύστερα αυτά τα τσάκρας το επαναφέρουν στο φυσιολογικό, δίνοντας την κατάλληλη ενέργεια σε εκείνο το κομμάτι που έχει υπερλειτουργήσει. Το επαναφέρουν στο φυσιολογικό. Στην αριστερή πλευρά και στη δεξιά πλευρά, έχουμε δυο απολήξεις του συμπαθητικού νευρικού συστήματος. Όταν αυτή η απόληξη είναι πολύ έντονη στα τσάκρας, τότε αυτά χωρίζονται. Επίσης υπάρχει μια θεότητα σε κάθε τσάκρα και όταν αυτή η θεότητα αποκοιμιέται, αποκοβόμαστε από το όλο, επειδή μέσω αυτής συνδεόμαστε με το όλο. Βλέπετε, αν υποθέσουμε ότι αυτός είναι ένας σπόνδυλος, αν αποκοπεί, αποκόπτεστε από το όλο και χάνεται ο έλεγχος. Όταν χαθεί ο έλεγχος, τότε αρχίζετε να δουλεύετε μόνοι σας.

Μόλις ένα κύτταρο αρχίζει να δουλεύει μόνο του, γίνεται καρκινικό. Χάνει τη σχέση του με το όλο που του δίνει ισορροπία, μια αίσθηση αναλογίας και συντονισμού, το πόσο πρέπει να μεγαλώσει και έτσι εδραιώνεται ο καρκίνος. Αυτό συμβαίνει στις μέρες μας και στην κοινωνία, επειδή η κοινωνία γίνεται εγωκεντρική και εμείς συνεχώς λέμε: Ποιο είναι το πρόβλημα; Τι πειράζει αυτό, τι πειράζει εκείνο; Όπως σας έλεγε ο Γουόρεν, υπάρχει ένα Ντάρμα μέσα μας. Έχουμε δέκα Ντάρμας, δέκα δυνάμεις διατήρησης μέσα μας, τις Δέκα Εντολές που πρέπει να υπάκουμε. Γιατί; Διότι αν παρεκτραπείτε από αυτές, μπαίνετε σε μια ανισορροπία. Αν η ανισορροπία εδραιωθεί, μπορεί να αναπτύξετε οποιοδήποτε από αυτά τα προβλήματα που προέρχονται από τις ανισορροπίες. Αυτός είναι ο λόγος που δεν μπορούμε να θεραπεύσουμε τον καρκίνο, επειδή δεν μπορούμε να κάνουμε τα κύτταρα να επανέλθουν στην κανονική τους κατάσταση. Στην καλύτερη περίπτωση, μπορούμε να αφαιρέσουμε τα κύτταρα από το σώμα, τα οποία αρχίζουν να επιτίθονται στα άλλα και τα κάνουν και αυτά εγωκεντρικά. Δεν μπορούμε όμως να τα κάνουμε και πάλι κανονικά κύτταρα. Μόνο μέσω των δονήσεων μπορείτε να το κάνετε, επειδή όταν δίνετε δονήσεις σε αυτά τα κέντρα, τότε γίνονται πιο ισχυρά.

Επεκτείνουν την αύρα τους και έτσι ο κύκλος που ήταν μικρός, γίνεται μεγαλύτερος, περικλείει και τις δύο πλευρές και τις φέρνει μαζί. Οι θεότητες αφυπνίζονται ξανά και τα κύτταρα αρχίζουν να παίρνουν το μήνυμα από το όλο. Αυτή είναι μια απλή αρχή, μια λεπτoφυής αρχή. Αλλά όταν κάποιος έχει καρκίνο, πώς θα γνωρίζει αν έχει καρκίνο ή όχι; Δεν υπάρχει κανένας τρόπος να το γνωρίζει. Όταν, όμως, γίνεστε η γνώση, αρχίζετε να αναπτύσετε αυτή την αίσθηση στα δάχτυλά σας και υπάρχουν λέξεις κλειδιά, μια γλώσσα αποκωδικοποίησης, που σας λέει ποια κέντρα μπλοκάρουν και πώς να τα θεραπεύσετε. Αμέσως μπαίνετε σε επιφυλακή, επειδή ξέρετε ότι κάτι γίνεται. Τώρα, οι άνθρωποι που έχουν, ας πούμε, διανοητικό πρόβλημα, δεν αντιλαμβάνονται ότι έχουν διανοητικό πρόβλημα. Μερικοί δεν έχουν καμία τέτοια επίγνωση, αλλά μετά συνειδητοποιούν ότι έχουν κάποιο διανοητικό πρόβλημα. Κάποιος ψυχίατρος ήρθε να Με δει και σήμερα μόλις ήταν μαζί Μου. Είναι ένας Σαχάτζα Γιόγκι και κούραρε κάποιον νοητικά διαταραγμένο άνθρωπο.

Είναι ψυχίατρος και έτσι πάντα νιώθει αυτό το δάχτυλο να τρέμει μπροστά Μου. Όταν ο αριστερός δείκτης καίει και ο αριστερός αντίχειρας τρέμει, αυτό σημαίνει ότι υπάρχει μια κατοχή από πνεύματα που δουλεύει μέσα στον άνθρωπο, είναι τόσο απλό. Αυτός μπορεί να το καθαρίσει, επειδή σε έναν Σαχάτζα Γιόγκι, παίρνει μετά βίας δύο λεπτά να το καθαρίσει. Αλλά και ο άνθρωπος που το έχει μπορεί επίσης να το καθαρίσει, επειδή μόλις γνωρίσει ποιο είναι το κέντρο που έχει πρόβλημα, αν ξέρει τις θεότητες που πρέπει να αφυπνίσει και αν ξέρει πώς να τις αφυπνίσει, το πρόβλημα καθαρίζεται. Έτσι ακόμα και τρελοΙ άνθρωποι μπορούν να θεραπευτούν. Υπάρχει ένας τρελός στους δρόμους που μιλούσε μόλις τώρα, ενώ Εγώ ήμουν στο δωμάτιο. Έλεγε: «Πρέπει να αναζητάτε το Χριστό, πρέπει να αναζητάτε το Θεό» και άλλα τέτοια στους δρόμους. Βλέπετε, αυτός είναι τρελός. Ένα τρελός που οδηγεί τους άλλους σε τι, σε ένα φρενοκομείο; Έλεγε δυνατά : «Πρέπει να αναζητάτε τον Κύριο, πρέπει να αναζητάτε τον Θεό». Πώς; Πώς να αναζητάτε; Με ομιλίες: «Αναζητήστε τον Κύριο, αναζητήστε τους θεούς», αυτός είναι ο τρόπος; Αν τώρα πω, για παράδειγμα: «Βάλτε την προσοχή μέσα σας».

Τώρα κάθεστε μπροστά Μου και η προσοχή σας είναι προς Εμένα, είναι απλό. Τώρα στρέψτε την προσοχή προς τα μέσα. Μπορείτε να το κάνετε; Μπορείτε να πείτε: Ναι, το κάνουμε. Αυτό είναι λάθος. Δεν το κάνετε καθόλου. Κάτι πρέπει να συμβεί μέσα σας. Μέχρις ότου κάτι συμβεί, η προσοχή σας δεν μπορεί να πάει προς τα μέσα. Πολλοί απλώς πιστεύουν σε κάτι ψεύτικο και συνεχίζουν να το πιστεύουν μέχρι να υποφέρουν από αυτό. Έχω δει ανθρώπους που ήταν έτσι. Φανατικοί.

Στα γεράματα γίνονται είτε τελείως βίαιοι, είτε άχρηστοι, είτε οξύθυμοι, είτε βαρετοί. Μερικοί από αυτούς γίνονται στ' αλήθεια ημίτρελοι και μερικοί εντελώς τρελοί. Το να πιστεύετε σε οτιδήποτε χωρίς να έχετε τη γνώση του, είναι ένα τυφλό παιχνίδι. Η διατήρηση πρέπει, λοιπόν, να υπάρχει. Στην Ινδία μπορύμε να πούμε ότι έχουμε τον σιχισμό, που είναι μια πολύ σπουδαία θρησκεία. Οι άνθρωποι, όμως, που ανήκουν στο σιχισμό υποτίθεται ότι δεν πρέπει να πίνουν καθόλου. Στο κάτω-κάτω, ο Γκούρου Νάνακα είπε: «Δεν πρέπει να πίνετε», επειδή ήξερε για αυτό, ήξερε τι έλεγε πάνω σε αυτό. Ήταν μια Ενσάρκωση του Πρωταρχικού Όντος. Ήταν ο Πρωταρχικός Δάσκαλος και ενώ είπε: «Δεν πρέπει να πίνετε», τώρα Μου λένε, ότι στην Αγγλία οι σιχ, πίνουν πιο πολύ και από τους Σκωτσέζους. Είναι πράγματι αναπάντεχο.

Φανταστείτε! Το ίδιο και το Ισλάμ, καθώς ο Μοχάμεντ Σαχέμπ και ο Νάνακα Σαχέμπ είναι το ίδιο, το ίδιο πρόσωπο. Είπαν το ίδιο πράγμα. Ο Μωυσής είπε το ίδιο, ρωτήστε τους Εβραίους τι κάνουν; Είπε: «Τα δυνατά ποτά και το αλκοόλ πρέπει να αποφεύγονται». Την εποχή του Μοχάμεντ Σαχέμπ δεν υπήρχαν τσιγάρα και έτσι δεν τους είπε για αυτά. Οπότε οι μουσουλμάνοι λένε: «Α! τα τσιγάρα είναι καλά, δεν πειράζει». Βλέπετε υπάρχουν τόσα πολλά παραθυράκια. Στην Ινδία έχουμε πολλές κοινότητες που είναι έτσι, όπου αν πάτε και δείτε θα εκπλαγείτε. Οι τζαϊνιστές δεν θα φάνε κρέας, αλλά θα πιουν.

Μπορείτε να το φανταστείτε; Το ποτό είναι ενάντια στη συνειδητότητα, αυτό είναι ένα γεγονός, ενώ ο Μαχαβίρα δεν μίλησε για τίποτα άλλο παρά για την Τσαϊτάνια. Ο Βούδας ποτέ δεν είπε: «Μην τρώτε κρέας». Αυτό δεν σημαίνει ότι πρέπει να τρώτε κρέας, απλώς λέω ότι δεν μίλησε ποτέ για αυτό, δεν είναι τόσο σημαντικό θέμα. Ο ίδιος ο Βούδας, πέθανε επειδή έφαγε ωμό χοιρινό. Ο Βούδας ήταν μια φωτισμένη ψυχή, μια μεγάλη προσωπικότητα, ήταν μια Ενσάρκωση, πήγε σε ένα σπίτι σαν καλεσμένος. Ξαφνικά εμφανίστηκε εκεί και ο άνθρωπος του σπιτιού ήταν ένας απλός κυνηγός και είπε: «Ω Βούδα, ήρθες στο σπίτι μου, τι να Σου δώσω, τι να κάνω;» Αυτός είπε: «Έχω πολύ λίγο χρόνο, δώσε μου ότι έχεις». Εκείνος απάντησε: «Σκότωσα έναν αγριόχοιρο, αλλά το φαγητό δεν έχει ακόμα μαγειρευτεί και θα πάρει κάποιο χρόνο». Αυτός είπε: Εντάξει. Δώσε μου όπως είναι τώρα και πέθανε από αυτό. Θα εκπλαγείτε ότι στον τζαϊνισμό, ο Ναμινάτ ήταν ο πρώτος και επίσης ήταν ξάδερφος του Σρι Κρίσνα.

Στο γάμο του έγινε μια μεγάλη τελετή και αγοράστηκαν πολλά πουλιά. Φανταστείτε, ενώ ήταν τζαϊνιστές. Όταν είδε τόσα πολλά πουλιά να σκοτώνονται, ένιωσε ένα αίσθημα ενάντια σε αυτή την πράξη και είπε: Φτάνει, όχι άλλο. Αυτοί, όμως, πήγαν στο άλλο άκρο της χορτοφαγίας. Μπορούν να είναι σκληροί με τους εαυτούς τους και δεν τους νοιάζει αυτό, αλλά είναι χορτοφάγοι σε βαθμό που δεν φαντάζεστε. Αυτό, λοιπόν, είναι το πρόβλημα με τη θρησκεία, πάτε στα άκρα. Το πρώτο πράγμα στη θρησκεία είναι να μην πάτε στα άκρα, αυτό είναι η βάση κάθε θρησκείας. Στο χριστιανισμό γνωρίζετε πως ο Χριστός είπε: «Κρατηθείτε μακριά από τους νεκρούς, μην ασχολήστε με τους νεκρούς». Έβγαλε τα νεκρά πνεύματα, τα έβαλε στα γουρούνια και έριξε τα γουρούνια στη θάλλασα. Όλοι ξέρετε αυτή την ιστορία, αλλά κάθε εκκλησία έχει τους νεκρούς κάτω από τα πόδια των ανθρώπων.

Δεν ξέρει κανείς που να πατήσει σε μια εκκλησία, παντού κείτονται νεκροί. Ευτυχώς ή δυστυχώς, πρέπει να πω, ζούσα δίπλα σε μια εκκλησία όσο ήμουν στην Αγγλία και τη νύχτα τους έβλεπα όλους να βγαίνουν από τους τάφους και έλεγα: «Ω Θεέ μου». Εκεί κάθονται παιδιά, προσεύχονται στο Θεό. Πώς επωφελούνται έτσι; Δεν αποτελεί έκπληξη που ο καθολικισμός επιφέρει τέτοια καταστρόφη, όπως και όλη η επονομαζόμενη χριστιανοσύνη. Θέλω να πω ότι η βάση κάθε θρησκείας αντικρούεται από τους πιστούς της. Πρώτον ο Χριστός είναι Αυτός που ελέγχει τους νεκρούς. Είναι αυτός που απορροφά τις επιδράσεις των νεκρών και τους απαγόρευσε από οπουδήποτε πάτε, από όλες τις εκκλησίες. Μόνο στην Ινδία δεν το κάνουν, δεν ξέρω πως το κατάφεραν. Αντίθετα εδώ σε όποια εκκλησία πας, υπάρχουν πτώματα παντού. Οι Σαχάτα Γιόγκις πλέον δεν πάνε στις εκκλησίες, γιατί φοβούνται.

Μόλις ένας Σαχάτζα Γιόγκι κολλήσει κάποιο πνεύμα, το καταλαβαίνει αμέσως, έχει πονοκέφαλο και δεν θέλει να πάει εκεί. Κάποιος, όμως, που δεν είναι Σαχάτζα Γιόγκι, πάει στην εκκλησία, κολλάει ένα πνέυμα και δεν το ξέρει. Η μητέρα μιας μαθήτριάς Μου, που ήταν καθολική και είχε δίπλωμα στα μαθηματικά, ήταν πολύ αφοσιωμένη και πιστή καθολική. Ήρθε να Με δει και της είπα ότι: Πρέπει να εγκαταλείψεις όλον αυτόν το φανατισμό σχετικά με το να πηγαίνεις στην εκκλησία, διότι στην εκκλησία είναι τοποθετημένα όλα αυτά τα νεκρά κορμιά. Αλλά δεν Με άκουσε. Αργότερα σε μεγάλη ηλικία, γύρω στα εξήντα, τρελάθηκε πραγματικά, στ'αλήθεια, και άρχισε να χρησιμοποιεί τον μπιντέ της για τουαλέτα και εμφανίστηκαν όλων των ειδών τα προβλήματα. Αλλά σηκώνονταν πάντα το πρωί της Κυριακής, ετοιμαζόταν και πήγαινε στην εκκλησία και επέστρεφε μια χαρά. Κάθε Κυριακή, σηκώνονταν, ντύνονταν με τα καλά της, πήγαινε στην εκκλησία και επέστρεφε. Σαν να την πήγαινε κάποιος εκεί και να την έφερνε πάλι πίσω. Αλλά μια μέρα χάθηκε και η γυναίκα αυτή τηλεφώνησε στην αστυνομία και είπε: Τι να κάνω τώρα, αυτή η γυναίκα χάθηκε και χάθηκε και η μητέρα μου και ανησυχούσε πολύ.

Μου τηλεφώνησε και της είπα: Θα την βρεις, είναι μια χαρά και θα επιστρέψει. Μετά από τρεις μέρες ήρθε από κάπου, ο Θεός ξέρει από πού, επέστρεψε και άρχισε πάλι τα ίδια πράγματα, να χρησιμοποιεί αυτό για εκείνο και ετούτο για το άλλο, πραγματικά σαν τρελή, αλλά η αστυνομία είπε: Δεν γίνεται τίποτα, τώρα καλύτερα να την βάλετε σε ένα γηροκομείο. Έτσι την έβαλε σε ένα μέρος όπου ζουν μεγάλοι άνθρωποι. Η Μαίρη, η μαθήτριά μου, Μου είπε ότι είναι εκπληκτικό, οι άνθρωποι που είναι εκεί είναι κυρίως καθολικοί ή χριστιανοί. Είναι όλοι έτσι τρελοί, οι νοσοκόμες περνούν άσχημες ώρες, αλλά όλοι τους ετοιμάζονται την Κυριακή και πηγαίνουν στην εκκλησία που είναι ειδικά φτιαγμένη γι'αυτούς. Μπορείτε να το φανταστείτε; Απλώς κοιτάξτε αυτή την εμμονή, είναι μια εμμονή μας, πρέπει να αντιληφθούμε ότι αυτά είναι εμμονές, δεν είμαστε ελεύθεροι άνθρωποι, είμαστε σκλάβοι αυτών των πραγμάτων. Μόλις έρθετε σε αυτή την πλευρά, η άλλη πλευρά της υποδούλωσης είναι οι συνήθειές μας, μας σκλαβώνουν. Μας σκλαβώνουν. Έχω δει τέτοιους ανθρώπους. Μια φορά είχαμε έναν υπουργό που καθόταν μαζί Μου και έναν Ρώσο υπουργό, πολύ ισχυρό άνθρωπο.

Και ξαφνικά σηκώθηκε όρθιος, ήταν ο οικοδεσπότης, ξαφνικά σηκώθηκε όρθιος: «Ω, πρέπει να φύγω». Είπα: «Τι συνέβη;» Εϊπε:»Είμαι ένας άρρωστος άνθρωπος». Ρώτησα: «Τι σας συμβαίνει;» «Βλέπετε, είμαι φανατικός του ποδοσφαίρου και δεν μπορώ να κάτσω περισσότερο, ο αγώνας ποδοσφαίρου πρέπει να έχει αρχίσει». Φανταστείτε, αυτός ήταν ο οικοδεσπότης και εκεί βρίσκονταν τόσοι πολλοί άνθρωποι και δεν μπορούσε να κάτσει. Θέλω να πω, δεν μπορούσε να κάτσει στην καρέκλα και ήθελε να σηκωθεί και να περπατήσει και δεν ήξερε τι να κάνει. Εξεπλάγην, δεν είχε καμία αξιοπρέπεια, κανέναν έλεγχο στον εαυτό του Σκέφτηκα ότι είναι υπό την κατοχή αρνητικότητας που έρχεται σε αυτόν μέσα από το ποδόσφαιρο ή τι άλλο; Αλλά ένας ενήλικας, ώριμος άνθρωπος να συμπεριφέρεται έτσι! Αυτό δεν είναι τίποτα, άλλες συνήθειες που έχουμε είναι ακόμα χειρότερες, είναι χειρότερες και όλες μας σκλαβώνουν, δεν μπορούμε να ζήσουμε χωρίς αυτές. Ό,τι υπάρχει σε αυτό τον κόσμο είναι για εμάς, δεν είμαστε εμείς για αυτά. Αν κάτι μπορεί να μας υποδουλώσει, πρέπει να γνωρίζουμε ότι εμείς είμαστε τα αφεντικά των πάντων. Αν μια καρέκλα σας κάνει να αισθάνεστε άνετα ή άβολα, δεν είναι σημαντικό.

Αυτό που είναι σημαντικό είναι να μην σας υποδουλώνει. Τίποτα δεν πρέπει να σας υποδουλώνει. Αυτός που είναι βασιλιάς, που είναι αυτοκράτορας, είναι αυτός που ενοχλείται λιγότερο. Αν βάλετε ένα τέτοιο άτομο στο δρόμο, θα κοιμηθεί μια χαρά. Όπου και να τον βάλετε θα είναι χαρούμενος, αυτός είναι ο αληθινός αυτοκράτορας. Αλλά όχι ο αυτοκράτορας που δεν μπορεί να ζήσει χωρίς ανέσεις. Αν είναι υπόδουλος στις ανέσεις, τότε δεν είναι αυτοκράτορας. Όλα αυτά τα πράγματα μπορούμε να τα μάθουμε όταν αυτό το κέντρο μας, το Νάμπι Τσάκρα, είναι αφυπνισμένο. Όταν το φως διαχέεται σε αυτή την περιοχή, στο Βόιντ, το σημείο που βλέπετε με το πράσινο χρώμα, τότε αυτό που συμβαίνει είναι ότι απευθείας σε αυτό το φως δεν βλέπετε τίποτα, αλλά το φως λειτουργεί. Η φώτιση είναι τέτοια που ενεργοποιείται, το φως δρα από μόνο του, μπορείτε να το φανταστείτε; Το φως από μόνο του δουλέυει μέσα σας.

Είχαμε ένα γιατρό που αγαπούσε πολύ το κρασί, τα ποτά κι όλα αυτά. Ποτέ δεν σας λέω: «Μην πίνετε». Δεν το λέω ποτέ, διότι δεν θέλω να φύγουν τρέχοντας οι άνθρωποι. Όχι, όχι, τίποτα τέτοιο. Κάθεστε κάτω άνετα και απλώς παίρνετε την Αυτογνωσία σας, μετά θα το δούμε αυτό. Αυτός ο φίλος παράτησε το ποτό την επόμενη μέρα, αλλά μετά έπρεπε να πάει στην Γερμανία και σκέφτηκε: «Πρέπει να δοκιμάσω αυτό το ιδιαίτερο κρασί», που του άρεσε. Έτσι το δοκίμασε και μετά έκανε εμετό, ξανά και ξανά, δεν μπορεσε να το αντέξει. Είπε: «Η γεύση ήταν τόσο άσχημη, δεν έχω ξαναδοκιμάσει κάτι τόσο άσχημο. Δεν του είπα ποτέ τίποτα, απλώς συνέβη. Εξοικονόμησε χρήματα, μπορούσε να αγοράσει πράγματα με αυτά τα λεφτά που εξοικονόμησε, ήταν ένα ελεύθερο πουλί.

Αλλά δεν χρειάζεται να σας το πω αυτό, διότι είστε τόσο εθισμένοι και ταυτισμένοι, που ακόμη και αν κάποιος σας πει ότι: «Αυτό μπορεί να συμβεί με τη Σαχάτζα Γιόγκα», πολλοί άνθρωποι θα το αρνηθούν. Οι ταυτίσεις μας έχουν πάει τόσο βαθιά στην ύπαρξή μας, τόσο βαθιά στην ύπαρξή μας, οι προσκολλήσεις μας όπως τις αποκαλούμε, που δεν είμαστε καθόλου ελεύθεροι, μπορεί να είμαστε ελεύθεροι πολιτικά, εντάξει, αλλά αυτό είναι τόσο επιφανειακό. Το Πνεύμα είναι το μόνο πράγμα που είναι ελεύθερο μέσα μας, που δεν έχει καθόλου προσκολλήσεις, καθόλου συνήθειες, που δεν προσκολλάτε σε τίποτα, είναι απολύτως αποταυτισμένο και εκπέμπει χαρά σε μας. Είναι ένα πράγμα που κάνει το Πνεύμα μας, την προσοχή μας τόσο φωτισμένη. Φωτισμένη προσοχή, όπως λεω, δεν είναι η προσοχή που αντιλαμβανόμαστε, ότι: «Υπάρχει ένα φως, βλέπουμε ένα φως», καμία σχέση. Αλλά με αυτήν τη φωτισμένη προσοχή η συνειδητότητά μας γίνεται φωτισμένη και έτσι αρχίζουμε να αισθανόμαστε τους άλλους ανθρώπους στα χέρια μας. Όπως εκείνος ο άνθρωπος που καθόταν εδώ χθες, πρέπει να τον είδατε. Τις προάλλες ένας κύριος ήταν εδώ και Μου είπε ότι: Οι ενέργειές σας είναι διαφορετικές από τις δικές μου, καμία σχέση. Αν έχετε αρνητικές ενέργειες για την ώρα θα τρέμετε, σίγουρα θα τρέμετε για λίγο, αναμφίβολα, αν έχετε πολύ αρνητικές ενέργειες. Όπως μια φορά που είχαμε ένα πρόγραμμα και ήταν εκεί κάποιοι άνθρωποι, κάποιοι Βραχμάνοι, οι οποίοι ήταν εναντίον Μου επειδή δεν ανήκω στους Βραχμάνους.

Είπαν: «Δεν θα έχουμε το πρόγραμμα της Μητέρας». Δεν ήξερα όλες αυτές τις ιστορίες, δεν Μου της είπαν ποτέ, αλλά ήρθαν μπροστά Μου και άρχισαν να τρέμουν και είπα: «Γιατί τρέμετε τόσο;» Είπαν: «Είμαστε Βραχμάνοι και καταλαβαίνουμε ότι είσαι η Σάκτι, γι' αυτό τρέμουμε». Είπα: «Αλλά γιατί τρέμετε; Κανένας δεν τρέμει εδώ». Έτσι έδειξαν άλλους τέσσερις ανθρώπους, και είπαν: «Κοιτάξτε, και εκείνοι τρέμουν επίσης». Έτσι τους είπα:»Πηγαίνετε να δείτε από πού έρχονται». Πήγαν και έμαθαν ότι ήρθαν από κάποιο τρελοκομείο. Είπα: «Θα πρέπει να συγκρίνετε ποιοι τρέμουν, ποιοι είναι αυτοί οι άνθρωποι, κανένας άλλος». Έτσι αν υπάρχουν αρνητικές δυνάμεις τρέμετε λίγο. Αλλά θα πρέπει να δούμε ξανά, ποια είναι η χρησιμότητα, σε τι χρησιμεύει η λήψη αυτής της ενέργειας μέσα μας; Αυτό είναι πολύ σημαντικό διότι είμαστε άνθρωποι προσανατολισμένοι στη χρησιμότητα. Τα πάντα πρέπει να έχουν κάποια χρησιμότητα.

Όπως είναι η κατάσταση, τι έχει κάποια χρησιμότητα σε αυτό τον κόσμο; Τίποτα. Αν είχαμε κάτι με αληθινή χρησιμότητα, δεν θα λαχταρούσαμε τίποτε άλλο. Η λαχτάρα είναι ακόμα ανικανοποίητη. Έτσι πρέπει να συμπεράνουμε πως ό,τι έχουμε τώρα, δεν είναι το απόλυτο. Η χρησιμότητα του απόλυτου είναι ότι όταν αποκτήσεις το απόλυτο, τα πάντα γίνονται σχετικά, τα πάντα γίνονται σχετικά. Αυτό σημαίνει ότι γίνονται σχετικά όλα αυτά τα πράγματα που αλλάζουν, όλα αυτά τα πράγματα που είναι φθαρτά, όλα αυτά που μας υποδουλώνουν, όλα αυτά που είναι ελκυστικά εξωτερικά, αλλά εσωτερικά είναι σαν φίδια, και γινόματε μια προσωπικότητα χωρίς προσκολλήσεις. Τώρα, η ιδέα μας για την κατανόηση της θρησκείας, είναι ότι πηγαίνουμε σε μια περιορισμένη εκκλησία, σε μια περιορισμένη κοινωνία, σε μια περιορισμένη ομάδα, κάνουμε ακριβώς τα ίδια πράγματα, φοράμε τα ίδια ρούχα, τα ίδια καπέλα. Κάποιος νομίζει ότι ανήκει σε μια θρησκεία. Δεν υπάρχει κάτι τέτοιο, είναι όλα φτιαγμένα από τον άνθρωπο, βλέπετε είναι όλα τεχνητά. Ό,τι είναι από τον άνθρωπο είναι τεχνητό, το ξέρετε αυτό.

Το γράφουν ακόμα και για όλα τα ρούχα που φτιάχτηκαν από τον άνθρωπο, λένε: Υλικά φτιαγμένα από τον άνθρωπο, άρα δεν είναι φτιαγμένα από τον Θεό. Εμείς δημιουργήσαμε τις θρησκείες μας και πολεμάμε γι' αυτές. Οι θρησκείες είναι κάτι μέσα σας, μέσα στην ύπαρξή σας. Δεν έχει να κάνει με το τι είδους ανοησίες έχουμε δημιουργήσει από αυτές. Αυτή είναι η ποιότητα ενός ατόμου, όπως ο άνθρακας έχει τέσσερα σθένη, εσείς έχετε αυτά τα δέκα σθένη και αν λείπουν αυτά τα σθένη, τότε τι συμβαίνει; Όπως βλέπετε και στη σύνθεση των χημικών αντδράσεων, αν λείπει ένα σθένος, τότε γίνεται αρνητικό και ύστερα συνδυάζεται με κάποιο άλλο και έτσι υπάρχουν αρνητικά και θετικά σθένη. Έτσι αν έχετε μερικά πρόσθετα σθένη μέσα σας, τότε θα πέσετε πάνω σε άλλους ανθρώπους. Αν έχετε λιγότερα, τότε θα πιάσετε κάποιους άλλους ανθρώπους. Είναι ακριβώς αυτό που συμβαίνει σε ένα χημικό μείγμα. Αυτά τα σθένη υπάρχουν μέσα μας για να μας δίνουν ισορροπία και ο Γουόρεν σας είπε τι σημαίνει αυτό. Όταν παίρνετε την Αυτογνωσία σας, το Ντάρμα σας, οι Δέκα Εντολές μέσα σας φωτίζονται.

Πράγμα που σημαίνει ότι ενδυναμώνεστε, γίνεστε δυνατοί. Πάτε πέρα από τη θρησκεία, δεν την ακολουθείτε απλά, γίνεστε η θρησκεία. Γίνεστε τόσο ακέραιοι. Για παράδειγμα, μερικοί άνθρωποι δεν θέλουν να τρώνε, ας πούμε, πατάτες, δεν τους αρέσουν, απλώς δεν τους αρέσουν. Πριν την Αυτογνωσία ισχύει το αντίστροφο, αν δεν κάνει να τρώνε πατάτες, θα τρώνε ακόμα περισσότερες. Μετά την Αυτογνωσία, δεν σας συμβαίνει κάτι τέτοιο, δεν σας συμβαίνει αυτό, γίνεστε τόσο ακέραιοι. Η ιδέα της συντήρησης μέσα μας φωτίζεται και οι προτεραιότητες μας αλλάζουν πλήρως. Αρχίζουμε να κρίνουμε τα πάντα με τις δονήσεις. Υπάρχει ένα μικρό κορίτσι που έχουμε δει, η Ολυμπία, που τρώει πολύ λίγο, πρακτικά στέρεη τροφή δεν τρώει καθόλου. Αλλά αν της δώσω κάτι να φάει, θα το φάει, από κανέναν άλλον, αλλά αν της δώσω κάτι θα ζητήσει περισσότερο και θα το φάει.

Είναι εκπληκτικό, αντιλαμβάνεται τις δονήσεις. Αν καταλαβαίνετε τις δονήσεις, τότε είναι πολύ εύκολο να διατηρήσετε άθικτα τα σθένη σας, διότι είστε τόσο δυνατοί. Όχι μόνο αυτό, αλλά δεν σας αρέσει τίποτα άλλο, διότι σας αρέσει να ρέουν οι δονήσεις. Όταν ρέουν οι δονήσεις, το Πνεύμα εκπέμπει, μέσω του κεντρικού νευρικού σας συστήματος τη χαρά, που είναι η ποιότητα του Πνεύματος. Τη χαρά που αρχίζετε να αισθάνεστε και όταν αρχίζετε να αισθάνεστε τη χαρά, δεν θέλετε να την αφήσετε για τίποτα, απλώς δεν θέλετε να την αφήσετε. Θέλετε να την απολαύσετε. Έτσι γίνεστε η γνώση και η προσοχή που επικεντρώνεται σε αυτή την περιοχή και υποστηρίζεται από το Εγώ σας, φωτίζεται. Όπως σας είπα χθες, ενώ κάθεστε εδώ, αν θέλετε να νιώσετε οποιονδήποτε, μπορείτε να τον αισθανθείτε. Όπως μόλις τώρα, είδα έναν κύριο να κάθεται λίγο περίεργα, σκέφτηκα ότι δεν κάθεται σωστά και είπα: «Καθήστε σωστά». Αλλά βάζοντας την προσοχή μου σε αυτόν, ήξερα ότι δεν είναι καλά και έτσι είπα: «Έχετε κάποιο πρόβλημα;» Απάντησς : «Ναι».

Είπα: «Τότε καθήστε έτσι, είναι εντάξει». Λοιπόν, με την προσοχή σας αμέσως καταλαβαίνετε ένα άτομο, ποιο είναι το πρόβλημα αυτού του ατόμου. Ενώ κάθεστε εδώ, μπορείτε να αντιληφθείτε τις δονήσεις του καθενός. Για παράδειγμα, μπορούμε τώρα να πούμε αν δεν υπάρχει κάποιος Ρώσος εδώ, πρέπει να το πω ή όχι; Ο Μπρέζνιεφ κατέχεται από νεκρά πνεύματα, είναι ένας άνθρωπος υπό την κατοχή της αρνητικότητας τώρα. Πηγαίνω στη Ρωσία, ελπίζοντας να βγάλω αυτή την αρνητικότητα. Είναι ένας τέτοιος άνθρωπος. Ασχολούνται με την παραψυχολογία, το ίδιο πρόκειται να γίνει στην Αμερική, θα γίνει παντού όπου προσπαθείτε να ασκήσετε αυτό το πνεύμα, οι πνευματιστές και όλα αυτά που αποκαλούμε Πρέτα Βίντυα, Σμασάνα Βίντυα και όλα αυτά που είναι τελείως φρικτά πράγματα, τα αποκαλούν με εξεζητημένα ονόματα, όπως το αποκαλείται παραψυχολογία. Πώς αλλιώς το ονομάζουν; Χαρισματικές οργανώσεις και τέτοια πράγματα, δεν είναι τίποτα άλλο παρά πνεύματα, τίποτα άλλο παρά πνεύματα. Όλοι αυτοί οι άνθρωποι δεν χειρίζονται παρά τα πνεύματα. Επαναφέρουν τα νεκρά πνεύματα και τα αποκαλούν Άγιο Πνεύμα, μπορείτε να το φανταστείτε; Αυτή η Χαρισματική Κίνηση είναι ένα άλλο φοβερό πράγμα, δεν ξέρω πώς να σας μιλήσω για αυτήν, αλλά πρέπει να ομολογήσω ότι όλη η επιστήμη έχει γίνει τόσο επιδέξια που κανένας δεν ξέρει ότι αυτή είναι μια τρομερή, σατανική δύναμη που δουλεύει μέσα από εμάς και μας ελκύει σε αυτά τα πνεύματα.

Μερικοί άνθρωποι είπαν: «Μητέρα υπάρχουν καλά και κακά πνεύματα». Αλλά γιατί, γιατί, γιατί πηγαίνουν στα νεκρά; Δεν ξέρετε ποια είναι τα καλά και ποια είναι τα κακά. Πώς θα το ξέρετε, γιατί πηγαίνετε στους νεκρούς; Πρέπει να είμαστε στο παρόν, δεν πρέπει να είμαστε στο παρελθόν. Αυτό είναι κάτι που συμβαίνει όταν χάνετε τα σθένη σας, ότι πηγαίνετε στο αριστερό κανάλι. Όταν πηγαίνετε στο δεξί κανάλι, μπορεί να γίνετε πολύ αυστηρός, δεν τρώτε αυτό ή εκείνο το φαγητό, το ένα ή το άλλο, μπορεί να γίνετε ένα πολύ εγωιστικό άτομο. Πηγαίνετε στην άλλη πλευρά που ονομάζεται υπερσυνείδητο, συλλογικό υπερσυνείδητο. Η αριστερή πλευρά είναι το συλλογικό υποσυνείδητο και η δεξιά πλευρά είναι το συλλογικό υπερσυνείδητο. Όταν άρχισα τη δουλειά Μου, αποφάσισα να μην μιλάω γι' αυτά τα νεκρά πνεύματα. Είπα: «Θα τα καταφέρω χωρίς αυτό». Αλλά δεν είναι δυνατόν.

Για τρία χρόνια δεν ανέφερα ποτέ αυτό το θέμα. Δεν είχα μιλήσει για τις θεότητες, δεν είχα μιλήσει για τίποτα. Για τρία χρόνια το είχα καταφέρει, όμως τότε ήρθε μια κυρία ανάμεσά μας η οποία εξασκούσε όλα αυτά τα πράγματα, κάνοντας πολλούς ανθρώπους να κατέχονται από πνεύματα. Χιλιάδες άνθρωποι πήγαιναν σ' εκείνη. Τους έλεγε ποιο άλογο θα έρθει πρώτο, πού είναι τα χαμένα τους χρήματά. Όλων των ειδών τα πράγματα και χιλιάδες άνθρωποι συνωστίζονταν, ξέρετε. Εδώ έχουμε τόσους λίγους ανθρώπους, όμως για αφήστε μερικούς τάντρικα να εισχωρήσουν και δεν θα ξέρετε πού να βάλετε τον κόσμο. Τέτοια θα είναι η κατάσταση, αν εισχωρήσουν αυτοί οι απαίσιοι άνθρωποι. Αυτή η κυρία πραγματικά Με έκανε να μιλήσω γι' αυτά τα πράγματα και έτσι έχουν. Υπάρχουν.

Έτσι πηγαίνοντας στην αριστερή ή τη δεξιά πλευρά, οδεύετε προς το πρόβλημα, επειδή εισέρχεστε σε μια άγνωστη περιοχή, που είναι πάρα πολύ επικίνδυνη. Πληροφοριακά, ο καρκίνος προκαλείται από την κίνηση της αριστερής πλευράς. Δεν έχω δει ούτε έναν ασθενή με καρκίνο που να μην είχε τέτοιου είδους εμπειρίες. Για παράδειγμα, τέτοιους ψεύτικους γκουρού ή κατήχηση από αυτούς τους απαίσιους ανθρώπους ή το διάβασμα βιβλίων που αφορούν αυτά τα πράγματα της αριστερής πλευράς όπως αυτού του, πώς τον λένε, Ράμπα Σάμπα, και όλων αυτών των Βουδιστών όπως αποκαλούνται, οτιδήποτε από αυτά τα πράγματα μπορεί να προκαλέσει καρκίνο. Πρόσφατα είδα μια πολύ ωραία ταινία σχετικά με αυτό, από τη δική σας τηλεόραση εδώ, την Αγγλική τηλεόραση. Έδειξαν μερικούς γιατρούς που έκαναν μια έρευνα και είπαν ότι διαπίστωσαν, ότι ο καρκίνος προκαλείται από κάποιες πρωτεΐνες τις οποίες αναγνώρισαν. Τις ονόμασαν 52, πρωτεΐνη 52 και 58, έτσι τις αποκαλούν. Όμως αναγνωρίζουν ότι προέρχονται από μια περιοχή που βρίσκεται μέσα μας από τότε που δημιουργηθήκαμε. Έτσι αυτό είναι το συλλογικό υποσυνείδητο, έχουν και εικόνες από αυτό, φωτογραφίες. Έτσι τώρα, εννοώ, αυτά που είχα πει πριν δέκα χρόνια, αυτοί τα λένε τώρα.

Όμως φτάνουν σε αυτό το σημείο, απλά πρέπει να ξεπεράσουν το εμπόδιο. Απλά πρέπει να αποκτήσουν την Αυτογνωσία τους, επειδή οι γιατροί δεν μπορούν να φτάσουν σε αυτή την περιοχή μόνοι τους, δεν μπορούν να θεραπεύσουν τον καρκίνο, ίσως να τον σταματήσουν, να προσπαθήσουν να ελαττώσουν τις πιθανότητες και όλα αυτά, όμως δεν μπορούν να δώσουν πλήρη θεραπεία, επειδή δεν μπορούν να αποσπάσουν τους ανθρώπους από αυτή την περιοχή. Εκείνοι μπορεί πάντα να προσελκύονται προς αυτή, αν αυτή η περιοχή εξακολουθεί να υπάρχει. Είναι πολύ ενδιαφέρον να δει κανείς πως προκαλούνται μέσα μας αυτά τα πράγματα. Αυτό το κέντρο είναι το πιο σημαντικό κέντρο επειδή μας δίνει την επιθυμία της αναζήτησης, η αγνή μας επιθυμία θα πρέπει να αφορά το Πνεύμα και τίποτα άλλο. Όμως αυτοί οι άνθρωποι που δεν κάνουν σωστά πράγματα, όλα αυτά που βλέπετε σε αυτούς τους ανθρώπους που σκύβουν το κεφάλι τους μπροστά σε λάθος ανθρώπους, αποκτούν μια εξογκωμένη γραμμή στο κεφάλι τους και υπάρχουν έντεκα κέντρα εδώ, τα οποία εμφανίζονται σαν εξογκώματα. Αυτά τα έντεκα κέντρα ονομάζονται Εκαντέσα Ρούντρας τα οποία είναι υπεύθυνα για την καταστροφή, την τελική καταστροφή. Ο Κάλκι, όπως ονομάζεται ή όπως αλλιώς τον αποκαλείτε Ματρέυα ή ο Χριστός που θα έρθει πάνω στο λευκό άλογο. Από την ώρα που θα εμφανιστούν αυτά τα εξογκώματα, μεγαλώνουν όλο και περισσότερο και η καταστροφή είναι κοντά. Πρέπει να πω, ότι από το υποσυνείδητο πολλοί άνθρωποι παίρνουν ιδέες.

Έχω δει ανθρώπους να ζωγραφίζουν ή να δείχνουν κάποιες εικόνες όπου δείχνουν ένα πολύ διαβολικό πρόσωπο, με ένα απαίσιο πράγμα να βγαίνει και ένα κάπως τετραγωνισμένο πράγμα. Δεν ξέρω πώς τους έρχονται αυτές οι ιδέες, όμως είναι γεγονός. Τώρα οι καταστροφικές δυνάμεις είναι και αυτές σε δράση. Βάζουν τις δυνάμεις τους σε λειτουργία, πρέπει να είμαστε πολύ προσεκτικοί, βρισκόμαστε σε πολύ αβέβαιη θέση. Πρωτύτερα αν πηγαίνατε πολύ προς την αριστερή ή τη δεξιά πλευρά, δεν θα βρισκόσασταν σε τόσο άσχημη θέση και οι άνθρωποι επίσης, δεν νοιάζονταν τότε τόσο πολύ. Όμως σήμερα είστε σε μια αβέβαιη θέση και είστε τόσο ευαίσθητοι και τρωτοί, που θα πρέπει να είστε εξαιρετικά προσεκτικοί. Η πορεία της καταστροφής είναι πολύ γρήγορη και η ταχύτητα της αναδόμησης πρέπει να τεθεί ακόμα πιο γρήγορα. Δείτε τώρα, θέλω να πω, όταν προσπαθώ να δω κάτι εποικοδομητικό, δεν βλέπω τίποτα. Αν διαβάζετε εφημερίδες, από το πρωί έως το βράδυ μόνο ένα καλό θα διαβάσετε, ότι η πριγκίπισσα γέννησε ένα όμορφο αγόρι. Τα υπόλοιπα είναι τρομακτικά.

Τους ζητάς να δημοσιεύσουν κάτι καλό, τους είπα να δημοσιεύσουν για τη Σαχάτζα Γιόγκα, όμως δεν ενδιαφέρονται. Ενδιαφέρονται αν υπάρχει κάποιο δυστύχημα, ένα ατύχημα, για ανθρώπους που έχουν πεθάνει, για ανθρώπους που σκοτώθηκαν, θέλουν να βάλουν όλες αυτές τις φωτογραφίες για το πώς σκοτώθηκαν οι άνθρωποι και ποιοι πόλεμοι έγιναν, το ένα και το άλλο. Δεν έχουν χρόνο για καλές ειδήσεις. Μερικά καλά μηνύματα, κάτι που να δίνει ελπίδα, δεν τα θέλουν. Έτσι βλέπετε ότι κάθε οργανισμός που δραστηριοποιείται σήμερα, χτίζει έναν εγωκεντρικό οργανισμό. Ακόμα και κάθε φιλανθρωπικός οργανισμός, δεν είναι τίποτα άλλο από εγωκεντρικός. Εγώ η ίδια ήμουν με πολλές οργανώσεις αυτού του είδους και δούλεψα μαζί τους. Είχα μείνει άφωνη! Αυτοί οι άνθρωποι δεν έχουν μέσα τους καμία ευσπλαχνία. Φιλανθρωπία είναι κάτι που πρέπει να προέρχεται από τη συμπόνια, πρέπει απλά να ρέει από μέσα σας, όμως είναι ένα είδος συγκάλυψης για να κερδίσει κανείς μια καλύτερη θέση ή ένα καλύτερο στάτους.

Γίνονται ένα σωρό ανοησίες. Ένα άτομο που είναι φιλάνθρωπο είναι στην πραγματικότητα ένα άτομο που απλά ρέει. Ποιος είναι ο άλλος, προς τον οποίο θα είμαι ελεήμωνας; Αν είναι ένα αναπόσπαστο κομμάτι Μου, ποιον θα ελεήσω; Αν αυτό το δάχτυλο πονάει, θα είμαι ελεήμων προς αυτό το δάχτυλο; Πρέπει να το φροντίσω, να το περιποιηθώ καλά επειδή με πονάει, να το τρίψω, να κάνω οτιδήποτε χρειαστεί, πρέπει να το κάνω. Αυτό δεν το καταλαβαίνουν οι άνθρωποι. Όλα αυτά τα τεχνάσματά μας, μια μέρα θα διαλυθούν και θα ανακαλύψουμε ότι χάναμε την ενέργειά μας σε κάτι πάρα πολύ ανούσιο. Στην πραγματικότητα, η Πανταχού Παρούσα Δύναμη κάνει τα πάντα. Εμείς δεν κάνουμε τίποτα, πιστέψτε Με, δεν κάνουμε τίποτα. Πόσα λουλούδια μετατρέπονται σε καρπούς αυτή τη στιγμή; Ποιος κάνει αυτή τη δουλειά; Πόσοι σπόροι φυτρώνουν αυτό το λεπτό, μόλις τώρα; Ποιος τα κάνει όλα αυτά; Πόσα παιδιά γεννιούνται αυτό το λεπτό; Στο ανθρώπινο σώμα, κανένα ξένο αντικείμενο δεν μπορεί να μείνει, κανένα ξένο αντικείμενο. Προσπαθεί πάντα να το αποβάλλει, όμως όταν πρόκειται για το έμβρυο, το σώμα όχι μόνο το συγκρατεί, αλλά και το υποστηρίζει, το θρέφει, το φροντίζει, το κάνει να μεγαλώσει και όταν έρχεται η κατάλληλη στιγμή, το αποβάλλει. Ποιος το κάνει αυτό; Τα θεωρούμε όλα ως δεδομένα.

Πάρτε για παράδειγμα τα μάτια σας, αν είστε γιατρός, μπορείτε να δείτε τι πολύπλοκο πράγμα έχει δημιουργηθεί ως μάτι, που μπορούμε να δούμε τους ανθρώπους μέσα από αυτά τα μάτια. Ποιος το έχει κάνει όλο αυτό; Το κάναμε εμείς; Μπορούμε να φτιάξουμε έστω και ένα μάτι; Βλέπουμε τόσους διαφορετικούς τύπους ματιού. Αυτή είναι η συμπόνια του θεού, αυτή είναι η δύναμη του Θεού η οποία είναι πανταχού παρούσα. Την πρώτη φορά όταν αποκτάτε την Αυτογνωσία σας, την πρώτη φορά, νιώθετε αυτή τη συμπόνια, νιώθετε αυτές τις δονήσεις, νιώθετε όλη αυτή την πανταχού παρούσα Δύναμη. Τώρα μπορείτε να γνωρίζετε ότι η πανταχού παρούσα Δύναμη είναι εκεί και μπορείτε να δείτε τον τρόπο που κινείται. Μπορείτε να το κάνετε να λειτουργεί, να το κάνετε να λειτουργεί. Χρησιμοποιήστε τη, είσαστε το όργανο, όπως σας έχω πει. Είστε ο αριστοτέχνης, απλά πρέπει να γίνετε, να λάβετε αυτή τη δύναμη. Ελπίζω ο Γουόρεν να σας έχει πει πως ήρθε σε Μένα. Δεν ξέρω αν σας το έχει πει, ήρθε απλά με ένα τηλεφώνημα.

Είχε το νούμερο του τηλεφώνου Μου και ο άνθρωπος που τον έστειλε, τον έκανε να νιώσει ότι δεν είμαι διαθέσιμη, όλο ανοησίες. Είμαι το πιο διαθέσιμο άτομο. Απλά λέτε σε κάποιον να Μου τηλεφωνήσει και έρχεται. Εκείνος ήρθε στο σπίτι μου, απέκτησε την Αυτογνωσία του και τώρα στην Αυστραλία έχει μεταμορφώσει τόσους πολλούς ανθρώπους, έχουμε άσραμς σε επτά πόλεις της Αυστραλίας. Η Αγγλία είναι η πιο ληθαργική, πρέπει να πω. Επτά πόλεις της Αυστραλίας είναι εκεί, έτοιμες να το αποκτήσουν, υπάρχουν τόσοι πολλοί άνθρωποι που εργάζονται γι' αυτό, επειδή από τη στιγμή που αποκτάς το φως, το δίνεις στους άλλους. Έτσι προχωράμε σε ένα άλλο κέντρο πάνω από αυτό, είναι το κέντρο της Μητέρας του Σύμπαντος. Ο πατέρας εδρεύει σε αυτό το κέντρο, στο προηγούμενο κέντρο, το Νάμπι Τσάκρα, και ανεβαίνει προς τα πάνω και μετά εγκαθίσταται στη δεξιά πλευρά, αυτή είναι η πατρότητα. Όπως ένας κύριος, Μου είπε εχθές ότι είχε πρόβλημα με το άσθμα. Δεν ξέρω αν ήρθε ξανά ή όχι, είναι εδώ; Ναι.

Ωραία. Τώρα, αυτός ο κύριος έχει άσθμα. Φυσικά του είπα ότι έχει πρόβλημα, γιατί υπερβάλουμε στην Ινδία σχετικά με το μπάνιο. Οι Ινδοί, πλενόμαστε πάρα πολύ, αλλά πέρα από αυτό, προέρχεται και από τη θλίψη του πατέρα. Ο πατέρας του έχει πεθάνει, ο ίδιος ο πατέρας δεν είναι πρόθυμος να τον αφήσει, ανησυχεί γι' αυτόν. Μπορεί να συμβεί στον καθένα μας, αν ένας άνθρωπος είναι σκληρός με τον γιό του, είναι η αρχή του πατέρα. Αν ο γιός είναι σκληρός με τον πατέρα, τότε ο πατέρας πληγώνεται. Είναι η αρχή του πατέρα. Αν διαταράσσεται από οποιαδήποτε αιτία ή αν ο πατέρας πεθάνει ξαφνικά και νιώθει κανείς αυτό το τσίμπημα όλη του τη ζωή, όλα αυτά μπορεί να ενεργήσουν εδώ και αποκτάτε τα μπλοκαρίσματα στη δεξιά καρδιά, με αυτό αποκτάτε άσθμα. Λέγεται ότι στην ομοιοπαθητική, πιστεύουν ότι με περισσότερη ένταση έχεις αποτέλεσμα, επειδή όταν είσαι σε μεγαλύτερη ένταση θυμάσαι τον πατέρα σου, αν ήταν εδώ θα σε είχε βοηθήσει και στο υποσυνείδητο μερικές φορές αυτό λειτουργεί.

Με τον τρόπο αυτό όμως, μεγαλώνει το πρόβλημα. Είναι τόσο απλό να λειτουργήσει, που θα εκπλαγείτε με το γεγονός ότι αν απλά αφυπνίσετε την αρχή του πατέρα σε έναν τέτοιο άνθρωπο, που μπορεί να είναι ένας αποτυχημένος πατέρας, που μπορεί να είναι ένας σκληρός πατέρας, να είναι ένας γιός που έχει χάσει τον πατέρα του, μπορεί να είναι οτιδήποτε, χρειάζεται μόνο να βάλετε το χέρι σας σε αυτό το σημείο και απλά να πείτε ένα μάντρα, έναν ύμνο, που θα ανυψώσει ή που θα αφυπνίσει την πατρότητα σε όλο της το μεγαλείο και έτσι θα θεραπευτείτε, είναι πολύ απλό. Η Κεντρική Καρδιά κυβερνάται από τη Μητέρα του Σύμπαντος. Εκείνη μας δίνει την αίσθηση της ασφάλειας. Όταν είσαστε στην ηλικία των δώδεκα ετών, το κόκκαλο που είναι εδώ μπροστά αρχίζει να παράγει αντισώματα, δημιουργεί τα αντισώματα μέσα σας έως την ηλικία των δώδεκα και έπειτα αυτά τα αντισώματα είναι πραγματικά οι στρατιώτες της Μητέρας του Σύμπαντος. Την αποκαλούμε Τζαγκαντάμπα στη σανσκριτική γλώσσα και αυτά εξαπλώνονται σε όλο το σώμα και οπουδήποτε υπάρχει μία επίθεση, πληροφορούν το ένα το άλλο και την καταπολεμούν. Αυτά τα αντισώματα δημιουργούνται στο οστό του στέρνου στο μπροστινό μέρος, μπορούμε να πούμε, στα πλευρά, εκεί όπου συναντιούνται τα πλευρά, στη θωρακική περιοχή. Παραμένουν στο σημείο αυτό, και δημιουργούνται μέχρι την ηλικία των δώδεκα ετών. Τώρα, τι συμβαίνει κυρίως στις γυναίκες, που είναι επίσης και μητέρες. Όταν η μητρότητά τους αμφισβητείται, αποκτούν πρόβλημα.

Ας υποθέσουμε πως ο άντρας μιας γυναίκας φλερτάρει, τα μάτια του παίζουν και εκείνη νιώθει ανασφαλής. Τότε η μητρότητα της προκαλείται και όταν προκαλείται, αποκτά εκεί πρόβλημα. Αποκτά μια ασθένεια στο στήθος, ο καρκίνος του στήθους και όλα τα σχετικά, προκαλούνται από την ανασφάλεια μιας γυναίκας. Αν μια γυναίκα είναι ανασφαλής, από οποιαδήποτε αιτία, αποκτάει καρκίνο του στήθους. Ήταν μια κοπέλα που ήταν παντρεμένη, παντρεύτηκε έναν καθολικό ή κάτι τέτοιο, ήταν ένας γάμος ανάμεσα σε δύο θρησκείες και οι συγγενείς του αγοριού την βασάνιζαν πολύ. Συνηθίζεται στην Ινδία, όμως βλέπω και εδώ ότι συμβαίνει το ίδιο. Προσπαθούσαν να πουν ένα σωρό πράγματα, σε εκείνη, στους γονείς της και τέτοια πράγματα. Εκείνη ανέπτυξε ανασφάλεια μέσα στην καρδιά της, με αποτέλεσμα να αποκτήσει καρκίνο του στήθους. Όταν είμαστε άσπλαχνοι με τους άλλους, δεν συνειδητοποιούμε ότι τους προκαλούμε καρκίνο. Τι μας κοστίζει να είμαστε ευγενικοί με ένα κορίτσι που παντρεύτηκε μέσα στην οικογένειά μας, πού έχει έρθει σε μας; Είμαστε ειδικοί στο να λέμε πράγματα που πληγώνουν τους άλλους.

Μαθαίνουμε από μικροί πώς να μιλάμε στους ανθρώπους έτσι ώστε να τους πληγώνουμε πραγματικά. Με το να τους πληγώνουμε, τους προκαλούμε καρκίνο, όμως αυτό το συνειδητοποιεί κανείς μόνο όταν πάρει την Αυτογνωσία του. Τότε πραγματικά καταλαβαίνετε πόσο υποφέρει ένα άτομο, επειδή νιώθετε και εσείς λίγο πόνο εκεί, ο τρόπος της ομιλίας σας, ο τρόπος συμπεριφοράς, ο τρόπος επικοινωνίας με τους άλλους αλλάζει τελείως. Αυτό το κέντρο είναι πολύ σημαντικό. Η αριστερή πλευρά είναι η πλευρά της μητέρας, η ίδια η μητέρα αν είναι παράφρων, αποκτάτε πρόβλημα εκεί. Μπορεί να το αποκτήσετε, όπως το αποκαλούμε, στην Καρδιά, υπάρχουν δύο Καρδιές, η μία είναι η Καρδιά του Πνεύματος και η άλλη είναι το Τσάκρα της Καρδιάς. Αν η μητέρα είναι φανατική, αν είναι μια γυναίκα φανατική με το φαγητό της, με τέτοια πράγματα, τότε τα παιδιά το αποκτούν. Eίναι επικίνδυνο να παίζει κανείς έτσι με τα παιδιά, να εφαρμόζει απόλυτη πειθαρχία στα παιδιά και να τα χειρίζετε έτσι: «Πρέπει να περπατάς σαν άλογο, να φοράς παρωπίδες...» Στα παιδιά πρέπει να επιτρέπεται να έχουν την ελευθερία τους. Στην πραγματικότητα, όταν τα καταπιέζουμε πολύ, γίνονται Χούλιγκανς. Από αυτή την άποψη, οι Ινδοί είναι καλύτεροι, ξέρουν πώς να μεγαλώσουν τα παιδιά τους.

Επιτρέπουν στα παιδιά τους κάθε ελευθερία. Απλώς, πρέπει να τους δώσετε την ιδέα της αξιοπρέπειας και όταν τα παιδιά είναι τόσο ελεύθερα με τους γονείς κατά την παιδική ηλικία, όταν είναι περίπου τεσσάρων ή πέντε, έχουν απόλυτη αξιοπρέπεια. Βλέπω παιδιά να λένε πράγματα, όπως: «Βγες έξω, φύγε μακριά» Από πού μαθαίνουν αυτές τις λέξεις; Τα μαθαίνουν από τους γονείς ή τους φίλους τους ή πρέπει να τα μαθαίνουν από κάποιον, επειδή κανονικά τα παιδιά δεν λένε τέτοια πράγματα. «Άντε χάσου»! Έχω δει μικρό παιδί να λέει κάτι τέτοιο. «Άντε χάσου», είναι υπερβολικό να το πεις σε κάποιον. Αλλά συμβαίνει, διότι δεν καταλαβαίνουμε πώς πρέπει να μιλάμε μπροστά στα παιδιά, με πόση αξιοπρέπεια. Μπορεί να είμαστε οι πιο αναξιοπρεπείς άνθρωποι, δεν πειράζει. Μπορεί να είμαστε απόλυτα διεφθαρμένοι άνθρωποι, ακόμα και ένας κλέφτης ξέρει ότι πρέπει να συμπεριφέρεται κόσμια μπροστά στα παιδιά, γιατί αλλιώς και τα παιδιά θα γίνουν κλέφτες. Ακόμα και μια πόρνη καταλαβαίνει ότι δεν πρέπει να συμπεριφέρεται με τέτοιο τρόπο ώστε να οδηγηθεί το παιδί στην πορνεία.

Είναι κοινή λογική, οτιδήποτε κάνουμε, τα παιδιά το αντιγράφουν τόσο εύκολα, γι' αυτό οτιδήποτε θέλετε να τους δώσετε, οτιδήποτε θέλετε να τους μεταδώσετε, πρέπει να συμπεριφέρεστε με τον ανάλογο τρόπο μπροστά τους. Αλλά όπως είναι η κοινωνία σήμερα, οι άνθρωποι δεν βάζουν τόση μεγάλη προσοχή στα παιδιά τους, καμία προσοχή. Θέλω να πω, ότι οι γυναίκες είναι ακόμα, οι μητέρες είναι σαν νύφες ξέρετε απασχολημένες με το να βρουν καινούργιους συζύγους. Οι σύζυγοι είναι σαν γαμπροί, ψάχνουν να βρουν καινούργιες γυναίκες και τα κακόμοιρα τα παιδιά, δεν ξέρουν πού να στραφούν. Ένας Θεός ξέρει σε ποιο ορφανοτροφείο θα καταλήξουν. Ακόμα και η βιομηχανία είναι έτσι. Χθες ήθελα να αγοράσω ένα βαμβακερό φουστάνι για ένα μικρό παιδί και δεν μπορούσα να βρω πουθενά. Δεν μπορούσα να βρω ένα φουστάνι σε όλο το Ντέρμπυ Σάιρ, πληροφοριακά ούτε και στο Λονδίνο, που να είναι από αγνό βαμβάκι. Δεν σκεφτόμαστε ότι τα παιδιά δεν μπορούν να αντέξουν αυτά τα τεχνητά νήματα. Είναι πολύ επικίνδυνο, πολύ κακό για το δέρμα τους.

Όταν ήσασταν εσείς νέοι, χρησιμοποιούσατε βαμβάκι, είχατε μύλους για βαμβάκι εδώ. Γιατί δίνετε αυτό το απαίσιο πράγμα στα παιδιά σας που εσείς ποτέ δεν είχατε; Μέχρι να φτάσουν στην ηλικία σας, τα πρόσωπά τους θα είναι γεμάτα σημάδια. Δεν ξέρω τι είδους δερματολογικές αρρώστιες θα αναπτύξουν, κανείς δεν συνειδητοποιεί ότι τα εσώρουχα που χρησιμοποιείτε, αυτού του είδους τα πράγματα που βάζετε πάνω τους, είναι πολύ επικίνδυνα, δεν ξέρω τι πρόκειται να τους συμβεί. Τα πράγματα που χρησιμοποιούν, εσείς δεν τα χρησιμοποιούσατε ποτέ όταν ήσασταν μικροί, πιστέψτε Με. Αυτός είναι ο καιρός που πραγματικά χρειάζονται την απόλυτη προσοχή και αυτός είναι ο καιρός που βασανίζονται απόλυτα. Ούτε η βιομηχανία νοιάζεται για αυτά. Γιατί να μην φτιάχνουν μερικά βαμβακερά ρούχα για μικρά παιδιά; Στην πραγματικότητα, θα έλεγα ότι η κυβέρνηση πρέπει να ψηφίσει ένα νόμο, που να λέει: «Κανένα παιδικό ρούχο να μην κατασκευάζεται από τεχνητές ίνες». Μπορεί οι μεγάλοι να τα φοράνε αυτά, δεν πειράζει. Αλλά στα μικρά παιδιά, δεν γίνεται να τους δίνετε να φορούν ατομικές βόμβες. Αυτό είναι φοβερό και αυτοί οι μοντέρνοι καιροί, νομίζω ότι είναι οι πιο σκληροί για τα παιδιά, γι' αυτό και πολύ λίγα παιδιά θέλουν να γεννηθούν στις προηγμένες χώρες.

Πρέπει να σηκώνουμε το βάρος στην Ινδία, αν δεν είστε ευγενικοί με τα παιδιά. Φανταστείτε, δυο παιδιά να σκοτώνονται από τους γονείς τους, τι είδους κοινωνία έχουμε; Κάθε εβδομάδα, μόνο στο Λονδίνο, νόμιζα πως ήταν σε όλη την Αγγλία, αλλά Μου είπαν ότι είναι μόνο στο Λονδίνο, που δυο παιδιά σκοτώθηκαν από τους γονείς τους και δεν έχω ακούσει ούτε μια τέτοια περίπτωση στην Ινδία. Με αυτήν τη σκληρότητα προς τα παιδιά, δεν ξέρω τι κάνουν οι γυναίκες. Πού προκειται να δείξουν τις σιλουέτες τους και την ομορφιά τους και όλα αυτά μπροστά στο Θεό; Υπάρχει τέτοια βιαιότητα, τέτοιος εγωκεντρισμός, που τα παιδιά αναπτύσσουν αυτή την αγωνία και έχουν ταχυπαλμίες. Έχουν πολύ αδύναμη καρδιά. Είναι υπό την προστασία σας, ο Θεός σας έχει δώσει τόσο όμορφα παιδιά που θα έπρεπε να Τον ευχαριστείτε γι' αυτό. Δεν έχουν έρθει σε σας σαν πλεόνασμα, αλλά είναι μια ευλογία που ο Θεός σας έχει δώσει παιδιά. Αν μια γυναίκα στην Ινδία δεν μπορεί να κάνει παιδί, θα πάει να κλάψει και να ικετέψει κάθε Θεό και κάθε προφήτη, τους πάντες, για να αποκτήσει ένα παιδί. Ενώ στην Γερμανία φτάνει στο μείον πέντε τις εκατό η υπογεννητικότητα τώρα. Πληρώνουν τη γυναίκα που έχει πέντε παιδιά όσο και τον Πρωθυπουργό και ακόμα περισσότερο, αλλά δεν θα το κάνει, θα πει: Θα χαλάσω τη σιλουέτα μου.

Πού πρόκειται να πάτε αυτές τις σιλουέτες; Δεν καταλαβαίνω. Για ποιο λόγο υπάρχουν αυτές οι σιλουέτες και ποιος ενδιαφέρεται γι' αυτές; Γιατί, γιατί πρέπει να κάνουμε τους εαυτούς μας τόσο φθηνούς; Είμαστε μητέρες και πρέπει να είμαστε περήφανες για τη μητρότητά μας. Η μητρότητα είναι το ανώτερο επίπεδο που μπορεί να επιτύχει μια γυναίκα. Θέλω να πω, ότι Εγώ το έχω κατακτήσει, γιατί είμαι Μητέρα για χιλιάδες. Και νομίζω ότι το σπουδαιότερο πράγμα που μπορεί να συμβεί σε μια γυναίκα είναι να γίνει μητέρα. Μητέρα και Γκουρού, μπορείτε να φανταστείτε τη θέση μου; Είναι πολύ χειρότερο όταν πρέπει να πεις στα παιδιά σου κάτι που πρέπει να γίνει και τα αγαπάς τόσο πολύ, που δεν θέλεις να τους το πεις, ύστερα πρέπει να κάνεις μερικά μικρά, γλυκά κόλπα, για να τους φέρεις στο σημείο που θέλεις. Είναι μια τόσο ενδιαφέρουσα και όμορφή ζωή το να είσαι μητέρα, πρέπει να είμαστε περήφανες μητέρες. Αλλά πρέπει να πω, ότι και οι άντρες είναι υπεύθυνοι, γιατί δεν ενδιαφέρονται για τις μητέρες, ενδιαφέρονται για όλο και νεώτερα κορίτσια. Είναι ένα δείγμα διαστροφής σας λέω, είναι το δείγμα της απόλυτης διαστροφής. Την εποχή του Μοχάμεντ Σαχέμπ, υπήρχαν πάρα πολλές γυναίκες και πολύ λίγοι άντρες, επειδή είχαν σκοτωθεί και έτσι ο Μοχάμεντ Σαχέμπ δεν ήξερε τι να κάνει.

Έτσι σκέφτηκε, ήταν ρεαλιστές και όπως σας είπα εχθές, με την κοινωνία πρέπει κανείς να είναι ρεαλιστής και έτσι είπε: «Εντάξει, πρέπει να έχουμε γάμους», γιατί εκτός γάμου καμία σχέση δεν είναι ηθική, είναι ενάντια στο σθένος. Έτσι είπε: «Πρέπει να κάνουμε γάμους. Έχουμε πολλές γυναίκες, οπότε ας μοιράσουμε τις γυναίκες σύμφωνα με τους άντρες που έχουμε. Αν είχαμε πιο πολλούς άντρες, θα κάναμε το αντίθετο. Αλλά πρέπει να παντρευτούμε», εννοώντας ότι πρέπει να έχουμε τη συλλογική συγκατάθεση, η συλλογική συγκατάθεση πρέπει να υπάρχει, να ευλογείται. Γι' αυτό είπε: «Εντάξει, παντρευτείτε πέντε γυναίκες». Αλλά εξεπλάγην και ο ίδιος, γιατί εκείνη την εποχή οι άνθρωποι ήταν τόσο ευαίσθητοι, που δεν θα παντρευόντουσαν νέα κορίτσια, οι ηλικιωμένοι δεν θα παντρευόντουσαν νέα κορίτσια. Είπαν: «Πώς μπορούμε να παντρευτούμε αυτά τα νέα κορίτσια;» Και έτσι είπε: «Όχι, εντάξει, θα παντρευτώ ένα, γιατί πού θα πάνε αυτά τα νέα κορίτσια; Δεν έχουν μείνει νέοι άντρες, οπότε τι θα κάνουν;» Αλλά σήμερα, αν ρωτήσεις έναν ηλικιωμένο ογδόντα ετών, είναι πολύ πρόθυμος να παντρευτεί ένα δεκαοκτάχρονο κορίτσι. Γέρο και ανόητο τον αποκαλώ, επειδή δεν καταλαβαίνει. Δεν καταλαβαίνει ότι αυτό το κορίτσι δεν πρόκειται να τον σεβαστεί ως σύζυγο και δεν μπορεί να απολαύσει τη ζωή ενός συζύγου.

Είναι ένας παππούς ή ακόμα και ένας προπάππους, θα πρέπει να συμπεριφέρεται ανάλογα. Αυτή είναι η ιδανική σχέση που πρέπει να έχει με ένα νέο κορίτσι. Όλα αυτά τα ιδανικά έχουν μπερδευτεί σήμερα, οι σχέσεις μας με τους άλλους. Κάθε γυναίκα πρέπει να είναι ελκυστική, γιατί; Κάθε άντρας πρέπει να είναι ελκυστικός, γιατί; Για ποιο λόγο; Τι πρόκειται να κερδίσετε από αυτό; Ποια η χρησιμότητα; Το να είστε ελκυστικοί είναι εντάξει στο σημείο που δεν είστε απωθητικοί, μέχρι το σημείο που διατηρείτε τις ιδανικές σχέσεις με τους άλλους. Αν οι σχέσεις σας γίνουν σαν αυτές των σκυλιών, είναι καλύτερα να μην έχετε αυτού του είδους την ιδέα, είναι απολύτως λανθασμένο να τρέχετε πίσω από κάτι που δεν είναι ο δρόμος σας. Τα ανθρώπινα όντα πρέπει να ζουν με αξιοπρέπεια και με την απόλυτη αίσθηση του ιδεαλισμού όσον αφορά τις σχέσεις τους με τους άλλους. Αν λέτε: «Τι πειράζει;», τότε είναι ένα επιχείρημα, όλα είναι λανθασμένα τα πάντα είναι λανθασμένα. όχι μόνο ένα, αλλά όλα, τα πάντα. Αλλά αν θέλετε να έχετε μια ανθηρή κοινωνία, πρέπει να διατητήσετε τα ιδανικά της οικογενειακής σας ζωής, αυτό είναι πάρα πολύ σημαντικό. Αλλά αυτό σας συμβαίνει, αμέσως μόλις λαμβάνετε την Αυτογνωσία, δεν χρειάζεται να σας κάνω διάλεξη πάνω σε αυτό, απλώς το κάνετε.

Γίνεστε ένας πολύ καλός σύζυγος και μια πολύ καλή σύζυγος. Ωραίες οικογένειες μπορούν να επέλθουν από τη Σαχάτζα Γιόγκα, υπάρχουν τόσες πολλές, θα τις δείτε. Υπάρχουν τόσες πολλές ωραίες οικογένειες τώρα στη Σαχάτζα Γιόγγκα και τώρα τα σπουδαία παιδιά, οι μεγάλοι άγιοι που ήθελαν να γεννηθούν, γεννιούνται σε αυτές. Πολλά σπουδαία παιδιά θέλουν να γεννηθούν στην Αγγλία. Και υπάρχουν πολλά που έχουν γεννηθεί, αλλά δεν ξέρω πώς τους φέρονται, αν οι άνθρωποι τα καταλαβαίνουν ή όχι. Δεν αντιλαμβάνονται τις δονήσεις για να ξέρουν αν είναι άγιοι ή όχι. Αλλά υπάρχουν τόσα παιδιά που έχουν γεννηθεί με Αυτογνωσία, που το μετανιώνω μερικές φορές με τον τρόπο που τους φέρονται. Κανείς δεν ξέρει ότι είναι γεννημένα έχοντας την Αυτογνωσία, ο τρόπος που μιλούν είναι γεμάτος σοφία. Όλα αυτά τα παιδιά προσβάλονται και εξευτελίζονται από μας που δεν γνωρίζουμε τίποτα για αυτά. Πρέπει να πω, ότι είναι πολύ γενναία, είναι πολύ θαρραλέα που γεννήθηκαν σε χώρες όπου δεν τα εκτιμούν, ούτε τα φροντίζουν.

Το άλλο άκρο είναι η δική μας χώρα θα έλεγα, όπου οι άνθρωποι θα πουλούσαν τη χώρα τους για χάρη των παιδιών τους. Θέλω να πω, αυτό πάει πολύ μακριά, αυτό που κάνουμε εμείς είναι μια άλλη ανοησία. Αλλά κάτι στο ενδιάμεσο, είναι ότι αγαπάς τα παιδιά σου, τα σέβεσαι, είναι υπό την αιγίδα σου, είναι αφυπνισμένες ψυχές, είναι άγιοι. Είναι τα θεμέλια του καινούργιου κόσμου που πρόκειται να έρθει και αυτό πρέπει να μάθει μια μητέρα. Η αξιοπρέπεια της μητέρας πρέπει να είναι σεβαστή. Είμαι σίγουρη ότι όλοι σας σεβαστήκατε πολύ τις μητέρες σας. Αλλά δεν ξέρω αν θα σεβαστούν εσάς ως μητέρες. Όταν θα εδαιωθεί ότι η θέση της μητέρας είναι η υψηλότερη θέση που μια γυναίκα μπορεί να κατέχει και πρέπει να την σέβονται, θα αλλάξουν όλες οι προτεραιότητες ανάμεσα στις γυναίκες. Γιατί τι μπορούν να κάνουν; Δεν έχουν καμία θέση ως μητέρες και έτσι κουράζονται με τα παιδιά τους και σκέφτονται: «Ποια η χρησιμότητα της μητρότητας; Είναι μια δουλειά χωρίς ευχαριστώ». Όλα αυτά μπορούν να αλλάξουν, μόνο όταν ο άνθρωπος αλλάξει εσωτερικά, όταν η μεταμόρφωση λάβει χώρα.

Τώρα είναι μόνο ένα κήρυγμα που μπορείτε να ακούσετε σε ένα πολύ ορθόδοξο μέρος. Αλλά όλη αυτή η ορθότητα γίνεται ένα αναπόσπαστο μέρος σας και συντονίζεστε τόσο πολύ με αυτό, συντονίζεστε απόλυτα. Σας αρέσει να αγαπάτε τη γυναίκα σας και καμία άλλη με αυτό τον τρόπο. Στο σύζυγο αρέσει να την αγαπάει με ένα ιδιαίτερο τρόπο, όπως και η γυναίκα θέλει να αγαπάει τον άντρα της με έναν ιδιαίτερο τρόπο. Έτσι γίνεται. Δεν υπάρχει ανασφάλεια. Αλλιώς, γυρίζετε σπίτι και ανακαλύπτετε ότι η γυναίκα σας το έσκασε με κάποιον άλλο. Φαντανταστείτε ποια είναι η κατάσταση! Από τότε που ήρθα και από την πρώτη χρονιά, είχα τέτοια σοκ! Είχαμε μια γειτόνισσα που ήταν σαράντα οκτώ χρονών και είχε ένα γιο γύρω στα εικοσιδύο, ο οποίος είχε ένα φίλο που ήταν είκοσι χρονών.

Αυτή η κυρία, έφυγε με αυτό το εικοσάχρονο αγόρι και εγκατέλειψε και άλλα τρία παιδιά. Το σπίτι πουλήθηκε, ολόκληρο το νοικοκυριό, γιατί από το νόμο παίρνει τη μισή περιουσία ή κάτι τέτοιο και οι τρεις κόρες είναι τώρα στο δρόμο. Τα τρία μικρά παιδιά ήταν κορίτσια και είναι στο δρόμο, ποιος πρόκειται να τα φροντίσει; Η κυρία σαραντα οκτώ χρονών, ακόμα νύφη, το ξέρετε; Πηγαίνει στην εκκλησία και παντρεύεται. Δεν υπάρχει αξιοπρέπεια σε αυτό, δεν υπάρχει αγάπη, στοργή. Ακολουθούμε τον Χριστό και ο Χριστός είπε: «Λέτε ότι δεν πρέπει κάποιος να διαπράττει μοιχεία, Εγώ σας λέω ότι δεν πρέπει να έχετε μοίχα μάτια». Έφτασε σε αυτό το λεπτό σημείο. Ακολουθούμε τον Χριστό, φοράμε τον σταυρό, πάμε στην εκκλησία. Τι είμαστε; Τώρα φτάνω λοιπόν σε ένα άλλο κέντρο, στο Βισούντι. Αυτό είναι ένα πολύ σημαντικό κέντρο στα ανθρώπινα όντα, επειδή όταν αυτό το κέντρο αφυπνίζεται γίνεστε ένας παρατηρητής, γίνεστε η συλλογικότητα. Αυτό είναι τό κέντρο του συλλογικού όντος.

Γίνεστε, το επαναλαμβάνω, γίνεστε ένα συλλογικό ον, όταν αυτό το κέντρο αφυπνίζεται. Είναι ένα πολύ σημαντικό κέντρο και τώρα αφού είμαι μαζί σας, πρέπει να σας πω, από τι εμείς υποφέρουμε και από τι υποφέρουν οι Ινδοί. Οι άνθρωποι στην Ανατολή, υποφέρουν από άλλο πράγμα. Για παράδειγμα, υποφέρουν επειδή μιλάνε πολύ, από το δεξί Βισούντι, όπως το αποκαλούμε. Και οι Δυτικοί άνθρωποι από την έλλειψη ομιλίας, ειδικά οι Άγγλοι, δεν μιλούν ποτέ. Πρέπει να τους τσιμπήσεις και ποτέ δεν γελούν, απλώς χαμογελούν και αυτό θεωρείται καλοί τρόποι, αλλά είναι πολύ βαρετό μερικές φορές. Τώρα το Βισούντι είναι κάτι πολύ πιο ευαίσθητο από ότι νομίζουμε, είναι μια πολύ περίεργη κατάσταση όταν αποκτάτε αριστερό Βισούντι και αυτό συμβαίνει πολύ συχνά στους ανθρώπους της Δύσης, γιατί έχουν αναπτύξει μια καινούργια αίσθηση της ενοχής. Θέλω να πω ότι όλοι είναι ένοχοι. Χωρίς να πηγαίνουν στα δικαστήρια, χωρίς να κάνουν κάτι ένοχο, όλοι αισθάνονται ένοχοι όλη την ώρα. Όπως μια κυρία έλεγε : «Είμαι τόσο ένοχη!» «Τι συνέβη;» «Δεν της είπα ευχαριστώ».

Δεν πειράζει. Ποιος ο λόγος να αισθάνεστε ένοχοι τελικά; «Ω! Είμαι τόσο ένοχος». «Τι συνέβη;» «Έχυσα λίγο καφέ». Εντάξει, δεν πειράζει, μπορεί να καθαριστεί, γιατί να αισθάνεστε ένοχοι; Οι άνθρωποι έχουν μια άγνωστη ενοχή, δεν ξέρουν γιατί είναι ένοχοι, γιατί έχουν συνέχεια αυτό το συναίσθημα. «Ω! Θεέ μου, δεν έπρεπε να το έχω κάνει αυτό, ούτε το άλλο». Τι; Πόση ενοχή μπορούμε να έχουμε; Και η ενοχή είναι κάτι το τρομακτικό. Το έχω δει αρχίζοντας από την Αμερική, την Αγγλία, την Πορτογαλία, την Ισπανία, την Ιταλία, την Ελβετία και αλλού, σε όλα αυτά τα μέρη επικρατεί το αριστερό Βισούντι και είναι το πρώτο και το τελευταίο πρόβλημα που έχω να κατακτήσω. Μια κυρία σηκώθηκε και είπε: «Μητέρα, αισθάνομαι ένοχη για το Βιετνάμ».

Είπα: «Για το Βιετνάμ; Έχει τελειώσει εδώ και καιρό, τι μπορείς να κάνεις για αυτό;» «Τίποτα, αλλά αισθάνομαι ένοχη γι'αυτό». «Αλλά γιατί; Τι θα κάνεις γι' αυτό, πώς σε απασχολεί, πώς σχετίζεσαι με αυτό, γιατί αιασθάνεσαι ένοχη;» «Απλώς νιώθω ένοχη». Εϊπα: «Αυτό είναι ανοησία». Με αυτό τον τρόπο, το έχουν αναπτύξει όλοι, αλλά από πού προέρχεται; Ας δούμε την πηγή. Η πρώτη πηγή έρχεται από τη Βίβλο που έχει λανθασμένα ερμηνευτεί, λέγοντας ότι: «Είστε αμαρτωλοί, γεννημένοι αμαρτωλοί». Είναι παράλογο. Αυτό που θέλει να πει, είναι ότι μόνο εσείς έχετε συναίσθηση της αμαρτίας, όχι τα ζώα. Εσείς έχετε συναίσθηση της άγνοιάς σας, όχι τα ζώα. Είστε αντιλαμβάνεστε πως είστε τυφλοί, τα άλλα πλάσματα όχι, τα ζώα δεν το αντιλαμβάνονται. Γιατί; Επειδή μέσα σας έχει αναπτυχθεί η αίσθηση του εγώ, του εγώ, για το οποίο σας μίλησα χθες.

Έχει αναπτυχθεί γιατί το εγώ και το υπερεγώ συναντιούνται εδώ, επειδή σηκώσατε το κεφάλι σας, διότι αυτό το τσάκρα θέλει να φωτιστεί. Σηκώσατε το κεφάλι σας και αυτό το εγώ και το υπερεγώ, συναντήθηκαν σε αυτό το σημείο, ασβεστοποιήθηκε και δημιούργησε το εγώ σας και γι' αυτό σκέφεστε: «Είχα δίκιο ή άδικο». Τα ζώα δεν σκέφτονται έτσι, δεν μπαίνουν στον κόπο, πρέπει να κάνουν ότι κάνουν, θελουν να το κάνουν, δεν κάθονται να πουν: «Είμαι ένοχος». Έχετε δει ποτέ κάποιο ζώο να λέει κάτι τέτοιο; Μόνο τα ανθρώπινα όντα, το λένε συνέχεια. Αυτή η κατάσταση είναι ένας μύθος, ένας πολύ μεγάλος μύθος μέσα στον οποίο ζείτε, είναι απόλυτα ένας μύθος, πιστέψτε Με. Δεν υπάρχει τίποτα σαν την ενοχή που σας κατατρώει συνεχώς, σας ρίχνει στην αδράνεια, σας κάνει να αισθάνεστε τόσο χαμένοι και είναι πολύ σημαντικό να ανοιχτεί αυτό το κέντρο. Γι' αυτό πριν αρχίσω κάθε πρόγραμμα, τους λέω να πουν ένα Μάντρα: «Μητέρα δεν είμαι ένοχος, Μητέρα δεν είμαι ένοχη» δεκαέξι φορές. Αυτή είναι η τιμωρία που είστε ένοχοι. Αν είστε ένοχοι , πρέπει να τιμωρηθείτε, έτσι δεν είναι; Αυτή είναι λοιπόν η τιμωρία σας, να πείτε: «Μητέρα δεν είμαι ένοχος, Μητέρα δεν είμαι ένοχη», δεκαέξι φορές και έτσι θα απαλλαγείτε από αυτό. Είναι τόσο πρακτικό και λειτουργεί.

Με την ενοχή αποκτάτε σπονδυλίτιδα, πόνους στην καρδιά, παθαίνετε αυτό που αποκαλείται παγωμένος ώμος, όλα τα προβλήματα τα αποκτάτε από αυτό και όλα αυτά λόγω αυτής της μυθικής ενοχής που καλλιεργείτε. Μετά επεισέρχεται ένας άλλος μύθος, πηγή του οποίου νομίζω πως είναι η ψυχολογία, η αποκαλούμενη ψυχολογία. Δεν έχουν ιδέα για την ψυχή, διότι δεν έχουν τρόπο να εισέλθουν στην ψυχή. Αυτό που κάνουν είναι να καταγράφουν, να ανακαλύπτουν και να προσπαθούν να γιατρέψουν τους ανθρώπους. Πόσους τρελούς ανθρώπους έχουν θεραπεύσει; Η Σαχάτζα Γιόγκα πρέπει να έχει θεραπεύσει χιλιάδες. Πόσους τρελούς ανθρώπους έχουν θεραπεύσει εκείνοι; Δεν έχουν θεραπεύσει κανέναν. Αντιθέτως, αν πάτε σε έναν ψυχολόγο, μπορεί να τρελαθείτε περισσότερο, αφού είναι τρελοί και οι ίδιοι. Επειδή όταν αυτοί οι ψυχολόγοι μιλούν σε τέτοιους ανθρώπους, δεν γνωρίζουν ότι έχουν να κάνουν με παθολογικές περιπτώσεις, αφύσικες καταστάσεις. Όταν έχεις να κάνεις με παθολογικές καταστάσεις, ο ίδιος εθίζεσαι από αυτές ή θα μπορούσε να πει κανείς ότι είναι σαν μόλυνση και δεν ξέρεις πώς να προστατέψεις τον εαυτό σου. Ο Γιούνγκ ήταν ο μοναδικός ψυχολόγος θα έλεγα, γιατί ήταν ένας σχεδόν τέλειος άνθρωπος.

Αφού πήρε την Αυτογνωσία, μίλησε γι' αυτήν, και για το ότι ένας γιατρός μπορεί να αρρωστήσει. Μετά άρχισαν να γίνονται παθολογικές καταστάσεις, όπως ο κακομοίρης ο Φρόυντ, πολύ ανώριμος. Αυτός άρχισε να μιλάει γαι το σεξ και για τέτοια πράγματα, αλλά ο ίδιος ήταν διεφθαρμένος. Πέθανε από καρκίνο, τι απέκτησε στη ζωή του; Ήταν ένας τόσο διεφθαρμένος άνθρωπος. Θέλω να πω, ήταν μια δυστυχισμένη ψυχή που πέθανε από καρκίνο. Πώς μπορεί να οδηγήσει οποιονδήποτε, σε κάποιο σημείο; Ότι είπε, το ασπάστηκαν σαν τη Βίβλο, πιο πολύ από τη Βίβλο πίστεψαν οι άνθρωποι τον Φρόυντ. Πιο πολύ από ότι στον Χριστό, πίστεψαν σε αυτόν και αν το συνοψίσουμε σε μια πρόταση, θα μπορούσαμε να πούμε ότι τους μείωσε όλους σε ένα αντικείμενο του σεξ. Δεν είστε τίποτα πέρα από αυτό, τίποτα περισσότερο, τίποτα άλλο παρά αυτό. Φανταστείτε, κάποιος να μειώνει την αξιοπρέπειά σας σε αυτό το επίπεδο! Σαν Μητέρα, θα του δείξω επιείκεια λέγοντας ότι ο κακόμοιρος πρέπει να ασχολήθηκε με παθολογικές καταστάσεις, μπλοκαρίστηκε και έδωσε τόσο λανθασμένες ιδέες στους ανθρώπους.

Ασχολήθηκε μόνο με την ψυχή, με την αριστερή πλευρά που αρχίζει επίσης από εδώ, αλλά καταλήγει εκεί, καταλήγει στο υπερεγώ. Έτσι λοιπόν, ο εθισμός στο σεξ σας οδηγεί στο υπερεγώ, δηλαδή σας πηγαίνει στο υποσυνείδητο και στο συλλογικό υποσυνείδητο. Όλα τα προβλήματα που έχετε με το σεξ, οφείλονται σε αυτό. Η συναισθηματική συμπεριφορά και όλες οι διαστροφές, σας οδηγούν στο συλλογικό υποσυνείδητο. Υπήρξε ένα κορίτσι στην Ινδία και αυτό είναι πολύ ασυνήθιστο, που ήρθε και Μου είπε ότι θέλει να είναι με κορίτσια και να παντρευτεί ένα κορίτσι, θέλει να ντύνεται σαν άντρας. Της είπα: «Αλήθεια;» Εφάρμοσα τις τεχνικές θεραπείας της Σαχάτζα Γιόγκα πάνω της και ανακάλυψα ότι υπήρχε μέσα της ένας άντρας. Η ίδια είχε μειωθεί στο ελάχιστο και ένας άντρας την κατείχε και εκλάμβανε όλες αυτές τις ιδέες μέσα από αυτόν τον άντρα και γι' αυτό μιλούσε έτσι, ήταν ένα άτομο υπό κατοχή. Όλες αυτές οι ανωμαλίες έρχονται, γιατί είσαστε υπό κατοχή. Ένα κορίτσι από την Κούβα ήρθε να Με δει. Από την Κούβα στην Αμερική, ένα κοντό κορίτσι, πολύ μικρόσωμο, όμορφο και Μου είπε, ο σύζυγός της Μου είπε: «Μητέρα, είναι εκπληκτικό, η γυναίκα μου μπορεί να πάρει ένα τέτοιο μπουκάλι ουίσκι και να το κατεβάσει με τη μία».

«Εντάξει, κάτσε κάτω». Της έδωσα Μπάνταν όπως το ονομάζουμε και είδα έναν μεγάλο, τεράστιο, σαν έναν κοσμογυριστή, πραγματικά έναν τεράστιο μαύρο άνθρωπο να βγαίνει από αυτήν. Την κοίταξα και τη ρώτησα: «Ξέρεις κάποιο μαύρο άνθρωπο;» Είπε: «Μητέρα, τον βλέπετε; Τον βλέπετε; Αυτός είναι που πίνει και όχι εγώ» Μου είπε και όταν αυτός έφυγε από αυτήν, έγινε μια πολύ γλυκιά σύζυγος. Όλες αυτές οι αφύσικες συμπεριφορές όταν το παρακάνετε, σας οδηγούν στο συλλογικό υποσυνείδητο. απ' όπου κολλάτε όλα αυτά τα απαίσια πράγματα. Μπορεί επίσης να σας οδηγήσουν και στο συλλογικό υπερσυνείδητο αν γίνετε πολύ εγωιστές. Μετά γίνεστε σαν τον Χίτλερ. «Τι πειράζει; ΤΙ πειράζει; Ποιο το πρόβλημα με τον Χίτλερ;» Τίποτα δεν πήγαινε στραβά, ήταν απόλυτα σωστός, όταν είπε ότι ήρθε να σώσει την Αρία φυλή και ότι η μύτη του ήταν ειδικά φτιαγμένη. Ο Θεός πρέπει να έμεινε έκπληκτος, ακούγοντας τέτοια πράγματα, θέλω να πω, πρέπει να υπάρχει ποικιλία, έτσι δεν είναι; Αλλά έτσι είναι τα πράγματα, όλα αυτά τα παράλογα πράγματα που κάνουμε στη ζωή μας λέγοντας: «Τι πειράζει;» Πηδάμε μέσα σε αυτά τα χαντάκια, από όπου δεν μπορούμε να βγούμε χωρίς ένα βάρος στο κεφάλι μας. Αυτά τα βάρη κάνουν όλα αυτά τα πράγματα να δουλεύουν και γίνεστε τόσο αφύσικοι άνθρωποι.

Ύστερα στέκονται στο δρόμο και φωνάζουν σαν τρελοί και αν τους προκαλέσει κανείς γίνονται ακόμα χειρότεροι, έτσι καλύτερα να μην τους μιλάει κανείς, ούτε να διαφωνεί μαζί τους. Ξεχάστε τους. Όλοι αυτοί οι φανατικοί που βλέπουμε, δεν είναι παρά άνθρωποι υπό την κατοχή πνευμάτων. Οι περισσότεροι από αυτούς είναι υπό την κατοχή, θα έλεγα ότι οι περισσότεροι από τους προέδρους και τους δεσποτικούς ανθρώπους, είναι υπό κατοχή. Τους συναντώ, κάνω χειραψία μαζί τους και τρέμουν μπροστά Μου και ξέρω ότι κατέχονται από πνεύματα. Πώς βρίσκονται εκεί; Δεν θα έπρεπε να είναι εκεί, είναι υπό κατοχή, κατέχουν άλλους ανθρώπους, τους βάζουν να κάνουν πράγματα και έτσι ξεκινά όλη αυτή η επιθετικότητα, μέσα από αυτές τις δυνάμεις της κατοχής. Αυτό λοιπόν το κέντρο σας επαναφέρει στο κανονικό και όταν η Κουνταλίνη ανέβει και αγγίξει την κρανιακή πηγή και την ανοίξει, τότε από το χέρι σας, από αυτό το κέντρο, η συλλογική συμπεριφορά αρχίζει να εκδηλώνεται. Γίνεστε μια συλλογική προσωπικότητα, γίνεστε και σας λέω ξανά για αυτή την ενεργοποίηση. Δεν είναι ότι: «Είμαστε αδέρφια και ας δημιουργήσουμε τα Ηνωμένα Έθνη να βγάλουμε καλά λεφτά». Είναι μια ενεργοποίηση που σας κάνει να νιώθετε τον άλλο μέσα σας και αυτό είναι το πιο σημαντικό.

Γι' αυτό το κέντρο θα μπορούσα να μιλάω, ούτε και εγώ ξέρω για πόσες ώρες. Αυτό το κέντρο έχει δεκαέξι υποπλέγματα και φροντίζει τα μάτια σας, τη μύτη, τα αυτιά, το λαιμό όλα, τον αυχένα, ακόμα και το πρόσωπό σας ελέγχεται από αυτό. Ένα συλλογικό άτομο, ένα συλλογικό άτομο έχει ένα πρόσωπο που έχει μια συνοχή και που ακόμα και το πρόσωπό του εκπέμπει δονήσεις, αλλά αυτό μπορεί να ιδωθεί μόνο μέσα από τις δονήσεις και θα ξέρετε ποιος είναι συλλογικό ον. Το πιο σημαντικό είναι αυτό το μέρος του κεφαλιού, που όπως σας είπα, όταν υποκλίνεστε σε λανθασμένα πράγματα είναι το μεγαλύτερο εμπόδιο. Αυτό είναι το κατώτερο μέρος του εγκεφάλου που ονομάζεται Μούντρα στα σανσκριτικά. Είναι πολύ σημαντικό, πρήζεται και χτίζεται ένα μεγάλο φράγμα και γίνεστε ένα άτομο εντελώς αποκομμένο από την Πανταχού Παρούσα Δύναμη. Αυτό σημαίνει ότι όλη η προστασία, η καθοδήγηση, όλα τα πράγματα που σας θρέφουν, όλα αυτά αρχίζουν να εξαφανίζονται από τη ζωή σας. Τώρα θα συνεχίσουμε από αυτό το κέντρο στο επόμενο που είναι πολύ σημαντικό και πρέπει να σας πω, παρόλο που πρέπει να τελειώσω αυτήν τη διάλεξη, είναι το κέντρο του Άγκνια που είναι τοποθετημένο στο κέντρο της επίφυσης και της υπόφυσης και ελέγχουν το εγώ και το υπερεγώ μας. Ανάμεσα στο οπτικό χίασμα, βρίσκεται ένα πολύ ευαίσθητο κέντρο. Μερικοί άνθρωποι το αποκαλούν τρίτο μάτι, αλλά το τρίτο μάτι που βλέπουν δεν είναι αυτό για το οποίο σας μιλώ.

Το τρίτο μάτι σημαίνει το μάτι που βλέπουμε από μέσα και όχι απέξω. Αυτό το κέντρο είναι πολύ σημαντικό και κοσμείται από τη θεότητα του Μαχαβίσνου όπως είναι το ινδικό Του όνομα και το αγγλικό Του όνομα είναι Ιησούς Χριστός. Αυτό είναι ένα πολύ σημαντικό κέντρο. Τώρα αναζήτησε τον Κύριό σου. Πού τον αναζητάτε, πού υπάρχει; Πρέπει να αφυπνισθεί και εδρεύει εδώ. Επειδή οι περισσότεροι προέρχεστε από αυτό το υπόβαθρο, θέλω να μιλήσω για αυτό, ενώ και ο Μαχαβίρα και ο Μάχα Βούδας, και οι δυο τους εδρεύουν μέσα μας. Ο Μαχαβίρα εδρεύει εδώ και ο Βούδας εδώ, αλλά ο Χριστός εδρεύει στο κέντρο, μέσα στο μυαλό. Αυτό είναι κάτι πολύ σημαντικό, το οποίο όλοι οι χριστιανικοί θεσμοί, δεν κατάλαβαν για τον Χριστό: ότι ο Χριστός πρέπει να γεννηθεί μέσα μας, πρέπει να αφυπνισθεί μέσα μας. Αυτό γίνεται μόνο με την αφύπνιση της Κουνταλίνη και όταν αφυπνισθεί σε αυτό το σημείο, το Εγώ και το Υπερεγώ απορροφούνται από Αυτόν, ως αποτέλεσμα της αφύπνισής Του και αυτό είναι πολύ σπουδαίο. Γι' αυτό είπε: «Είμαι η πόρτα» Αλλά πολύ ωραία, Τον σταύρωσαν.

Αυτή η σταύρωση όμως, ήταν ένα ακόμα δράμα, γιατί το εγώ και το υπερεγώ είχαν πιέσει τόσο πολύ αυτά τα σημεία, που για να τα διαπεράσετε, χρειαζόσασταν κάποιον που να είναι απόλυτα θεΪκός και Εκείνος ήταν ο ίδιος το Ώμκαρα, μια θεϊκή προσωπικότητα, που δεν πέθανε ποτέ και πέρασε μέσα από αυτό. Ο Κρίσνα που βρίσκεται σε αυτό το σημείο, είπε: (σανσκριτικά) Αυτή η θεΪκή δύναμη, το Ώμκαρα, δεν μπορεί ποτέ να σκοτωθεί από κανέναν, δεν μπορεί να καταστραφεί από κανέναν. Γι' αυτό και μόνο γεννήθηκε ο Ιησούς Χριστός, για να δημιουργήσει αυτό το πέρασμα μέσα μας και αυτό απέδειξε, ότι δεν μπορεί να σκοτωθεί. Αλλά είναι όλοι ένα και συνδέονται μεταξύ τους. Αυτό θα το ανακαλύψετε στη Σαχάτζα Γιόγκα, διότι όταν η σχέση εδραιωθεί πρέπει να κάνετε ερωτήσεις. Ποια είναι η σχέση μεταξύ του Χριστού και του Κρίσνα; Και μπορείτε να το ανακαλύψετε με τις δονήσεις. Όλοι συνδέονται με τους άλλους, πολύ στενά. Ο Χριστός είπε: «Όσοι δεν είναι εναντίον μου, είναι μαζί μου». Κανείς δεν προσπάθησε να μάθει ποιοι είναι αυτοί. Έχει ειπωθεί στη Βίβλο ότι: «Θα εμφανιστώ μπροστά σας σαν φλόγες φωτιάς».

Κανείς δεν προσπάθησε να ανακαλύψει τι είναι αυτό ή το Δέντρο της Ζωής. Αυτό είναι το Δέντρο της Ζωής. Πρέπει λοιπόν Αυτός να αφυπνισθεί μέσα σας, αυτό είναι το σημαντικότερο πράγμα που είπε: «Κάποιος θα έρθει και θα την αφυπνίσει, έτσι ώστε να γνωρίσετε τον Πατέρα Μου για πάντα». Ποιος λοιπόν από τους οργανισμούς που λειτουργούν στο όνομα του Ιησού Χριστού κάνουν αυτή τη δουλειά; Αυτό που κάνουν είναι να οργανώνουν γιορτές ή καρναβάλια, να μαζεύουν λεφτά, να χτίζουν εκκλησίες, εκείνο και το άλλο. Πρέπει να χτίσετε το κάθε ανθρώπινο ον σαν μια εκκλησία, αφυπνίζοντας τον Χριστό μέσα του. Αυτό υποτίθεται ότι θα έκανε η βάπτιση. Αλλά εκείνο που δίνει στη βάπτιση την πραγματική της έννοια, είναι η αφύπνιση της Κουνταλίνη, όταν φτάνει στην κρανιακή πηγή που ονομάζεται Μπραχμαράντα και τη διαπερνά. Ποιος το έχει κάνει αυτό; Κανείς. Πήγα σε μια εκκλησία που ονομαζόταν Εκκλησία της Ενότητας, έχουν ενώσει νομίζω όλες τις εκκλησίες όπως επίσης και όλα τα φαντάσματα του κόσμου. Όλως των ειδών οι ψευτοδιδάσκαλοι είναι εκεί, δεν έχουν κανένα είδος διάκρισης.

Έμεινα κατάπληκτη ξέρετε. Ο Χριστός δεν ήταν πολύ διπλωματικός, πρέπει να πω, με τον τρόπο που μαστίγωσε όλους αυτούς τους ανθρώπους και μετά είπε: «Αν είναι ζεστοί, μπορούμε να τους χειριστούμε». Αυτό σημαίνει αν είναι ζεστοί, δηλαδή μπλοκαρισμένοι, θα τους χειριστούμε. «Αν είναι κρύοι, θα τους φωτίσουμε. Αλλά αν είναι στα μισά του δρόμου, θα τους φτύσω από το στόμα Μου». Αυτά είναι τα λόγια Του. Επειδή αυτοί οι ανώριμοι άνθρωποι συμβιβάζονται με τον διάβολο και μιλάνε για τον Θεό. Πώς πρόκειται να φέρουν τα αγαθά; Γιατί να μην αφυπνίσετε τον Χριστό μέσα σας και να δείτε εσείς οι ίδιοι για τον εαυτό σας; Θα εκπλαγείτε, αλλά όταν ανεβαίνει η Κουνταλίνη και φτάνει σε αυτό το σημείο, δεν μπορεί να πάει παραπάνω και σε όλους τους χριστιανούς, αυτό είναι το πρόβλημα. Πρέπει να τους ζητήσετε να πούνε το «Πάτερ Ημών» και μετά λειτουργεί, αυτό είναι ένα Μάντρα. Όταν μπλοκάρει αυτό το κέντρο, είναι γιατί ο Κρίσνα είναι ένα συλλογικό ον.

Το «Αλλάχ ου ακμπάρ» σημαίνει το ίδιο. Πρέπει να βάλετε τα δαχτυλά σας στα αυτιά σας και να πείτε: «Αλλάχ ου ακμπάρ» αν είστε αφυπνισμένες ψυχές, μετά θα νιώσετε το ανέβασμα της Κουνταλίνη. Μπορείτε να δείτε την Κουνταλίνη να πάλλεται στο τριγωνικό οστό, μπορείτε να δείτε το ανέβασμα της Κουνταλίνη, μπορείτε να την αισθανθείτε να διαπερνά το Σαχασράρα, είναι το σημείο που φθάνει και διαπερνά. Εισέρχεσθε λοιπόν μέσα από την πύλη του Χριστού, που απορροφά τους δυο θεσμούς και ανοίγει το δρόμο εδώ. Όταν η Κουνταλίνη ανεβεί πάνω από το Άγκνια, βρίσκεστε στην κατάσταση χωρίς σκέψη. Η λιμπική περιοχή είναι το βασίλειο του Θεού από όπου καθοδηγείστε και διαπερνά η Κουνταλίνη. Αυτή είναι η τελευταία δουλειά που πρέπει να γίνει και τώρα έχει γίνει. Έχει γίνει σε συλλογικό επίπεδο. Πρέπει να γίνει, έμελλε να γίνει, σας το είχαν υποσχεθεί, η ώρα έχει φτάσει. Αλλά πού είναι οι άνθρωποι, αναρωτιέμαι μερικές φορές.

Είμαι τώρα στην Αγγλία μαζί σας. Θα εκπλαγείτε γιατί στην Ινδία -αυτοί οι άνθρωποι το έχουν δει- κατά χιλιάδες είναι εκεί για να λάβουν την Αυτογνωσία στα χωριά. Εδώ, βρίσκω ότι οι άνθρωποι δεν θέλουν την πραγματικότητα, θα έπρεπε να έχετε ένα τσίρκο. Τουλάχιστον έρχονται μερικοί Άγγλοι, αλλά πολύ λίγοι Ινδοί και ποτέ δεν μένουν. Είναι τόσο απίστευτο που δεν το καταλαβαίνω. Είναι εκπληκτικό το πώς δουλεύουν τα πράγματα. Πότε πρόκειται να ασχοληθούμε με αυτό; Θέλω να πω ότι είναι δωρεάν, δεν χρειάζεται να πληρώσετε τίποτε, είναι δικό σας, είναι αυθόρμητο, είναι εκεί. Αλλά ακόμα και όταν λαμβάνουν την Αυτογνωσία, χάνονται. Είναι κάτι τόσο περίεργο, δουλεύω εδώ, δεν θα το πιστέψετε, δέκα χρόνια τώρα, οκτώ χρόνια. Για τα πρώτα τέσσερα χρόνια, είχα έξι ανθρώπους, μια ανέβαιναν, μια κατέβαιναν.

Αναρωτιόμουν: «Τι είδους άνθρωποι είναι αυτοί;» Για τέσσερα χρόνια, μπορείτε να το φανταστείτε; Πάω στην Ινδία για τρεις μήνες και έρχονται χιλιάδες. Πρόκειται άραγε να σωθούν μόνο πολύ λίγοι, όπως ειπώθηκε από τον Ιωάννη; Είπε ότι μόνο λίγες χιλιάδες πρόκειται να σωθούν. Αυτό πρόκειται να κάνουμε στη Δύση; Αλλά στην Αγγλία είναι το ελάχιστο, ακόμα και στην Ιταλία είναι καλύτερα, στην Ελβετία, τη Γενεύη, πολύ καλύτερα, τι συμβαίνει; Εδώ τρέχουν πίσω από κάποιον που ζητάει Ρόλς Ρόις, έναν τύπο που ζητάει την πεντηκοστή ένατη Ρόλς Ρόις. Θα λιμοκτονήσουν οι ίδιοι για να του πάρουν μια Ρόλς Ρόις και όταν έρθει θα του την δώσουν, το φαντάζεστε; Είπαν ότι είναι ο τέλειος δάσκαλος. Δεν έχει μείνει αγνή εξυπνάδα στο μυαλό για να καταλάβει κανείς, πώς μπορεί να λάβει το Πνεύμα με αντάλλαγμα μια παράλογη Ρόλς Ρόις; Τουλάχιστον οι άνθρωποι από το Ντέρμπυ Σάιρ δεν θα έπρεπε να εντυπωσιάζονται τόσο πολύ, γιατί τις κατασκευάζουν εδώ. Δεν μπορείτε να φτιάξετε τον Θεό, μπορείτε; Μπορείτε να φτιάξετε Ρόλς Ρόις, εντάξει, αλλά μπορείτε να ανταλλάξετε μια Ρόλς Ρόις με το Θεό; Τρέχουν πίσω από τόσα απαίσια πράγματα, όπως αυτό το απαίσιο πράγμα που κάποιος προσπαθεί να σας διδάξει πώς να πετάτε. Η γυναίκα του διευθυντή κάθεται εδώ, η κόρη της υποφέρει από επιληψία, ο άντρας της έχει επιληψία, όπως και η κόρη της. Όλοι έγιναν επιληπτικοί και πλήρωναν χιλιάδες λίρες, τρεις χιλιάδες λίρες για να πετάξουν και άρχισαν να πηδάνε σαν βατράχια, φανταστείτε! Με αγνή εξυπνάδα, πρέπει να ζητήσετε από αυτόν τον γκουρού να πέσει από τον πύργο της Πίζας. Νομίζω πως χτίστηκε μόνο και μόνο γι' αυτό και να δούμε αν μπορεί να πετάξει έστω και μια ίντσα.

Γιατί δεν χρησιμοποιείτε την εξυπνάδα σας; Υποτίθεται ότι είστε οι πιο ισορροπημένοι και έξυπνοι άνθρωποι. Χθες, σας είπα ότι είστε τοποθετημένοι στο πιο σημαντικό μέρος του σύμπαντος, στην Καρδιά. Η Αγγλία είναι η Καρδιά του Σύμπαντος και η Καρδιά είναι ληθαργική. Τι μπορώ να κάνω; Πρέπει να Μου πείτε, τι να κάνω για να πάλλεται αυτή η Καρδιά μέσα στην πραγματικότητα; Υπάρχουν αναζητητές, δεν θα έλεγαν ότι δεν υπάρχουν, πολλοί από αυτούς έγιναν Χίπις, χιλιάδες έγιναν Χίπις. Όλα όμως τα παράλογα πράγματα, τα δέχονται πολύ εύκολα και γιατί όχι αυτό που αναζητάτε; Είναι πέρα από την κατανόησή Μου, δεν μπορώ να καταλάβω. Δεν ήρθα σε αυτό το μέρος σαν μετανάστρια όπως σας είπα, ήρθα γιατί κάτι συνέβη και ο άντρας Μου εξελέγει σε αυτήν τη χώρα, κάτι το οποίο ήταν σημαντικό, ήταν νομίζω προσχεδιασμένο. Ήταν να γίνει. Αλλά σας εκλιπαρώ, να ασχοληθείτε με αυτό και να καταλάβετε ότι αυτό σας είπε ο Γουίλιαμ Μπλέικ: «Πρόκειται να υπάρξουν προφήτες σε αυτήν τη χώρα, οι άνθρωποι του Θεού θα γίνουν προφήτες και θα έχουν τη δύναμη να κάνουν άλλους προφήτες». Αυτό είναι η Σαχάτζα Γιόγκα, τίποτε άλλο παρά αυτό. Έχει υποσχεθεί τόσα πράγματα, έχει ακόμα περιγράψει και το σπίτι που ζω, έχει περιγράψει το σπίτι που μένουμε τώρα, την ακριβή τοποθεσία.

Έχει περιγράψει το άσραμ που έχουμε βάλει τα θεμέλιά μας, με τέτοιες λεπτομέριες που εκπλήσσομαι που ένας τόσο σπουδαίος άγιος και προφήτης γεννήθηκε σε αυτή τη σπουδαία χώρα και κανείς δεν θέλει να το καταλάβει. Τι πρέπει να κάνω τώρα; Ελπίζω ότι πολύ σύντομα, οι άνθρωποι θα καταλάβουν ότι πρέπει να διαδραματίσουν έναν πολύ μεγάλο ρόλο, έναν πολύ σπουδαίο και ζωτικό ρόλο στη μεταμόρφωση όλης της ανθρωπότητας και τη σωτηρία της σε αυτό τον καταστροφικό καιρό. Αυτοί πρέπει να οδηγήσουν τους ανθρώπους στο βασίλειο του Θεού. Μπορώ να το ελπίσω και να το ευλογήσω. Είθε ο Θεός να σας ευλογεί! Ευτυχώς έχουμε πολύ σταθερούς Σαχάτζα Γιόγκις στο Ντέρμπυ Σάιρ, είναι απορίας άξιο και ο Μπέικ ανέφερε πολύ το Ντέρμπυ Σάιρ. Ήθελαν να έρθω στο Ντέρμπυ Σάιρ. Είπα: «Το Μπέρμινχαμ είναι αρκετό για Μένα και δεν θα πάω στο Ντέρμπυ Σάιρ». Είπαν: «Σε παρακαλούμε Μητέρα, ο Μπλέικ έχει αναφέρει ότι θα έρθεις στο Ντέρμπυ Σάιρ». Και έτσι βρίσκομαι εδώ και ελπίζω ότι αυτό το κέντρο θα δημιουργήσει οπωσδήποτε πολύ καλούς Σαχάτζα Γιόγκις.

Μεγάλοι προφήτες μπορούν να δημιουργηθούν από αυτό και τελικά ο Μπλέικ έχει αναφέρει πολύ έντονα το Ντέρμπυ Σάιρ, το έχει συστήσει. Αλλά ανακάλυψα σήμερα πηγαίνοντας με το αυτοκίνητο ότι υπάρχει πολύ μαύρη μαγεία, οι άνθρωποι παραδίδονται σε απαίσια πράγματα. Ανησύχησα, ανησύχησα αρκετά. Είναι πολύ επικίνδυνο πράγμα. Είναι επικίνδυνο για σας, για τα παιδιά σας, τις οικογένειές σας, για όλους και βρήκα αυτές «τις τσέπες « και εξεπλάγην με το πόσο ευημερούν εδώ. Είθε ο Θεός να σας δώσει δύναμη και πραγματική σοφία για να καταλάβετε πού βρίσκεστε σε σχέση με τη σπουδαία δουλειά του Θεού. Αν έχετε ερωτήσεις, μπορείτε να τις κάνετε για πέντε λεπτά. Χθες, πολλοί άνθρωποι έκαναν πολλές ερωτήσεις. Στην πραγματικότητα, μόνο την πρώτη μέρα επιτρέπω ερωτήσεις, γιατί τη δεύτερη μέρα είναι χάσιμο χρόνου. Τώρα μην ρωτάτε προσωπικές ερωτήσεις, προς Θεού, μην κάνετε προσωπικές ερωτήσεις.

Θα σας απαντήσουμε αργότερα, προσωπικά, θα το φροντίσουμε, αλλά ρωτήστε γενικά πράγματα, σας παρακαλώ, κάντε γενικές ερωτήσεις. «Έχετε δει εσείς προσωπικά τον Θεό;» Γιατί κάνεις αυτή την ερώτηση; Έχεις τη δικαιοδοσία να θέτεις μια τέτοια ερώτηση; Δες πρώτα το Πνεύμα σου και μετά θα μιλήσουμε γι' αυτό. Γιατί πρέπει να κάνεις μια τέτοια ερώτηση; Είσαι Ινδός; Τουλάχιστον, έχε λίγο τρόπους. Σας παρακαλώ, καθίστε. Τέτοιου είδους αλλαζονικές ερωτήσεις, δεν πρέπει να γίνονται. «Έχεις δει τον Θεό;» Γιατί να Με ρωτήσεις κάτι τέτοιο; Με ποια δικαιοδοσία Μου κάνεις μια τέτοια ερώτηση; Πρέπει να σε ρωτήσω: έχεις αισθανθεί το Πνεύμα σου; Εντάξει, νιώσε πρώτα το Πνεύμα σου, γι' αυτό ο Βούδας δεν μίλησε ποτέ για τον Θεό. Μόλις εχθές σας είπα, επειδή ξαφνικά θέλετε να δείτε τον Θεό, έχετε μάτια για να δείτε τον Θεό; Δεν μπορείτε ούτε Εμένα να δείτε, πώς μπορείτε να δείτε τον Θεό; Πρώτα από όλα, γίνετε το Πνεύμα σας, μετά θα μιλήσουμε για αυτό. Ένα μικρό παιδί δεν πρόκειται να πάει να μιλήσει σε έναν βασιλιά και να τον χαστουκίσει, θα το κάνει; Πρέπει να κάνει κάτι τέτοιο; Πρέπει να γνωρίζουμε τα όριά μας, τα Μαρυάντα μας. Ειδικά οι Ινδοί θα έπρεπε να ξέρουν, με εκπλήσσουν μερικές φορές. Να ρωτάει κανείς ξαφνικά: «Έχεις δει τον Θεό;» Είτε τον έχω δει, είτε όχι, γιατί θα έπρεπε να σου πω; Δεν αρμόζει, δεν αρμόζει, είναι πολύ αλαζονικό.

Εκπλήσσομαι που ρωτήσατε με τέτοιο τρόπο εδώ, δεν έχει ξαναγίνει από Ινδό, είναι πολύ ντροπιαστικό. Για φανταστείτε, αν Τον έχω δει, πρόκειται να Με πιστέψει; Ή αν δεν Τον έχω δει. Με όλα αυτά, μερικές φορές αισθάνομαι, θέλω να πω, τι ερώτηση είναι αυτή: «Έχεις δει ή όχι;» Αλλά είναι ένας δάσκαλος φιλοσοφίας από το Πανεπιστήμιο του Μπενάρες. Αλλά στην Ινδία, δεν θα βρείτε τέτοιους ανθρώπους. Δεν ξέρω από πού είναι αυτοί οι υλιστές, οι τόσο χονδροκομένοι άνθρωποι. Θέλω να πω, τι ερώτηση Μου έκανε! Δεν έχει ξαναγίνει. Είμαι εδώ για να σας δώσω την Αυτογνωσία και αυτό είναι όλο. Και πρέπει να τη λάβετε, αυτό είναι το δικαίωμά σας. Είναι σαν μια τράπεζα μπορώ να πω και πρέπει να υπογράψω τις επιταγές σας, αυτό είναι όλο, αν υπογραφούν οι επιταγές σας, αυτό είναι, τελείωσε, αυτή είναι η σχέση Μου μαζί σας.

Δεν πρόκειται να σας πω για τον εαυτό Μου για να σταυρωθώ ξανά. Ο Χριστός προσπάθησε να πει κάτι για τον εαυτό Του και Τον σταύρωσαν. Τώρα αν του πω: «Και βέβαια ξέρω για το Θεό», δεν πρόκειται να το δεχτεί. Αν πω ότι δεν ξέρω, ούτε τότε θα το δεχτεί. Ηλιθιότητα. Οι Ινδοί δεν είναι καθόλου χαζοί, είναι πολύ σοφοί άνθρωποι πρέπει να πω. Αναρωτιέμαι από πού προέρχεται αυτή η χαζομάρα. Πολύ σοφοί. Οι Ινδοί είναι πολύ σοφοί, γιατί προέρχονται από τη Γη της Γιόγκα, η χώρα μας είναι αρχαία. Δεν ξέρετε τη χάρη αυτής της χώρας.

Μην τους κρίνετε από τους ανθρώπους που βλέπετε, όχι. Είναι μια πολύ σπουδαία χώρα, σπουδαία χώρα πνευματικά, μια απόλυτα πνευματική χώρα. Δεν ξέρω ποιο είναι το πρόβλημα με αυτούς τους πολύ επιφανειακούς ανθρώπους που έχουν έρθει, υπερβολικά επιφανειακοί. Έχω δει και σπουδαίες ψυχές, αλλά μην κρίνετε αυτήν τη σπουδαία χώρα. Μια φορά, πήγαινα στην Ινδία με τον άντρα Μου και του είπα: «Ακουμπήσαμε τη χώρα μας» και εκείνος είπε: «Πώς το ξέρεις;» Απάντησα: «Κοίτα τις δονήσεις! Όλη η χώρα αναδύει δονήσεις, η ατμόσφαιρα δονείται». Είπε: «Αλήθεια;» Του είπα: «Πήγαινε να ρωτήσεις τον πιλότο». Ταξιδεύαμε πρώτη θέση, πήγε κάτω και ρώτησε. Ο πιλότος είπε: «Κύριε, ακουμπήσαμε πριν ένα λεπτό». Μια τέτοια απουδαία χώρα, το όλο, η Κουνταλίνη του Σύμπαντος εδρεύει σε αυτήν τη χώρα, μπορείτε να το φανταστείτε; Η Κουνταλίνη και δεν έχουν επιθυμία να αναζητήσουν, Είναι η δύναμη της επιθυμίας που εδρεύει εκεί και δεν έχουν τη δύναμη να αναζητήσουν.

Φαντάζεστε; Εκπλήσσομαι και εγώ η ίδια με αυτούς που ήρθαν σαν γκουρού, απαίσιοι άνθρωποι για να βγάλουν λεφτά, ντρέπομαι να είμαι Ινδή και όπως ντρέπομαι, αισθάνομαι μερικές φορές: «Τι έχουν κάνει σε αυτό που είχαμε;» Είναι μια τεράστια κληρονομιά, είστε μόνο ένα βλαστάρι, είστε το εξωτερικό, είστε το δέντρο, εμείς είμαστε οι ρίζες, δεν μπορείτε να ζήσετε χωρίς εμάς, είμαστε οι ρίζες σας και αυτές τις ρίζες δεν τις καταλαβαίνω. Παρόλα αυτά, είναι εντάξει, είναι το ενδιαφέρον της Μητέρας. Ας το κάνουμε τώρα, βάλτε τα χέρια σας προς Εμένα, όλοι σας βγάλτε τα παπούτσια σας, πρέπει να αναζητάτε, αν δεν αναζητάτε, ποιο το ώφελος να έρχεστε στο πρόγραμμά Μου;

*(about William Blake)
