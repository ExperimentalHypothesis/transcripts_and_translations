Shri Ganesha Puja. Brighton (UK), 4 August 1985. 

Събрали сме се тук при много подходящи обстоятелства, на много благоприятен ден да боготворим Шри Ганеша. 

Шри Ганеша е първото божество, което беше създадено, така че цялата вселена да се изпълни с благоприятност, с мир, блаженство и духовност. Той е източникът, Той е източникът на духовността. Като резултат на това следват всички други неща - така например, когато вали и е ветровито, вие чувствате прохладата в атмосферата. По същия начин, когато Шри Ганеша излъчва Своята сила, чувствате всички тези три неща вътре в себе си и отвън. Но особено на Запад, за съжаление, това най-важно, основно Божество беше не само напълно пренебрегнато, но и оскърбено и разпнато на кръст. И макар че днес не исках да кажа нещо, което да ви разстрои, трябва ви кажа, че боготворенето на Шри Ганеша означава да сте изцяло вътрешно пречистени. Когато боготворите Шри Ганеша, поддържайте ума си чист, сърцето си чисто, поддържайте вашето същество чисто; не бива да ви спохождат мисли за лъст и алчност. В действителност, когато Кундалини се издига, Шри Ганеша трябва да бъде събуден вътре във вас, невинността трябва да се появи, което заличава всички разрушителни идеи в нас. Ако се стремим към нашето духовно израстване, трябва да разберем, че трябва да съзреем. Сега хората са болни. 

Целият западен начин на живот е нездрав, защото изобщо не е приел Шри Ганеша. Това че Фройд се появи, не означава, че трябва да го приемете, но вие го сторихте, като че ли това беше толкова важно нещо. Сякаш няма нищо по-важно от това. Така че днес сме изправени пред силите ни на духовно израстване и пред силата на обусловеностите, които сме имали. Когато Фройд говореше за обусловености, не си даваше сметка, че поставя върху вас друг вид ужасни обусловености. Ужасни! Сексът изобщо не е важен за човешкото същество, изобщо не е важен. Само когато иска да има деца, всъщност един човек от най-висше ниво ще се отдадете на секс. Съблазънта, романтичните увлечения, любовните истори не съществуват в един чист ум, те са човешка приумица. И раболепието, което човек има към тях, е ттака изненадващо, то идва от най-низкото вътре в нас. 

Идва от една нисша категория хора и човек започва да се поддава на това. Необходимо е да го овладеете! И днес, когато се оглеждам на Запад, който е част от едно и също творение, виждам толкова много болести. Наистина съм изумена! Как да насоча вниманието ви към едно зряло отношение към секса? Когато имате зряло отношение към секса, ставате баща, майка – една чиста личност. Когато чуете 90–годишна жена да се жени за 19–годишен младеж, просто не разбирате що за общество е налице в този свят, що за глупаво поведение е това. Ние трябва да съзреем. Това не означава, не казвам на младини да се практикува аскетизъм - не означава това. То е друг абсурд. 

Но разбира се, трябва да узреете и за тази цел се нуждаете от тапасйа (покаяние). Лошо е когато едно маловажно нещо стане важно и започнем да го приемаме като всяко друго нещо, което притежаваме, като косата например. Даже загубата на коса значи нещо. Но ако загубите секса, какво от това? Много добре. Какво щастие, че се отърваваме от един боклук. Такова пилеене на енергия. Толкова интерес, толкова ценно внимание, толкова благоприятност бива пропиляна за подобно глупаво нещо. И така, за да боготворим Ганеша, трябва да станем зрели. Зрелостта да се установи вътре в вас. 

Трябва да вникнем по-дълбоко вътре в себе си, спонтанно вниманието ни трябва да се насочи по-дълбоко вътре в нас. Как може да постигнем дълбочина, ако все още сме като червеи? Иначе би ни изглеждало като голяма жертва или натиск върху хората. Тази игра на гоненица и този натиск ви струваха скъпо, много скъпо. Платихте много висока цена, минахте през толкова много. И за какво? Така че трябва да промените приоритетите си, ако искате да боготворите Шри Ганеша. Това което почитаме днес, е невинността вътре в нас. Боготворим това , което е благоприятно, невинно. Невинността, която е дълбоко в нас – тя е нашият характер, нашата природа, тя е нещото, с което сме родени, тя е основата на цялото Творение, същността на Творението. 

И така, когато материята стане активна, започва размножаване. В действие е животинският етап, след това идва етапът на примитивните хора и най-сетне етапът на развитото човешко същество. Но не каквото вие разбирате под развит свят - той е ужасен. Никога не бих го нарекла “развит”, в никакъв случай. Развитието не е нещо външно. Трябва да видим какво е развитието вътре в нас, какво е израстнало вътре в нас, какво имаме в себе си. Всичко материално, огромно, е пластмаса, изкуствено. Неговата вътрешна сила не се е развила. Да речем, ви дам едно манго и ви кажа: “Добре, хайде изяжте го.” А вие виждате, че има обвивка, но няма нищо вътре, какво ще ядете? Ще ядете ли тази пластмаса? 

Всичко, което е израстнало по подобен начин, е пластмаса, мъртво е. Да видим каква е същността вътре. Каква е същността вътре в нас? Това именно Христос проповядваше – морал. Той беше толкова важен за Него. Защото след дхарма, която е равновесие, в която разбира се моралът е много важен, а според Христос беше необходимо да се говори за вродения, по-дълбок морал, който е неразделна част от човешкото същество, за който не просто се проповядва, обяснява или от който се страхувате, защото имате страх от Бог или знаете за Божия гняв. А той трябва да бъде вашата вътрешна светлина, tето защо Христос говореше за морал. И от същия този Христос се възползваха за разрушението на невинността. Не бих казала, че хората не бяха предупредени. Фройд не е единственият, който беше роден. Наскоро ходих в музея Прадо в Испания и видях толкова много картини, изобразяващи ада. 

И в наши дни виждаме всички тези длъгнести типове да се разхождат без дрехи, разни хора излизат на показ с какви ли не смехотворни неща и вършат какви ли не глупости. Това беше Босх. Бях изненадана от този германец, Йеронимус Бош, който показва цялото това безумие много ясно - пътят към ада, а след това атаката на смъртта и всички тези неща. Искам да, че кажа той не е живял твърде отдавна. Ако наричате Блейк луд, какво ще кажете за Бош? Всички уж са луди, с изключение тези глупави безполезни хора. Толкова пъти бяхме предупреждавани. Ето например, може да кажем, че отдавна знаем за ада. Единствен Махавира от всички хора много ясно описа ада. Това е ад. 

Но на Запад приоритетите са съвсем с главата надолу. Каква е вашата сила? Просто се замислете. Is it mental power that’s important? Толкова ли е от значение силата на ума? Казвала съм ви, че силата на ума няма нищо общо с това, защото тя е линейна - движи се в една посока, пада, а после се връща при вас. В нея няма съдържание. Това е просто проекция на ума, пластмаса. Каква е вашата емоционална сила? Къде ви водят емоциите, които имате? 

See you have emotions for, even good emotions you have. Вижте чувствата си към нещо или някого, дори добрите чувства. Например, много обичате съпругата си. Къде ще ви отведе това? Имаше един поет на име Тулсидаса, който много обичаше съпругата си. Тя отиде в дома на майка си. А той не можа да го понесе и отиде да я види Покатери се на балкона й, а тя се уплаши и го запита: “Как се покатери?” А той отговори: “Нали ти постави въже?” А тя каза:”Не, не съм.” И тогава видяха, че всъщност огромна змия виси там. Тогава съпругата каза: “Къде би бил, ако обичаше Господ, както обичаш мен?” Та къде ви водят тези емоции? До разочарованието, нещастието, водят до разрушението ни. Силата на ума ви дава едно ужасно нещо, наречено его, което разрушава околните. 

А силата на емоциите не ви дава нищо друго, освен сълзи, плач и натрапчивото чувството, че сте нещастни - “О, аз вложих толкова много емоции в този човек и какво получих в замяна?” So it is not absolute, it’s relative. Това не е нещо неподлежащо на промяна, а е относително. В умствен план сте нула, ако не можете да разрушите другите. В емоционален план сте нула, защото не можете да се наложите над околните чрез вашите емоции. В такъв случай каква е вашата сила? Къде се крие тя? Тя се крие в Духа. Но дори преди да се достигне Духа, коя е вашата сила? Кундалини? Но тя спи. 

Тогава, коя е вашата сила? Това е вашето целомъдрие. Ако човек е целомъдрен, такъв е и неговият характер. И ако той отстоява целомъдрието си, тогава то действа, работи. Но преди всичко целомъдрието ви се отплаща с добро здраве. По лицето на човека можете да познаете дали е целомъдрен. Например, в нашите шастри се казва, че лицето на светеца или брахмачари т.е. този, който през живота си никога не е правил секс, винаги е озарено, сияе. Но също казваме, че Шри Кришна беше най-големият брахмачари, а той имаше толкова много съпруги. Защото Той не прахосваше никаква енергия, вниманието му не беше към това. 

И така, цялата енергия е вътре. Днес ви казах, че когато пътувах с колата насам валеше дъжд, беше ветровито, студено, но ние бяхме в колата и нищо не ни навреди, защото си бяхме на топло в колата. Минахме през всичко и нищо не ни засегна, не ни обезпокои, отминахме и всичко приключи благополучно. Как стана така? Причината е, че опазихме нашето превозно средство, а това превозно средство е нашето целомъдрие. Ние толкова държим другите да ни уважават, да се държат почтително, в противен случай се гневим. Уважавахте ли себе си? Уважавате ли себе си? На хората на Запад понякога им се струва, че Майка се опитва да проповядва индийската култура. Мнозина мислят така. 

Но Аз казвам: човек трябва да учи науката от Запада. Добре. Да усвои някои други неща – например естетиката, разбира се! Може би живопис, изкуство, цветови гами. Но културата по-добре я научете от индийците. Според Мен на Запад културата липсва, няма никаква култура. Що за култура е това, в която се очаква жената да излага тялото си на показ? Това е култура на проституцията и нищо повече. Отворете си очите за това. Там, където жената не уважава интимните си части, според Божествената естетика не може да има каквато и да е култура. 

До там се стига днес, че да правят филм, показващ Дева Мария като проститутка. Само вижте до къде стигнахте! В Индия дори само да кажете подобно нещо, някой хубавичко ще ви напердаши, независимо кой – мюсюлманин, хиндуист или християнин. Шокиращ е начинът, по който се говори за Христос. Искам да кажа, че за един индиец това е шокиращо. как може да се говори така? Защото щом се откажете от вашето целомъдрие, вие не сте в състояние да разберете, че може да има някой, който е абсолютно целомъдрен. За крадеца всеки е крадец. Тъй като нямате това уважение към вашето целомъдрие, не можете да си представите какъв е бил Христос. Не можете да си представите, да го приемете. 

Непоносими неща се казаха за Христос. Казвам ви, непоносими. Просто не знам... Бях свидетел на Неговото разпъване, наистина беше непоносимо. Но да изречете подобни неща по нечий адрес. Ако намекнете по адрес на една обикновена индийка такова нещо, тя би се самоубила. Никой в Индия не постъпва така – идва и казва: “Много си красива”. Разбира се, на майка си може да кажете, че изглежда чудесно, няма нищо лошо, това е друго, но на друга жена не може да се каже подобно нещо. Трябва да се отървете от това. И това е една от причините, поради които хората са много избухливи. Магнитът във вас е Шри Ганеша. 

Много хора знаят, че Аз имам голямо чувство за ориентация. Това идва чрез този магнит, който е безупречен. Магнитът е този, който през цялото време ви придържа или напасва към Духа, който ви насочва към Духа. Ако нямате чувство за целомъдрие, ще се клатушкате наляво-надясно. Днес може да бъдете добър Сахаджа йоги, а утре да сте дявол. Защото няма нищо, което да ви обвързва към великата идея, към Духа. Нека се обърнем с лице към нея. Сега дойде времето за всички нас, всички Сахаджа йоги да осъзнаем, че най-великото нещо в нас е целомъдрието, а не сексът. Ето това ще ви накара да съзреете. Учудващо беше как се държаха някои хора в Борди. 

Аз научих за това и бях учудена как може да се държат така пред селяните от Борди, които са обикновени, невинни хора? Но по-важното е, че когато се отдавате на повърхностно, лекомислено поведение, накърнявайки вашето целомъдрие, то наистина остава на заден план. Например, ако прахосвате бензина си, колата ви няма да помръдне - ето така стоят нещата, нещо се случва с вас. През цялото време се пощипвате и си говорите лекомислено. Просто не разбирам защо е нужно да го правите. И най-накрая приключвате с развод. Веднъж отидох в Селфриджис. Искам да ви разкажа една много интересна история. Имаше огромна тълпа, в която двама души – мъж и жена, се целуваха през цялото време, без изобщо да се притесняват, че има и други хора, които се возят на същия ескалатор. Целуваха се на ескалатора, навсякъде, като по този начин притесняваха индийците и другите хора наоколо – китайци, египтяни. 

Такава показност! Когато ги видях следващия път, изобщо не се целуваха. Попитах ги : “Какво стана?” А те отговориха: “Разведохме се.” Попитах ги: “Защо онзи път се целувахте толкова много?” А те отвърнаха: “Защото щяхме да се развеждаме и искахме да си вземем последния пай.” Що за низост е това? Представете си на какво ниво са, нима това е любов, чувства към някого? Нищо подобно. През цялото време се карат, приключват с развод и се перчат с това. Една дълбока личност не демонстрира тези неща. Разбира се, на Мен ми казаха, че тук, в обществените училища, вие никога не бива външно да изразявате чувствата си, но иначе можете да показвате всичко друго - нелепо или безсрамно - само не емоциите си. Какво абсурдно място е това? Вие приехте всички тези ценности просто така - като овце, без да се замислите над тях. 

Например, във Франция едно момиче дойде плачейки при Мен и каза: “Ужас, ужасно е, никога повече няма да отида при тези психолози”. Попитах я :”Защо?” “Защото говориха мръсни неща за баща ми.” Представяте ли си? А хората приеха идеите на този ужасен Фройд, които в основата си толкова неправилни. Независимо дали имат историческа стойност или както го наричате там, по-добре се откажете от тях. Онова, което е неправилно, е неправилно в очите на Божественото. Това, което е правилно, е правилно в очите на Божественото. Но сега някои хора истински Ми противоречат. Когато заминават в чужбина, съпругът и съпругата се целуват, закачат се. Каква е нуждата от това? Първо се целувате с някого, а после идвате при Мен и говорите против него. 

Виждала съм го. Ако трябва да запазите нещо у себе си, то това трябва да бъде вашето целомъдрие, вашата интимност. Ето за това нямате никаква воля да правите каквото и да било. Никаква воля. Някой глупак идва и ви казва нещо, а вие му казвате:”Добре. Приемаме.” Каква е същината на вашата личност? Това е вашето целомъдрие. В Сахаджа Йога можете да възстановите всичко, каквото и да сте загубили. Да, можете. Ето защо липсва дълбочина. 

И това е причината да имате непостоянен характер, никакво постоянство на характера. Ето сега, за Моята лекция ще съберете 1200 души, а на следващия ден няма да има никой, изчезват. Защото няма основа. Като при хлабава свръзка. Нямате връзка – свързващата точка е вашето целомъдрие. Няма стхапайати, няма постоянство. IАко им кажете: „Трябва да станете сутрин, да вземете душ и да направите пуджа”, за тях е прекалено. Но ако кажете например на една индийка или на Мен: “Трябва да носиш еди-каква си рокля.”, няма да мога, просто не мога, невъзможно е. Невъзможно. Мога да стоя будна цяла нощ, но това не бих могла да направя. Не бих могла. 

Приоритетите се сменят поради вашето внимание. Всичко е вътре във вас. Вие сте хранилището на целомъдрието, което е вашата сила. Нищо не си е отишло, всичко е налице. Цялото това благоухание е вътре във вас. То е запазено, Не се самоосъждайте. Вие имате късмет, че Аз съм тук да ви кажа всичко това. Такъв късмет имате, че съм с вас. Разбирате ли това? Не е нужно да ходите в Хималаите, да стоите на главата си. 

Не трябва да правите подобни неща. Знаете, че преди светците стояха с часове - няма да повярвате - в ледена, замръзнала вода в Хималаите, с часове седяха на открито. Сега не е необходимо да правите всичко това. Всичко е улеснено. Но променете приоритетите си. T Щом цялото ви внимание отиде върху вашия Дух, с учудване ще забележите, че цялата схема ще се промени. Кое е най-важното нещо? Да медитирате всеки ден. Виждала съм хора, които искат да ходят на курс, да речем, и Аз им казвам: „Добре, отиди на курс.” Всеки ден те ще ходят на курс, ще посещават часовете, ще учат, ще минат курса, ще го завършат и край. Но не могат да медитират редовно. 

Сега има една малка липса, която трябва да осъзнаете и тя е, че след като леко ви се загатне за тази радост, която е вечна, вие започвате да се движите към нея все по-бързо и по-бързо и се установявате все повече в океана на тази радост. Малко... Например, когато някой иска да плувате, вие се страхувате, не искате. Щастливи сте си върху твърдия бряг, не искате да плувате. Някой ви побутва, но вие отново се дърпате - “Олеле, не мога да го направя.” Но веднъж щом се научите да плувате, тогава се наслаждавате. А когато ви хареса, искате да го правите всеки ден, редовно, с религиозно усърдие. Така че има празнина, която трябва да запълните. На второ място, както винаги съм казвала, вие сте лотоси, но под повърхността на блато. А вие знаете какво е блато. Докато Индия е океан и за лотосите е много лесно да излезнат над водата. Но да се излезе от блатото е много трудно. 

Да кажем, паднете в блато. Ако ритате, потъвате още повече. Каквото и да се опитвате да направите, ще затънете по-дълбоко. Най-доброто нещо е да наблюдавате, да станете свидетели. Най-доброто е да наблюдавате отстрани себе си. Но ако вниманието ви не е наред, как ще се самонаблюдавате? Вниманието работи така: от тази страна идва човек - вие го виждате. Друг човек идва от там – вие гледате него. Трябва да видите всеки. Но не виждате цветята, дърветата, Майката Земя, нищо не виждате. 

Виждате онова, което е безнадеждно лошо, по-лошо от самите вас. Днес е денят, за който се смята, че не бива да гледате луната. Ако гледате Луната, това е неблагоприятно и получавате лошо име. Разказват, че Шри Кришна гледал луната и получил лошо име. Той беше ранчордас, което значи „Този, който трябваше да избяга от бойното поле. Но това беше Неговият номер, Той трябваше да избяга. И така, не бива да гледате Луната. Причината да казват това е, че днес трябва да видим Шри Ганеш който е Майката Земя, който действа чрез Майката Земя. Повечето от нещата, които имаме, са от Майката Земя. И затова днес трябва да видите Майката Земя, Кундалини и Шри Ганеша. 

Майката Земя е създала Шри Ганеша. Затова не гледайте нищо отвъд, не гледайте дори Луната. Просто гледайте Майката Земя, защото със своята любов и състрадание тя е направила толкова много за нас, вашата Кундалини е направила толкова много за вас. А Нейният син, който е невинността в нас, трябва да бъде почитан днес, защото Той направи най-много Независимо от цялата мръсотия, целия присмех, мърсотия, нелепици, които стоварихме върху Него, Той пак стои твърдо, като едно малко дете, за да ни забавлява. Ако Шри Ганеша е вътре във вас, вие ставате като дете, придобивате детска невинност - не се ядосвате, не лаете като куче. Зная, че има Сахаджа йоги, които през цялото време лаят, точно като кучетата или просяците в Индия. Но вие трябва да станете като дете, което е много благо и винаги се опитва да се забавлява, винаги се опитва да говори хубави неща, да ви накара да се чувствате щастливи. Извор на такава радост. Ето така вие ставате извор на радост и щастие, източник на удовлетворение. През цялото време, кипейки от смях и щастие, извор на красиви неща. 

Как ви децата забавляват? Просто вижте, наблюдавайте как идват с мъничките си ръчички, как постигат резултати, как знаят кое е правилно. Детето, което е реализирана душа, е много по-разумно, отколкото възрастните. Това съм го видяла на практика. Както когато най-малката ми внучката, струва ми се, беше на около три години, и помощницата ми сгъваше сарито и го постави на земята по погрешка. И това дете не можа да го понесе. То вдигна сарито към главата си и след това го постави на канапето. Тя каза:“Какво искаш да кажеш, поставяйки сарито на земята? Какво знаеш за моята Баба? Тя е Богинята на Богините, а ти поставяш сарито Й на пода. 

Сега кучетата ще те нахапят.” И добави: “Внимавай!” После отново взе сарито и докосвайки с него челото си, го целуна и каза: “Майко, прости й, бабо, прости на тази жена, тя не знае какво Ти стори.” Но тази чувствителност идва от дълбочината на целомъдрието ви. Слушайте децата и ще се учудите как говорят какво казват, как се държат, как се опитват да ви забавляват. Трябва да кажа, че на Запад те са много разглезени, не ви развличат много, а ви създават доста грижи. Защото отново и отново се повтаря същото. Ако бащата и майката нямат целомъдрие, децата не се чувстват добре, не са спокойни, не могат да си намерят място и тогава развиват същото безпокойство в себе си. Един целомъдрен човек никога не може да бъде обсебен, казвам ви го, никога не може да бъде обсебен. Може да сте много интелигентни, може да сте всичко, може да сте много добър писател и пак да сте обладан. Но един целомъдрен човек, обикновен целомъдрен човек, никога не може да бъде обладан. Бхутовете се страхуват от целомъдрените хора. Ако един целомъдрен човек върви по пътя, всички бхутове бягат. 

Просто бягат. Зная много такива случки, но сега ще ви разкажа само няколко. Имаше трима мъже, които имаха навика да излизат с мотоциклети на пътя в 12 часа през нощта. И едни обладани хора Ми написаха писма: “Моля Ви, не им позволявайте да излизат през нощта на пътя, защото къде да отидем ние?” Бях така изненадана. Това бяха хора, обладани от някакви ужасни бхутове, които имаха навика да си почиват на дърветата през нощта, точно където тримата мъже ходеха с моторите си. А онези наистина Ми писаха писма. Много силно обсебени хора, познавам ги, та те молеха: “Кажете им да не ходят там, защото къде да живеем ние?” А самите те бяха като луди, луди хора. Попитах ги: “Защо пишете така?” А те отвърнаха: “Тези хора минават по този път и ни пречат.” А негативното в нас изчезва със светлината на Шри Ганеша. Можете да видите това толкова ясно у другите. Ако нямате целомъдрие, никога няма да разберете кой е порочен и кой не е, не можете. 

Всички за вас са едни и същи - „много добър, много хубав човек, много хубав”. Искам да кажа, че истински обладани хора са считани за много добри, също понякога и в Сахаджа Йога и започвам да се чудя какво става, какво е това, как тези хора са определяни като добри. Не могат ли да го почувстват? Няма светлина. Даже да сте получили Реализацията си, даже и вашият Дух да ви е довел до колективното съзнание, даже и да давате Реализация на други хора, не сте постигнали нищо, ако нямате целомъдрие Това е като счупено стъкло, което се опитва да отрази нещо - то никога не може да даде правилно отражение. Това е толкова важно и Аз съм длъжна да ви го кажа сега. За Мен е време да ви го кажа – то е неочакваното препятствие в живота ни. Първото нещо, което хората питат, е: “За кого ще се оженя?”. Защо е това бързане? Разбира се, според Мен бракът е нещо много благоприятно, брак трябва да има. 

Той трябва да бъде одобрен от колектива, но защо? За да благоговеем пред целомъдрието в нас. После хората се женят, искат да имат къща, искат да имат деца. след това искат друго нещо и целият този ограничен стремеж продължава ли продължава и светлината на вашия живот не се разпространява. Но Аз познавам хора, които живееха в истински ад, но се измъкнаха от него и излъчват светлина, достигнаха метеорни висини. Виждала съм такива хора. И така, днес сте дошли да боготворите Шри Ганеша, вътре във вас. Не ми е ясно как може да почитате Мен като Шри Ганеша. Защото Аз съм Него. Когато боготворите Мен, искайте да събудите Шри Ганеша в себе си. 

Нека Той бъде събуден във вас. И това, което казвам, да е мантрата, която да Го събуди във вас, за да може като Мои деца да се радвате на блаженството на целомъдрието така, както Аз се радвах през целия си човешки и всички Мои Божествени животи. Иска Ми се и вие се наслаждавате също толкова много, или поне да може да се досегнете до това. Казвам ви неща, които преди може да не сте чували. Но и за Кундалини не бяхте чували и за Себереализация. Смятам, че днес съвсем случайно, по един Сахадж начин беше организирана тази пуджа. Трябваше да бъде в Бомбай. Всичко беше подготвено. Всички желаеха да отидат там и да направят тази пуджа. Искам да кажа, че пуджата на Шри Ганеша в Англия или на Запад е толкова важна, че си казах: по-добре е пуджата да бъде, дори и в неподходящо време в Рим, който е едно от основните места, разрушили целомъдрието на човешките същества. 

Римляните го започнаха, а другите го продължиха. Но трябваше да бъде тук, в Брайтън, в Лотосовите нозе на Садашива. Но англичаните трябва да знаят, че имат такава златна земя, но не заслужават. Ала трябва да я заслужат. Представете си, вие живеете в земята на Садашива, където дори водата се превръща в снежни мъниста, тя е като дестилирана, кристално чиста, прозрачна. Където Шри Ганеша е Този, който мие нозете на Своя Отец. Където самото целомъдрие обитава като вашата Майка. И вие трябва да заслужите това желано място. Английските Сахаджа йоги трябва да се издигнат много, а те бяха пълната противоположност. Те са от земята на Шри Шива, а са точно обратното, толкова са арогантни; безмерна, толкова ужасна арагантност, за каквато не може и да се мисли, там където живее Шива. 

Всички хора, лишени от целомъдрие, са арогантни. Как иначе могат да си простят? Заговорете някоя проститутка и след две минути ще ви стане ясно, че тя е проститутка, защото е изключително арогантна - “Какво лошо има в това? Аз съм проститутка, е и?”. Арогантността е белег на нецеломъдрената личност и тя страни от другите, защото я е срам, срам я е да погледне другите в очите. Но една целомъдрена личност е открита. Защо да се страхува от когото и да е? Разговаря с всички мило, любезна е с всички, с цялата си невинност и простота, без да се влюбва във всеки трети, когото среща. И трябва да разберете, че тази страна ви е дадена с цел и ако не се издигнете до това ниво, ще бъдете изхвърлени. Така уважавайки своето целомъдрие, вие всъщност уважавате Мен, защото Аз живея във вас като целомъдрие. 

Ако Шри Ганеша е благоприятността, то Аз живея във вас като целомъдрие. Целомъдрието никога не е агресивно, никога не е грубо, защото няма нужда. Няма нужда, вие сте толкова силни, толкова силни, че не е необходимо да нападате никого. Защо да нападате, вие не се плашите от никого. То е толкова щедро, толкова мило, красиво, винаги свежо, младежко и същевременно така извисено и благородно. Вече изминаха дванадесет години откакто съм тук. Нужни са още две години напрегната работа, както вътре, така и отвън. Трябва да работим много упорито във вътрешен план през тези две години, много упорито. Трябва да преминем през истинска тапасйа, всички ние – мъже, жени. И тогава ще видим. 

Мога да кажа, че свършихме добра работа и с малко порив, смелост и вяра можем да постигнем много. Имайте вяра в себе си. Не на умствено ниво – истинското целомъдрие е вяра. Целомъдрието затвърждава вярата ви. Когато имате вяра в Бог, вие сте целомъдрени. Когато имате вяра в себе си, сте целомъдрени. Когато вярвате в съпругата си, вие сте целомъдрени. ащо трябва да имате вяра във вашата съпруга? Защото сте целомъдрен човек, как тя може да е нецеломъдрена? Вашата вяра в детето ви е целомъдрие, защото след като вие сте такъв, как може детето ви да е различно? 

Целомъдрието е изкристализиралата форма на вярата и го притежавате още преди Реализацията. Мнозина го имат. Точно както камфорът е летлив и след изпаряването се превръща в аромат, по същия начин можем да кажем, че целомъдрието е вплетено във вярата. Ако нямате целомъдрие, няма да имате вяра в каквото и да е. Защото или боравите с емоции, и така емоционално сте обвързани с Мен, или може умствено да сте обвързани с Мен. Но ако имате чувство за целомъдрие, вашата вяра ще бъде очевидна. Не е нужно вътрешно да си налагате вяра - “Сега, Майко, ще имам вяра в себе си.” Не може да го постигнете. Вярата е нещо летливо, а летливото благоухание идва от целомъдрието. И така, от днес няма да гледаме към звездите и луната, а ще гледаме към Майката Земя. Във Вселената тя представлява Кундалини и не е нищо друго освен целомъдрие. Тя просто е целомъдрие. 

Представяте ли си? Каква сила! Майчинството, всичко е целомъдрие. Бащинството и всички роднински връзки са целомъдрие. Чистотата също така е благоуханието на целомъдрието. Доброта, състрадание – всичко това идва от целомъдрието, от чувството за целомъдрие, което не е на умствено ниво. Ако умствено сте целомъдрени, можете да бъдете ужасни. Както някои монахини или аскети, не, не е това! Целомъдрието е вродената, вградената във вас Кундалини, която действа, защото Ме разбира. Тя Ме разбира. 

Тя Ме познава и част и частица от Мен, тя е Мое отражение Така че направете вашата Кундалини силна, като сте целомъдрени. Хората се опитват да вършат разни неща, за да бъдат привлекателни. Не си пилейте енергията по този начин. Вие сте светци. Живейте като светци. Трябва да живеем по този начин, според традициите и да еволюираме от традицията. Не правете нещо ново, нещо абсурдно, глупаво. Не е нужно да привличате когото и да е. Целомъдрието е като благоуханието в цветето, което привлича пчелите. То е медът на цветето. То е същината на нашето съществуване. 

И така, когато този път отидете в Индия, бих ви помолила да покажете уважение към Мен, като се държите добре. А не да се държите детински, както сте виждали по снимките, по филмите и тем падобни глупави неща. Вие сте над всичко това. Вниманието, постиженията трябва да бъдат разглеждани от позицията на вашето целомъдрие. Не можем да напуснем местата си, независимо дали другите ни признават или не. Не можем да напуснем мястото си. Точно както всичките авадхут (божи пратеници) казват: “Такия содаа сана”, тоест “Ние няма да напуснем местата си.” Ние сме на нашето място. Това е нашето място в Лотоса. Не можем да напускаме Лотоса. Ние седим в Лотоса. 

Това е нашето място. Тогава всички тези безсмислени неща, които сте придобили, ще отпаднат. Ще видите, че ще се превърнете в красиви личности. Всички бхутове ще избягат, всички блокажи ще изчезнат. Но това не е аскетизъм, казвам ви го отново и отново. Както Ме почитате външно и това е уважение към вашето същество, така Ме уважавайте и вътрешно. Много е просто. Днес е голям ден за нас, в които боготворим Шри Ганеша. Той трябва да бъде боготворен на първо място, и когато Го почитате, трябва да разберете, че боготворите също и Неговото проявление - това на Исус Христос. Трябва да ненавиждате всеки, който говори долнопробно за Христос. 

Не можете да интелектуализирате Христос. Не бива да имате нищо общо с никого, който се опитва да прави това. Христос е невинност. Ако нямате дълбочината във вашето целомъдрие, не можете да Го разберете и да Го боготворите. Най-доброто, което успяха да направят, е да ликвидират вашето целомъдрие, за да не може никога да Го разпознаете. Всичко това идва при вас чрез вашите медитационни усилия. Сега усилията ви трябва да се насочат към това да бъдете в медитация. Това е всичко. Поддържайте състоянието на медитация. Опитайте се да бъдете медитативни. 

Осъзнайте нещата. Състоянието на свидетел не е нищо друго освен медитативно състояние. И така, Аз реших да се срещна с хората от Брайтън утре сутрин, а останалите хора от Англия, ако е възможно в други ден вечерта, за да им кажа колко е важно за тях това състояние на чистота. Смятам, че нещата се изработват. Аз наистина работя много усилено, нямате представа колко усилено работя. Но също понякога хората си мислят и казват, че друг трябва да им върши работата. То е като да спестите пари, спестявате това-онова, а също и усилия – „Нека Майка да свърши цялата работа, Майка се грижи за нас.” Тя да става сутрин, Тя да медитира. Тук не става въпрос за пестене, а за спасяване. Вие можете да спасите всичко, ако знаете как да спасите своя Дух. Само вашето израстване е от значение. 

Веднъж щом израстнете, всичко друго е спасено. Но първо спасете себе си. За това обаче трябва да положите усилия, да работите упорито, Трябва да навлезете дълбоко в себе си, да еволюирате. То е напълно по силите ви. Не упреквайте никого. Не упреквайте вашата съпруга, майка, баща, вашата страна, никого. Всеки човек може да го постигне. Не гледайте другите хора, вижте себе си - „До къде стигнах? Какъв е моят принос? Нека да продължа напред.” Всеки един от вас. 

Аз съм благодарна, че дойдоха хора от цяла Англия. В известен смисъл това е добре, тъй като тази страна трябва да бъде издигната на такова ниво, че да стане място за поклонение на всеки. Но би могло да се случи и обратното - след като дойдат в Англия, хората да престанат да бъдат Сахаджа йоги. Би могло, би могло да се случи, заради арогантността, с която са пълни хората тук. И щом дойдат тук, да си кажат : “Стига толкова Сахаджа Йога, достатъчно.” В Индия е точно обратното - веднъж отишли там, хората се привързват. I Аз познавам хора, които просто избягаха от Англия, след като видяха как се държат някои Сахаджа йоги и как бяха ръководени някои от ашрамите. “Майко, стига толкоз. Няма да сме повече в Сахаджа Йогй, след като видяхме вашите развити Сахаджа йоги в Англия, където сте работила дванедесет години.” Така че днес седим на тази хубава земя, Англия, и трябва да платите известни дългове, за това, че сте родени в тази страна и дългът е, че трябва да бъдете чудесни Сахаджа йоги. Лесно можете да разберете кой е голям Сахаджа йоги. Когато кажете: “Затворете този прозорец”, откривате, че повечето от хората си седят и гледат към другите. 

Не казвам, че всички са англичани, но е възможно. Начинът не е да караме другите да работят. Трябва да се посветите наистина. Но не сте на това ниво. Повярвайте, не сте на това ниво. Не гледайте другите около вас. Вие сте много различни хора. Вие сте специални хора. Бъдете на щрек, уважавайте себе си, защото сте англичани. Това е вашата специална отговорност. 

Нека Бог да ви благослови! Той е донесъл тази вода чак от река Годхавари, която тече през Назик. Нали знаете, това е мястото, където всички – Шри Рама, Шри Сита и Шри Лакшмана живяха. Там в Назик. Наричат реката “Южния Ганг”. Годхавари. Той е донесъл вода от Годхавари. Само вижте как текат вибрациите! В страната, където дори реките са мантри, имената им са мантри, всичко това е заслуга на светците, на хората, които водиха толкова религиозен живот, пълнен с такава чистота, че дори реките, когато произнесете името им, изливат вибрации. Усещате ли? 

А защо някой ден и Темза да не стане така? Tова е възможно, благодарение на вашите пунйа (добри дела). Всяка частичка на тази земя би трябвало да се вибрира само чрез вашите пунйа. А сега нека да видим това състояние на Шри Ганеша Да видим хората, които могат да изпълнят боготворенето. Кои са хората, които ще го изпълнят? Много трудна ситуация. Нека да са малките деца, така е най-добре. Елате! Нира. Елате! 

Да, да и вие двете, елате. Много добре. Чудесно. Под десет годинки. Добре. Седнете. Всички трябва да са под десет годишна възраст, Не под две, а под десет години. Добре. Елате, елате, елате всички. Трябва да кажа, че тези деца са много добри. 

Страхотни са! Нали? Това, което ще направим, е да измием Нозете на Матаджи. Ясно ли е? Как се прави? Тя ще полива вода, а вие трябва силно да втривате. Добре. Идвайте сега по четирима наведнъж. Кои сега са в четворката? Тя ще полива вода, а вие масажирайте, а сега ти го масажирай, ти масажирай Моя крак.  

