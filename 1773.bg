Шри Ганеша Пуджа

Брайтън, Англия - 04 август 1985 г.

Събрали сме се тук при много подходящи обстоятелства, на много благоприятен ден да боготворим Шри Ганеша. Шри Ганеша е първото божество, което беше създадено, и в резултат на този акт цялата вселена се изпълни с благоприятност, с мир, блаженство и духовност. Той е източникът, Той е източникът на духовността. Като резултат на това следват всички други неща - така например, когато вали и е ветровито, вие чувствате прохладата в атмосферата. По същия начин, когато Шри Ганеша излъчва Своята сила, чувствате всички тези три неща вътре в себе си и отвън. Но особено на Запад, за съжаление, това най-важно, основно Божество беше не само напълно пренебрегнато, но и обидено и разпнато на кръст. И макар че днес не исках да кажа нещо, което да ви разстрои, трябва да знаете, че боготворенето на Шри Ганеша означава да сте изцяло вътрешно пречистени.

Когато боготворите Шри Ганеша, поддържайте ума си чист, сърцето си чисто, поддържайте вашето същество чисто, не трябва да ви спохождат мисли за лъст и алчност. В действителност, когато Кундалини се издига, Шри Ганеша трябва да бъде събуден вътре във вас, невинността трябва да се появи, което заличава всички разрушителни идеи в нас. Ако се стремим към нашето духовно израстване, трябва да разберем, че трябва да съзреем.

Сега хората са болни. Целият западен начин на живот е нездрав, защото изобщо не е приел Шри Ганеша. Ако Фройд дойде, това не означава, че трябва да го приемете, но вие го сторихте, като че ли това беше толкова важно нещо. Сякаш няма нищо по-важно от това. Така че днес сме изправени пред нашите сили на духовно израстване и силата на обусловеностите, които сме имали. Когато Фройд говореше за обусловености, той не си даваше сметка, че поставя върху вас друг вид ужасни обусловености. Ужасни!

Сексът изобщо не е важен за човешкото същество, изобщо не е важен. Само когато иска да има деца, един човек от най-висше ниво ще се отдадете на секс. Съблазън, романтични увлечения, любовна история – всичко това не съществува в чистия ум, това е човешка приумица. И това раболепие, което човек трябва да проявява към това, е толкова учудващо. То идва от най-низкото вътре в нас. Идва от една нисша категория хора и човек започва да се поддава на това. Необходимо е да го овладеете! И днес, когато се оглеждам на Запад, който е част от едно и също творение, виждам толкова много болести. Наистина съм изумена! Как да насоча вашето внимание към едно зряло отношение към секса? 

Когато имате зряло отношение към секса, ставате баща, майка – една чиста личност. Когато чуете за сватба между 90–годишна жена и 19–годишен младеж, просто не разбирате що за общество е налице в този свят, не разбирате подобно глупаво поведение? Ние трябва да съзреем. Това което казвам, не означава, че трябва от младини да се практикува аскетизъм – не означава това. Това е друг абсурд. Но разбира се трябва да узреете и за тази цел се нуждаете от тапасйа (покаяние). Когато едно маловажно нещо стане важно и то какво му е важното – то е точно като всяко друго нещо, което притежаваме, като косата например. Но дори и да загубите косата си, това означава нещо.  Но ако загубите секса, какво от това? Много добре. Какво щастие, че се отърваваме от един боклук. Такова пилеене на енергия. Толкова интерес, толкова ценно внимание, толкова благоприятност бива пропиляна за това глупаво нещо.

И така, за да боготворим Ганеша, трябва да сме зрели. Трябва да съзреем вътрешно. Трябва да вникнем по-дълбоко вътре в себе си, спонтанно вниманието ни трябва да се насочи по-дълбоко навътре в нас. Как може да постигнем задълбочаване, ако все още сме като червеи? Всичко друго е голяма жертва или натиск върху хората. Тази игра на гоненица и този натиск ви струваха скъпо, много скъпо. Платихте много, много висока цена, минахте през толкова много. И за какво?

Така че трябва да промените приоритетите си, ако искате да боготворите Шри Ганеша. Това което боготворим днес, е невинността вътре в нас. Боготворим това , което е благоприятно, невинно. Невинността, която е дълбоко вътре в нас – това е нашият характер, нашата природа, това е нещото, с което сме родени, това е основата на цялото Творение, същността на Творението.

И така, когато материята стане активна, да, добре, започва размножаване, в действие е животинският етап, след това идва етапът на примитивните човешки същества и най-сетне етапът на развитото човешко същество. Но не по начинът, по който вие разбирате развития свят, той е ужасен. Никога не бих го нарекла “развит”, в никакъв случай. Развитието не е нещо външно. Трябва да видим какво е развитието вътре в нас. Какво е израснала вътре в нас? Какво имаме в себе си? Всички тези груби, големи неща са пластмаса. Това, в което по никакъв начин вътрешната сила не се  е разраснала, да кажем, например, ви дам едно манго и ви казвам : “Добре, хайде, изяжте го.”

А вие виждате, че има обвивка, но няма нищо вътре, какво ще ядете? Ще ядете ли тази пластмаса? Всичко, което е израснало по подобен начин, е пластмаса, мъртво е. Да видим каква е същността вътре. Каква е същността вътре в нас? Това е което Христос проповядваше – моралност. Тя беше толкова важна за Него. Защото след дхарма (принципи за праведно поведение), която е равновесие, в която разбира се  моралността е много важна, но според Христос беше необходимо да се говори за вътрешната, по-дълбока моралност, която е неразделна част от човешкото същество, за която не просто се проповядва, обяснява или от която се страхувате, защото имате страх от Бог или знаете за Божествения гняв. А тя трябва да бъде вашата вътрешна светлина, ето защо Христос говореше за нея. И същият този Христос беше използван за разрушението на невинността.

Но не бих казала, че хората не бяха предупредени. Фройд не е единственият, който беше роден. Онзи ден ходих в музея Прадо в Испания и видях толкова много картини, изобразяващи ада. И в наши дни виждаме  всички тези дългурести типове да се разхождат без дрехи, някакви хора излизат на показ с какви ли не смехотворни неща и вършат какви ли не глупости. Това беше Бош. Бях изненадана, нещо немско като Бош да показват цялото това безумие там, много ясно е, че това е пътят към ада, а след това атаката на смъртта и всички тези неща. Искам да кажа този човек беше жив до неотдавна. Ако наричате Блейк луд, какво ще кажете за “Бош”? Всички са луди, само тези глупави безполезни хора не. Толкова пъти бяхме предупреждавани. Ето например, може да кажем, че отдавна знаем за ада.  Единствен Махавира от всички хора много ясно описа ада. Това е ад.

 Но на Запад предимствата са обърнати наопаки. Каква е вашата сила? Замислете се. Интелектуалната сила ли е от значение? Казвала съм ви, че интелектуалната сила няма нищо общо с това, защото тя е линейна. Тя се движи в едно направление, пада, после се връща при вас. В нея няма съдържание. Това е просто проекция на ума, пластмаса. Каква е вашата емоционална сила? Къде ви отнасят чувствата, емоциите, които имате? Да кажем изпитвате чувства към нещо, дори ида имате добри чувства, например, ако обичате съпругата си много – къде ще ви отведе това? Имаше един поет, наричан Тулсидаса, който много обичал своята съпруга. Тя била отишла на посещение в дома на майка си и той не можал да го понесе. Отишъл да я види и се покатерил на балкона й, а тя се уплашила и го запитала: “Как се покатери?” А той отговори: “Нали ти си поставила въже?” А тя отвърнала:”Не, не съм.” И те видели, че това всъщност била огромна змия. Тогава тя казала: “Къде би бил, ако обичаше Господ, както обичаш мен?” 

Какво ви носят тези емоции? Те ви разстройват, правят ви нещастни, водят до  разрушението ни. Интелектуалната сила ви дава едно ужасно нещо, наречено его, което разрушава околните. Емоционалната сила не ви дава нищо друго, освен сълзи, плач и натрапчивото чувството, че сте нещастни – “О, аз вложих толкова много емоции в този човек и какво получих в замяна?” Това не е нещо неподлежащо на промяна, а е относително. В умствен план сте нула, ако не можете да разрушите другите. В емоционален план сте нула, защото не можете да се наложите на околните, посредством вашите емоции. В такъв случай каква е вашата сила? Къде се намира тя? Тя е в Духа. Но дори преди да се достигне Духа, коя е вашата сила? Кундалини? Но тя спи. Тогава, коя е вашата сила? Това е вашето целомъдрие. Ако човек е целомъдрен, ако това е част от неговия характер и той отстоява чувството за целомъдрие, тогава то действа, работи.

 Но преди всичко целомъдрието дава дължимото на вашето добро здраве. Можете да познаете целомъдрения човек по лицето. Така например, в нашите шастри (свещени текстове), а и на много места  се казва, че лицето на светеца или брахмачари т.е. този, който през живота си никога не е имал нищо общо със секса, е винаги озарено. Същевременно наричаме Шри Кришна най-големия брахмачари, а той имаше толкова много съпруги. Това е така, защото не се прахосва никаква енергия, никакво внимание за това. И така, цялата енергия е вътре. Днес ви казах, че когато пътувах с колата насам валеше дъжд, беше ветровито, беше студено, но ние бяхме в колата и нищо не ни повлия негативно. Ние бяхме на топло в колата. Минахме през всичко и нищо не ни засегна, не ни обезпокои, отминахме и всичко приключи благополучно. Как стана така? Причината е, че стояхме в нашето превозно средство, а това превозно средство е нашето целомъдрие. 

Ние толкова държим другите да ни уважават, да се държат почтително, в противен случай се гневим. Уважавахте ли себе си? Уважавате ли себе си? На хората на Запад понякога им се струва, че Майка се опитва да проповядва индийската култура. Много хора мислят така. Но Аз казвам: човек трябва да учи науката от Запада. Това е добре. Да усвои някои други неща – например естетиката, разбира се! Може би живопис, изкуство, цветови гами. Но културата по-добре я научете от индийците. Според мен това на Запад не е никаква култура. Културата липсва. Каква култура е това, в която се очаква от една жена да излага тялото си на показ? Това е култура на проституцията и нищо повече. Отворете си очите за това. Според Божествената естетика не може да съществува каквато и да е култура там, където жената не уважава интимните си части. До там се стига днес, че да правят филм, който показва Богородица като проститутка. Само вижте до къде стигнахте! В Индия, дори само да кажете подобно нещо, хубавичко ще ви напердашат, независимо кой – мюсюлманин, хиндуист или християнин. Шокиращ е начинът, по който  говорят за Христос. Искам да кажа, че за един индиец това е шокиращо. Това е така, защото веднъж отказали се от вашето целомъдрие, вие не сте в състояние да разберете някой, който е абсолютно целомъдрен.

За крадеца всеки е крадец. Тъй като нямате това уважение към  вашето целомъдрие, не можете да си представите какъв е бил Христос. Не можете да си представите, да го приемете. Непоносими неща се казаха за Него. Казвам ви, непоносими. Просто не знам... .Аз бях изправена лице в лице с Неговото разпъване на кръста, то наистина беше непоносимо. Но да изречете такива неща по нечий адрес, ако изречете по адрес на една индийка, на една обикновена индийска жена такова нещо, тя би се самоубила. Никой не постъпва така – идва и казва: “Много си красива”. Разбира се на майка си можете да кажете това, няма нищо лошо, това е друго нещо, но на друга жена такова нещо не може да се каже. Трябва да се отървете от това и това е една от причините, поради които хората са избухливи.

Магнитът във вас е Шри Ганеша. Много хора знаят, че Аз имам голямо чувство за ориентация. Това идва чрез този магнит, който е безупречен. Магнитът е този, който през цялото време е прилепнал, ви привързва към Духа, настройва ви в тази посока, насочва ви към Духа. Ако нямате чувство за целомъдрие, ще се клатушкате ту в едната, ту в другата посока. Днес можете да бъдете добър Сахаджа йоги, а утре да сте дявол. Защото няма нищо, което да ви обвързва към великата идея, към Духа. Нека се обърнем с лице към това нещо. Сега дойде времето за всички нас, всички Сахаджа йоги да осъзнаем, че най-великото нещо в нас не е сексът, а целомъдрието. Ето това ще ви накара да съзреете.

Учудващо беше как някои хора се разхождаха в Борди. Аз научих за това и бях учудена, как можеха да се държат така пред селяните от Борди, които са обикновени, невинни хора? Но най-важното нещо е, че когато се отдавате на повърхностно, лекомислено поведение накърнявайки вашето целомъдрие, то наистина остава на заден план. Например, ако прахосвате бензина си, колата ви не може да тръгне, ето така стоят нещата, нещо се случва с вас. През цялото време се пощипвате и си говорите лекомислено - просто не разбирам. И най-накрая приключвате с развод.

Искам да ви разкажа една много интересна история. Веднъж отидох в Селфриджис. Имаше огромна тълпа, която гледаше двама души – мъж и жена- които се целуваха през цялото време и изобщо не се интересуваха, че на ескалатора има и други хора. Целуваха се на ескалатора, навсякъде като по този начин притесняваха индийците и другите хора, които бяха наоколо – китайци, египтяни. Такава излагация! Когато ги видях следващия път, не се целуваха.

Попитах ги: “Какво стана?” “Разведохме се .” Добавих: “Защо онзи ден се целувахте толкова много?”  А те Ми отговориха: “Защото щяхме да се развеждаме и искахме да си вземем последния пай.”

Що за низост е това? Представете си на какво ниво са, нима това е любов, чувства? Нищо подобно. През цялото време се карат, приключват с развод и се перчат с това. Една дълбока личност не показва тези неща. Разбира се, на Мен ми казаха, че тук, в обществените училища, вие никога не трябва да показвате чувствата си на показ, но иначе можете да показвате всичко друго - нелепо или безсрамно - само не емоциите. Какво абсурдно място е това? Вие приехте всички тези стойности просто така – като овце, без да се замислите над тях.

Ето например, във Франция едно момиче дойде плачейки при Мен и каза: “Аз няма - ужасно, ужасно, никога повече няма да отида при тези психолози”. Попитах я: „Защо?” “Защото говориха мръсни неща за баща ми.” Представяте ли си? И хората приеха идеите на този ужасен Фройд, които в основата си толкова неправилни. Независимо дали имат историческа стойност или както го наричате там, по-добре се откажете от тях. Това, което е неправилно, е неправилно в очите на Божественото. Това, което е правилно, е правилно в очите на Божественото.

Но сега истински Ми противоречат. Когато хората заминават зад граница – съпруг и съпруга – се целуват, закачат се. Каква е нуждата от това? Вие целувате даден човек, а след това идвате при Мен и говорите против него. Виждала съм такова нещо. Ако трябва да запазите нещо у себе си, то това трябва да бъде вашето целомъдрие, вашата интимност. Ето за това нямате никаква воля да правите каквото и да било. Никаква воля. Някой глупак идва и ви казва нещо и вие отвръщате:”Добре. Приемаме.”. Каква е същината на вашата личност? Това е вашето целомъдрие. В Сахаджа Йога можете да възстановите всичко, което сте загубили. Да, можете да го направите. Ето защо липсва дълбочина. И това е причината да имате непостоянен характер, никакво постоянство. Ето сега, за Моята лекция ще съберете 1200 души, а на следващия ден няма да има никой. Защото няма основа. Като нестабилна свръзка. Нямате връзка - точката на връзката е вашето целомъдрие.

Няма стхапайати (да бъдеш установен), няма постоянство. Ако им кажете – трябва  да станете сутрин, да вземете душ и да направите пуджа, за тях е твърде много. Но ако кажете например на една индийка като Мен, ако й кажете: ”Трябва да носиш еди-каква си рокля.” Аз не мога, просто не мога, невъзможно. Невъзможно. Аз мога да стоя будна цяла нощ, но това не бих могла да свърша. Не бих могла. 

Приоритетите се сменят, но къде е вашето внимание? Всичко е вътре във вас. Всичко е вътре. Във вас има огромно количество целомъдрие, което е вашата сила. Нищо не си е отишло, всичко е налице. Цялото това благоухание е вътре във вас. Всичко е запазено, не се самоосъждайте. Вие имате такъв късмет, че Аз съм тук да ви кажа всичко това. Разбирате ли? Не е нужно да ходите в Хималаите, да стоите на главата си. Не трябва да правите подобни неща. Преди светците стояха с часове - няма да повярвате - в ледена, замръзнала вода или на открито в Хималаите с часове, за да замразят своите нелепи идеи. Сега не е необходимо да правите всичко това. Всичко е улеснено. Но променете приоритетите си. Щом веднъж цялото внимание отиде върху вашия Дух, с учудване ще забележите, че цялата схема ще се промени.

Кое е най-важното нещо? Да медитирате всеки ден. Виждала съм хора, които искат да ходят на курс, ето например, аз казвам :” Добре, ще тръгнеш на курс.” Всеки ден те ще ходят на курс, ще посещават часовете, ще учат, ще минат курса, ще го завършат. Но не могат да медитират редовно.  Сега има една малка липса, която трябва да осъзнаете и веднъж когато леко ви се загатне за тази радост, която е вечна, вие започвате да се движите към нея все по-бързо и по-бързо и се установявате в океана на тази радост.  Малко... Например, когато някой иска да плувате, вие се страхувате, не искате. Щастливи сте си върху твърдия бряг, не искате да плувате. Някой ви побутва, но вие отново се връщате. “Не, не мога да го направя.” Но веднъж щом се научите да плувате, тогава се наслаждавате. А когато ви хареса, искате да го правите всеки ден, редовно, с религиозно усърдие. Така че има празнина, която трябва да запълните. 

На второ място, както винаги съм казвала, вие сте лотоси, но под повърхността на блато. А вие знаете какво е блато. Индия е океан и за лотосите е много лесно да излезнат над водата. Но да се излезе от блатото е много трудно. Да кажем един човек падне в блато. Ако ритате, потъвате още повече. Каквото и да се опитвате да направите, ще затънете по-дълбоко. Най-доброто нещо е да наблюдавате, да станете свидетели. Най-доброто е да наблюдавате отстрани себе си. Но ако вашето внимание не е наред, как ще се самонаблюдавате? Вниманието ви е върху този човек отива натам, вие гледате. Друг човек насам – вие пак гледате. Трябва да видите всеки. Но не виждате цветята, дърветата, Майката Земя, нищо не виждате. Онова, което виждате, е нещо безнадеждно лошо, по-лошо от вас самите.

Днес е денят, в който се казва, че не трябва да гледате луната. Ако гледате Луната, това е неблагоприятно и получавате лошо име. Разказват, че Шри Кришна гледал Луната и получил лошо име. Той беше ранчорда, което означава, че трябваше да избяга от бойното поле. Но това беше Неговият номер, Той трябваше да избяга. И така не бива да гледате Луната. Причината да казват това е, че днес трябва да видим Шри Ганеш, който е Майката Земя, който действа чрез Майката Земя. Повечето от нещата, които притежаваме, са от Майката Земя. И затова днес трябва да видите Майката Земя, Кундалини и Шри Ганеша. Майката Земя е създала Шри Ганеша. Затова не гледайте нищо отвъд, не гледайте дори и Луната. Просто гледайте Майката Земя, защото със своята любов и състрадание тя е направила толкова много за нас, вашата Кундалини е направила толкова много. И Нейният Син, който е невинността в нас, трябва да боготворим днес, защото Той направи най-много. Независимо от цялата мръсотия, която сме поставили върху Него, целия присмех, мърсотия, нелепици, Той все пак стои твърдо и непоколебимо, като едно малко дете, за да ни забавлява. 

Ако Шри Ганеша е вътре във вас, вие ставате като дете, придобивате детска невинност. Не се ядосвате, не лаете като куче. Аз зная, че има Сахаджа йоги, които през цялото време лаят, точно като кучетата или като просяците в Индия. Но вие трябва да станете като дете, което е много благо и се опитва да се забавлява, винаги се опитва да говори хубави неща, да ви накара да се чувствате щастливи. Извор на такава радост. Ето така ставате източник на радост и щастие, източник на удовлетворение. През всичкото време, кипейки от смях и щастие, извор на красиви неща. Как децата ви забавляват, просто виждате, наблюдавайте, как идват с мъничките си ръчички, как постигат резултат. Как знаят кое е правилно. Детето, което е реализирана душа, е много по-разумно, отколкото възрастните. Това съм го видяла на практика.

Както например, най-малката Ми внучката, струва Ми се беше на около три години, помощницата Ми сгъваше сарито и го постави на земята по погрешка. И това дете не можа да го понесе. То вдигна сарито към главата си, след това го постави на канапето. Тя каза: “Какво искаш да кажеш като поставяш това сари на земята? Какво знаеш за моята Баба? Тя е Богиня на Богините, а ти поставяш сарито Й на земята. Сега кучетата  ще те нахапят.” И добави: “Внимавай!” После отново отиде взе сарито и  докосвайки  с него челото си, го целуваше и каза: “Майко, прости й, бабо, прости на тази жена, тя не знае какво прави.”

Но тази чувствителност идва от дълбочината на вашето целомъдрие. Слушайте децата и ще се учудите как говорят, какво казват, как се държат, как се опитват да ви забавляват. Трябва да кажа, че на Запад те са много разглезени, не ви развличат много, а по-скоро ви причиняват грижи. Защото отново и отново се повтаря същото нещо. Ако бащата и майката нямат целомъдрие, децата не се чувстват добре, не са спокойни, не могат да си намерят място и тогава развиват същото безпокойство вътре в себе си. Един целомъдрен човек никога не може да бъде обсебен, казвам ви го, никога не може да бъде обсебен. Може да сте много интелигентни, може да сте всичко, може да сте много добър писател и пак да сте обладан. Но един целомъдрен човек, обикновен целомъдрен човек, никога не може да бъде обладан. Бхутовете се страхуват от целомъдрените хора. Ако един целомъдрен човек върви по пътя, всички бхутове бягат. Просто бягат. Зная много такива случки, но сега ще ви разкажа само няколко. Имаше трима такива души, които имаха навика да излизат на пътя през нощта в 12 часа с мотоциклети. Някои хора, които бяха обладани, ми писаха писма, молейки: “Моля Ви, не им позволявайте да излизат през нощта на пътя, защото къде да отидем ние?” Бях така изненадана. Това бяха хора, обладани от някакви ужасни бхутове, които имаха навика да излизат и да си почиват на дърветата през нощта, там където тримата човека ходеха с моторите си и наистина Ми писаха писма. Много силно обсебени хора, Аз ги познавам, та те Ме молеха: “Кажи им да не отиват там, защото къде да живеем ние?” Те бяха като луди, луди хора. Попитах ги: “Защо пишете така?”. А те отвърнаха: “Тези хора вървят по този път и ни притесняват.” 

А със светлината на Шри Ганеша негативното в нас изчезва. Можете да видите това толкова ясно у другите. Ако нямате целомъдрие, никога няма да разберете кои е порочен и кой не е, не можете. Всички за вас са едни и същи. Много добър, много хубав човек, много хубав. Искам да кажа, че понякога също и в Сахаджа Йога наистина обладани хора са считани за много добри. И Аз започвам да се чудя - какво става, какво става, как тези хора са определяни като добри? Не могат ли да го почувстват? Няма светлина. Дори ако вашият Дух работи, дори и да сте получили реализацията си, дори и духът ви да ви е довел до колективното съзнание, дори и да давате Реализация на други хора, не сте постигнали нищо, ако нямате целомъдрие. Това е като счупено стъкло, което се опитва да отрази нещо. Но то никога не може да даде правилно отражение.

 Това е толкова важно, и Аз съм длъжна да ви го кажа. Дойде времето да ви го кажа – това е неподозираното препятствие в живота ни. Първото нещо, което хората питат, е: “За кого ще се оженя?”. Защо толкова бързат? Разбира се според Мен бракът е нещо много благоприятно, брак трябва да има, той трябва, както му е редът, да бъде одобрен от колектива,  но защо? За да поставим на божествен пиедестал целомъдрието в нас. Когато се женят, хората имат деца. После искат да имат къща, след това искат друго нещо и целият този стремеж към това да се отделим продължава ли, продължава и светлината на вашия живот не се разпространява. Но Аз познавам хора, които живееха в истински ад, измъкнаха се от него и излъчват светлина, достигнаха метеорни висини. Виждала съм такива хора.

И така, днес сте дошли, за да боготворите Шри Ганеша вътре във себе си. Не Ми е ясно как може да боготворите Мен като Шри Ганеша. Защото Аз съм Него. Когато боготворите Мен, искайте да събудите Шри Ганеша в себе си. Нека Той бъде събуден във вас. Нека това, което казвам, да бъде мантрата, която да Го събуди във вас. За да може като Мои деца да се наслаждавате на блаженството на целомъдрието така, както Аз се наслаждавам през целия си човешки живот и всички Мои божествени животи. Дано и вие се наслаждавате на също толкова много, както Аз ви пожелавам или поне да може да се досегнете до това.

Аз ви казвам неща, които  преди може да не сте чували. Но и за Кундалини  не бяхте чували и за Себереализация. Смятам, че днес съвсем случайно, по един Сахадж начин беше организирана тази пуджа. Трябваше да я организирам в Бомбай. Всичко беше подготвено. Всички желаеха да отидат там и да направят тази пуджа. Искам да кажа, че пуджата на Шри Ганеша в Англия и на Запад е толкова важна, че Аз си  помислих – по-добре да организирам една пуджа, дори и да не е подходящото време, в Рим, който е едно от основните места, които са разрушили целомъдрието на човешките същества. Римляните го започнаха, а другите го продължиха. Но трябваше да бъде тук, в Брайтън, в Лотосовите нозе на Садашива.  Но англичаните трябва да знаят, че имат такава златна земя, която не заслужават. Не я заслужават, а трябва да я заслужат.

Представете си,  живеете в земята на Садашива, където дори снегът се превръща в мъниста във водата, тя е като дестилирана, кристално чиста, прозрачна. Където Шри Ганеша е Този, който мие нозете на Своя Отец. Където обитава самото целомъдрие като вашата Майка. И вие трябва да заслужите това желано място. Английските Сахаджа йоги трябва да се издигнат много, а те бяха пълната противоположност. Те са от земята на Шри Шива, а са точна противоположност, толкова са арогантни. Безмерна арогантност, толкова ужасна арогантност, за която не може и да се помисли, там където живее Шива. Всички хора, лишени от целомъдрие, са арогантни. Как иначе могат да си простят? Заговорете някоя проститутка, след две минути ви става ясно, че тя е проститутка, защото тя е изключително арогантна. “Какво лошо има в това? Аз съм проститутка, е и?” Арогантността е белег на нецеломъдрената личност и тя страни от другите, защото я е срам, срам я е да погледне другите в очите. Но една целомъдрена личност е открита, защо да се страхува от когото и да било? Говори с всички мило, любезна е с всички, с цялата си невинност и простота, без да се влюбва във всеки трети човек, когото среща. И трябва да разберете, че тази страна ви е дадена с цел и ако не се издигнете до това ниво, ще бъдете изхвърлени.

Затова, уважавайки своето целомъдрие, вие всъщност уважавате Мен, защото Аз живея във вас като целомъдрие. Ако Шри Ганеша е благоприятността, то Аз живея във вас като целомъдрие. Целомъдрието никога не е агресивно, никога не е грубо, защото няма нужда. Няма нужда, вие сте толкова силни, толкова силни, че не е необходимо да нападате някого. Защо трябва да нападате, вие не се плашите от никого. То е толкова щедро, толкова мило, красиво, винаги свежо, младежко и същевременно, толкова извисено и благородно.

Вече изминаха дванадесет години от както Аз съм тук. Нужни са още две години напрегната работа, както вътре, така и отвън. През тези две години трябва да работим много упорито във вътрешен план, трябва да преминем през истинска тапасйа, всички ние – мъже, жени. И тогава ще видим. Мога да кажа, че свършихме чудесна работа и ако осъществим малък скок, с малко смелост и вяра можем да постигнем много. Имайте вяра в себе си. Не на умствено ниво – истинското целомъдрие е вяра. Целомъдрието затвърждава вярата ви. Когато имате вяра в Бог, вие сте целомъдрени. Когато имате вяра в себе си, сте целомъдрени. Когато вярвате във вашата съпруга, сте целомъдрени. Защо трябва да имате вяра във вашата съпруга? Защото сте целомъдрен човек, как тя може да бъде нецеломъдрена? Вашата вяра в детето ви е целомъдрие, защото след като вие сте целомъдрен, как може детето ви да бъде различно?  Целомъдрието е изкристализирала вяра и го притежавате още преди Реализацията. Много го притежават. Точно както камфорът е летлив и след изпаряването му ароматът се носи във въздуха, по същия начин можем да кажем, че целомъдрието е вплетено във вярата. 

Ако нямате целомъдрие, няма да имате и вяра в каквото и да е. Защото боравите с емоции, емоционално или умствено сте обвързани с Мен. Но ако имате чувство за целомъдрие, вашата вяра ще бъде очевидна. Не е нужно да имате вяра в себе си - “Сега, Майко, аз ще имам вяра в себе си.” Не можете да го постигнете. Вярата е нещо, което е летливо и летливото благоухание идва от целомъдрието.

И така, от днес няма да гледаме към звездите и луната, а към Майката Земя. Във Вселената тя представлява Кундалини и не е нищо друго освен целомъдрие. Тя е просто целомъдрие. Представяте ли си? Каква сила! Майчинството – всичко е целомъдрие. Бащинството и всички роднински връзки са целомъдрие. Чистотата също така е благоуханието на целомъдрието. Доброта, състрадание – всичко това произлиза от целомъдрието, от чувството за целомъдрие, което не е на умствено ниво. Ако умствено сте целомъдрени, можете да бъдете ужасни. Както някои монахини или аскети, не, не е това! Целомъдрието е вътре, вградената вътре във вас Кундалини, която действа, защото Ме разбира. Разбира ме. Тя ме познава  и част и частица от Мен, тя е Мое отражение. Така че направете вашата Кундалини силна, като сте целомъдрени. Хората се опитват да вършат някои неща, за да бъдат привлекателни и други подобни. Не си пилейте енергията по този начин. Вие сте светци. Живейте като светци, традиционно. Трябва да живеем по този начин и да еволюираме от традицията. Не правете нещо ново, нещо абсурдно, глупаво. Не е нужно да привличате когото и да било. Целомъдрието е като благоуханието в цветето, което привлича пчелите. Това е медът на цветето. Това е същината на нашето съществувание.

И така, когато този път идвате в Индия, бях ви помолила да се държите добре, защото така показвате уважението си към Мен. И не се дръжте детински, както сте виждали по снимките, филмите и тям подобни глупави неща. Вие сте над всичко това. Вниманието, постиженията трябва да бъдат разглеждани от позицията на вашето целомъдрие. Не можем да напуснем нашето място, независимо дали другите ни признават или не. Точно както всичките авдут (божи пратеници) казват: “ Такия содаа сана”, което значи “Ние не напускаме местата си.”  Ние сме на нашето място. Това е нашето място в Лотоса. Не можем да напускаме Лотоса. Ние седим в Лотоса. Това е Нашето място. Тогава всички тези безсмислени неща, които сте придобили, ще отпаднат. Ще видите, че ще се превърнете в една красива личност. Всички бхутове ще избягат, всички блокажи ще се махнат. Но това не е аскетизъм, казвам ви отново и отново, това е уважение към вашето Същество. Както Ме почитате отвън, така Ме уважавайте и вътрешно. Много е просто.

Днес е голям ден за нас, в които боготворим Шри Ганеша. Той трябва да бъде боготворен на първо място, и когато Го боготворим, трябва да разберете, че боготворите също и Неговото проявление  – това е Исус Христос. Трябва да ненавиждате всеки, който говори долнопробно за Христос. Не можете да интелектуализирате Христос. Не бива да имате нищо общо с никого, който се опитва да прави това. Христос е невинност. Ако нямате дълбочина във вашето целомъдрие, не можете да Го разберете и не можете да Го боготворите. Най-доброто, което те успяха да направят за вас, е да ликвидират вашето целомъдрие, за да не може да Го разпознаете. Всичко това идва при вас чрез вашите медитационни усилия. Сега усилията ви трябва да се насочат към това да бъдете в медитация. Това е всичко. Поддържайте състоянието на медитация. Опитайте се да бъдете медитативни. Осъзнайте нещата. Състоянието на свидетел не е нищо друго освен медитативно състояние.

И така Аз реших утре сутрин да се срещна с всички хора от Брайтън и всички хора в Англия, ако е възможно в други ден, и ще им кажа колко е важно за тях да достигнат това състояние на чистота.  Смятам, че нещата се изработват. Аз работя много усилено, нямате представа колко усилено работя. Но също така и казват, хората мислят, че друг трябва да им върши работата. То е като да спестите пари, спестявате това- онова, а също и усилия – Нека Майка да свърши цялата работа, Майка се грижи за нас. Тя трябва да става сутрин, да медитира. Не Ми спестявате нищо. Вие можете да спасите всичко друго, ако знаете как да спасите своя Дух. Само вашето израстване е от значение. Веднъж щом израснете, всичко друго е спасено. Но първо спасете себе си. Но за това трябва да положите усилия, трябва да работите упорито, трябва да навлезете дълбоко в себе си, да еволюирате. Вие сте напълно способни на това. Не упреквайте никого. Не упреквайте вашата съпруга, майка, баща, вашата страна, никого. Всеки човек може да го постигне. Не гледайте другите хора, гледайте себе си. До къде стигнах? Какъв е моят принос? Нека да продължа напред. Всеки един от вас.

Аз съм благодарна, че всички хора, от цяла Англия дойдоха. В известен смисъл това е добре, тъй като тази страна трябва да бъде издигната на такова ниво, че да стане място за преклонение на всеки. Но би могло да се случи и обратното, веднъж дошли в Англия, да престанат да бъдат Сахаджа йоги. Би могло, би могло да се случи, заради арогантността, с която са пълни хората тук. Веднъж щом дойдат тук, те да кажат: “Достатъчно Сахаджа Йога, стига ми толкова” В Индия е точно обратното. Веднъж щом отидат там, хората се привързват. Аз познавам хора, които просто избягаха от Англия, щом видяха начина, по който някои Сахаджа Йоги се държаха, начина, по който бяха ръководени някои от ашрамите. “Майко, няма да сме повече Сахаджа Йоги, след като видяхме вашите развити Сахаджа Йоги в Англия, където сте работила дванадесет години.”

Така че днес седим на тази  хубава земя, Англия, и трябва да платим известни дългове, за това, че сме родени на тази земя и дългът е този, че трябва да бъдем чудесни Сахаджа йоги. Лесно можем да разберем кой е голям Сахаджа йоги. Когато кажете “затвори този прозорец” откривате, че повечето от тях седят и гледат другите. Не казвам, че всички са англичани, но биха могли да бъдат. Не е това начинът да караме другите да работят. Трябва да се посветите наистина. Не сте на това ниво. Повярвайте, не сте на това ниво. Не гледайте другите, които са тук. Вие сте много различни хора. Вие сте специални хора. Бъдете нащрек, опитайте се да се уважавате, защото сте англичани. Това е вашата специална отговорност.

Нека Бог да ви благослови!

Той е донесъл тази вода чак от река Годавари, която тече през Назик. Нали знаете, че това е мястото, където всички – Шри Рама, Шри Сита и Шри Лакшмана живяха. Там в Назик. Наричат реката “Южния Ганг”. Годхавари. Той е донесъл вода от Годхавари. Само вижте какви вибрации има! В страната, където дори реките са мантри, имената им са мантри, всичко това дължим на светците, на хората, които водиха толкова религиозен начин на живот, изпълнен с такава чистота, че дори реките, когато произнесете името им, вибрациите текват. Усещате ли? А защо някой ден и Темза да не стане така? Това е възможно, благодарение на  вашите пунйа (добри дела).

А сега нека да видим това състояние на Шри Ганеша. Хората, които могат да изпълнят боготворенето, да видим кои са те? Много трудна ситуация. Нека да са малките деца, това е най-доброто. Елате! Нира. Елате! Да, да и вие двете, елате. Много добре. Чудесно. Под десет годишна възраст. Добре. Седнете. Всички трябва да са под десет годишна възраст, не под две, а под десет годишна възраст. Добре. Елате, елате, елате всички.

Елате, седнете, седнете всички. Седнете, много добре! Трябва да отбележа, че тези деца са много добри. Чудесни са! Нали? Това, което ще направим е да измием Нозете на Матаджи. Ясно ли е? Как става така  - тя ще полива вода, а вие трябва силно да втривате. Добре. Идвайте сега по четирима наведнъж. Кои са в четворката? Тя ще полива вода, а вие масажирайте; а сега ти го масажирай, ти масажирай Моя крак.