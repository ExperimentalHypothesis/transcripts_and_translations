Τα πρώτα τρία λεπτά, δεν έχουν ήχο. 

Η Αριστερή Πλευρά. Προβλήματα με το Υποσυνείδητο. 13 Μαϊου 1982, Κράιστ Τσέρτς Χόουβ, Μπράιτον, Αγγλία Καλές συνήθειες. Με τον ίδιο τρόπο, μπορείτε να έχετε καλές συνήθειες και κακές συνήθειες. Όπως οι συνήθειες μπορούν να αναχαιτίσουν ή να εμποδίσουν την πνευματική σας άνοδο, με τον ίδιο τρόπο μπορούν και να σας βοηθήσουν να εδραιωθείτε. Η συνήθεια προέρχεται από την ύλη, με την οποία ασχολούμαστε κάθε μέρα. Όταν ένας άνθρωπος βλέπει την ύλη, θέλει να την εξουσιάσει και να τη χρησιμοποιήσει για δικό του όφελος. Αλλάζει τη μορφή της ύλης προς όφελός του. Αρχίζει να συνηθίζει την ύλη ως άνεση, ως βοήθεια ή ως οδηγό στη ζωή Όσο περισσότερο αρχίζετε να εξαρτάστε από την ύλη, τόσο περισσότερο ο αυθορμητισμός σας χάνεται, επειδή ασχολείστε με κάτι που είναι νεκρό. Με την ύλη ασχολούμαστε μόνο όταν είναι νεκρή. 

Όταν είναι ζωντανή, δεν ασχολούμαστε τόσο πολύ μαζί της. Έτσι, η νεκρή φύση αυτής της ύλης ριζώνει μέσα μας, όταν αρχίζουμε να τη χρησιμοποιούμε για τους δικούς μας σκοπούς. Αλλά πώς αλλιώς μπορούμε να υπάρξουμε; Αυτή είναι μια εύλογη ερώτηση. Εάν ο Θεός μας έχει δώσει αυτά τα υλικά αγαθά και την ύλη για να τα χρησιμοποιήσουμε, δεν υποτίθεται ότι είναι και για να τα χρησιμοποιήσουμε; Δεν υποτίθεται ότι είναι για να τα απολαύσουμε; Αλλά εμείς, δεν τα απολαμβάνουμε. Πριν από την αυτογνωσία, δεν μπορεί κανείς να απολαύσει την ύλη. Μπορείτε μόνο να διαμορφώσετε μια συνήθεια και να γίνετε σκλάβος αυτής της ύλης πριν από την αυτογνωσία. Είναι μια αρχή, μια θεμελιώδης αρχή της οικονομίας που θέλει οι ανάγκες γενικά να μην ικανοποιούνται ποτέ. Π χ, θέλετε σήμερα να αγοράσετε ένα χαλί. Εντάξει, το αγοράσατε. Μετά το χαλί, σας γίνεται ένας μπελάς επειδή είναι δικό σας και πρέπει να το φροντίσετε. 

Καταρχήν πρέπει να το ασφαλίσετε, πρέπει να προσέξετε να μην χαλάσει. Και έπειτα σας έρχεται η διάθεση να αγοράστε και κάτι άλλο. Αγοράσατε το χαλί, εντάξει. Κατόπιν πρέπει να αποκτήσετε και κάτι άλλο και κάτι ακόμα πιο μετά και ύστερα κάτι άλλο. Έτσι η ύλη δεν σας ικανοποιεί, δεν σας δίνει χαρά. Η ύλη δεν μπορεί ποτέ να σας δώσει χαρά. Είναι το Πνεύμα που σας δίνει χαρά. Όταν ανεβαίνετε πνευματικά, όταν γίνεστε το Πνεύμα, τότε η ύλη παίρνει άλλη αξία μέσα σας. Το σύστημα αξιών της ύλης γίνεται πολύ διαφορετικό. Είμαι σίγουρη ότι ο Τζέισον σας έχει πει, ότι όταν παίρνετε την αυτογνωσία αρχίζετε να αισθάνεστε τη δροσερή αύρα στις παλάμες των χεριών σας. 

Όσον αφορά την ύλη, είναι πολύ χρήσιμο να είστε αφυπνισμένοι, γιατί αμέσως ξέρετε τι είναι καλό και τι είναι κακό για σας. Π χ, τρώτε κάτι που δεν είναι καλό για σας. Αμέσως θα χάσετε τις δονήσεις σας και θα αισθανθείτε ζέστη. Αυτό μπορεί να σας συμβεί ακόμη και κοιτώντας κάτι. Θέλετε να καθίσετε σε μια καρέκλα στην οποία έχει κάτσει ένας κακός άνθρωπος. Αμέσως θα αισθανθείτε μέσα από τις δονήσεις σας ότι κάτι δεν πάει καλά με αυτή τη θέση, οι δονήσεις είναι κάτι σίγουρο, κάτι απόλυτο. Οι συνήθειες μπορούν να ξεπεραστούν μόνο εάν γίνετε το Πνεύμα, επειδή το Πνεύμα εξουσιάζεται διαρκώς από την ύλη. Το Πνεύμα πρέπει να ξεπεράσει αυτή την κυριαρχία της ύλης. Στην πραγματικότητα, το Πνεύμα δεν μπορεί να κυριαρχηθεί από τίποτα. Αυτό που εννοώ είναι ότι κρύβεται, όπως ο ήλιος μπορεί να κρυφτεί από τα σύννεφα. 

Με τον ίδιο τρόπο η κυρίευσή μας ή μπορούμε να πούμε η υποδούλωσή μας στην ύλη, μας κάνει να κυριαρχούμε στο Πνεύμα μας υπό την έννοια ότι το κρύβουμε. Τα σύννεφα είναι εκεί, δεν μπορούμε να δούμε το Πνεύμα. Δεν μπορούμε να το αισθανθούμε. Τον αυθορμητισμό, που είναι η ομορφιά του Πνεύματος στον άνθρωπο, δεν τον αισθανόμαστε. Όταν κρίνουμε έναν άνθρωπο λοιπόν, τι κρίνουμε; Πώς φαίνεται, τι φοράει, πώς περπατά; Ποιοι είναι οι τρόποι του, αν ξέρει πώς να πει «ευχαριστώ και συγνώμη» ή όχι. Βλέπετε, όλα αυτά τα πράγματα μας εντυπωσιάζουν πάρα πολύ. Τι αυτοκίνητο έχει, πώς είναι το σπίτι του. Ενδεχομένως έτσι, να μην αντιληφθούμε έναν άγιο. Μπορεί να μην αντιληφθούμε πάλι τον Χριστό, επειδή ήταν γιος ενός ξυλουργού. Πώς μπορούμε να ξέρουμε ποιος είναι ο Χριστός; Υπάρχει κάποιος τρόπος για να αναγνωρίσουμε ποιος είναι ο Χριστός; Πολλοί άνθρωποι λένε: «Ο Χριστός θα έρθει, θα εμφανιστεί στην τηλεόραση». 

Μπορείτε να προβάλετε εκεί τον καθένα σαν Χριστό. Πώς μπορείτε να τον διακρίνετε; Από το ένδυμά του ή από κάτι ιδιαίτερο που θα έχει κάνει; Οι περισσότεροι από τους πίνακες που απεικονίζουν τον Χριστό και τα περισσότερα από τα αγάλματα που έχω δει, δεν μοιάζουν καθόλου με τον Χριστό. Είναι φρικτά αντικείμενα. Δεν ξέρω καν τι είναι. Πώς θα ξέρετε λοιπόν αν κάποιος είναι ο Χριστός ή όχι; Ή αν αυτός είναι κάποιος τσαρλατάνος ή κάποιος που έχει έρθει σκόπιμα να σας παραπλανήσει από την πραγματικότητα; Δεν υπάρχει κανένας τρόπος να ανακαλύψουμε ποια είναι η αλήθεια, γιατί είμαστε τόσο πολύ συνηθισμένοι στις υλικές μορφές που έχουμε. Για παράδειγμα, η ιδέα που έχουμε για την τέχνη, είναι επίσης διαμορφωμένη με τον ίδιο τρόπο. Σε κάποιους ανθρώπους, αρέσει κάποιο είδος τέχνης. Εάν τους ρωτήσετε γιατί, θα σας απαντήσουν: «Επειδή έχει ένα είδος αρμονίας» ή ίσως πουν: «Επειδή είναι συμμετρικό» και όλα αυτά. Αλλά πώς το ξέρετε; Το ξέρετε, επειδή έχετε διαβάσει κάποια βιβλία ή ίσως το έχετε συμπεράνει από κάποιον άλλο ότι αυτό είναι τέχνη, ότι αυτό είναι όμορφο. Θέλω να πω, ότι ονομάζεται κάτι όμορφο, αλλά είναι όντως; Εάν είναι όμορφο, θα πρέπει να είναι το Πνεύμα, επειδή το Πνεύμα είναι ομορφιά και η ομορφιά είναι Πνεύμα. 

Οπότε, είναι; Είναι αυτό ομορφιά; Πώς αντιλαμβάνεστε αν αυτή η τέχνη είναι όμορφη ή όχι; Για παράδειγμα, σύμφωνα με όλες τις συνήθεις απόψεις περί θηλυκότητας, δεν πιστεύω ότι η Μόνα Λίζα είναι μια όμορφη γυναίκα. Θέλω να πω, ότι σήμερα οι κοκκαλιάρες γυναίκες θεωρούνται όμορφες. Γιατί λοιπόν θεωρούμε τη Μόνα Λίζα τόσο όμορφη; Τι γίνεται; Χιλιάδες άνθρωποι συγκεντρώνονται για να δουν αυτό τον πίνακα. Γιατί; Τι είναι αυτό; Μόνο οι δονήσεις θα σας πουν ότι αυτός ο πίνακας εκπέμπει δονήσεις. Απευθύνεται στο Πνεύμα σας χωρίς να το ξέρετε. Δεν το αντιλαμβάνεστε. Απευθύνεται στο Πνεύμα σας. Γι’ αυτό, αυτός ο πίνακας έχει εκτιμηθεί παγκοσμίως. Αλλά όταν αυτό το πρότυπο γίνεται συλλογικό, οποιοδήποτε παρόμοιο πρότυπο γίνεται συλλογικό, τότε αποδέχεστε ότι: «Αυτή είναι η μορφή που έχει η ομορφιά, που έχει η πραγματικότητα, αυτή είναι η μορφή που έχει ο αυθορμητισμός» και από εκεί αρχίζει η παρεξήγηση. Η σύγχυση ξεκινά από το σημείο όπου κάτι γίνεται συλλογικό. 

Παραδείγματος χάριν, συνάντησα τους μαθητές κάποιων δασκάλων και τους ρώτησα: «Τι σας κάνει να πιστεύετε ότι ο δάσκαλός σας είναι αληθινός, τι σας έχει δώσει;» Απάντησε: «Επειδή εκεί που κάθομαι, αρχίζω να χοροπηδάω από μόνος μου. Δεν το κάνω εγώ, αλλά συμβαίνει, είναι αυθόρμητο». Και στην παρουσία Μου, ο τρόπος που το σώμα του κινούνταν ήταν τόσο τρομακτικός. Ο καθένας θα ένιωθε μεγάλο οίκτο και ανησυχία για έναν τέτοιο άνθρωπο, που δεν μπορεί να καθίσει για πέντε λεπτά ήρεμα. Μια γυναίκα από το ακροατήριο λέει: «Με συγχωρείτε, αυτό δενν ήταν αυθόρμητο, ήταν νευρικό... » Ναι, αυτό λέω... Γυναίκα: Κάνετε λάθος σε αυτό που λέτε. Σε τι; Γυναίκα: Σχεδόν σε όλα. Από πού έρχεστε; Γυναίκα: Μένω λίγο πιο πάνω. Αυτό είναι. Καλύτερα να πηγαίνετε. Γυναίκα: Μην ανησυχείτε. 

Θα φύγω. Κοιτάξτε. Θα πάει στη παμπ τώρα. Πρέπει να προσπαθήσετε να καταλάβετε τη λεπτότητα του πράγματος για να το επιβεβαιώσετε. Τώρα, ας υποθέσουμε ότι κάποιος αρχίζει να χοροπηδάει. Όπως ειπώθηκε, όντως οφείλεται στα νεύρα, που σημαίνει ότι δεν ορίζετε τα νεύρα σας, έτσι δεν είναι; Δεν νομίζετε; Δεν έχετε τον έλεγχο. Δεν τα χειρίζεστε. Ο αυθορμητισμός δεν είναι κάτι που σας κάνει σκλάβο. Εδώ προσπαθώ να καταλήξω. Σας κάνει κυρίαρχο. 

Ο αυθορμητισμός πρέπει να σας κάνει κυρίαρχο και όχι σκλάβο σε οτιδήποτε. Αυτή η κυρία μάλλον έρχεται από τον υπερβατικό διαλογισμό, γιατί οι άνθρωποι που πάνε εκεί, χοροπηδάνε έτσι και καταλήγουν να γίνουν επιληπτικοί. Έχω θεραπεύσει τόσους πολλούς από αυτούς. Δεν ξέρω εάν κάποιος έχει έρθει από εκεί. Ακόμη και ο αρχηγός της σχολής τους στη Σκωτία κάθεται εδώ, τη σχολή ομαδικών πτήσεων, όπως την αποκαλώ, όπου οι άνθρωποι πληρώνουν τρεις χιλιάδες. Αυτός ο κύριος είναι ένας από αυτούς που υπέφεραν. Αφού υποφέρουν, τότε καταλαβαίνουν περί τίνος πρόκειται. Μια μέρα, είδαμε κάποιον με επιληψία τέτοιου τύπου. Το καημένο το παιδί, ήταν μετά βίας είκοσι έξι ετών, νεαρός άνδρας, που ενώ θα έπρεπε να απολαμβάνει τη ζωή είχε μια τόσο τραυματική εμπειρία που δεν μπορείτε να φανταστείτε. Αν κάτι τέτοιο συμβαίνει σε κάποιον που πηγαίνει σε έναν ψευτοδιδάσκαλο, που πληρώνει για αυτό, πώς μπορεί να είναι κατά οποιοδήποτε τρόπο κοντά στο Πνεύμα; Αυτό προσπαθώ να σας πω, ότι το Πνεύμα σας δίνει τον αυθορμητισμό με τον οποίο είστε ο κυρίαρχος. 

Είστε ο κύριος του εαυτού σας, απόλυτος κύριος, καμία υποδούλωση οποιουδήποτε είδους, καμία δημιουργία συνήθειας. Όλες οι συνήθειες σταματάνε. Γίνεστε τόσο αυθόρμητοι που δεν χρειάζεται να σας το πω εγώ. Εγκαταλείπετε τις συνήθειες σας και γίνεστε κύριοι του εαυτού σας. Αυτό θα έπρεπε να σας συμβεί. Αντ’αυτού, αν ενδίδετε σε πράγματα που σας σκλαβώνουν, θα τα απολαμβάνετε για λίγο, γιατί δεν μπορείτε να κάνετε αλλιώς. Αλλά, εάν πραγματικά το αναλογιστείτε, θα καταλάβετε ότι δεν είναι αυτό που θέλατε. Θέλατε να είστε ο κύριος του εαυτού σας. Όπως φαίνεται σε αυτό το χάρτη, έχουμε δύο δυνάμεις: της αριστερής και της δεξιάς πλευράς. Η αριστερή πλευρά, μας δίνει τη συνήθεια. 

Η αριστερή πλευρά είναι το υποσυνείδητο, το συλλογικό υποσυνείδητο. Αυτή μας δίνει τη συνήθεια. Τώρα, εάν προσπαθείτε να τα αρνηθείτε όλα αυτά, τότε χειροτερεύει η δεξιά πλευρά. Μας δίνει τη δράση, αλλά με τη δράση μπορούμε να γίνουμε πολύ εγωιστές. Έτσι και οι δύο καταστάσεις μπορούν να μας δημιουργήσουν προβλήματα. Ας υποθέσουμε ότι λέτε: «Εντάξει, δεν θα έχω καμία συνήθεια, από εδώ και πέρα. Τι πειράζει αυτό; Τι πειράζει εκείνο; Πού είναι το κακό στο άλλο;» Εάν κινείστε με αυτή την ιδέα, αυτή την ελευθερία θα είναι εγκατάλειψη, μπορεί όμως να μην είναι ελευθερία. Επειδή η ελευθερία πρέπει να έχει τη φρόνηση πίσω της. Έτσι και οι δυο πλευρές, η κίνηση και στις δύο πλευρές είναι λανθασμένη. Οπότε ποιο είναι το σωστό; Το κέντρο, γιατί δεν διαμορφώνει κανείς συνήθειες και δεν γίνεται εγωκεντρικός. 

Αλλά το πρόβλημα είναι πώς να καταφέρει κανείς κάτι τέτοιο, πώς να το κάνει. Το να είναι κανείς αυθόρμητος σημαίνει το να είναι απόλυτα ελεύθερος. Θα θεωρούσα αυτές τις δύο δυνάμεις ως το φρένο και τον επιταχυντή σε ένα αυτοκίνητο. Χρησιμοποιείτε και τις δύο δυνάμεις. Χρησιμοποιείτε πρώτα το φρένο, έπειτα χρησιμοποιείτε τον επιταχυντή. Προσπαθείτε να ελέγξετε αυτές τις δύο δυνάμεις. Αλλά, αρχικά είναι δύσκολο να καταλάβετε πώς μπορείτε να χειριστείτε αυτές τις δυνάμεις. Σταδιακά, με την πρακτική, θα τα καταφέρετε. Μαθαίνετε πώς να οδηγείτε το αυτοκίνητο και γίνεστε ένας καλός οδηγός. Ακόμα και όταν γίνετε ένας καλός οδηγός, εξακολουθείτε να μην είστε τέλειος στην οδήγηση, αλλά κατόπιν τελειοποιείστε. 

Έτσι, σήμερα ο κυρίαρχος μέσα μας, είναι το Πνεύμα. Αλλά πριν από την Αυτογνωσία, δεν είστε κυρίαρχοι, επειδή η κυριαρχία δεν έχει ακόμα παρουσιαστεί στο συνειδητό νου σας. Δεν εκφράζεται στο συνειδητό νου, με την έννοια ότι δεν μας παρέχει τις δυνάμεις Του. Το Πνεύμα υπάρχει. Έχει τις δικές Του δυνάμεις. Αλλά δεν έχουμε αισθανθεί αυτές τις δυνάμεις μέσα μας. Μόλις αισθανθούμε τις δυνάμεις του Πνεύματος, εξουσιοδοτούμαστε να χρησιμοποιήσουμε τις δυνάμεις που είναι μέσα μας. Οι δυνάμεις είναι μέσα μας. Αυτές είναι οι δικές μας δυνάμεις. Δεν χρειάζεται να τις δανειστούμε από κανέναν, να ρωτήσουμε κανέναν. 

Είναι μέσα μας. Το Πνεύμα είναι μέσα μας. Το μόνο που χρειάζεται, είναι το Πνεύμα να φωτίσει τη συνείδησή μας. Πρέπει να εμφανιστεί στη συνείδησή μας. Με απλή ιατρική ορολογία μπορούμε να πούμε ότι το Πνεύμα πρέπει να εκδηλωθεί στο Κεντρικό Νευρικό μας Σύστημα, έτσι ώστε να ξέρουμε τι κάνουμε. Όχι να αρχίζουμε να χοροπηδάμε στην καρέκλα μας, όπως είπαν κάποιοι: «Μόλις αρχίσαμε να το κάνουμε». Αυτό είναι ύπνωση. . Δεν είναι ενδεδειγμένο. Δεν είστε σε συνειδητή κατάσταση. 

Το κάνετε εξαιτίας της ύπνωσης. Η ύπνωση μπορεί να προέρχεται από εξωτερική υπαγόρευση. Δεν είναι η δική σας επιρροή, η δική σας επίγνωση, η δική σας κατανόηση, η δική σας δύναμη. Είναι κάποιου άλλου, επειδή δεν το κάνετε εσείς. Όπως η ύλη έχει μια τάση να μας εξουσιάζει, με τον ίδιο τρόπο υπάρχουν και μερικά άλλα υλικά πράγματα, που πρέπει να σας πω ότι είναι πολύ επικίνδυνα και τα οποία εδραιώνονται. Πχ. ο καρκίνος, ο καρκίνος υπερισχύει. Είναι ένα πολύ σοβαρό πράγμα. Ο καρκίνος σας καταβάλλει, δεν μπορείτε να υπερισχύσετε στον καρκίνο. Πάρτε ένα πολύ συγκεκριμένο παράδειγμα. 

Πώς προκαλείται; Οι γιατροί κάνουν διάφορες υποθέσεις. Στη Σαχάτζα Γιόγκα μπορούμε να θεραπεύσουμε τον καρκίνο, μπορεί να θεραπευτεί εκατό τοις εκατό, έχει ήδη θεραπευτεί. Πολλοί Σαχάτζα Γιόγκις έχουν θεραπεύσει τον καρκίνο. Πώς; Είναι πολύ απλό. Όταν γίνεστε κύριοι του εαυτού σας, κυριαρχείτε επίσης στην ασθένεια, κυριαρχείτε σε όλα. Επειδή ο κυρίαρχος είναι μέσα σας. Δεν έχει εμφανιστεί ακόμα στο συνειδητό σας νου, μόνο η σύνδεση λείπει και όταν αυτό συμβεί, τότε πραγματοποιείται η Γιόγκα, πραγματοποιείται η ένωση. Πρέπει τώρα να περιοριστούμε στη Αυτογνωσία. Για τον Θεό θα μιλήσω την επόμενη φορά. Αυτογνωσία σημαίνει να εγείρεται το Πνεύμα σας στο συνειδητό σας νου. 

Τώρα, πώς προκαλείται ο καρκίνος; Δείτε εδώ τι συμβαίνει. Προκαλείται από τη δραστηριότητα της αριστερής πλευράς. Οι δραστηριότητες τις αριστερής πλευράς είναι συναισθηματικά τραύματα, συναισθηματικά προβλήματα, συναισθηματικές διαταραχές, συναισθηματικές ανασφάλειες. Οποιοδήποτε είδος ανασφάλειας, μπορεί να σας μεταφέρει στην αριστερή πλευρά. Μια ακόμη αιτία, μπορεί να είναι αυτοί οι φρικτοί ψευτοδιδάσκαλοι που σας υπνωτίζουν. Σας βάζουν στο αριστερό κανάλι. Βάζουν κάποιο πνεύμα μέσα σας ή δεν ξέρω τι και σας μεταφέρουν στο αριστερό κανάλι. Οποιαδήποτε από αυτές τις δραστηριότητες που κάνετε και δεν εγκρίνονται από τον Θεό, σας κάνουν να πηγαίνετε στην αριστερή πλευρά. Επειδή δεν μπορείτε να ανέλθετε στο κεντρικό κανάλι, πηγαίνετε είτε στο αριστερό είτε στο δεξί. Το παρακάνετε με αυτά τα πράγματα, όπως με τη μαύρη μαγεία. 

Έχετε κάτι διαφορετικό εδώ άκουσα, κάποιο είδος οργάνωσης και ένας τύπος που συμμετείχε, έβλεπε όλα τα πράγματα στο σπίτι του να κινούνται. Ήρθε στη Σαχάτζα Γιόγκα και το ποτήρι του με το νερό κινούταν από εδώ και από εκεί και αυτός δεν μπορούσε να εξηγήσει τι συνέβαινε στο δωμάτιο του. Καθόταν κάτω και τα πράγματα μετακινούνταν από εδώ και από εκεί. Συμβαίνει. Τι είναι αυτό; Τι είναι αυτό που κάνει αυτού του είδους τα πράγματα και δεν ελέγχεται; Και πάλι ερχόμαστε στο ίδιο σημείο, ότι δεν μπορείτε να το ελέγξετε. Έτσι μπαίνετε μέσα σε μια σφαίρα επιρροής όπου σας ελέγχουν και δεν είστε υπό το δικό σας έλεγχο. Έχω δει ότι όλοι οι καρκινοπαθής επηρεάζονται με αυτό τον τρόπο. Δεν το αντιλαμβάνονται οι περισσότεροι. Δεν ξέρουν πώς επηρεάστηκαν. Ας υποθέσουμε ότι μια γυναίκα βασανίζεται από ανασφάλεια για το σύζυγό της ή για κάτι άλλο. 

Σκέφτεται ότι ο σύζυγός της μπορεί να την παρατήσει ανά πάσα στιγμή. Τον αγαπά. Όποια και αν είναι η αιτία, μια τέτοια γυναίκα θα πάθει καρκίνο του μαστού, γιατί οι ανασφάλειες εγκαθίστανται σε αυτό το ενεργειακό κέντρο, όπως μπορείτε να δείτε εδώ, το κέντρο της Καρδιάς, η κεντρική Καρδιά όπως την ονομάζουμε Τώρα, εάν αυτό το κέντρο τεθεί εκτός λειτουργίας, εάν μια γυναίκα αισθάνεται ανασφαλής για κάτι, τότε γίνεται ευάλωτη σε οποιαδήποτε προσβολή και μπορεί να πάθει καρκίνο. Με αυτό το τρόπο πρέπει να καταλάβουμε τη ζωή στην ολότητά της και όχι μόνο μία της πλευρά. Η συνολική επίδραση της ζωής, η συνολική επίπτωση της ζωής, η ολική σχέση με τη ζωή, πρέπει να γίνει κατανοητή. Κανένας γιατρός δεν το γνωρίζει αυτό. Γνωρίζει για παράδειγμα, όταν θεραπεύει μια ασθενή με καρκίνο του μαστού, ότι αυτή η γυναίκα πάσχει από ανασφάλεια; Υπάρχει και μια άλλη αρρώστια, η ανορεξία, που πολλά κορίτσια πάσχουν από αυτήν. Όχι μόνο δεν τρώνε, αλλά σταματούν να τρώνε τελείως. Δεν ξέρετε όμως γιατί συμβαίνει αυτό. Οι γιατροί δεν μπορούν να το θεραπεύσουν, κανένας δεν μπορεί. 

Ποιος είναι ο λόγος; Είναι η σχέση ενός κοριτσιού, μιας κόρης με τον πατέρα. Ας πούμε ότι ο πατέρας πεθαίνει και η κόρη δεν βλέπει τον πατέρα ή αγαπάει τον πατέρα της στην καρδιά, αλλά δεν το εκφράζει ή υπάρχει κακή σχέση μεταξύ του πατέρα και της κόρης. Με αυτό τον τρόπο δημιουργείται το πρόβλημα της ανορεξίας. Θα σας φανεί περίεργο, αλλά οι γιατροί δεν μπορούν να δουν κάτι τέτοιο. Έχουμε μερικούς γιατρούς που βρίσκονται εδώ. Είναι αδύνατο για την ιατρική επιστήμη να το αντιληφθεί, επειδή δεν βλέπει τον άνθρωπο στο σύνολό του. Ο Θεός έχει δημιουργήσει ένα πολύ λεπτεπίλεπτο όργανο. Με τον τρόπο που είμαστε σκληροί με τους άλλους, που προσπαθούμε μερικές φορές να τους ενοχλήσουμε, που προσπαθούμε να τους κάνουμε να αισθανθούν ανασφαλής, άδικοι, χωρίς να το καταλαβαίνουμε, τους δημιουργούμε τεράστια ανασφάλεια και τέτοιες ανασφάλειες μπορούν να δημιουργήσουν ανίατες ασθένειες που δεν αντιλαμβανόμαστε. Συνεπώς, για να καταλάβουμε την ολότητα, τι θα πρέπει να μας συμβεί; Θα πρέπει να επιτύχουμε αυτή την κατάσταση στην οποία μπορούμε να δούμε την ολότητα. Όπως εγώ για παράδειγμα, αν πρέπει να δω όλο το Μπράιτον, τι θα πρέπει να κάνω; Θα πρέπει να μπω σε ένα αεροπλάνο και να το δω από ψηλά για να το δω ολόκληρο. 

Με τον ίδιο τρόπο, η επίγνωσή σας, η συνειδητότητά σας, θα πρέπει να ανυψωθεί σε τέτοιο σημείο από όπου θα μπορείτε να δείτε το σύνολο. Εάν δεν μπορείτε να δείτε την ολότητα, τότε το μέρος του οράματος ή μπορούμε να πούμε, το λίγο που βλέπετε, μπορεί να δημιουργήσει σύγχυση, μπορεί να δημιουργήσει προβλήματα και μερικά από αυτά μπορεί να είναι πάρα πολύ σοβαρής φύσης. Επειδή δεν ξέρουμε τι είμαστε σαν ανθρώπινα όντα. Αυτό είναι το μεγαλύτερο πρόβλημα των ανθρώπων. Θα πουν: «Εμένα, αυτό δεν μου αρέσει». Ποιος είναι αυτό το «Εγώ»; Είναι το Πνεύμα σας ή είναι το Εγώ σας; Τι είναι αυτό που δεν συμπαθείτε; Ή μήπως είναι η συνήθειά σας, επειδή μεγαλώσατε με έναν ιδιαίτερο τρόπο, μάθατε να μην σας αρέσει κάτι; Ποιο μέρος σας δεν το συμπαθεί; Και θα μείνετε κατάπληκτοι γιατί δεν είναι το Πνεύμα σας. Πώς θα ξέρετε αν κάτι αρέσει στο Πνεύμα σας; Μόνο μέσω των δονήσεών σας θα το καταλάβετε. Όταν μπορέσετε να αισθανθείτε τις δονήσεις, τότε μόνο θα πείτε: «Ναι, αυτό αρέσει στο Πνεύμα μου», επειδή ακριβώς θα αποπνέει δονήσεις. Έτσι, ως ανθρώπινα όντα, είμαστε ακόμα σε μια μεταβατική κατάσταση. Δεν έχουμε επιτύχει την κατάσταση της Αυτοπραγμάτωσης, όπου γινόμαστε το Πνεύμα: το να γίνει κανείς το Πνεύμα είναι το σημαντικό. 

Όταν γίνεστε το Πνεύμα, ξέρετε τι σας αρέσει. Ξέρετε τι σας αρέσει αληθινά, γιατί τώρα είστε η πραγματικότητα. Δεν είστε καμία συνήθεια, δεν είστε πλέον ένα εγώ, αλλά γίνεστε αυτό που είστε πραγματικά και αυτό είναι το Πνεύμα σας. Περιέργως, αυτό το Πνεύμα είναι ένα συλλογικό ον. Δεν είναι κάποια φτιαχτή συλλογικότητα μέσα μας. Όπως το ότι: «Ανήκουμε στο Μπράιτον και έτσι είμαστε ένα» ή «Μένουμε στον ίδιο δρόμο και έτσι είμαστε ένα». Δεν είναι έτσι, αλλά είναι κάτι που πραγματικά είστε. Είστε εξολοκλήρου ένα συλλογικό ον και αρχίζετε να αισθάνεστε αυτή τη συλλογικότητα μέσα σας με τη λειτουργία των διαφόρων ενεργειακών κέντρων. Μπορείτε να το αισθανθείτε, όπως μπορείτε να αισθανθείτε και τους άλλους στις άκρες των δαχτύλων σας. Μπορείτε να το πιστέψετε; Στη Βίβλο έχει γραφτεί ότι τα χέρια σας θα μιλήσουν. 

Η περιγραφή εκείνων των ημερών, είναι ότι τα χέρια σας θα μιλήσουν. Γιατί οι άνθρωποι δεν προσπαθούν να ανακαλύψουν, πώς μπορεί να συμβεί αυτό; Πώς μπορούν τα χέρια σας να μιλήσουν; Αυτό που συμβαίνει είναι ότι στις άκρες των δάχτυλων σας, αρχίζετε να αισθάνεστε και να καταλαβαίνετε ποια είναι η πραγματικότητα, ποια είναι η ομορφιά, ποια είναι η χαρά, ποια είναι η αγάπη. Αυτά είναι τα προβλήματα της αριστερής πλευράς που αποκτάμε και η κορύφωση των προβλημάτων της αριστερής πλευράς επιφέρει το φυσικό πόνο. Τα προβλήματα της αριστερής πλευράς επιφέρουν πόνο, είναι πάρα πολύ επίπονα. Ο πόνος είναι ανεξήγητος, κανείς δεν μπορεί να τον καταλάβει, κανείς δεν μπορεί να τον θεραπεύσει. Δεν μπορείτε να το πείτε σε κανέναν, γιατί οι άνθρωποι σκέφτονται ότι είστε σε σύγχυση και σας δίνουν ψυχολογική θεραπεία. Δεν μπορείτε να καταλάβετε γιατί αυτός ο πόνος είναι μέσα σας. Αυτός ο πόνος προέρχεται από την αριστερή πλευρά, από το υποσυνείδητο. Αλλά πέρα από το υποσυνείδητο, υπάρχει το συλλογικό υποσυνείδητο και μέσα σε αυτό το συλλογικό υποσυνείδητο βρίσκεται οτιδήποτε έχει δημιουργηθεί από την αρχή της δημιουργίας μέχρι σήμερα. Μόλις πάτε στο υποσυνείδητο, χάνεστε. 

Εξουσιάζεστε τόσο πολύ από τη δύναμη του υποσυνείδητου που είναι πέρα από την κατανόησή σας. Είναι υπεράνω των δυνατοτήτων σας για να ξεφύγετε και ακόμα πιο δύσκολο για σας να μην υποκύψετε σε αυτό. Έτσι συνεχίζει να αυξάνεται. Ρώτησα κάποιους ανθρώπους: «Γιατί συνεχίσατε να το κάνετε, αφού ξέρατε ότι δεν ενεργούσατε αυτόβουλα, ότι κάποιος άλλος το έκανε; Γιατί συνεχίσατε να το κάνετε;» Είπαν: «Μητέρα, ήμασταν στο σκοτάδι, δεν ξέραμε που πηγαίναμε και συνεχίζαμε έτσι». Όπως σας είπα την τελευταία φορά, το αίσθημα της ενοχής είναι το μεγαλύτερο μπλοκάρισμα. Προκαλεί το μεγαλύτερο μπλοκάρισμα, επειδή μόλις αρχίσετε να αισθάνεστε ένοχοι, αυτό το κέντρο στο αριστερό κανάλι μπλοκάρει και αυτό είναι πολύ δύσκολο. Δεν ξέρετε γιατί αισθάνεστε ένοχοι. Όλη την ώρα αισθάνεστε ένοχοι, αλλά δεν ξέρετε γιατί αισθάνεστε ένοχοι, γιατί σας παρουσιάζονται αυτές οι σκέψεις. Αυτό το συναίσθημα της ενοχής, σας κρατά μακριά από τη χαρά, από το να απολαύσετε οτιδήποτε, από το να είστε αυθόρμητοι. Γιατί; Αυτό εξηγεί γιατί μερικές φορές είμαστε μίζεροι χωρίς λόγο. 

Στην πραγματικότητα, ο Θεός δεν μας δημιούργησε για να είμαστε μίζεροι. Μας έχει δημιουργήσει τόσο όμορφα, τόσο προσεκτικά. Μας έχει δημιουργήσει με τέτοια αγάπη και συμπόνια, για να μην αισθανόμαστε άσχημα για τίποτα. Δεν μας δίνει αρρώστιες, ούτε προβλήματα. Αλλά εμείς τα έχουμε δημιουργήσει όλα αυτά στον εαυτό μας, πηγαίνοντας στα άκρα, στο αριστερό ή στο δεξί κανάλι. Αφού σήμερα μιλάω για το αριστερό κανάλι, θα έλεγα ότι και το να μην αισθανόμαστε άσχημα για τίποτα είναι επίσης λάθος, δεν είμαστε δίκαιοι με τον εαυτό μας. Οι άνθρωποι που είναι στην αριστερή πλευρά, πρέπει να συνειδητοποιήσουν ότι είναι το Πνεύμα, ότι είναι η ομορφιά Του που πρέπει να έρθει στην επιφάνεια, που πρέπει να εκδηλωθεί. Δεν είναι εκείνοι που πρέπει να υποφέρουν όλη την ώρα και να ζουν σαν δυστυχισμένα όντα. Δεν είναι. Αλλά επειδή σηκώνουν ένα τόσο μεγάλο βάρος στους ώμους τους, επειδή ανέχονται ένα τόσο μεγάλο βάρος, γίνονται δυστυχισμένοι. 

Για να αποφύγουν αυτό το βάρος, αποκτούν άλλες συνήθειες. Πολλοί άνθρωποι καταφεύγουν στο αλκοόλ επειδή δεν μπορούν να αντέξουν τα χτυπήματα της ζωής. Δεν μπορούν να τα αντέξουν. Γι’ αυτό καταφεύγουν σε εθισμούς. Αλλά μόλις το Πνεύμα αφυπνιστεί μέσα σας, γίνεστε πολύ δυνατοί. Γίνεστε τόσο χαρούμενοι, τόσο αυθόρμητοι που όλα αυτά τα πράγματα καταρρέουν. Όλες αυτές οι ασθένειες, οι εθισμοί σταματάνε, αποβάλλονται και εσείς γίνεστε μια νέα, ακμαία προσωπικότητα. Τώρα για το ότι έχουμε αυτά τα κέντρα μέσα μας, θα μπορούσαμε να κατηγορήσουμε το Θεό: «Γιατί μας έδωσε αυτά τα κέντρα στην αριστερή πλευρά, ποια ήταν η ανάγκη; Δεν θα έπρεπε να μας έχει δώσει αυτά τα κέντρα στην αριστερή πλευρά, έτσι ώστε να πορευόμαστε στο κέντρο». Αλλά το πρόβλημα είναι ότι τα ανθρώπινα όντα, πρέπει να καταλάβουν μέσα από την ελευθερία τους πώς να χειριστούν τον εαυτό τους. Πρέπει να μάθουν τη φρόνηση με κάπως σκληρό τρόπο. 

Πρέπει να μάθουν πηγαίνοντας στα άκρα, αφού πρώτα έχουν υποφέρει. Πρέπει να το συνειδητοποιήσουν αυτό, γιατί αν είναι να γίνουν αληθινά, απόλυτα ελεύθεροι, πρέπει να αναπτύξουν τη σοφία τους. Εάν δεν είναι σοφοί άνθρωποι, δεν μπορούν να εισέλθουν στο βασίλειο του Θεού, θα εγκαταλειφθούν. Ας πάρουμε για παράδειγμα, ότι ανεξέλεγκτοι άνθρωποι, που δεν καταλαβαίνουν κανένα νόμο ή κανονισμό, έρχονται στην Αγγλία. Θα πρέπει να τους βάλουμε στη φυλακή. Με τον ίδιο τρόπο, υπάρχουν ανθρώπινα όντα που δεν έχουν αποκτήσει τη σοφία μέσα τους. Μόνο μέσα από δοκιμασίες μαθαίνει κανείς. Αλλά δεν πρέπει να αναζητάμε τη δυσκολία. Όταν ζητάμε να υποφέρουμε, στην πραγματικότητα αναζητάμε να σφάλουμε. Πώς θα υποφέρετε, εάν δεν κάνετε πρώτα λάθος; Έτσι, όταν πάμε γυρεύοντας να υποφέρουμε, κάνουμε λάθη. 

Αυτό που μόνο πρέπει να ζητάμε είναι το Πνεύμα μας. Εάν αναζητάτε το Πνεύμα, που είναι δικό σας, πρέπει να το αποκτήσετε. Είναι δικαίωμά σας να το έχετε και θα το αποκτήσετε. Με κανένα τρόπο δεν σας υποχρεώνω, ούτε κάνω κάτι ιδιαίτερο για σας. Είναι όλα εκεί. Είστε όπως ένα φως που πρέπει να ανάψει. Ακριβώς όπως εγώ είμαι ένα αναμμένο φως, έτσι και εσείς γίνεστε ένα αναμμένο φως και μπορείτε να ανάψετε και άλλα φώτα επίσης. Είναι πολύ απλό. Εάν γίνετε ένα αναμμένο φως, μπορείτε να ανάψετε και άλλα. Δεν είναι απαραίτητο να ασχολείστε με τίποτα άλλο πλέον. 

Γίνεστε εσείς οι ίδιοι, ένα αναμμένο φως και αυτό είναι το σημαντικό Είναι όλο εκεί, είναι όλο δικό σας, πρέπει απλά να το πάρετε. Είναι τόσο απλό όσο αυτό. Δεν υπάρχει τίποτα το πολύ περίπλοκο όπως κάνουν κάποιοι άνθρωποι, τίποτα σαν αυτά που οι φιλόσοφοι σας παρουσιάζουν, τίποτα τέτοιο. Είναι πολύ απλό, είναι μέσα σας, είναι αυθόρμητο, είναι μια ζωντανή διαδικασία, όπως ζωντανή διαδικασία είναι το να γίνετε ανθρώπινα όντα. Θα γίνετε υπέροχα ανθρώπινα όντα. Είναι απολύτως αυθόρμητο, δεν μπορείτε να πληρώσετε για αυτό. Πώς είναι δυνατόν να πληρώσετε; Θέλω να πω ότι αυτό είναι παράλογο. Εάν είναι μια ζωντανή διαδικασία, πώς είναι δυνατόν να πληρώσετε γι’ αυτήν; Πόσο πληρώνετε το δέντρο που μεγαλώνει; Θέλω να πω, πληρώνουμε τίποτα σε κάτι ζωντανό; Πόσο πληρώνουμε τη μύτη μας για να αναπνέει; Είναι παράλογο, είναι γελοίο. Δεν μπορούμε να πληρώσουμε για αυτό, είναι μια ζωντανή διαδικασία. Πρέπει να εξελιχθείτε. 

Ένα αυγό πρέπει να γίνει νεοσσός. Πόσο πληρώνετε ένα αυγό για να γίνει νεοσσός ή πόσο πληρώνει το αυγό στη μητέρα του για να γίνει κοτόπουλο; Είναι τόσο γελοίο, αλλά δεν καταλαβαίνουμε ότι η ζωντανή φύση είναι τόσο αυθόρμητη. Δεν βλέπουμε ποτέ τη ζωντανή φύση. Ζούμε με την ύλη, ζούμε με νεκρά πράγματα, όχι με κάτι ζωντανό. Εάν αρχίζατε να παρατηρείτε ένα δέντρο, να παρατηρείτε πως ένα λουλούδι γίνεται φρούτο, δεν θα μπορούσατε να το παρατηρήσετε, επειδή η διαδικασία είναι τόσο αργή. Δεν μπορείτε καν να δείτε πως ένα λουλούδι γίνεται φρούτο. Ξαφνικά τα βλέπετε όλα ανθισμένα. Όταν πρωτοήλθα στο Λονδίνο από την Ινδία, βρήκα όλα τα δέντρα γυμνά, σαν ξερά κλαριά, μόνο ξερά κλαριά. Μέσα σε μια εβδομάδα, τα είδα να πρασινίζουν και μέσα στη δεύτερη εβδομάδα ήταν όλα ανθισμένα. Δεν μπορείτε να το φανταστείτε! 

Αλλά δεν το παρατηρούμε ποτέ, το θεωρούμε δεδομένο. Συμβαίνει. Πώς συμβαίνει; Είναι ένα θαύμα. Αν το προσέξετε είναι ένα θαύμα, πώς αυτά τα λουλούδια, για παράδειγμα τα συγκεκριμένα λουλούδια, ανθίζουν μόνο σε ένα δέντρο και άλλα, άλλου είδους, ανθίζουν σε άλλο. Πώς συμβαίνει αυτό; Ποιος τα επιλέγει; Ποιος τους δίνει την κατάλληλη μορφή; Ποιος τα οργανώνει όλα αυτά; Πρέπει να συνειδητοποιήσει κανείς ότι η Πανταχού Παρούσα Δύναμη του Θεού είναι αυτή που δημιουργεί όλη αυτή τη ζωντανή διεργασία και μόλις εσείς γίνετε το Πνεύμα, τότε αυτή η δύναμη αρχίζει να ρέει μέσα σας. Αισθάνεστε τη δύναμη να σας διαπερνά, όπως όταν κάποιος άγγιζε τον Χριστό, Εκείνος έλεγε ότι η δύναμη μεταφέρθηκε σε κάποιον. Γίνεστε ένα μέσο αυτής της ροής της ενέργειας, αλλά έχετε τη δύναμη να την ελέγξετε, να τη διαχειριστείτε, να την καταλάβετε. Ξέρετε τα πάντα γι' αυτή: ξέρετε πώς να τη μεταδώσετε, ξέρετε πώς να επιλύσετε προβλήματα με αυτή, ξέρετε πώς να θεραπεύσετε τους άλλους, πώς να θεραπεύσετε τον εαυτό σας. Ξέρετε την πλήρη λειτουργία του μηχανισμού σας. Εκτός από αυτό, έχετε επίσης τις δυνάμεις να λύσετε όλα τα προβλήματα του οργανισμού σας. 

Είναι τόσο υπέροχο. Το όλο γεγονός φαίνεται φανταστικό, επειδή δεν έχουμε δει κάτι τέτοιο ποτέ ξανά. Δεν μας φαίνεται παράξενο όταν βλέπουμε όλα αυτά τα λουλούδια ξαφνικά να μεταμορφώνονται σε φρούτα. Δεν είναι παράξενο. Αλλά όταν βλέπουμε τα ανθρώπινα όντα να μεταμορφώνονται, τότε αυτό είναι φανταστικό: «Πώς είναι δυνατόν να συμβαίνει αυτό;» Δεν έχει ξαναγίνει στο παρελθόν. Μόνο ένα άτομο θα μπορούσε να πάρει την Αυτογνωσία του και αυτό ήταν τόσο δύσκολο που κανένας δεν τη λάμβανε. Πώς γίνεται σήμερα; Σας λέω ότι αυτός είναι ο καιρός της άνθισης που σας έχoυν υποσχεθεί, που έχει προφητευθεί. Ακόμη και ένας μεγάλος ποιητής στη χώρα σας, ο Γουίλιαμ Μπλέικ, το έχει προφητεύσει αυτό. Είχε πει ότι θα έρθει ο καιρός που οι άνθρωποι του Θεού θα γίνουν προφήτες και αυτοί οι προφήτες θα έχουν τη δύναμη να κάνουν άλλους προφήτες. Σας λέω ότι κανένας δεν θα μπορούσε να είναι πιο ακριβής από τον Μπλέικ. 

Ήταν τόσο σπουδαίος, γιατί είπε ότι αυτό θα συμβεί και ότι αυτό πρέπει να περιμένουμε όταν αναζητάμε. Έχουμε γίνει προφήτες; Και τι είναι ένας προφήτης; Ο προφήτης είναι ένας άνθρωπος που είναι συλλογικός, που είναι γνώστης, που είναι δάσκαλος. Αποκαλούμε προφήτη έναν δάσκαλο. Πρέπει να γίνετε ένας δάσκαλος. Αυτή η τέχνη είναι πολύ απλή, γιατί όλα είναι χτισμένα μέσα σας, απλά πρέπει να συνδεθείτε. Όπως, για παράδειγμα μια τηλεόραση που πρέπει να συνδεθεί με το δίκτυο. Όλα είναι έτοιμα, είναι εκεί, απλά αρχίζουν να λειτουργούν. Έτσι είστε και εσείς. Πρέπει μόνο να γίνει η σύνδεση. Όποια και αν είναι η κάστα σας, η κοινότητα, η φυλή, η υπηκοότητα, η εμφάνιση, το ύψος, όποιος και αν είστε, δεν έχει σημασία, γιατί όλοι σας έχετε αυτό το σπουδαίο πράγμα μέσα σας, αυτή τη δύναμη της αναγέννησης και πρόκειται να αναγεννηθείτε και θα γεννηθείτε πάλι. 

Γιατί όχι σήμερα; Δεν χρειάζεται να θυμώνει κανείς. Κάποιοι θυμώνουν, επειδή δεν τους αρέσει να τους υπενθυμίζουν κάτι για το οποίο οι ίδιοι αισθάνονται άσχημα. Δεν τους αρέσει. Πχ. εάν υπάρχει ένας άνθρωπος που πίνει πάρα πολύ, είναι αλκοολικός, δεν του αρέσει και αισθάνεται άσχημα. Εάν κάποιος του πει, ακόμη και με τον πιο ευγενικό τρόπο: «Θα ήταν καλύτερα να σταματήσεις το αλκοόλ», δεν θα του αρέσει. Αλλά δεν σας λέω να το σταματήσετε, λέω ότι θα το κόψετε αυθόρμητα. Δεν λέω: «Μην κάνετε αυτό ή μην κάνετε το άλλο», απλά θα συμβεί. Πρέπει πρώτα να καταλάβετε ποιο είναι το πρόβλημα και έπειτα πώς λύνεται το πρόβλημα. Γι' αυτό το λόγο πρέπει να σας μιλήσω, διαφορετικά δεν θα χρειαζόταν καθόλου να μιλάω. 

Δουλεύει από μόνο του, επειδή είστε έτοιμοι να το αισθανθείτε και έτσι το αισθάνεστε. Εγώ δεν κάνω τίποτα. Είμαι σαν ένας καταλύτης, μπορώ να πω, αυτό λειτουργεί από μόνο του. Ελπίζω ότι θα μου υποβάλετε μερικές ερωτήσεις, προτού πάμε μέσα για να πάρετε την Αυτογνωσία σας. Εάν έχετε οποιεσδήποτε ερωτήσεις, παρακαλώ ρωτήστε. Ναι; Υπάρχει κάποια διαφορά ανάμεσα σε αυτό που λέτε και αυτό που λέει ο γκουρού Μαχαράτζι... Ποιος; Ο γκουρού Μαχαράτζι. Θα σας πω ένα πράγμα. Δεν θέλω να μπαίνω σε διαμάχες μιλώντας για κάποιον γκουρού. Εντάξει; Θα σας πω ένα πράγμα ή καλύτερα θα σας ζητήσω να ρωτήσετε τον εαυτό σας ή οποιονδήποτε, τι έχει κάνει αυτός για τους άλλους; Ήταν σε θέση να σας δώσει οποιαδήποτε δύναμη ή έστω να δώσει σε κάποιον τη δύναμη; Εντάξει; Τώρα, μπορώ να σας μιλήσω για όλους αυτούς που είναι εδώ και είναι αφυπνισμένες ψυχές. Είναι ακριβώς όπως εσείς στην εμφάνιση. 

Φυσικά, από το πρόσωπο μπορείτε να καταλάβετε ότι είναι πολύ ήρεμοι και ευτυχισμένοι άνθρωποι. Αλλά μπορούν να θεραπεύσουν ανθρώπους, μπορούν να δώσουν αυτογνωσία στους ανθρώπους, καταλαβαίνουν όλα όσα είναι λάθος μέσα σας και μέσα τους επίσης. Τι έχει κάνει όμως αυτός ο γκουρού στη δική σας συνείδηση; Τίποτα. Τι έχουν καταφέρει οι μαθητές του; Αν τους ρωτήσετε: «Πού είναι η Κουνταλίνη αυτού του ανθρώπου; Ποιο είναι το πρόβλημα αυτής της κυρίας ή τι βαραίνει τη σκέψη της;» δεν θα είναι σε θέση να σας πουν. Εάν δεν μπορείτε ακόμη να καταλάβετε τι δεν πάει καλά με έναν άνθρωπο ή με το εαυτό σας, πώς είναι δυνατόν να βοηθήσετε; Ας δούμε τι κάνουν όλοι αυτοί οι άνθρωποι. Το πιο απλό πράγμα είναι ότι μπορούν να σας υπνωτίσουν. Μπορεί να αισθανθείτε ευτυχισμένοι για λίγο, όπως και με το ποτό. Όπως ξέρετε, όταν πίνετε, αισθάνεστε ευτυχισμένοι. Αλλά με το ποτό, τι έχουμε καταφέρει; Έχουμε γίνει ανώτεροι; Όλοι τους έτσι είναι. Και αυτός ο κύριος επίσης, είναι προφανές αφού ζήτησε μια Ρολς Ρόις. 

Τι σημαίνει μια Ρολς Ρόις για έναν προφήτη; Τι σημαίνει αυτό; Καταλαβαίνετε τι θέλω να πω; Είναι τόσο προφανές, είναι τόσο λογικά προφανές. Καταρχήν, οποιοσδήποτε παίρνει χρήματα από εσάς είναι ένα παράσιτο. Τόσο απλά. Και βλέπετε, ζητάει και Ρολς Ρόις από πάνω. Πάρτε για παράδειγμα τον Χριστό. Μπορείτε να το κατανοήσετε από τη ζωή του Χριστού. Θα ενδιαφερότανε για τις Ρολς Ρόις σας; Ένας τέτοιος άνθρωπος που είναι βασιλιάς, δεν ενδιαφέρεται για τίποτε εάν έχει Ρολς Ρόις ή όχι, εάν κοιμάται στο έδαφος ή όχι, δεν έχει καμία διαφορά γι’ αυτόν. Ένας τέτοιος άνθρωπος δεν ανησυχεί για τίποτα, επειδή είναι σε μια κατάσταση άνεσης, έχει τη δική Του άνεση. Είναι άνθρωπος με αυτοσεβασμό. Πιστεύετε ότι θα ζητούσε ποτέ οτιδήποτε; Για εσάς είναι προφανές, αλλά όταν μίλησα σε μερικούς μαθητές αυτού του γκουρού, ιδιαίτερα αυτού που μου λέτε, μου είπαν: «Μητέρα, του δίνουμε μέταλλο και μας δίνει το Πνεύμα». 

Είναι δυνατόν να υπάρχει ανταλλαγή; Μπορείτε να αγοράσετε το Πνεύμα σας; Χρησιμοποιήστε τη λογική σας. Ο Θεός μας έχει δώσει μυαλό για να καταλαβαίνουμε. Χρησιμοποιήστε τη λογική σας. Μπορείτε να αγοράσετε, μπορείτε εσείς να αγοράσετε το Πνεύμα; Μα δεν είναι τόσο απλό; Δεν μπορείς να πληρώσεις για αυτό, παιδί Μου, δεν μπορείς. Εάν θέλετε να Μου δώσετε ένα λουλούδι, εντάξει. Είναι απλά μια έκφραση της αγάπης σας και αυτό είναι όλο. Αλλά δεν μπορείτε να Με αγοράσετε. Δεν μπορείτε. Η αγάπη σας μπορεί να Με εξαγοράσει, αλλά αυτό είναι διαφορετικό. Δεν μπορείτε να με αποκτήσετε με μέταλλο και χρήματα, μπορείτε; Τι είναι μια Ρολς Ρόις; Δεν ξέρω τι είναι όλα αυτά τα στέμματα και τα αντικείμενα. 

Σε τι χρησιμεύουν; Δεν σας δίνουν χαρά. Πηγαίνετε και ρωτήστε αυτούς που φορούν αυτά τα στέμματα. Μια μέρα ήμουν με την κα Θάτσερ. Η καημένη η γυναίκα, ήταν τόσο δυστυχισμένη. Αλήθεια! Προσπάθησα να την ηρεμήσω με τις δονήσεις. Ήταν πολύ δυστυχισμένη. Καθόμασταν απέναντι η μια απ’την άλλη στο τραπέζι και μιλάγαμε. Έκανα ότι μπορούσα για να εξισορροπήσω την καημένη τη γυναίκα, ήταν πάρα πολύ αναστατωμένη. Επομένως, πρέπει να καταλάβετε ότι είστε πάρα πολύ απλοί άνθρωποι, είστε αναζητητές από την αρχαία εποχή. 

Δεν είστε αναζητητές του σήμερα, είστε αναζητητές από τα αρχαία χρόνια. Και έχει προφητευθεί αυτή την εποχή από παλιά. Τώρα πρέπει να την αναγνωρίσετε. Τώρα πρέπει να χρησιμοποιήσετε την απλή λογική. Οποιοσδήποτε ζητά μια Ρολς Ρόις και αυτό είναι ένα από τα τρανταχτά παραδείγματα θα έλεγα, δεν μπορεί να είναι με τίποτα ένας γκουρού. Είναι ολοφάνερο, απολύτως ξεκάθαρο. Υπάρχουν και πιο δυσδιάκριτα παραδείγματα. Αλλά αυτός ο γκουρού δεν είναι διακριτικός. Θα τον καταλάβετε σύντομα όλοι σας, το ξέρω. Αλλά οι διακριτικοί γκούρους είναι ακόμα χειρότεροι. 

Κάποιοι από αυτούς μπορεί και να μην ζητήσουν χρήματα. Ίσως όχι. Δεν γνωρίζω κάποιον, αλλά πρέπει να υπάρχουν, γιατί άκουσα για κάποιον που δεν παίρνει πια χρήματα στην Ινδία. Κέρδισε εδώ χρήματα και τώρα έχει πάει στην Ινδία και δεν παίρνει πια εκεί χρήματα. Αλλά κάποιος που ξέρω και πραγματικά δεν παίρνει χρήματα, χρησιμοποιεί τις γυναίκες. Δεν ενδιαφέρεται για τα λεφτά, αλλά χρησιμοποιεί τις γυναίκες σας. Βλέπετε πως έχουν τα πράγματα. Πρέπει να καταλάβετε. Δεν ενδιαφέρονται για το Πνεύμα σας, αλλά για το πορτοφόλι σας ή τις γυναίκες σας. Φανταστείτε! 

Πώς μπορεί η Αγιότητα να συνδυαστεί με αυτές τις βρώμικες συνήθειες των ανθρώπων; Οι ίδιοι είναι υπό τον έλεγχο των επιθυμιών τους, οι οποίες είναι ενάντια στο Θεό. Όλες αυτές είναι δραστηριότητες ενάντια στο Θεό. Και εσείς οι άνθρωποι, είσαστε τόσο ευκολόπιστοι, σας το λέω, είστε τόσο ευκολόπιστοι! Εάν πείτε σε έναν Ινδό ότι ένας γκουρού αγοράζει μια Ρολς Ρόις, θα αντιδράσει αμέσως. Δεν ανέχονται αυτού του είδους τους ανθρώπους. Πώς είναι δυνατόν; Κανένας δεν θα δώσει τίποτα σε κανέναν γκουρού στην Ινδία. Οι γκουρού χρειάζεται κάποιες φορές να πληρώσουν τους ανθρώπους. Καταρχήν για να τους προσελκύσουν. Οι εξευρωπαϊσμένοι Ινδοί είναι διαφορετικοί, αλλά αυτοί που είναι πραγματικοί Ινδοί, είναι έτσι. Οι άνθρωποι ζουν με τις μητέρες τους και ξέρουν τι είναι τι. 

Καταλαβαίνετε; Κανένας δεν μπορεί να τους ξεγελάσει, είναι πολύ πρακτικοί άνθρωποι. Ναι, παιδί Μου; Μπορεί κανείς να θεραπευτεί με την πίστη; Υπάρχουν δύο είδη πίστης: αυτό που αποκαλούμε στα σανσκριτικά «Σράντα» είναι διαφορετικό από αυτό που αποκαλείτε εσείς Πίστη. Στα αγγλικά χρησιμοποιούν την έννοια «τυφλή πίστη» και είναι διαφορετική από την «πίστη». Μπορούμε να το διατυπώσουμε έτσι. Τώρα, η τυφλή πίστη είναι αυτό που λέμε: «Πιστεύω στο Θεό και ο Θεός θα με θεραπεύσει». Αυτό είναι ένα είδος πίστης. Το άλλο είδος είναι μια πίστη που είναι φωτισμένη, όπως όταν σας λέω ότι είστε το Πνεύμα, όταν παίρνετε την Αυτογνωσία σας. Τώρα, όταν λέτε: «Πιστεύω στο Θεό», δεν θα πρέπει να αισθάνεστε θιγμένοι, όταν σας λέω την αλήθεια. Εάν η πίστη είναι τυφλή, τότε σημαίνει ότι δεν έχετε ακόμα συνδεθεί με αυτή τη δύναμη. Δεν είστε συνδεδεμένοι. 

Αν αρχίσω να λέω: »Χριστέ μου, Χριστέ μου, Χριστέ μου, Χριστέ μου!» Ο Χριστός δεν είναι στην τσέπη μου. Δεν μπορώ να συναντηθώ με κανέναν πρωθυπουργό ή με καμία βασίλισσα, χωρίς να υπάρχει ένα πρωτόκολλο, μια γνωριμία, κάποια διάκριση ή μια εξουσιοδότηση. Έτσι δεν είναι; Όταν αναφερόμαστε σε αυτούς, κάποιοι αναφωνούν: «Ράμα, Ράμα, Ράμα, Κρίσνα, Κρίσνα». Όλοι αυτοί ήταν ενσαρκώσεις και ο Χριστός είναι ο Γιος του Θεού, είναι ο Γιος ενός Βασιλιά και δεν μπορείτε έτσι απλά να Τον συναντήσετε. Δεν μπορείτε έτσι απλά να Τον καλέσετε. Δεν Του γνέφετε και έρχεται, δεν είναι υπάλληλός σας. Εντάξει; Όταν έχετε πίστη και δεν είστε αφυπνισμένοι, και θεραπεύεστε, θεραπεύεστε από άλλους παράγοντες, όχι από τον Χριστό. Αλλά εάν είστε μια αφυπνισμένη ψυχή και θεραπευτείτε, τότε αυτό γίνεται από τον Χριστό. Θα σας εξηγήσω τη διαφορά, την πολύ ευδιάκριτη διαφορά σχετικά με τη θεραπεία. Έχουμε στην Αγγλία, είχαμε τουλάχιστον, δεν ξέρω εάν τώρα υπάρχει ακόμα, μια οργάνωση που λέγεται Διεθνές Θεραπευτικό Κέντρο του μακαρίτη Δρ. 

Λανγκ. Αυτός ο Δρ Λανγκ είχε πεθάνει, αλλά είχε ένα θεραπευτικό κέντρο. Όταν πέθανε, το πνεύμα του κυρίευσε έναν στρατιώτη στο Βιετνάμ, όχι τον ίδιο του το γιο, αλλά έναν στρατιώτη. Μίλαγε αυτός δια μέσω του στρατιώτη. Οι Άγγλοι βλέπετε είναι πολύ τίμιοι άνθρωποι και λένε την αλήθεια. Δεν λένε: «Αυτό γίνεται δια μέσω του Θεού» ή κάτι τέτοιο. Έτσι, έλεγε ότι υπάρχουν πολλοί γιατροί, ελπίζω ότι οι γιατροί δεν θα ενοχληθούν, που έχουν πεθάνει και επειδή ήταν πολύ φιλόδοξοι, θέλουν ακόμα να θεραπεύουν τους ανθρώπους. Και του είπε: «Να πας στο γιο μου και να του πεις όλη την ιστορία για το πως ήρθα σε σένα και ο γιος μου θα σε πιστέψει». Και αυτός ρώτησε: «Πώς θα με πιστέψει;» Του απάντησε: «Θα σου πω κάποια μυστικά που μόνο αυτός και εγώ ξέρουμε. Έτσι θα σε πιστέψει». 

Αυτός ο άνθρωπος συμφώνησε. Ήταν ένας πολύ υγιής άνθρωπος. Στην πραγματικότητα, αυτό το πνεύμα μπήκε μέσα του τη στιγμή μιας κρίσης, κάτι που είδε στον πόλεμο και τον συγκλόνισε και έκτοτε αυτό το πνεύμα τον κυρίευσε. Μετέφερε αυτό το πνεύμα κατά κάποιο τρόπο στην Αγγλία, όπου συνάντησε το γιο του και του είπε ολόκληρη την ιστορία. Ο γιος αναγκάστηκε να τον πιστέψει, αφού ήξερε τόσα πολλά μυστικά και ξεκίνησαν αυτό το θεραπευτικό κέντρο. Τώρα το πώς έμαθα για τον κ. Λανγκ. είναι το θέμα. Θεράπευσαν μια κυρία που ήταν στην Ινδία. Αυτό έγινε πριν πολλά χρόνια, το 1970 σας λέω. Όταν ήρθε να Με δει, έτρεμε ολόκληρη και ήταν ταραγμένη. 

Τη ρώτησα: «Τι συμβαίνει;» Είπε: «Ήμουν άρρωστη από μια συγκεκριμένη ασθένεια και φοβόμουν την επέμβαση και έμαθα για αυτή την οργάνωση. Τους έγραψα και μου απάντησαν: «Εκείνη τη στιγμή, σε εκείνη την ημερομηνία θα εισέλθουμε στο σώμα σου». Έτσι απροκάλυπτα, θέλω να πω ότι δεν ισχυρίζονται ότι είναι Θεοί ή κάτι τέτοιο. «Θα εισέλθουμε στο σώμα σου και θα αισθανθείς ένα μικρό τρέμουλο, αλλά δεν πειράζει θα αποκοιμηθείς και θα το αναλάβουμε εμείς» και πρόσθεσε: «Θεραπεύτηκα από εκείνη την ασθένεια» Αλλά μετά από τρία χρόνια περίπου, όλο της το σώμα άρχισε να τρέμει. Δεν μπορούσε να το αντέξει άλλο και ήρθε να Με δει. Έτσι έμαθα για τον Δρ. Λανγκ, που όπως βλέπετε, βασάνισε αυτή την καημένη την κυρία επί τρία χρόνια. Υπέφερε τόσο πολύ και έπειτα ήρθε να Με δει. Έτσι αφότου μπήκε ο κ. Λανγκ στο σώμα της, ο Δρ. Λανγκ, χρειάστηκε να περάσουν έξι χρόνια για να έρθει να Με δει, επειδή τα πρώτα τρία χρόνια ήταν εντάξει και αρρώστησε μετά από τρία χρόνια. 

Έτσι γνώρισα όλα τα πνεύματα που είχαν εισέλθει σε αυτή τη γυναίκα, τους γιατρούς και όλα αυτά. Ήταν μια φρικτή περίπτωση. Φυσικά θεραπεύτηκε αργότερα, δεν υπάρχει καμία αμφιβολία. Επειδή όταν γίνεστε το Πνεύμα, είστε στο οχυρό σας, κανένας δεν μπορεί να μπει στο σώμα σας. Γίνεστε κάτι που δεν μολύνεται, δεν εξουσιάζεται, κανένας δεν μπορεί να του επιβληθεί. Και με αυτό τον τρόπο θεραπεύτηκε. Σχετικά με την πίστη, εάν κάποιος σας πει: «Θα θεραπευθείς» και βλέπετε ότι αρχίζουν να ουρλιάζουν, να φωνάζουν. Μπορεί ξαφνικά να αισθανθείτε την ύπαρξη ενός πνεύματος. Αντικαθιστούν επίσης μερικές φορές τα πνεύματα το ένα το άλλο, μένει κανείς έκπληκτος. Μπορούν να αντικαταστήσουν το ένα πνεύμα με ένα άλλο. 

Έχω δει και τέτοιες περιπτώσεις. Έχω δει όλων των ειδών τις καταστάσεις με τα πνεύματα. Πριν από οκτώ ημέρες περίπου ήρθε αυτός ο άνθρωπος από τους «Χαρισματικούς», έτσι δεν είναι Μαίρη; Πριν από οκτώ ημέρες στη Γαλλία, ήρθε ένας κύριος, ένας νέος άντρας, πρέπει να ήταν περίπου εικοσιτεσσάρων χρονών, ο οποίος ήταν σε μια τόσο μεγάλη σύγχυση που άρχισε να κλαίει και να κάνει κάτι περίεργα πράγματα που δεν είχα ξαναδεί. Κάποιο πνεύμα είχε μπει μέσα του. Έτρεμε όλο του το σώμα. Έπεσε κάτω, άρχισε να κλαίει, συνέβησαν όλων των ειδών τα πράγματα. Είπε ότι: «Πήγα στη Χαρισματική Κίνηση και το κόλλησα». Και έτσι αρρωσταίνουν και νομίζουν ότι το Άγιο Πνεύμα έχει μπει μέσα τους. Τώρα απλά φανταστείτε. Πώς μπορεί το Άγιο Πνεύμα να σας καταστήσει αξιοθρήνητους; Δεν ξέρω από που έρχονται αυτές οι ιδέες. 

Και το καημένο το παιδί υπέφερε τόσο πολύ. Τώρα είναι καλά. Αλλά δεν το πίστευε ότι θα γινότανε καλά, επειδή σκεφτόταν αυτά που λέγονται, ότι: «Αυτές είναι οι αμαρτίες σας και πρέπει να τις υπερνικήσετε. Γι’ αυτό είστε έτσι, γι’ αυτό σας συμβαίνουν αυτά, έχετε ακόμα άσχημο κάρμα» και άλλα τέτοια. Αλλά το άσχημο κάρμα σας και όλα αυτά μπορούν να φύγουν όταν αφυπνιστεί η Κουνταλίνη. Υπάρχει ένα κέντρο ειδικά για αυτό το σκοπό, που κοσμήται πραγματικά από τον Ιησού Χριστό, εδώ. Τους έχετε μιλήσει για αυτό το κέντρο; Καλά Επομένως αυτό είναι το κέντρο και όταν το διαπερνά η Κουνταλίνη γι’ αυτό λένε ότι πρέπει να περάσει από μέσα από αυτό Εκείνος αφυπνίζεται και όταν αφυπνίζεται, αυτές οι δύο σακούλες που βλέπετε εκεί, το εγώ και το υπερεγώ, οι συνήθειές σας, όλα τα προβλήματα της αριστερής και της δεξιάς σας πλευράς διαλύονται. Γι’ αυτό είπαν ότι Εκείνος πέθανε για τις αμαρτίες μας. Τον έχουν περιγράψει οι αρχαίες ινδικές γραφές ως Μάχα Βίσνου. Αλλά οι ιεραπόστολοι που πήγαν στην Ινδία έδωσαν μια πολύ λανθασμένη εικόνα του Χριστού, απόλυτα λανθασμένη εικόνα και έτσι οι Ινδοί περιμένουν ακόμα τον Μάχα Βίσνου να έρθει. 

Έτσι έχουν τα πράγματα. Σύμφωνα με τους ιεραπόστολους, υποτίθεται ότι είναι κάποιος που προσηλυτίζει τους ανθρώπους και άλλες τέτοιες αηδίες. Βλέπετε; Δεν είναι η αλήθεια, δεν αφυπνίζεται έτσι μέσα σας. Το είχε πει: «Πρέπει να γεννηθώ μέσα σας» και αυτό είναι η αλήθεια. Όταν η Κουνταλίνη ανυψώνεται, αφυπνίζει αυτό το κέντρο μέσα μας και όλες οι συνήθειες και το εγώ σας απορροφούνται από αυτήν. Ένα κενό δημιουργείται στην κρανιακή πηγή, μέσω του οποίου η Κουνταλίνη κυκλοφορεί και μπορείτε να αισθανθείτε τη δροσερή αύρα να βγαίνει από το κεφάλι σας. Αυτή είναι η αλήθεια και την αισθάνεστε στα χέρια σας. Δεν σημαίνει ότι τρελαίνεστε. Δεν είναι έτσι. Δεν συμβαίνει έτσι. 

Δεν είναι αυτός ο σωστός τρόπος. Καμία σχέση. Γίνεστε άνθρωπος με αυτοσεβασμό, φυσιολογικός, αξιοπρεπής, προσωπικότητα μεγάλης πνευματικής αξίας, όπως και είσαστε στα αλήθεια. Καταλάβατε; Οπότε ορίστε τι είναι πίστη και τι είναι τυφλή πίστη. Ναι, παιδί Μου Φαντάζει πολύ δύσκολη η ιδέα ότι η Αυτοπραγμάτωση δεν προϋποθέτει κάποια προσωπική προσπάθεια. Μπορεί να συμβεί πραγματικά σε οποιονδήποτε ανεξάρτητα από το πόσο υλιστής είναι; Το κατάλαβα καλά; Ναι, επιφανειακά φαίνεται πολύ δύσκολο. Το ότι οι άνθρωποι είναι υλιστές είναι μία αλήθεια αναμφίβολα, αλλά το Πνεύμα είναι πολύ πιο ισχυρό από την ύλη και όταν πρέπει να εκδηλωθεί, τα συντρίβει όλα εντελώς και ανέρχεται. Σήμερα εδώ, οι περισσότεροι από σας είστε Άγγλοι, δυτικοποιημένοι, πολύ υλιστές άνθρωποι. Αλλά και πάλι, σ’αυτό τον κόσμο που ζείτε, μπορεί να μην είστε και τόσο πολύ υλιστές, γιατί αν δεν ήσασταν αναζητητές, δεν θα ερχόσασταν σε Μένα. Αλλά μια καινούργια ύπαρξη έχει γεννηθεί. 

Εάν κοιτάξετε ένα αυγό, θα πείτε: «Τι σκληρό πράγμα είναι αυτό!» Αλλά εάν σπάσει τη σωστή στιγμή, με τη σωστή γνώση, γίνεται ένα πουλί. Όλα είναι μια ζωντανή διεργασία, μόνο το τελευταίο σημαντικό βήμα πρέπει να γίνει. Προφανώς φαίνεται δύσκολο, αλλά για Μένα δεν είναι. Ίσως γιατί Εγώ, γνωρίζω αυτή τη διεργασία. Εντάξει; Θα σας πω ένα πράγμα Φαίνεται επίσης, ότι πολλοί άνθρωποι έχουν πει όλων των ειδών τα πράγματα για την Κουνταλίνη. Πρέπει να πω ότι μερικά βιβλία που έχω δει είναι τρομακτικά. Βλέπετε, όταν δεν ξέρετε μια δουλειά, παραδείγματος χάρη κάποιος που δεν ξέρει πώς να οδηγήσει ένα αυτοκίνητο, μπαίνει σε ένα και περιγράφει την εμπειρία. Θα ήταν κάτι τρομακτικό! Δεν θα ξαναπλησιάζατε ποτέ κοντά σε αυτοκίνητο, έτσι δεν είναι; Έτσι είναι. Όποιος δεν έχει εξουσιοδότηση και δεν ξέρει τη δουλειά, δεν πρέπει να την κάνει. 

Αλλά αυτό που σας συμβαίνει, είναι ότι γίνεστε το Πνεύμα, γίνεστε ο κύριος του εαυτού σας και γίνεστε ο κύριος αυτής της τέχνης, γνώστης αυτής της τέχνης, κάτοχος αυτής της τέχνης. Ναι, παιδί Μου; Δεν μπόρεσα να σε ακούσω. Αναφέρατε νωρίτερα την ύπνωση και επίσης είπατε ότι θεωρείται τον εαυτό σας ως καταλύτη. Δεν νομίζετε ότι και ο υπνωτιστής θεωρεί τον εαυτό του καταλύτη; Ναι, αναμφίβολα. Ναι, αυτό είναι αλήθεια και η διαφορά είναι ότι ο υπνωτιστής, σας φέρνει υπό τη δική του ισχύ, δεν σας δίνει καμία δύναμη, καμία καινούργια διάσταση στη συνείδησή σας, καταλαβαίνετε; Υπάρχει μια τεράστια διαφορά μεταξύ των δύο καταστάσεων. Βλέπετε, έχετε τη δική σας δύναμη μέσα σας. Ας υποθέσουμε ότι το Πνεύμα σας είναι εκεί και Εγώ είμαι ένας καταλύτης. Μπορείτε να χρησιμοποιήσετε ένα κουτάλι για να δώσετε δηλητήριο ή για να δώσετε νέκταρ, Εντάξει; Εάν δώσετε νέκταρ είναι ένα θαυμάσιο πράγμα, αλλά εάν δώσετε δηλητήριο είναι κάτι φρικτό. Έτσι είναι. Ο υπνωτιστής χρησιμοποιεί την ύπνωση, αλλά το θέμα είναι το πώς υπνωτίζει. 

Αυτό που κάνει είναι να σας σπρώξει στο υποσυνείδητό σας, στο συλλογικό σας υποσυνείδητο, εκεί όπου σας εξουσιάζει. Είστε κάτω από τη δύναμή του. Λέει: «Γίνε όπως ένα παιδί» και γίνεστε όπως ένα παιδί. «Πιείτε από το μπιμπερό» και το κάνετε. Τι είναι όλο αυτό; Αλλά εδώ γίνεστε το Πνεύμα υπό την έννοια ότι γίνεστε συλλογικά συνειδητοί. Δεν είναι καμία ύπνωση, επειδή εσείς οι ίδιοι μπορείτε να το νιώσετε. Τώρα, για παράδειγμα, αν πάρετε δέκα παιδιά που είναι αφυπνισμένες ψυχές, υπάρχουν μερικά παιδιά που είναι αφυπνισμένες ψυχές, ακόμη και μικρά παιδιά και τα πάτε κοντά σε έναν άνθρωπο που πάσχει από κάποιο πρόβλημα, τους κλείσετε τα μάτια και τα ρωτήσετε: «Ποιο είναι το πρόβλημα αυτού του κυρίου;» Όλα θα σηκώσουν το ίδιο δάχτυλο και θα πουν: «Αυτό καίει». Η αίσθηση του καψίματος, του μουδιάσματος ή της δροσιάς είναι μια νέα συνειδητοποίηση της φύσης των δονήσεων που γεννιέται μέσα μας. Όχι με την ύπνωση. Αντίθετα, μετά από την ύπνωση αισθάνεστε τόσο κουρασμένοι και αποτελειωμένοι, σαν κάποιος να σας έχει καθοδηγήσει. 

Εδώ, συμβαίνει ακριβώς το αντίθετο. Αρχίζετε να ωριμάζετε μέσα σας και να καταλαβαίνετε ότι μπορείτε να θεραπεύσετε τους ανθρώπους, καταλαβαίνετε ποια κέντρα σας μπλοκάρουν, καταλαβαίνετε ποια κέντρα μπλοκάρουν σ’ έναν άλλο άνθρωπο. Στην αρχή, μερικές φορές οι άνθρωποι μπερδεύονται. Βλέπω να μην ξέρουν αν αυτά είναι τα δικά τους κέντρα που μπλοκάρουν ή κάποιου άλλου. Έχουμε τους τρόπους και τις μεθόδους με τις οποίες μπορείτε να τα διακρίνετε. Μπορείτε να δείτε ποια κέντρα σας μπλοκάρουν και ποια είναι τα κέντρα των άλλων που μπλοκάρουν. Ξέρετε επίσης πώς να τα κάνετε καλά, πώς να δώσετε την Αυτογνωσία σε άλλους και να τους δείξετε τις δικές τους δυνάμεις. Είναι ακριβώς το αντίθετο. Αυτός που επιφέρει την αλλαγή μπορεί να είναι τρομακτικός ή μπορεί να είναι πραγματικά θεϊκός. Μπορούν κάποιοι άνθρωποι να πάρουν την Αυτογνωσία μόνοι τους, με τη δική τους προσπάθεια; Με τη δική τους προσπάθεια; Δεν πιστεύω ότι είναι δυνατό. 

Βλέπετε, μόνο μια φλόγα μπορεί να ανάψει μια άλλη φλόγα. Ακόμα και ο Βούδας, πήρε την Αυτογνωσία Του αφού κουράστηκε ολότελα και έπρεπε να Του συμβεί αυτό. Φυσικά το Άγιο Πνεύμα το έκανε. Δεν θα μπορούσε να το έχει κάνει ο ίδιος στον εαυτό Του, αλλά πήρε την Αυτογνωσία Του, επειδή ήταν διαφορετικές οι καταστάσεις που έπρεπε να ζήσει. Δεν χρειαζόταν να μιλήσει για τον Θεό, δεν χρειαζόταν να μιλήσει για αυτό το θέμα. Επειδή εκείνη την εποχή οι άνθρωποι ήταν τόσο πολύ απασχολημένοι με το να μιλάνε για μεγάλα πράγματα, όπως για το Θεό και για τις θεότητες, που επικρατούσε μια μεγάλη σύγχυση. Κάποιος έπρεπε να πάρει την Αυτογνωσία του εκείνη την εποχή, που θα εστίαζε σε αυτό και θα έλεγε: «Μόνο για την αυτογνωσία, μην μιλάτε για το Θεό ή για οτιδήποτε άλλο, ξεχάστε τα». Γι’ αυτό πήρε την αυτογνωσία του με αυτό το τρόπο. Αλλά εσείς δεν μπορείτε να πάρετε την αυτογνωσία σας έτσι απλά, μπορείτε μόνο να είστε υπό την κατοχή πνευμάτων. Δεν μπορείτε. 

Κάποιος που είναι μια φωτισμένη ψυχή, μια τέτοια φωτισμένη ψυχή δεν σας παίρνει χρήματα. Κανονικά, βλέπετε, οι άνθρωποι δεν θέλουν να σας δώσουν την αυτογνωσία. Ενενήντα εννέα τοις εκατό από αυτούς που είναι πραγματικά αφυπνισμένοι, θα σας πετάξουν πέτρες. Δεν θα θέλουν να έχουν καμία σχέση μαζί σας, επειδή τους τρομάζει η εμπειρία με τους ανθρώπους. Εάν τους συναντούσα, θα Μου έλεγαν: «Μητέρα, περίμενε δώδεκα χρόνια και θα δεις. Όλοι θα σε αποτελειώσουν, θα σε σκοτώσουν, θα το κάνουν. Είναι πολύ ριψοκίνδυνο να ασχολείσαι με τους ανθρώπους γιατί είναι πολύ εγωιστές και δεν θα Σε δεχτούν ποτέ». Αλλά πρέπει να δεχτείτε ότι κάποιος που ξέρει μπορεί να βοηθήσει, έτσι δεν είναι; Και η αυτογνωσία δεν είναι δυνατόν να γίνει από εσάς. Αν, για παράδειγμα, ένα κερί που δεν είναι αναμμένο, θέλει να ανάψει, τότε το φως πρέπει να έρθει από κάπου, δεν είναι έτσι; Είναι τόσο απλό όσο αυτό. Αλλά δεν πρέπει να αισθάνεται άσχημα κανείς γι’ αυτό. 

Δείτε, Εγώ δεν ξέρω να οδηγώ, κάποιος με έφερε ως εδώ. Δεν αισθάνθηκα άσχημα που κάποιος έπρεπε να με οδηγήσει ως εδώ, σωστά; Και ξέρω μόνο μια δουλειά. Δεν ξέρω πολλές. Δεν ξέρω πώς να δουλέψω σε μια τράπεζα, δεν ξέρω πώς να γράψω μια επιταγή, είμαι ανίδεη σε πολλά πράγματα. Δεν ξέρω ίσως πώς να ανοίξω μια κονσέρβα. Αλλά ξέρω πώς να αφυπνίσω την Κουνταλίνη. Οπότε εάν ξέρω μια δουλειά, γιατί θα πρέπει να σας απασχολεί; Έτσι κι αλλιώς, εξαρτάται ο ένας από τον άλλον για τα πάντα, δεν είναι έτσι; Οπότε γιατί όχι; Εάν ξέρω τη δουλειά, ποιο είναι το πρόβλημα; Και εσείς θα τη μάθετε επίσης. Θα μάθετε. Αλλά δεν μπορεί να γίνει από εσάς. Αλλά πραγματικά γι’ αυτό, δεν είστε καθόλου υποχρεωμένοι. 

Το κάνω απλά επειδή το αγαπώ. Απλά εκπέμπεται, δεν κάνω τίποτα. Απλά ρέει, δεν ξέρω πώς συμβαίνει αυτό, απλά ρέει. Αγαπώ για χάρη της αγάπης. Δεν μπορείτε να πιστέψετε ότι ένα τέτοιο άτομο μπορεί να υπάρξει, αλλά πραγματικά, έτσι είμαι. Μερικές φορές, ακόμη και μερικοί από τους Σαχάτζα Γιόγκις, πιστεύουν ότι είμαι πάρα πολύ συμπονετική και ότι πρέπει να είμαι μάλλον πιο αυστηρή με τους ανθρώπους και τα πράγματα. Έρχονται και Μου λένε κάποιες σοφίες για αυτό. Βλέπετε, νομίζουν ότι δεν είμαι τόσο πρακτική, αλλά αυτό είναι το πιο πρακτικό πράγμα. Ναι, ξέρω ότι κάνουν λάθη, επειδή δεν ξέρουν ότι περπατούν στο σκοτάδι. Εάν περπατάτε στο σκοτάδι, θα χτυπήσετε σε κάτι. 

Οπότε το μόνο πράγμα που μπορείτε να κάνετε, είναι να έχετε οίκτο για αυτούς γιατί δεν μπορούν να δουν, είναι τυφλοί. Έτσι δεν είναι; Πώς μπορείτε να νιώσετε θυμό ή οργή; Και επιπλέον, θα σας ζητούσα να μην έχετε καμία ταύτιση με κανέναν. Πρέπει να επιδιώξετε το Πνεύμα σας, αυτό είναι το βασικό. Εάν ακόμα σκέφτεστε κάποιον, όπως εκείνη η γυναίκα που δεν ξέρω, κάποιος ίσως να την έστειλε εδώ. Δεν ξέρω γιατί θύμωσε. Δεν είπα τίποτα για να τη βλάψω. Ίσως ήταν υπό την κατοχή πνευμάτων. Δεν ξέρω γιατί θύμωσε μαζί Μου και σηκώθηκε και έφυγε λέγοντας: «Όλα όσα λέτε, είναι ψέματα». Γιατί θα έπρεπε να σας πω ψέματα; Δεν έχω ανάγκη να πάρω τίποτα από εσάς. Αλλά γιατί συμβαίνει αυτό; Επειδή δεν είναι ευαίσθητη, ευαίσθητη προς το Θείο. 

Δεν καταλαβαίνει ποιος είναι Θεϊκός. Δεν την κατηγορώ. Δεν έχει την ευαισθησία. Είναι μία ικανότητα. Είδα ότι έχουν έρθει τώρα σε Μένα, Σαχάτζα Γιόγκις διαφορετικών ειδών. Μερικοί από αυτούς έχουν τέτοια ποιότητα, δεν μπορείτε να το φανταστείτε. Παίρνουν την Αυτογνωσία, είναι σαν διαμάντια, τη δέχονται και την εδραιώνουν. Είναι εκπληκτικοί άνθρωποι. Υπάρχουν και μερικοί που μένουν πίσω. Μερικοί από αυτούς παίρνουν την αυτογνωσία, αλλά ακόμα αμφιβάλλουν. 

Όλων των ειδών. Δεν πειράζει. Εγώ τους αγαπώ όλους. Ναι, παιδί Μου; Είναι Σαχάτζα Γιόγκι; Αν πριν από την Αυτογνωσία ήμασταν τόσο φρικτοί άνθρωποι που βγάζαμε τον καρκίνο σε όποιον συναντούσαμε, μετά την Αυτογνωσία, τα επακόλουθα αυτών των πράξεων σβήνουν ή τι συμβαίνει; Ναι, το ξέρω, τόσα πολλά πράγματα έχουν συμβεί. Είχαμε κάποιον στο Μπράιτον, θυμάστε, είναι εδώ τώρα, νομίζω, που όταν ήρθε ήταν αλκοολικός. Στην αρχή, ήταν πολύ θυμωμένος με Μένα. Έλεγε: «Πώς μπορώ να απαλλαγώ από αυτό το πρόβλημα; Δεν μπορώ να Σε πιστέψω» και άλλα τέτοια. Και τώρα είναι καλά, εντελώς καλά. Η αλλαγή του είναι τόσο όμορφη, δεν μπορείτε να φανταστείτε. Είναι εδώ; Γιόγκι: Ναι, είμαι. 

Είθε ο Θεός να σε ευλογεί. Τώρα είναι τόσο γλυκός. Μια μέρα ήρθε να με δει. Είπα: «Δείτε τον. Είναι τόσο γλυκός». Ήταν ένας πολύ γλυκός άνθρωπος, δεν ήταν; Αλλά κάτι είχε υποστεί, κάτι τον είχε εκνευρίσει και έγινε αλκοολικός. Τώρα είναι καλά. Μόνο η συμπόνια μπορεί να σας κάνει να καταλάβετε ότι υπάρχει ένας λόγος για όλα. Είναι αναμφίβολα, ένας πολύ γλυκός άνθρωπος. Αλλά κάτι είχε πάει στραβά με αυτόν. 

Είναι καλά. Έτσι γίνεται, είναι αλήθεια. Οι Σαχάτζα Γιόγκις το συνειδητοποιούν αυτό. Μερικοί, φυσικά, πρέπει να πω, προχωράνε λίγο. Δεν πειράζει. Θα φτάσουν, όλοι τους θα έρθουν, είμαι βέβαιη γι’ αυτό. Όλοι έχουν φτιαχτεί γι’ αυτό. Στην πραγματικότητα, το Θείο ανυπομονεί να σας δώσει την Αυτογνωσία σας. Ανησυχεί πολύ περισσότερο από εσάς. Εάν υπήρχαν χίλιοι άνθρωποι σήμερα, θα τους είχα δώσει την αυτογνωσία τους. 

Αλλά πολύ λίγοι άνθρωποι δέχονται την αλήθεια σήμερα. Χιλιάδες τρέχουν σαν τρελοί πίσω από εκείνον τον γκουρού Μαχαράτζι, δεν είναι έτσι; Δεν προσφέρει τίποτα στους καημένους τους ανθρώπους. Αλλά για την Πραγματικότητα, έρχονται πολύ λίγοι. Όπως μια μέρα κάποιος με ρώτησε: «Μητέρα, γιατί δεν το κάνετε σε όλους;» Είπα: «Πού είναι όλοι; Είναι απασχολημένοι. Πού είναι;» Εδώ στο Μπράιτον, πόσοι είναι; Πόσοι είναι εδώ; Καταλάβατε; Αυτό είναι το πρόβλημα. Παίρνει χρόνο στους ανθρώπους να αγαπήσουν την πραγματικότητα. Χρόνος. Είναι ένα τόσο όμορφο πράγμα. Και ακόμη και όταν παίρνουν την αυτογνωσία τους, τα παρατάνε, βλέπετε. Λένε: «Είμαι καλά τώρα. 

Είμαι καλά». Μετά από ένα χρόνο θα εμφανιστούν. Δεν γίνεται έτσι. Πρέπει να μάθετε αυτή την τέχνη, να την κατέχετε απόλυτα. Είναι όλα δωρεάν, απολύτως δωρεάν. Τώρα όσοι κάθονται εδώ, μπορούν να το επιβεβαιώσουν. Θα θέλατε να μιλήσετε λίγο περισσότερο για την αυτογνωσία και πόσο απαραίτητο είναι να την εξαπλώσουμε; Ναι, ναι, θα είναι στην επόμενη διάλεξή μου. Τώρα μιλάω για την αριστερή πλευρά, τη δεξιά πλευρά και έπειτα για το κέντρο. Έπειτα θα μιλήσω φυσικά και για το Πνεύμα. Σίγουρα εκατό φορές, αυτό πρέπει να κάνω. 

Αλλά σταδιακά πρέπει να σας αναδομήσω. Εντάξει; Και θα το κάνω οπωσδήποτε. Δεν θα το πιστέψετε, αλλά νομίζω ότι ήδη έχω δώσει τουλάχιστον πεντακόσιες διαλέξεις στο Λονδίνο. Και δεν σταματάω. Την τελευταία φορά που μίλησα, είπαν: «Μητέρα, μιλήσατε για μια ολότελα νέα διάσταση». Δεν ξέρω, ο Κέρι μου είπε ότι για πρώτη φορά μια ομιλία Μου, άγγιξε τόσο πολύ τις δονήσεις του. Δεν ξέρω τι τον άγγιξε τόσο πολύ. Ναι, είναι εκπληκτικό. Είναι από την Αυστραλία. Οι Αυστραλοί τα πάνε καλά. 

Εργάζονται πολύ γρήγορα. Οπότε, όλες οι ερωτήσεις τελείωσαν τώρα; Να πάρουμε την Αυτογνωσία; Τι είναι το Κάρμα; Το Κάρμα είναι όταν κάνετε κάποια εργασία ή οτιδήποτε με τη δράση της δεξιάς σας πλευρά, τότε τα αποτελέσματα αυτής της δράσης συσσωρεύονται μέσα σας ως εγώ, επειδή νομίζετε ότι είναι κάτι που κάνετε εσείς. Στην πραγματικότητα, δεν κάνουμε τίποτα ουσιαστικό. Ότι κάνουμε είναι μια νεκρή εργασία, όπως όταν σας είπα ότι φτιάχνουμε μια καρέκλα από κάτι νεκρό, από ένα δέντρο. Αυτό κάνουμε μόνο. Όποια δουλειά και αν κάνουμε, βασίζεται στην ιδέα μας ότι εμείς κάνουμε την εργασία. Ποια είναι η δουλειά που κάνετε; Μπορείτε να το μετατρέψετε αυτό σε φρούτο; Δεν μπορείτε ούτε άρωμα να του βάλετε. Έτσι αυτός ο μύθος, δημιουργεί το εγώ μέσα μας, όπως παρουσιάζεται εδώ, για το οποίο θα μιλήσω αύριο. Και αυτό είναι που μας κάνει να σκεφτόμαστε ότι κάνουμε αυτήν ή την άλλη δουλειά. Αυτό το ργώ πιστεύει ότι εάν έχετε κάνει κακή ή καλή δουλειά πρέπει να υποφέρετε. 

Βλέπετε, μια τίγρης δεν αισθάνεται έτσι. Εάν η τίγρης πρέπει να φάει, πρέπει να σκοτώσει. Σκοτώνει το ζώο, το τρώει, τελείωσε. Δεν κάθεται να κλαίει: «Θεέ μου, δεν έπρεπε να το κάνω αυτό. Πρέπει να γίνω χορτοφάγος». Δεν συσσωρεύει απολύτως κανένα κάρμα μέσα της, καταλάβατε; Αλλά εμείς οι άνθρωποι μαζεύουμε κάρμα. Γιατί; Επειδή είμαστε κλειστοί. Δείτε εδώ, είμαστε κλειστοί. Τα ζώα είναι ανοιχτά. Ότι και αν κάνουν, δεν τους απασχολεί. 

Αλλά εμάς μας απασχολεί το τι κάνουμε, επειδή σκεφτόμαστε ότι εμείς το κάνουμε. Και όταν, όπως σας είπα, αυτό το κέντρο ανοίξει, τότε Εκείνος (ο Χριστός) απορροφά το κάρμα μας. Το λεγόμενο κάρμα μας, δεν είναι τίποτε άλλο, παρά οι αμαρτίες. Στη γλώσσα της Βίβλου, αποκαλείται αμαρτία. Όλα απορροφούνται μέσα από αυτήν την ισχυρή Θεότητα του Χριστού που ξυπνάει μέσα μας. Και πάτε πέρα από το κάρμα, επειδή το εγώ είναι αυτό που το δημιουργεί. Όταν το εγώ σας σταματά, τότε πού είναι το κάρμα; Σταματάει και αυτό. Τότε δεν λέτε: «Εγώ το έκανα». Αυτό που θα πείτε είναι: «Μητέρα, αυτό δεν δουλεύει. Δεν προχωράει». 

Τι είναι το «αυτό»; Γίνεται τρίτο πρόσωπο. «Αυτό ρέει. Οι δονήσεις δεν έρχονται». Δεν λέτε: «Εγώ, εγώ, δίνω την Αυτογνωσία. Εγώ ανεβάζω την Κουνταλίνη», δεν λένε έτσι. Λένε: «Δεν ανεβαίνει». Γίνεστε τρίτο πρόσωπο. Εκείνο το τρίτο πρόσωπο είναι το Πνεύμα, όπου δεν λέτε ότι: «Πρέπει να το κάνω». Ακόμα κι αν είναι ο γιος σας, λέτε: «Μητέρα, είναι καλύτερα να πάρει την Αυτογνωσία». Εντάξει. 

Θα δείτε. Δοκιμάστε το. Δεν λειτούργησε; Εντάξει, μήπως θα έπρεπε να δώσω κανένα πιστοποιητικό; Θα έλεγαν: «Πώς μπορείτε να δώσετε πιστοποιητικό, Μητέρα, πώς μπορεί ο καθένας να δώσει; Η Κουνταλίνη δεν έχει αφυπνισθεί». Ο καθένας ξέρει, είτε είναι ο πατέρας σας, η μητέρα, η αδελφή, οποιοσδήποτε, εάν δεν είναι αφυπνισμένοι, ξέρουν ότι δεν είναι αφυπνισμένοι, έτσι είναι. Απλά το ξέρουν. Η εγγονή Μου, που είναι εδώ τώρα, έχει γεννηθεί αφυπνισμένη. Ήταν μόλις πέντε χρονών, νομίζω, όταν πήγανε στο Λαντάκ. Καθόταν ένας λάμα εκεί, με ξυρισμένο κεφάλι και φορεσιά και όλα αυτά. Όλοι άγγιζαν τα πόδια του και οι γονείς της επίσης που δεν ήταν αφυπνισμένοι. Η κόρη μου, που δεν είναι αφυπνισμένη, άγγιξε και αυτή επίσης τα πόδια του. 

Το παιδί δεν μπορούσε να το αντέξει άλλο πια, ήταν πάρα πολύ για αυτήν. Καθόταν σε ένα ψηλότερο σημείο, πήγε, έβαλε τα χέρια της πίσω από την πλάτη της, τον κοίταξε και του είπε: «Τι εννοείς ζητώντας από τους άλλους να αγγίζουν τα πόδια σου; Δεν είσαι καν μια αφυπνισμένη ψυχή. Με το να φοράς αυτή τη φορεσιά και να ξυρίζεις το κεφάλι σου, νομίζεις ότι μπορείς να ζητήσεις από αλλους να αγγίζουν τα πόδια σου;» Παρόλο που ήταν ένα μικρό παιδί, πέντε χρονών, καταλάβαινε. Είχαμε μια φορά ένα πρόγραμμα στην Ινδία, όπου με προσκάλεσαν ως επίτιμη καλεσμένη, γι'αυτήν τη Ραμανμάς που ήταν μια αφυπνισμένη ψυχή. Ήταν επίσης και ένας κύριος από το συμβούλιο του Ραμκρίσνα Άσραμ και καθόταν με την πορτοκαλί φορεσιά του εκεί. Μια άλλη εγγονή Μου, καθόταν στην μπροστινή σειρά. Δεν μπορούσε να τον αντέξει άλλο και έτσι φώναξε από εκεί που ήταν: «Αυτός που φοράει αυτή τη μακριά φορεσιά, Γιαγιά, Σε παρακαλώ ζήτησε του να βγει έξω. Δίνει ζέστη σε όλους μας». Βλέπετε, υπήρχαν πολλοί Σαχάτζα Γιόγκις που αισθάνονταν ζέστη να βγαίνει από αυτόν τον άνδρα και αυτός πίστευε ότι είναι ένας πολύ πνευματικός άνθρωπος. Το παιδί είπε: «Ζητήστε να φύγει, αυτός που φοράει το μακρύ φόρεμα». 

Δεν κατάλαβε ότι ήταν η φορεσιά του ή κάτι τέτοιο. Ακόμη και τα παιδιά ξέρουν ποιοι είναι αφυπνισμένες ψυχές και ποιοι δεν είναι, όταν γεννιούνται τα ίδια αφυπνισμένα. Υπάρχουν πολλά παιδιά που γεννιούνται αφυπνισμένα αυτόν τον καιρό. Είναι η εποχή της κρίσης, αυτή είναι η ώρα της κρίσης. Φυσικά για αυτό θα σας μιλήσω αργότερα. Σας ενοχλεί να σας κάνω μερικές ερωτήσεις; Εντάξει, δεν Με ενοχλεί. Αλλά, όταν κάνετε πάρα πολλές ερωτήσεις, δημιουργείται μια διανοητική δραστηριότητα και μπορεί να καθυστερήσει την Αυτογνωσία. Έτσι σας συμβουλεύω, εάν δεν είναι τόσο σημαντική, καλύτερα να την αφήσουμε. Βλέπετε, η απάντηση στην ερώτηση γίνεται μόνο σε διανοητικό επίπεδο. Μιλάω για κάτι πολύ πέρα από αυτό. 

Είναι κάτι λογικό εάν Με έχετε καταλάβει, εντάξει, ας το βιώσουμε. Εάν θα το αντιληφθείτε, το αντιληφθήκατε. Εάν δεν το καταλάβετε, δεν πειράζει. Είμαι εδώ για τρεις-τέσσερις μέρες και θα το καταφέρουμε. Είναι καλύτερα να κρατήσετε το μυαλό σας σε ηρεμία. Πείτε στο μυαλό: «Έχεις κάνει πολλές ερωτήσεις στο παρελθόν, έχεις σκεφτεί πολλά πράγματα, τώρα ήρθε η στιγμή για σένα να δεχτείς τις ευλογίες της ύπαρξής σου». Εάν μιλήσετε στο μυαλό σας, θα ηρεμήσει. Το μυαλό είναι ένα υπέροχο πράγμα. Εάν το μυαλό ξέρει τι θέλετε και αυτό είναι η αλήθεια, σας υποστηρίζει και σας βοηθά πάρα πολύ. Το ίδιο μυαλό μπορεί να παραστρατήσει. 

Είναι όπως ένας γάιδαρος. Όπως χρησιμοποίησε ο Χριστός έναν γάιδαρο για να παρομοιάσει το μυαλό: εάν του επιτρέψετε να παραστρατήσει θα σας πάει σε όλων των ειδών τα πράγματα, αλλά εάν το ελέγξετε, θα σας πάει εκεί όπου πρέπει να πάτε. Απλά το κρατάτε σε ηρεμία. Είναι καλύτερο να είστε ήρεμοι σε διανοητικό επίπεδο. Και για αυτό απάντησα στις ερωτήσεις σας, επειδή αργότερα όταν η Κουνταλίνη θα έχει αφυπνισθεί, εκείνη τη στιγμή, το μυαλό δεν θα πρέπει να είναι σε εγρήγορση, να σκέφτεται ότι: «Δεν έκανα αυτή την ερώτηση». Γι’ αυτό το λόγο. Απλά για να το καθησυχάσετε, δεν υπάρχει καμία υποχρέωση, απλά να το ηρεμήσετε. Θα το κάνω Εγώ. Εντάξει; Το καλύτερο πράγμα είναι να πάρετε την αυτογνωσία σας, διαφορετικά το μυαλό είναι ένα αρκετά ενοχλητικό πράγμα. Μπορεί να έρθει ακριβώς τη στιγμή, όταν θα πρόκειται να κάνετε το τελικό σημαντικό βήμα και να σας σταματήσει. 

Εάν έχετε οποιαδήποτε άμεση ερώτηση από την οποία καταπιέζεστε πραγματικά, πρέπει να με ρωτήσετε. Αλλά εάν δεν είναι τόσο σημαντικό, αφήστε τη. Είναι πολύ σημαντική; Τότε εντάξει. Το έχει καταλάβει.