3 नवम्बर 1986
Mahalakshmi Puja
New Delhi (भारत)
Talk Language: Hindi | Transcript (Hindi) - VERIFIED

ll जय श्री माता जी ll

श्री महालक्ष्मी पूजा - दिल्ली - 11.03.1986

इस नववर्ष के शुभ अवसर पर देहली में हमारा आना हुआ.......और आप लोगों ने जो आयोजन किया हुआ है यह एक बड़ी महत्वपूर्ण घटना होनी चाहिए l नववर्ष जब शुरू होते है तो उस वक्त कोई न कोई नवीन बात, नवीन धारणा........., नवीन सूझ-बुझ मनुष्य के अंदर जागृत होती है, वह स्वयं स्फूर्त होती है l जिसने भी नवीन वर्ष की कल्पना बनाई है..वह कोई बड़े भारी दृष्टा रहे होंगे l जो यह सोच करके की ऐसे अवसर पर प्रतीक रूप मनुष्य के अंदर एक नई उमंग, एक नया विचार, एक नया आन्दोलन जागृत होजाए l ऐसे अनेक नवीन वर्ष आये और गए, नई उमंगे आई, नई धारणाएं आई और ख़त्म हो गई l मनुष्य की आज तक की जो कुछ धारणाएं रही है.........एक परमात्मा को छोड़कर बाकि सब एक मानसिक क्रियाएं रही....या बौद्धिक प्रक्रियांए रही l मनुष्य अपने बुद्धि से जो भी ठीक समझता था, उसका आन्दोलन एक नवीन कल्पना समझकर कर चला था l वह आन्दोलन कुछ दूर तक जाकर फिर न जाने क्यों हटात l उसी विशेष व्यक्ति को और उसी समाज को या उस समय में रहने वाले लोगों पर आघात करता था l इसका कारण क्या था यह लोग नहीं समझ पाते थे l लेकिन आज हमें इसका साक्षात् बहुत ज्यादा अधिक स्पष्ट रूप से हो रहा है l जैसे की धर्म की व्यवस्था हुई, धर्म की व्यवस्था में मनुष्य ने जब भी बुद्धि और मानसिक शक्तियों का उपयोग किया तो बुद्धि के दम में वह एक वाद-विवाद के क्षेत्र में बढ़ गया और अनेक वाद-विवाद शुरू हो गए l अगर सत्य एक है तो पंथ इतने क्यों हुए ? इतने धर्म क्यों हुए ? उन धर्मो में भी इतने और भी जातिभेद क्यों हो गए ? ऐसे भेद करते-करते न जाने दुनिया में कितने ही गुट जम गए है l जिसका समझ में नहीं आता है किसी से पूछते है आप साहब कौन धर्म के है तो आपको ऐसे धर्म का नाम बताएँगे की जो आपने कभी सुना भी नहीं l ऐसे धर्म धीरे-धीरे मेरे ख्याल से हर एक नवीन वर्ष में ही उत्पन्न होते गए l चूँकि मनुष्य की बुद्धि हर एक नवीन वर्ष में कोइ न कोइ नया उमंग लेकर पैदा हुई l

इसी प्रकार हमारे बुद्धि से राजनैतिक क्षेत्र में भी बहुत सी नई-नई उमंगे आई और मनुष्य ने नई-नई बातें निकाली l जैसे शुरुआत में माना गया की चलो एक राजा ही रहे तो अच्छा है, राजा सबको समझ लेगा और राजा से ही सबको बड़ा लाभ होता है l फिर देखा की जिसको राजा बनाया वही दुष्ट निकला, उसी ने सताना शुरू कर दिया l फिर यूँ कहा की राजा तो ठीक ही है इसकी जगह ऐसा करो की प्रजातंत्रा  चीज शुरू हुई l फिर उन्होंने प्रजातंत्र शुरू किया l प्रजातंत्र में देखा गया की हर एक आदमी अपने को ऐसा समझता है की वह स्वयं ही उस प्रजा का संस्थापक है, संचालक है और कर्ता है l

अब आप देख रहे है की अमेरिका में कितना आतंक मचा हुआ है, किस कदर हिंसाचार वंहा चढ़ा हुआ है l अगर पढ़ते है तो आश्चर्य होता है की इस प्रजातंत्र का हाल ऐसा क्यों हो गया ? ये तंत्र सारा गड़बड़ क्यों हो गया ? वही हाल बाद में आप कम्युनिस्म जो आया वह उसकी एक समझ लिजिए की  दूसरी एक नवीन उमंग ले करके संसार में आया की अब हम एक नया ऐसा संसार बसायेंगे की जिसमे सब मनुष्य में समानता आजाये, उनमे कोई भी तरह का फर्क न रहे, खाने-पीने में हर चीज में एक जैसा हो जाए और उसके अलावा उसको कोई स्वतंत्रता ना रहे, अगर वह स्वतंत्र हो गया तो स्व के तंत्र में वह गडबड हो जाता है इसलिए उसकी स्वतंत्रता हटा दी जाए l क्योंकि मनुष्य को जब एक दम मूर्ख समझा जाए तभी ऐसा हो सकता है फिर मनुष्य मूर्ख नहीं है l वह तो हर जगह उसको आप जितना दबाइएगा उतना वह खोपड़ी पर चढ़ेगा l तो यह भी चीज कुछ बन नहीं पढ़ी l वो भी नहीं बनी यह भी नहीं बनी इस तरह से जहाँ देखते है वहीँ आतंक है l

धर्म के मामले में तो आप देख रहे है किसी के धर्म की हालत देख करके लगता ही नहीं की परमात्मा भी कोई चीज हो सकती है, जो एकमेव हो, वो केवल हो जिसके लिए सब लोग आपस में सर काट रहे है सबको मार डाल रहे है l तो ये कारण क्या है ? जब चीज आपकी एक बहुत ही ज्यादा                   सुष्ट रूप से नवीनतम संसार में आई तो इस नवीनतम चीज में, और इस नावीन्यपूर्ण चीज को इस कदर गन्दी, मैली, कुचेली कर कर.....क्यों संसार में अ...... आँखों में नजर आ रही है? उसका ऐसा हाल क्यों हो रहा है ? क्या वजह है की जो चीज इतनी उदात्त, महान और उसके शुरू करने वाले भी बड़े महान और उदात्त रहे है वह सबके सब जा करके आज कहाँ पहुँच गए है l जैसे अमेरिका में मैं सोचती की हूँ बहुत बढे इंसान हो गए जिनको हम कहते है इब्राहम लिंकन, बहुत बड़े आदमी थे Realised soul थे, उन्होंने सीधी चीज इतनी बढ़िया चीज संसार में लादी इतना बड़ा काम कर दिया लेकिन अब जो है वहां देखते है तो सोचते है जो उन्होंने किया था पता नहीं उसको किस तरह से इन लोगों ने एक दम विद्रुप और कुरूप करके रख दिया...एक ये बात हो गई l

दुसरे अगर आप देखिये तो कम्युनिस्म भी जिस लेनिन और मार्क्स ने बनाया था वह भी Realised souls थे l उन्होंने जो सोचा था वः भी हितकारी चीज थी l वह हित की जगह अब सबका अहित ही हो रहा है ......या धर्म के भी जो जो संस्थापक हुए सब भी बड़े उदात्त और बहुत महान लोग थे और उनको भी कोई कह नहीं सकता, उनके तरफ कोई निर्देश करके नहीं कह सकता की इन्होने कोई गलत काम किया हो या इन्होने कोई गलत धारणा से चीज को शुरू किया हो l ऐसी बात नहीं थी लेकिन आखिर आगे जाकर के वह चीज ऐसी क्यों हो गई ? हीरा जो था वो जाकर के कीचड़ में कैसे मिल गया ? हीरा तो जहाँ है हीरा ही रहना चाहिए लेकिन यह तो हीरा जो आया सो कुछ करके जैसे उसका बिल्कुल ही तोड़ करके, उसको मरोड़ करके और उसको कीचड़ ही बना डाला l और सभी दूर यह चीजे देखकर बड़ा आश्चर्य होने लगता है की इस तरह की जितनी उदात्त चीजे आई, अब science आया संसार में लोगो ने कहा की अब science आया अब तो हम लोगों के सारे प्रश्न हल हो गए और उस सब प्रश्न हल होने के बाद में और अब हमें कोई चीज की चिंता नहीं करनी चाहिए और सब चीज ठीक हो जाएगी, सो तो कोई बात नहीं l हमने एक राक्षस बना कर रख दिया है Atom bomb, Hydrogen bomb ये वो अपने खोपड़ी पर खड़े कर दिए l इधर उससे ही बनी हुई ये Plastic और ये Nylon और ये सब इसके पहाड़ के पहाड़ खड़े कर दिए l यह सब चीजें जो सुविधा के लिए बनाई थी इतनी असुविधाजनक हो गई, इससे दुनियाभर की बीमारियाँ आ गई, आफतें आ गई आखिर क्या वजह है...क्यों इस तरह से हो गया की यह सब जो चीजें...यह सब हित-प्रणित थी, हित को लेकर थी, हितकारी बनाई गई थी l उसीसे मनुष्य की नवीन उमंगें आई, उसीसे उसने सोचा की मानव के उद्धार के लिए चीज बनाई जाए वही उसके उद्धार की जगह उसको पूर्णतया नष्ट करने के लिए बनी l इसका कारण क्या हो सकता है ? कारण यह है की जैसे श्री कृष्ण ने कहा हुआ है की मनुष्य की जो धारणा है, या मनुष्य का जो विचार है, या जो मानव की जो चेतना है वह नीचे की और बहती है.....और धीरे-धीरे वह धूली में मिल जाती है, यह उन्होंने कहा नहीं यह मैं कह रही हूँ l क्योंकि आज वो सक्षात है उसमे l श्री कृष्ण ने जो धारणाएं रखी वह भी धूली में मिल गई, राम ने जो रखी वह भी धुली में मिल गई उसके बाद जिन्होंने भी कोई धारणाएं रखी जो की बिलकुल सत्य स्वरुप थी सत्य का ही अंग प्रत्यंग थी वह सब धुली में मिल गई l इसका कारण यह है की जब ये मनुष्य के दिमाग के घड़े में पढ़ती है तो उसमे कोई ऐसी विषारु वस्तु है की जिससे यह सब चीज विषमय हो जाती है l यह विषारी वास्तु क्या है जिससे इस तरह का कार्य होता है, वह है इसकी सीमाएं l हर चीज की सीमा होती है उस तरह बुद्धि की भी सीमा होती है और इसिलिये इस सीमा में बंध करके वह चीज घुट करके और नष्ट हो जाती है l जैसे अंगूर का सुंदर स्वाद वाला रस भी अगर एक घड़े में बंद कर दिया जाए तो उसमे उसकी शराब बनकर उसका नशा चढ़ जाता है उसी प्रकार मनुष्य के मस्तिष्क में जो की सिमित है Limited है उसमे यह Unlimited चीजे डाल देने से एक दम नष्ट हो जाती है l उसका मतलब यह नहीं की मनुष्य का मस्तिष्क ही कुछ ख़राब है, इसका मतलब यह है की यह जो मस्तिष्क है इसकी सीमाएं तोडनी होगी l इसकी सीमाएं बढानी होंगी, मनुष्य की चेतना जो है वो व्यापक करनी पढ़ेंगी l इतनी व्यापक होनी चाहिए की उसके अंदर सत्य समा सके....और वो खुली होनी चाहिए l इसका लक्ष्य क्या है ? उधर ध्यान हमारा हटते जाता है l जब चीज सिमित होती जाती है तो इसका लक्ष्य क्या है उधर हमारा ध्यान नहीं जाता l हर चीज का लक्ष्य था की मनुष्य का हित हो, और हित क्या चीज है इसमें श्री कृष्ण ने बताया है की हित वो है जो आत्मा का कल्याण करे l अब आत्मा स्वयं ही कल्याणमय है, लेकिन कल्याण करे मने आत्मा से हम लोगों का कल्याण करे l लेकिन जब आत्मा ही खोया हुआ है तो हमारा कल्याण कैसे हो सकता है l

आज का जो नवीन वर्ष है यह विशेष बात है क्योंकि आज की जो बात हम कर रहे है, आज का जो हम सहज योग का जो कार्य कर रहे है यह हम अपने मस्तिष्क को विस्तीर्ण करे, महान करें l जिसको की श्री कृष्ण ने कहा है की विराट का स्थान जो है वह इस मस्तिष्क में है l इसके अंदर उसके जड़ें है, उन जड़ों को हम जागृत कर रहे है l वह जड़ें जागृत होने से ही सत्य को पूरी तरह से अंदर षोषित कर सकते है, Absorb कर सकते है l मनुष्य की जो सिमित प्रकृति है वह खुल जा सकती है l Lecture देना तो बहुत आसान है की आप मनुष्य के हित के लिए यह करो, हित के लिए वह करो, लेकिन होता नहीं l अंत में मनुष्य अपना हित नहीं करता, उल्टे अपना भी अहित कर सकता है और सारे समाज का भी अहित कर सकता है l इस मस्तिष्क को बढाने लिए सिर्फ एक ही तरीका, वह है की हमारे अंदर हमारे हृदय में बसे हुए श्री आत्माराम को जागृत करना और उनके प्रकाश से हमारे बुद्धि को जागृत करना.......हमारे मस्तिष्क को जागृत करना l सो कैसे होता है की हमारे हृदय के अंदर जो आत्मा है...वह साक्षी स्वरुप बैठा हुआ सब चीज देख रहा है l जिस वक्त कुंडलिनी जिसे आप गौरी माता कहते है जब जागृत हो जाती है तो मस्तिष्क में भेद करके यहाँ पर ब्रह्मरन्ध्र को छेदने के बाद, ब्रह्मरन्ध्र को छेदने के बाद, यहाँ पर जो.... परमात्मा का.... वास है उसे आलोकित कर देती है l परमात्मा का ही प्रतिबिम्ब हमारे हृदय में आत्मा स्वरुप है l जैसे ही हमारा आत्मा जागृत हो जाता है तो इस आत्मा के चारों तरफ... ये सात चक्र के आलोक है l सात चक्र के मंडल है, वह भी जागृत हो जाते है l और यह सात चक्रों की जो पीठ है, वह हमारे मस्तिष्क में है क्योंकि वह भी जागृत हो जाते है इसीलिए यह सात मंडल भी हमारे हृदय में जागृत हो जाते है l यह मंडल जागृत हो जाने से ही हमारी जो नसें है या हमारी जो...अ...Brain है वह एक तरह से अति सूक्ष्म तरीके से खुल जाता है और उसके अंदर षोषण करने की शक्ति बढ़ जाती है l सत्य को षोषण करने की शक्ति बढ़ने से ही मनुष्य सत्य पर खड़ा हो सकता है l आज तक मनुष्य सत्य पर खड़ा नहीं हो पाया l सत्य को सुनता है, जानता है, देखता है पर उस पर खड़ा नहीं हो सकता l सत्य को आत्मसात करने के लिए आत्मा की जाग्रति होनी चाहिए और वह आज सहजयोग में हो गई, सहज में ही हो गई कहना चाहिए, जो इतने लोग आत्मा को प्राप्त हुए l आत्मा को प्राप्त होने से वह शक्ति आपके अंदर जागृत होती है जिससे आप सत्य को आत्मसात कर सके l जो आज Democracy का सत्य है वह सत्य आपके अंदर जागृत हो गया l मने यह की दूसरा कौन है ?...... दूसरा कौन है ? सब तो हम ही है, हमारे ही अंदर सब कुछ है l जब आपको सामूहिक चेतना आगई तो उसमे Communism का भी सत्य आगया l जब आपके अंदर ही आगये, वह सत्य आप ही के अंदर प्रगट हो रहा है जब आप..आप उसको देखकर कर , जानकर कर कह सकते है.. की इस आदमी में कौन से दोष है, और जब आप अपने को जानने लग गए, जब आप अपने को देखने लग गए, आप जब अपनी ही स्वतंत्रता को प्राप्त हो गए तो आपमें Democracy का भी जो सत्य है वह भी जागृत हो गया l तो स्वतंत्रता भी आगई और एक तरह से पर का तंत्र भी आपके हाथ में अगया l दूसरों का जो तंत्र है वह भी आपके हाथ में आगया और आपकी स्वतंत्रता भी आप जान पढ़ गए  क्योंकि अपना भी स्व का तंत्र आपने जान लिया l

शिवाजी कहते थे स्वधर्म ओढ्खा, स्व का धर्म जानो, स्व का मने अपने आत्मा का धर्म आप जानो और आत्मा का जो धर्म है कहने को तो स्व है लेकिन यह जागतिक है l  विश्व का,  जो विश्व का आत्मा वही हमारे हृदय में बसा हुआ है उसमे जागते ही जो विश्व की भावना जिसको की हम एक बड़ा भारी उदात्त उदाहरण और उसको बहुत बड़ी एक..अ.. Philosophy समझते थे, एक तत्व ज्ञान के रूप से जिससे जानते थे वह साक्षात् हमारे अंदर विराजमान होगया l वह हमारे अंदर चमक गया l हमें उसके लिए कहीं कोई किताब पढने की जरूरत नहीं, किसे कोई जानने की जरूरत नहीं, देखते साथ जानते है की यह कहाँ है, यह कहाँ है, इनका क्या चल रहा है, उनका क्या मामला हो रहा है, यहाँ बैठे-बैठे आप सारी दुनिया को जान सकते है l इसमें कोई बड़ी भारी आश्चर्य की बात नहीं, कोई विशेष बात नहीं l अब अगर आप मेरे लिए यह कहेंगे तो मुझे तो यह लगता है की मैंने तो कुछ किया नहीं क्योंकि मैं जैसी हूँ सो हूँ ही, वो तो अनादी से ऐसी ही हूँ, तो मेरी कोई विशेषता इसमें नहीं है, विशेषता आप लोगों की है l जो आपने इसे जाना, माना और पाया l लेकिन सहजयोग का ज्ञान प्राप्त करने पर उसका अंत नहीं हो जाता l ज्ञान तो हो गया ज्ञान होना मने आपके Nervous System पर उसे जानना l ये तो हो गया Nervous System पर आप जानते है की दूसरों को क्या शिकायत है और आपको क्या शिकायत है, यह तो ज्ञान प्राप्त हुआ l जो लोग उल्टी तरिके से चलते है वो सोचते है ज्ञान करना मने यह की हमें बुद्धि से जानना है l बुद्धि से हमें जानना है, बुद्धि से जानना मने क्या ? की हम किताबें पढ़कर जान लेंगें, या हम..अ....किसी गुरु के पास बैठकर करके जान लेंगे...या किसी के उपदेश उपदेश सुनने से हम जान लेंगें.. सो नहीं जान सकते l ज्ञान का मतलब है की आपकी Nervous System में से जाना जाय, यही ‘ज्ञ’ शब्द है, यही वेद है, यही विद है, यही बोध है, यही बुद्ध है l आज आप बुद्ध है क्योंकि आपको बोध हो गया, बोध होने का मतलब यह नहीं की सिर्फ बोध पिला दिया आपको, हाँ भाई ...ऐसा करो, यह करो, वह करो, और उससे पहले जो कुछ भी आपको बताया गया वह सब व्यर्थ ही हो गया l किसी ने बताया हाँ साहब आप......सबेरे खाना मत खाइए, शाम को खाना खाइए ! किसी ने कहा सबेरे खाइए, शाम को मत खाइए, कुछ ऐसी वैसी सब बातें चलते-चलते लोग पहुचे की साहब समझ में नहीं आता l कोई कहते की सबेरे को खाओ, कोई कहते की रात को खाओ, कोई कहते इधर करो कोई कहते वो करो और कुछ बनता ही नही l लेकिन जो बोलता है उसके तो कोई चरित्र में विशेषता नहीं आई, उसका तो कोई स्वभाव नहीं बदला l सो महावीर जी के इसमें में मैं अभी, कल ही मुहे यह चीज मिली, जैसे महावीर जी ने यह कहा है की पहले ज्ञान को प्राप्त करो l तो सब जितने भी जैन लोग थे उन्होंने सोचा की ज्ञान को प्राप्त करना मने की किताबें पढ़ो, यह पढ़ो, वह पढो, सम्यक ज्ञान, फलाना-काना l सम्यक ज्ञान कहने से क्या सम्यक ज्ञान आना चाहिए ? वह तो अंदर जागृति से आएगा ना सम्यक मने Integrated l जब तक आपके सारे चक्र Integrate नहीं होएँगे तब तक सम्यक ज्ञान नहीं आ सकता l तो उनका भी विचार जो था वो ख़त्म कर दिया, पहले उन्होंने कहा ज्ञान आना चाहिए l अब ज्ञान में चल पढ़े, हमारे यहाँ एक से एक पंडित मराठी में कहते है ‘पढ़त मुर्ख’ पढ़-पढ़ के मुर्ख बन गए l पढ़ी-पढ़ी पंडित मुरख भये l सो वो निकलता ही नहीं खोपड़ी में से, जो सिखा हुआ है वह इतना होता है की कभी-कभी कोई पढ़े-लिखे लोग आते है तो उनसे कहते है की ऐसा करीए आप दो दिन तक बोलते ही रहिये l जो कुछ भी आपकी खोपड़ी में है पहले आप मुझे बता दीजिये l  उस खोपड़ी से निकल जायेगा तब फिर बात करें क्योंकि दुसरे ही सब घुसे है इनके सर में तो इनको कैसे घुसाया जाय l ये इस प्रकार हमारी जो बुद्धि है उसके चक्कर ऐसे चल पढ़ते है को जो चीज बताई जो लक्ष्य है उससे हटके l पहली चीज उन्होंने बताई ज्ञान, ज्ञान प्राप्त करो l ज्ञान प्राप्त करने का मतलब क्या होता है ? ज्ञान प्राप्त करने का मतलब होता है बोध l सो कैसे होगा ? किसी ने यह नहीं पुछा की भई ज्ञान कैसे प्राप्त होगा ? श्री कृष्ण ने भी साफ़ तरीके से नहीं कहा की कुण्डलिनी का जागरण होना चाहिए, वह ज़माना नहीं था, सिर्फ अर्जुन से उन्होंने बात करी क्या दुनिया के लिए नहीं कही थी की अब लोग बैठ करके सबको गीता सुनाते है सिर्फ अर्जुन के लिए कहा था l अर्जुन एक Realized Soul था, उससे बात करी, Non realized से तो उन्होंने बात नहीं करी, एक अर्जुन से उन्होंने बात करी और वो सारे अब दुनिया भर को आप....जिन्होंने....जिनका Realization नहीं हुआ जो अंधे है उनसे आप बताइए की हाथ में आपके सांप है आप छोड़ दिजिए, आप छोड़ दिजिएगा ? अभी नहीं छोड़ सकते l तो शुरुआत ही नहीं हुई l किसी चीज की अभी शुरुआत ही नहीं जब शुरुआत हुई, तो आपने देखा की.. हाँ चीज ठीक है.. आँख खुलते ही... बाप रे हाथ में सांप है आपने छोड़ दिया l एक उल्टे लोग साँप ही को पकडे रहेंगे जब तक अंधापन है l अंधेपन का मतलब है की बोध नहीं, आपकी नसों में अभी तक वो सामूहिक चेतना का बोध नहीं आया l जब तक यह बोध एक नया आयाम नया Dimension है, या जब तक आपके अंदर जागृत नहीं हुआ, कोई सा भी सत्य है सुनने के लिए बड़ा अच्छा लगता है, Entertaining जिसको कहते है बड़ा मनोरंजक होता है लेकिन वह घुसता नहीं अंदर में, वह बैठता नहीं अंदर में l सुनने के लिए Lecture सुन लेंगे और जा करके जब वो ख़त्म हो जायेगा, तो फिर जहाँ थे, जैसे थे l

अब पहली चीज, जो बोध की हुई तो बोध के बाद ही आपका चरित्र अपने आप बनता है उसमे भी उन्होंने गड़बड़ कर दी कि चरित्र बनाओ...चरित्र बनाओ, अब चरित्र बनाने में उनका भई चरित्र बनाओ किसी ने कहा अच्छा पगड़ी बांधो,किसी ने कहा काषाय वस्त्र पहनो, किसी ने कहा की बोधि रखो, किसी ने....ईसाईयों ने कहा की वो इस तरह की हेट पहनकर घूमो, पता नहीं क्या-क्या.....अब वो सब कर रहे है l सारे कर्मकाण्ड कर डाले..और देखा की नर्क की और घुसे चले जा रहे है सब कर्मकांड करते हुए l सब नरक की और रास्ता बना चला जा रहा है l कोई .......कोई सा भी एसा धर्म मैंने आजतक नहीं देखा की जो स्वर्ग की और आरोहण हो रहा हो सभी नर्क की और सीधे चले जा रहे है l

ईसाईयों से कहा भई तुम लोग शराब क्यों पीते हो ? तो कहने लगे क्यों साहब शराब में क्या खराब..खराबी है, ईसामसीह ने शराब बना करके और लोगों को पिलाई थी, मैंने कहा कब बनाई थी ? कहने लगे एक शादी में गए थे वंहा लोगो को उन्होंने Wine पिलाई थी l अब हिब्रू भाषा में Wine कहते है ...अ ...इसके रस को ..अपने..द्राक्ष के रस को, द्राक्ष को अंगूर के रस को कटे है Wine हिब्रू भाषा में l अब सोचिए के अकल लगाने की बात है जो एक क्षण में कोई चीज बन जाए वो कैसे Alcohol हो सकती है, वो शराब कैसे हो सकती है l Alcohol को तो सडाना पड़ता है, सड़ी हुई चीज होती है न Alcohol, सडा हुआ अंगूर ही बना सकते है न, तो सड़ने के लिए तो टाइम चाहिए l उन्होंने तो ऐसे हाथ रखा और दे दिया l जैसे आपको माँ के साथ भी हुआ अभी हम रोम गए थे तो वहां जिस..Government ने काफी मदद की और उन्होंने कहा की इनका आप Broadcast करीए, तो वो जो Director साहब थे उन्होंने कहा की हमें आप पहले Realization दिजिये तब हम फिर आपका सब करेंगे l हमने कहा अच्छा ठीक है, तो हमने कहा अच्छा जरा पानी मंगाओ, पानी में हमने हाथ फेरा तो उन्होंने पिया तो कहते है ये पानी है क्या? मैंने कहा हाँ क्यों? नहीं ये तो कहने लगे wine जैसा लग रहा है l बार-बार पूछे, ये पानी ये wine तो नहीं दिया, नहीं-नहीं मैंने पानी दिया, अच्छा फिर पिए फिर वो कहे बार-बार, फिर उन्होंने Announce भी किया उसके बाद उनके TV में भी उन्होंने कहा की साहब उन्होंने मुझे पानी में हाथ डालकर दिया तो वो Wine के जैसा Taste आया, पर वो कहने लगे की Wine मने शराब के जैसे नहीं, अंगूर के रस के जैसे l तो बना लिया..अब वो .... जब Christ के बारे में बात करेंगे तो ऐसा लगता है की वो कोई  शराब खाने के In charge थे की क्या चीज थे l

उसी प्रकार हर एक धर्म मे, सिक्ख धर्म में बताया गया की आप अपनी रक्षा के कृपाण रखे, इसलिए की उस वक्त उन पर हर तरह के आघात होते थे l तो अब वो बंदूके और साहब तोपगोले और दुनिया भर की जितनी भी हिंसाकारी चीजें है याने हिटलर को वो आज कल पूजा कर रहे है, नानक साहब को नहीं कर रहे है l हालाँकि नानक साहब ने यह भी नहीं कहा था लेकिन पूरा भी देखा जाए तो कहीं नहीं कहा गया था की आप तोपखाने रखीये, ऐसी कौन सी आप पर आफत आई l जिस वक्त आफत थी तो उन्होंने सिर्फ कहा था की एक कृपाण रख लो भगवान् के नाम पर काफी है और किसी ने चलाया नहीं था कृपाण, किसी ने चलाया नहीं था, रक्षा के लिए सिर्फ एक प्रतीक रूप से उन्होंने कर रखी थी l पहले तो जब हम लोग छोटे थे तो सिक्ख लोग इतना सा छोटा सा रखते थे कृपाण....इतना छोटा l अब देखती हूँ Size बढ़ते-बढ़ते, जैसे जैसे दिन-दिन बढ़त सवायो, आज कल यह हाल है की तोपखाने रखे हुए है l यह इतनी...हमारी तो अभी जितनी उम्र हुई है इस उम्र में हम ही देख-देख करके हैरान है की यह इसका Size इतने बढ़ते-बढ़ते इतना बढ़ा क्यों हो गया l अब उन्होंने कहा था कंघा रखो, तो कंघी तो छोटी होते-होते इतनी हो गई अभी, वो दोखी भी नहीं देती और ये तोपखाने जो है इतने लम्बे-लम्बे हो गए l तो ये बुद्धि के चक्कर जो है हमेशा गलत चीज पर क्यों जाते है? क्योंकि मनुष्य की चेतना हमेशा नीचे की और जाती है l

लेकिन सहजयोग के बाद आपको चरित्र अपना बनाना ही पड़ेगा l अब कोई कहेगा की नहीं साहब हम तो नहीं बनाते....चल नहीं सकते अपने आप बनते जायेगा l यों आपकी कुण्डलिनी आपको बनाती जाएगी धीरे-धीरे-धीरे-धीरे आपको वैसे बनना ही पड़ेगा l वो कहेगी के अच्छा नहीं बनते हो, तो चलो इस तरह से l वो टेढ़ी उंगली घी भी निकाल लेगी, वो आपको इस तरह से बनाकर रख देगी की आप कहेंगे की हार गए बाबा, जो कहो सो l एक साहब थे, तो...वो..वो..दुसरे दिन ही सब शराब-वराब सब छूट गया l  उसके बाद वो गए जर्मनी, उन्होंने कहा की थोड़ी सी चख तो ले, यहाँ की मुझे बड़ी पसंद थी wine क्या लगती है l वो कहते की मैंने जो पिया उसके बाद माँ इतनी मुझे उल्टियाँ आई, मैंने कहा क्यों ? कहने ऐसे लगे की मैंने जैसे कोई सडा हुआ बूच खा लिया l मैंने कहा तुमने सडा हुआ बूच कभी खाया था क्या ? तो कहने लगे नहीं जब हम लोग डॉक्टर है न कभी बूच खोलते है तो   उसकी Smell जो आती है तो मैंने सोचा की वो सारा मैंने खा लिया और उल्टी पर उल्टी, उल्टी पर उल्टी कहने लगे मरे खून निकल आई इतनी उल्टीयाँ हुई मैंने कहा कान पकडे आज से कभी नहीं छुउंगा ये शराब l मैं तो कुछ नहीं कहती ना मैंने उल्टी करवाई लेकिन आप ही स्वयं साक्षात् सत्य पर खड़े है, उसे मैं क्या कहूँ l आप ही स्वयं स्वच्छता में खड़े है l अगर आप स्वच्छ हो जाएँ तो आपको कोई गन्दगी अच्छी नहीं लगेगी l अपने आप ही चीज घटित होने लगती है l शुरू में बहुत तकलीफें होती है कुछ-कुछ लोगों को तो  बहुत ही परेशानी होती है इसमें आने में, किसी में Ego आजाता है तो वो अजीब सा कूदने  लग जाता है मैं देखती रह जाती हूँ की अभी तो अच्छे बैठे हुए थे अभी बंदर के जैसे कूदने लग गए l फिर किसी में देखती हूँ की एक तरह की बड़ी धृष्टता आ जाती है, किसी में बड़ा गुस्सा आजाता है, किसी में कुछ होता है पर धीरे-धीरे धीरे-धीरे वो मुलायम होते जाते है और चीज सब बनती जाती है l वो कैसे बनती है ? क्या बनती है ? वह मैं आपको नहीं बताऊंगी, लेकिन वह बनती है l क्योंकि बताने पर आप लोग घबरा जायेंगे l उसकी..उसके तौर-तरीके जो है बहुत नाजुक है, लेकिन है बड़े कठीन l जैसे की हम लोग कभी नहीं सोचते है की किस तरह से फूल खिलते है, फिर किस तरह से उसके साथ कांटे आजाते है, किस तरह से पेड़ बनते है, कैसे कैसे सुंदर-सुंदर पत्तियों के आकार, विकार बनते जाते है, यह हम कभी नहीं सोचते l जब होता है तो देखते है अहा...हा...कितना निसर्ग सुंदर है, इतने निसर्गरम्य स्थान में हम आगये, सब यह सोचते रहते है लेकिन यह नहीं सोचते यह कैसे बनी होगी, कौन सी शक्ति ने यह बनाया होगा, किस सुन्दरता से बनाया होगा और उसके पीछे कितनी विस्फोटक.....कितनी भयंकर शक्ति भी हो सकती है, उसमे कुछ ऐसी भी चीज हो सकती है जो को बनने को रोके, तो उसको घात करने वाली होनी चाहिए l ऐसी कोई न कोई शक्ति और भी उसके साथ जुटी हुई है जो हर समय उसकी सुरक्षा के लिए और रक्षण के लिए खड़ी हो l अनेक स्थल पर आपको इस तरह से अनुभव आते रहेंगे, आपके चरित्र बनते रहेंगे l

एक साहब थे उन्होंने सहज योग के बाद सब कुछ छोड़ दिया लेकिन सिगरेट ज़रा छुटी नहीं l तो एक दिन वह मोटर में जा रहे थे ओर लोगों के साथ और सिगरेट पी रहे थे l सिगरेट पीते-पीते उनके मोटर में Accident हुआ, किसी को कुछ नहीं हुआ, उनकी सिर्फ यह ऊँगली...विशुद्धि की थोड़ी सी काट दी तब वह समझ गए बात क्या थी l इस प्रकार धीरे-धीरे चीजों से शिक्षाओं से आप सीखते जाते है के हमारा चरित्र जो है जरा इधर उधर जा रहा है, मोटर जो है वह जरा सी सीधे रास्ते पर नहीं है जरा कुछ इधर-उधर फिसल रही है l फिर आप ठीक कर लेते है-फिर आप ठीक कर लेते है, करते-करते ऐसी दिशा में आजाते है की आप दोनों ही चीज Accelerator और उसका Brake उसके माहिर हो जाए है, Master हो जाते है l वो Mastery जब आगई जब आगई तब समझ लेना चाहिए आप Driver हो गए, अभी सिर्फ Driver हुए है, अभी Master होने के लिए आपको निर्विकल्प में उतरना चाहिए l जब आप निर्विकल्प में उतर जाते है तब आप गुरु महाराज है मैं आप सबको नमस्कार करती  हूँ l  सब आप लोग गुरु हो जाते है l अपने ही गुरुत्व करके, अपने ही को सीखाकर, अपने ही को समझाकर आप गुरु ऐसे-वैसे नहीं हुए है, दूसरों को सीखाना बहुत आसान है

हमारा चरित्र जो है, जरा इधर उधर जा रहा है। मोटर जो है, वो जरा सी सीधे रास्ते पर नहीं हैं, इधर उधर फिसल रही है। फिर आप ठीक कर रहें देते है, फिर आप ठीक कर देते है । करते करते, ऐसी दिशा में आ जाते हैं कि आप दोनों ही चीज एक्सलेरेटर और उसका ब्रेक, उसके माहिर हो जाते हैं, मास्टर। वो मास्टरी जब आ गई, तब समझ लेना चाहिए कि आप ड्राइवर होते हैं। अभी सिर्फ ड्राइवर होते हैं। अभी मास्टर होने के लिए आपको निर्विकल्प में उतरना चाहिए। जब आप निर्विकल्प में उतर जाते हैं, तब आप गुरु महाराज हैं, मैं आप सबको नमस्कार करती हूं। सब आप लोग गुरु हो जाएं। अपने ही गुरुत्व करके, अपने ही को सिखाकर, अपने ही को समझाकर, आप गुरु ऐसे वैसे नहीं हुए। दूसरों को सिखाना बहुत आसान है। लेकिन जिस तरह से हमारे कॉलेजेस में, पहले टीचर्स के पास हम पढ़ते हैं, फिर जाकर प्रोफेसर्स से पढ़ते हैं, महेनत करते हैं, फिर हम गुरु होते हैं, इसी प्रकार सहजयोग में भी, पहले अपने ही ऊपर उसका सब अ...अनुभव करके, उसका पूरा प्रयोग, एकस्पेरिमेंट करके, फिर हम गुरु होते हैं, और जब हम गुरुतव को आजाते हैं, तब फिर हम जानते हैं सबका कि, हाँ हम भी ऐसे ही थे, तुमको हम जानते हैं, हाँ हाँ, ऐसे ही हमारा था , यही  हमारा मामला था ।

हम सब जानते हैं, तब, तब फिर बहुत आसान हो जाता हैं, तब आप गुरु हो जाते हैं, और इसको कहना चाहिए की सहज का जो चरित्र बनना, और सहज में ज्ञान को प्राप्त हो कर के... ,यह चीज जब तक नहीं आती है, तब तक मनुष्य में उसकी विशेषता नहीं है । लेकिन अब आप देखेंगे की जिस वक़्त आप गुरु हो जाते है ,तब आपको पता होता है की अभी हममें कमीयां है । तब आपको कोई न कोई तपश्चर्या करनी हैं, वो तपश्चर्या का मतलब ये नहीं कि आप कुछ उसमें भूखे मरीये, ये तो माँ कभी नहीं चाहेगी । क्योंकि माँ को दुख देना तो आप भूखे रहिए, भूखे रहने कोई ज़रूरत नहीं है, भूखा रहना बिल्कुल ज़रूरी नहीं है, हाँ अगर आपको नहीं खाना तो नहीं खाइए, ये वो दूसरी बात है पर परमात्मा के नाम पर आपको कौन सा तप करना चाहिए? कौन से तप से आपको चलना चाहिए, परमात्मा के नाम पर एक ही तप करना चाहिए माने ये कि अपनी स्थिति निर्विचार में बनानी चाहिए ।

ध्यान धारणा से अपनी सफाई करके अपनी स्थिति आपको निर्विचार में बनानी, निर्विचार में जब आप आ जाते हैं तभी आपका जो ये पौधा है बढ़ता है ।इसलिए बहुत से लोग कहते हैं माँ मुझसे ध्यान नहीं होता है, तो भईया आधे  ही रह  जाओगे । ध्यान रोज करना होएगा । जब तक ये तपश्चर्या नहीं की जाएगी तब तक आप पूरी तरह से प्रकाश में नहीं हो सकते।

तब तक आप दर्शन जो उन्होंने कहा हुआ है, उस दर्शन को प्राप्त नहीं कर सकते हैं । तब तक आप हमें भी नहीं समझ सकते , तब तक आप बिलकुल नहीं हमें समझ सकते है। क्योंकि जब तक आपमें त्रुटियाँ रहेंगी तब तक आप उन त्रुटिओ के  झरोंखे से देखेंगे ।

जैसे कि कोई नीले रंग आप अपने आँख पर पर्दा बांध ले तो हम आपको नीले दिखाए देंगे, पीले रंग का बांध ले  तो पीले दिखाए देंगे ।  इसी प्रकार कोई भी विकृति आपके अंदर होगी तो उसी तरह हम आपको नज़र आएंगे हम आपको जो असलियत में नज़र आएंगे ही नहीं वो एक हमारा तरीका का भी है । तो इसलिए ये चार चीज़ों को आपको, इस नवीन वर्ष में सोच लेंना है । अब हमारे पास ज्ञान प्राप्त हो गया है , हमें अब अपना चरित्र बनाना है और चरित्र बनाने के लिए जो हमें तप और घ्यान करना है वो हमें करना है । किसी भी हालात में , लोग कहेंगे साहब हमारे पास समय नहीं, लेकिन ये बात नहीं इंग्लैंड जैसे शहर में जहां कितनी ठंड रहती है लोग चार बजे उठकर नहाकर के घ्यान करते है  ।

लेकिन हिंदुस्तान में लोग कहते हैं अच्छा अगले साल करेंगे, ये साल करेंगे, और जैसे-जैसे हम उत्तर की ओर बढ़ते हैं लोग तो सोचते हैं कि अरे क्या जरूरत है हम तो कैलाश की तरफ बैठे हुए हैं, हमको क्या जरूरत है । ये दक्षिण वाले करते रहें मेहनत,  हम तो उत्तर में बैठे हैं उत्तर प्रादेशिक लोग जो है, तो जितने भी उत्तर में लोग बैठे हैं उनको पता होना चाहिए कि हालाँकि कैलाश उत्तर में है लेकिन दृष्टी उनकी दक्षिण में है इसलिए उनको दक्षिण मूर्ती कहते है । इसलिए चाहिए कि आप लोग भी अपनी ओर उनकी दृष्टी लाए । उनकी दृष्टी आपके ओर लाने के लिए थोड़ी सी योग्यता होनी चाहिए, और उस योग्यता में शुद्ध इच्छा होनी चाहिए । यही गौरी स्वरुपा कुंडलिनी आपके अंदर जो शुद्ध इच्छा है, उसको आपको जागृत करना है। जो चीज Missing है हमारे यहाँ जिसके बारे में हमें सतर्क होना चाहिए ,उसे कहते हैं Discipline l दुनिया भर के कायदे कानून हमें आते हैं । आदाब अर्ज कैसे कहना  और आप आईए हमारे गरीब खाने कैसे कहना, ये सब आता है।  लेकिन ये चीज हमें नहीं आती है कि हमें अंदर का जो है Discipline है वो लाना पड़ेगा । अंदर का Discipline, वो इसलिए नहीं आया कि गंगा यहाँ बहती है । गंगा जी किनारे रहते हैं तो हमको कौन छू सकता है । जिस देश में गंगा बहती है हम उसके बासी हैं । अब हमको कौन छू सकता है । इस तरह कि अहंकार की भावनाओं से मनुष का जो  Discipline का part है वो चला गया । वो बहुत जरूरी है  हमारे अंदर ।

और दूसरी चीज यहाँ राजकीय अंदोलनों कि के वज़ह से जो की आजकल बहुत ज़्यादा बढ़ गए हैं । न जाने कितनी पार्टियाँ हो गई । रोज ही ये देखती हूँ, आज एक  पार्टी आ गई ,जब मैं आती हूँ तो मैं पूछती हूँ कितनी पार्टियाँ हो गई ?मुझे सब बता दो, मुझे तो कई समझ भी नहीं आता । परसो एक साहब

मिले, तो वो पूछने लगे आप कौन सी पार्टी में हैं? मैंने कहा  मैं तो कोई पार्टी में नहीं हूँ । तो कहने लगे, मैं फलानी पार्टी में हूँ तो मैंने कहा, ये  किसकी पार्टी है ?मुझे बता दीजिये, मुझे तो आज तक मैंने कान पे भी नहीं सुना । किसकी पार्टी है ? तो उन्होंने कहा, पहले ही वो पार्टी थी, फिर उसकी ये पार्टी हुई, फिर उसकी इतनी पार्टियाँ हुई । करते करते, सोलह पार्टी पे आ गए । उसमें से एक पार्टी में वो है । मैंने कहा, नमस्कार, मुझे ये ज्ञान नहीं था । सच्ची तो ये सब चीज होने से हम भी पार्टीबाजी होते हैं और आज जो दूसरा दिन है, वो बड़ा ही सुन्दर है ।

आप से पहले ही मैंने बताया था कि हमें अब भाई-बहन का रिश्ता तो समझ में आता है , लेकिन भाई-चारा कम है। भाई-चारे का रिश्ता कम है,  बहन-चारा और भाई-चारा ये चीजे कम है। लोग कहते हैं, अगर दो औरते कहीं रह ली कि फिर वो चाहे बहने हो, हो गया सत्यनाश ।

लेकिन मैं तो मर्दों को भी देखती हूँ कि कुछ कम नहीं अब इनकी लड़ाईयां और तरह की होती है , औरतो की दूसरी तरह की होती है । आदमियों की लड़ाईयां जब शुरू होती है तो कुछ समझ ही में नहीं आता है कि इसका स्वरूप कहां से पैदा हुआ? कुछ अजीब सा ही हैl  जैसे कि अब एक साहब आये, कहने लगे कि माता जी मुझे बड़ा प्रश्न हो रहा है कि ये जो साहब आए हैं, ये साहब सहजयोग  में तो आये लेकिन ये तो थोड़े दिन हुए आए । अब आयें तो ये कैसे इतना बोलने लगे सहजयोग में,  भैया उनको ज़्यादा समझता है तो बोलने लगे । उसमें क्या हर्ज है । आपको क्या objection है ? आप भी बोलिये आप बोलते क्यों नहीं? अब वो सब organize करने लगे और हमें तो कोई chance नहीं मिला । आप करियें ना आप भी करें, सब कर सकते यह आदमी का तरीका है । औरत का और है कि देखिए वो गाना गा रही थी और हमको गाने को chance नहीं दिया ।

हो .दोनों पशुपेश में, मेरे लिए यह है कि मैं यह सोचती हूँ कि अरे हम बात कर रहे हैं आसमान की और और आप बात क्या कर रहे है l हम कर रहे हैं कि जाके आपको सितारे बना करके आकाश में हम चमकाए और आप लोग मिट्टी के दिये के बराबर भी नहीं बात करोगे तो फिर मैं क्या आगे बोलु? मैं तो आवाक रह जाती हूँ जब मैं यह बातें सुनती हूँ ।  मुझे बड़ा आश्चर्य होता हैं  कि ये मुझे, ये मेरी गर्दन खींच रहे हैं ,वो मेरे दबा रहे हैं ,वो वहाँ जा रहे हैं, वो ऐसा कर रहे हैं l  सबसे पहली बात है माँ को खुश करने के लिए सबसे पहली आपस में आप भाईचारा रखें और बहनचारा रखें। ये सबसे प्रथम चीज़  आपको मेरी कहने की है कि मेरे लिए अगर आपको वकाई आनंद देना है तो पहले भाईचारे में उतरिये ।   अब सहजयोग का भाईचारा जैसे चलता है ,वो इस प्रकार है ,कोई आया आते ही साथ तेरे तो भूत लग गया तु जा । ।(हंसी......) वो मेरे पास आया, माँ मेरे भूत लग गया ।(हंसी......)  मैं कहती हूँ तुमको किसने बताया? वो गया था मैं, उन्होंने बताया कि तेरे भूत लग गया, माँ मेरा भूत निकालो। अरे! मैंने कहा तुम उन्हीं को को कह दो कि तेरे भूत लग गया ,तेरे को कोई भूत बूत नहीं लगा, काहे को मेरे पीछे पड़ा ? वो नहीं उन्होंने बता दिया तेरे को भूत लग गया । दूसरा आएगा कि जो देखो वो ही मुझे कहता है कि तेरा ये चक्र पकड़ा रहा है,  माँ मेरा ये चक्र पकड़ रहा है ।

अरे! मैंने कहा भई तुम क्यों उसको कहे (हंसी......) भई तुम  ऐसा करो कि उससे बताओ कि भई तुम्हारी  जागृति कर लो ,धीरे धीरे सेंसिटिविटी  आ जाएगी तो तुमको खुद ही पता हो जाएगा । तुम क्यों उसके पीछे पड़े हो कि तेरे ये भूत लगा (हंसी......)    तुम्हारे वो भूत लगा । तुमको ये चक्र पकड़ा है तुमको वो चक्र पकड़ा है । दूसरे यही आप लोग सहजयोगी हो कि नजाकत के नमुने(हंसी......) ,  कि एक अगर, कि एक अगर भूत आया तो सारे सहजयोगी भाग खड़े हो गए । मैंने पूछा  कहा भाग रहे हो? तो कहने लगे एक भूत आ गया ।(हंसी......)     साहब मैं तो भूत की बात ही नहीं करने वाली थी । शुरू से मैंने तय किया था कि, मैं भूत के बारे में कहूँगी नहीं । लेकिन जब अमेरिका गई तो एक देवी जी ऐसी थी कि वो जब मेरे पास आई,तो उनसे मैंने कहा देखो तुम्हारे गुरू बड़े ऐसे कुछ थे और तुमको कुछ न कुछ सिद्धी देगे तो उनसे जरा  बचके रहना । जब लोटके आई तो देखती हूँ कि, देवी जी के यहाँ तीन तीन हजार चार चार हजार आदमी आते हैं । उनके यहाँ चांदी के बड़े-बड़े घड़े बने हुए हैं,उससे उन्होंने मेरे पैर धोए । उनके घर ले गई और सब दूर देखती हूँ भूत बैठे हुए हैं । तो मैंने कहा भईये क्या कर रही हो? तो लोगों ने बताया कि ये तो घोड़े का नंबर बताती है ,और ये पैसा किसी का गया तो वो बताती है और मारती  है हाथ में चाबुक लेकर के लोगों को ।  मैंने कहा माई तू घर पर आ, उसको घर पर  बुलाया । तो मैंने कहा अच्छा बताओ, इनके बारें बताओ, उनके बारें बताओ । जो बताया सो झूठ ,तो घबरा गई कहती है ,माँ आपने मेरे सब क्या शक्तियां लेली? मैंने कहाँ बेटे तुम्हारी अपनी शक्ति थी तो सर आँखों पर, लेकिन यह तो किसी और की शक्ति थी, जो भाग खड़ी हुई मेरे सामने । लेकिन मुझे तो परम चाहिए मैंने कहाँ अच्छा ठीक है तीन बार कहो परम चाहिए, परम चाहिए । लेकिन वो पॉपुलरिटी का जो भूत चढ़ा हुआ था उन पर, तो फिर जाके वही बन गई । अब पागल खाने में बैठी हुई है । तो कहने का मतलब यह है कि आप लोग अपने को इतने शक्तिशाली बनाईए कि भूत बाहर भागते फिरें । आप देखा कि एक सहजयोगी आ रहा है तो सारे भूत दिल्ली से उठ के भाग  खड़े हो जाएंगे ।  हजारों के तादाद में भाग जाएंगे ,लेकिन आप तो शक्तिशाली होईए । आप तो भूतों से डरते है और आपके खोपड़ी पर बैठेंगे नहीं तो क्या होगा । एक भूत वाला आदमी आ गया कि सारे की सारे दबके चले गए , कोई इधर गया भई क्या बात है? वो भूत वाला अंदर आया है । (हंसी......)

तो ये भाईचारे की बात है, अब उसका कारण क्या है? हम आशक्त क्यों है? क्योंकि हमारे अंदर संघ  शक्ति नहीं है इसलिए बुद्ध ने कहा है कि संघम शरण गच्छामि । संघ की शक्ति हमारी  बढ़ानी चाहिए । हम सब जैसे भी हैं सब मिल करके सुलझा, आपने तो कितने किस्से सुने होंगे ,कि संघ से कितने लोगों ने कार्य करके दिखाये । एक चिडिया के बारे में आपने सुना होगा कि बहुत सी चिडिया थी और वो एक जाल में फ़स गई उन्होंने सोचा कि हम लोग अगर सब मिल करके अपने पंख पसारे तो इस जाल से हम विमुक्त हो सकते हैं । इसको उड़ कर हम चले जाएंगे और इस तरह से उड़ कर चली गई । और फिर उन्होंने चूहों से कहा कि तुम हमारी अगर मदद करो तो हम इस जाल से छूट जाएंगे । तो सब चूहोंने मिलके उनको काट दिया उससे वो छूट गई । इसी प्रकार हमको भी सोचना चाहिए कि अगर हम अपनी संघ शक्ति को बढा ले तो कोई भूत यहाँ आएगा ही क्यों? वो तो पहले ही भाग जाएगा । एक नहीं हजारों उठ के उनके कारवा के कारवा यहां से उठ  जाएंगे । लेकिन हमारी संघ शक्ति कम है, इसलिए हम कमजोंर है । हम यह नहीं सोचते कि  योग बढ़ रहा है ,चलो दो हाथ लगा लो । सहजयोग बढ़ रहा है ,वो बढ़ा रहा है चलो उनको काटो । वो फलाना है, उनके ख़िलाफ चिठ्ठी लिखो, माँ को तुम,  माँ का सर इसी में निकल जाता है । अगर आप चिठ्ठीयां पढ़िए तो हैरान होजाइए, साथ साथ सफर की चिठ्ठीयां आती है, ये बताने के लिए, वो जो काम कर रहे है वो भूत है । अब मुझे कुछ समझ में आता है कि नहीं कौन भूत, कौन नहीं है लेकिन इस तरह की, ये जो हमारी बाते हो गई है सहजयोग में कि उनके वाइब्रेशन्स अच्छे नहीं है । मैं कहती हूँ कि हजारों ऐसे लोग यहाँ आ जाए, तो भी आपको डरने की कौन सी बात है ।  हमारे यहाँ, महाराष्ट्र में एक धुमाल नाम के साहब है तो मुझसे कहने लगे, तुम लोग को भूत कैसे पकड़ते हैं? तुम भूत को पकड़ो , तुमको भूत कैसे पकड़ते हैं । तो एक बार हमारे यहाँ , वहाँ पर राहुरी में एक आदमी आया, उसके पछाड़ा हुआ था ,तो वो जब उसमें आया, तो बोलने लगा कि एक तीन- तीन सहजोगी उस रस्ते से जाते हैं वही हम लोग रहते हैं, तो इनसे कहिए कि वहाँ से न जाए, नहीं तो हम लोग जाकर रहें कहाँ । ये, तीन सहजोगी वहाँ से जाते हैं उनके ऊपर उन्होंने कहा कि हम लोग उस वही पेड़ पर रहते हैं , अगर ये वहाँ से जाएंगे, तो हम लोग कहाँ रहेंगे? तीन सहजयोगी की ये कमाल है, तो आप इतने सहजयोगी हैं और अगर हैं, तो किसकी मजाल है, किसी सहजयोगी के पास फटक जाए । अपनी जो संघ शक्ती है, वो बढ़ाईए । अंदर जो भी डर है, उसको हटाईए । डर से आप लेफ्ट साइड में चले जाते हैं और आप भूत से  बाधित हो जाते हैं ,डरना किससे? डरने की कौन सी बात है? बहुत सा हमारा झगड़ा खत्म हो जाए, अगर हम किसी से डरें नहीं । आपस का झगड़ा खत्म हो जाए, अगर हम उस आदमी से न डरें । हमें यह डर लगा रहा था कि हमारी पोजिशन खराब हो जाएगी । यहां कोई पॉलिटिक्स तो है नहीं ,यहां कोई पोजिशन है नहीं ,आज कोई प्राइम मिनिस्टर बनने वाला है कि कोई डेप्युटी  प्राइम मिनिस्टर बनने वाला है कि कोई मिनिस्टर बदलने वाला है कि जो सब हालत अपनी कुर्सी संभाले बैठे हुए है । यहां तो सबकी कुर्सी जमाने का काम है । जिस जिसको आसन दिया वो आपका आसन जमाने कार्य होने वाला है । तो भाईचारे से जब जमने वाली है ,तो क्यों नो भाईचारे में हो । पिछली  मर्तबा मैं सब से मज़ाक कर रही थी, मैंने कहा कि आप किसको भाई बना रहे हैं बताओ । अब छोड़ो बहने तो बहुत बन गया भाई बनाओ । और बहनों को चाहिये कि अपनी भी सहेलिया बनाओ पहले बड़ी सहेली का बड़ा महत्व होता था । आजकल सहेली तो शब्द रह ही नहीं गया । कोई भी स्त्री से पूछो भई तुम्हारी कोई सहेली है । मेरी कोई सहेली-वहेली नहीं । मैंने कहा क्यों सहेली नहीं है । बात यह है आजकल के जमाने में,  कौन सहेली को पाल सकता है । और इसलिए औरतों में पटना याने असंभव बात है । दो औरते गर हो गई तो मेरा तो सर गायब है । मुश्किल ये हो जाती नजाने कहां से इनको सब बातें मिलती हैं । अब फिर दूसरी बात ये भी होती कि पुरुष का तरीका जो है वो बड़ा खुला होता है लेकिन कभी कभी बड़ा ही विस्फोटक होता है । उनके तोर तरीके से कभी कभी बड़ा ही नुकसान हो सकता है । लेकिन स्त्री का तरीका बड़ा अंदर से घुसता हुआ । जैसे अभी एक आईं तो हमें कहने लगी कि, एक सहजोगनी आई थी तो वो हमसे बता रही थी कि ऑस्ट्रेलिया में एक लड़की की जिसकी शादी हुई थी, उसने अपने हसबैंड को छोड़ दिया ।  मैंने अच्छा कहा अच्छा यही और जो 51 शादी हुई थी कि जो अच्छे से वो वो कोई खबर बात नहीं । माने वो न्यूज़पेपर का जो तरीका है न, जो कुछ खराब हुआ वो बिल्कुल पहले लाइन में बड़े बड़े अक्षरों में लिखे । फिर वो इधर जाएंगी, देखा ,तुमने सुना कि वो जो फलानी उसकी शादी हुई थी वो शादी टुट गई । अरे भाई 51 शादी हो गई वो ठीक हो गई तुमने कहां से सुना । फिर वो जाएंगी तुमने सुना ऐसा हुआ । कोई ये नहीं कहता कि भाई कोई कहियो रे प्रभु आवन  की । कोई प्रभु के आने की बात भी करो । वो नहीं, ये सब बात है कि ये गलत हो गया तुमको पता है उनका उनके साथ हो गया । अरे !मैं तो दंग रह गई ये कैसे?

इस वजह से आपस में स्त्रियों को बड़ा भय है, डरती है की कैसे इनसे कहा जाए l अगर घर में कोई चीज आये तो छिपाकर रख देंगी की ये ये देखले तो इनकी नज़र न पड जाए l आपस में डर शुरू हो जाता है और ये जो है इस डर से इतनी ज्यादा स्त्रीयां जिसको कहना विपदग्रस्त  है , विपदग्रस्त है । हर समय परेशान रहती है । उसको आप छोड़ दीजिए । एक दूसरों पर  भरोसा करें । एक दूसरों को ट्रस्ट करें । एक दूसरों को ट्रस्ट करना सहजयोग का नियम है ,नियम है ।

अब देखिए इतना रुपया इकट्ठा  होता है सहजयोग में ,हम लोग भी बहुत सा रुपया देते हैं, और उसके ट्रस्ट है । आपको आश्चर्य होगा मैंने कभी भी ट्रस्ट का हिसाब नहीं देखा आज तक । मुझे यह भी नहीं मालूम कितना पैसा है ? बहराल हमारे भाईसाहब आजकल चार्टेड अकाउंटेट हैं ,मैं उनसे कहती हूँ तुम देख लो तुमको क्या करना है?वो मुझे आकर कहता कि, अरे क्या कर रहे हो ,ये इतने कंजूस लोग हैं एक भी पैसा नहीं खर्चा करते और तुम्हारे सहजयोगी इतने कंजूस क्यों हैं ?इनके ऊपर में इंकम टैक्स आ जाएगा । मैंने कहा इंकम टैक्स को भी हम सहजयोग में ले आएंगे । तो सहजयोगी कहते लेकिन खर्चा कहाँ करें ?कोई बन ही नहीं रहा खर्चे का । तो मैंने कहा कुछ इंतजाम करो, कुछ खर्चा करो जिससे ठीक हो जाए ।  लेकिन आपसे कह रही हूँ कि भरोसा । लोग मुझे कहते थे कि देखिए माँ आपको देखना चाहिए हिसाब । मैंने कहा कभी मैंने हिसाब किताब आता ही नहीं मैं क्या देखूँगी? जो होना है होने दो । लेकिन कभी एक पैसा इधर से उधरनहीं हुआ । कोई गड़बड़ नहीं होती । इस हिंदुस्तान में जहाँ पर कि आप किसीसे पुछो कि भई वो जमीन मिल जाएगी?  नहीं वो पैसा खाता है । वहाँ गए वो हो जाएगा काम ,नल मिल जाएगा ?नहीं वो पैसा खाता है । जो सो पैसा खाता है, मैंने कहा कुछ खानावाना खाता है कि पैसा ही खाते रहते हैं । सभी लोग पैसा खाते रहते हैं । तो ऐसी हालात में भी आपको आश्चर्य होगा कि सहजयोग का एक पैसा इधर से उधर नहीं ,एक छदाग इधर से उधर नहीं है ।

हमारे भाई खुद हैराने कि भई हमने तो ऐसे कहीं भी चार्टेड अकाउंटन्सी इतनी करते हजार जगह, ना कोई गोलमाल है, ना कोई गड़बड़  है, ना कुछ है ऐसी कायदे की चीज़ ,यह कहां से आया? इतनी इमानदारी कहां से आई? यह कहां से आया? यह एक अपने आप चरित्र अंदर बन रहा है । और दूसरा यह माँ का भरोसा है, माँ का  विश्वास है । इसी तरह आप एक दूसरे पर विश्वास करें । एक दूसरे की गलतियां को मत देखें ,उसको बढ़ा चढ़ाके मत बताइए । दूसरों की आप अच्छाई बताइए । यह सोचें सुबह से शाम तक कि उस औरत में या इस हमारे मित्र में कौन सी अच्छाई है? कौन से अच्छे गुण है? इसका मतलब नहीं कि आप अपने को दोष दीजिए । बहुत लोगों की ये भी आदते हैं, मैं ही खराब हूँ । मैं बिल्कूल भी नहीं, आप तो बहुत ही बढ़िया हैं ,पहली चीज़ आप अपना दोष मत देखिए, लेकिन ये देखिए कि दूसरे आदमी में अच्छाई क्या है? उसके अच्छे गुण क्या है ?उससे आप प्लावित हो जाएं ,उससे आप नरिश हो जाएं । लेकिन आप दूसरों के दोष रोज गिनते रहेंगे तो सारे दोष आपके अंदर नजर आ जाएगे । इसलिए दूसरों से दोस्ती करने में, दूसरों से प्यार करने में, दूसरों से वार्तालाप करने में ,एक मधुरता लेकर के एक प्रेम की भावना लेकर के अगर आप करें तो सहजयोग बहुत आसानी से पा सकते है ।

बहुत आसानी से आप इसे पा सकते है और सारे संसार में सहजयोग बढ़ सकता  है । सारी दारोंमदार मेरी आप के उपर हैं । मैं क्या कर सकती हूँ ? अगर  मैं कुछ कर सकती ,तो मैं आपके हाथ  पैर क्यों जोड़ती ? लेकिन मैं इसलिए आपसे विनती करती हूँ ,कि आज इस शुभ अवसर पर इतना सुन्दर अवसर ,है कि आज नवीन वर्ष भी है  और आज ही ये भाई बहन की बात है । अब ये तो हिंदुस्तान में ज्यादा बताने की ज़रूरत नहीं ,एक दो होते हैं ऐसे वैसे जो कि बेकार लोग होते हैं ।  उनको भाई बहन समझ में नहीं आती । उनको छोड़ दीजिए । उनको आज नहीं समझ में आएगी, हिंदुस्तान में नहीं समझ में आएगा तो कभी भी नहीं समझ में आएगी । लेकिन जो आप लोग को समझना है वो ये कि जो भाई-बहन बना रहे हैं आज के दिन । आज कि जो भैया बीज आप कर रहे हैं, उसमें आपको यह सोचना चाहिए कि ये भाईचारे की बात है। इस देश में भाई चारे पर अनेक गाथाएँ लिखी हैं । किस तरह से लोगों ने मिलझुल कर काम किया । सारा गांधीजी का आंदोलन,  सारे 42 का मुव्मेंट,सोचे कितना त्याग लोगों ने किया होगा । हम तो हमारे फादर खुद इसमें पड़े हुए थे आपसे मैंने पहले भी बताया । तो यह हालत थी कि महलों में रहते रहते फिर जाके झोपड़ी में रहो । लेकिन सारा शहर हमारी साथ सारा शहर । किसी दुकान में जाओ, अरे आप क्या पैसे दे रहे हैं पैसे दे रहे हैं बाद में ,आपके बाप आएंगे । कोई साड़ी खरीदने जाओ , अरे एक साड़ी ले जाओ बहन क्या बात है ,आपके बाप जब आयेंगे तब देंगे । कहीं कुछ कभी कमी नहीं उन लोगों ने पड़ने दी । सब हाथों हाथ उठा दी।  यानी सरकारी नौकर ,पुलिस वाले सब साथ में थे । पहले खबर कर देंगे कि, आज आपके यहाँ वहाँ आज आने वाले हैं । हम लोगों को ऑर्डर आ गया है, कि आपको वहाँ पर पकड़ने आने का है । या आपके यहाँ हम सर्च में आ रहे हैं सब चीज़ हटा दो । पहले ही, 24 घंटे पहले ही उसकी खबर आ जाती थी कि भई यहाँ से हटा दो  और वो खुद ही लाते थे अपनी गाड़ी, पुलिस वाले खुद उसी गाड़ी में उठाकर धुसते थे ।

वो कहां गए ,वो हिंदुस्तानी आज कहां गए? जब उस स्वतंत्रता के लिए आपने किया तो यह सारे संसार के स्वतंत्रता के लिए भी तप करने की ज़रूरत है और सबसे बड़ा तप यह है कि आपसी प्रेम । आपसी प्रेम, आपसी समझदारी आपसी एक तरह की एकतान, आत्मियता , कोई बिमार पड़ गया, दौड़े जाओ सारे । कोई किसी को आफ़त आई सब दौड़े जाओ । कोई भी चीज का शेरिंग हो तो याद आना चाहिए । जैसे मुझे आप लोग कभी कभी मिठाई देते हैं , कुछ देते हैं तो मुझे ख्याल आता है कि मैं तो खा रही हूँ लेकिन सहजयोगियों को सब जगह यह मिठाई शायद नहीं मिल रही होगी और मुझे फिर कभी ख्याल आता है कि लंडन के सहजयोगियों को ये वाले लड्डू बड़े पसंद आते हैं तो आज नहीं खाएंगे फिर कभी छोड़ दीजिए । ऐसा ही मन करता है कि क्या है सारे लंडन के सहजयोगी ये लड्डू बहुत शौक से खाते हैं । अब जाएंगे तो बना के उनको खिलाएंगे तभी खाएंगे तो खाने को मन नहीं करता । इस तरह की एक आत्मियता, एक अंतरत इतनी समाधानकारी होती है, इतनी आनंदमय होती है ।

अपने लिए जीने का जो एक तरीका वो छूट करके सब के लिए जीने का  जब तरीका आ जाता है तभी मनुष्य विशाल हो जाता है । और ये विशालता आप प्राप्त कर सकते हैं सहजयोग से । और आज इस नवीन दिवस पर ये विशेषता का एक संदेश अपने हृदय में रखना चाहिए कि आज से हम विशाल हो जाएंगे  और ये विशालता हमारे हृदय में बसे और इससे हम सारे जितने सहजयोगी है, हम सब भाई बंध ही नहीं ,एक माँ के बेटे हैं । एक सूत्र में बांधे हुए अत्यंत सुंदरता से संजोए हुए प्यारे-प्यारे सब फुल है । जब हम अपने प्रती ऐसी सुन्दर भावना कर लेंगे और दूसरों के प्रती भी ,तभी जा करके एक सुन्दर सा हार तैयार हो सकता है । कोई से भी एक भी फुल उसमें खराब हो जाने से गड़बड़ हो जाएगी । इसलिए सब लोगों को इसी धारणा से चलना चाहिए  और हमारा अनन्त आशिर्वाद है कि आप सब लोग इस विशेष रूप को प्राप्त करें ।

हमने हिंदी में दिवाली पर लेक्चर दिया है पिछला । उसका अगर इनके पास टेप है तो उसे सुन लीजिए । बहुत अच्छा है आधा में हिंदी बोले आधा मराठी में । हिंदी का बहुत ही सुंदर है ।

ll जय श्री माता जी ll