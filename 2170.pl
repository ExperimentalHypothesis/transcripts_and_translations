Guru Puja, Cabella Ligure (Italy), 21 July 2002.

W Indiach wszyscy czekali na monsuny i byli tak zmartwieni, ponieważ deszcz nie nadchodził.

Więc zrobiłam bandhan o deszcz i on nadszedł tutaj. A teraz także powiedziano w telewizji, że będzie padać w Indiach. Ale najpierw we Włoszech! Powiedziano Mi, że we Włoszech bardzo potrzebujecie deszczu i pierwszy deszcz mieliście kilka dni temu, a teraz jest drugi. Ponieważ w tym jest całe zrozumienie problemów naszych rolników. A deszcz, jak widzicie, jest tak miły, że nadchodzi we właściwym czasie. Jestem zaskoczona szybką reakcją i posłuszeństwem deszczu.

Dzisiaj jest wielki dzień dla nas wszystkich, ponieważ świętujemy Guru Puję i wspominamy wszystkich wspaniałych Guru, którzy przybyli na tę Ziemię, aby nauczać świat o Prawdzie. Było tak wielu z nich. I starali się jak najlepiej wyjaśnić ludzkości, czym jest duchowość.

Ale rozbieżność jest taka, że ludzie nigdy nie zrozumieli, że duchowość jest najważniejszą rzeczą, jakiej potrzebujemy, że musimy być jednym z Boską Mocą. Wszystkie ich wysiłki zmierzały w złym kierunku.

Przede wszystkim, byli oczywiście bardzo inteligentni, bardziej niż zwierzęta i rozpoczęli poszukiwanie, nie Prawdy, ale czegoś w rodzaju samo-wyzwolenia, nie wiem co powiedzieć, nazwijmy to samo-rozwojem. I w tym stracili to, że muszą najpierw szukać duchowości, która jest najważniejsza. Ale mieliśmy dwa rodzaje "podróży": jedna jest przez lewą stronę a druga przez prawą stronę. W Indiach, nie wiem dlaczego, mieliśmy wielu ludzi, którzy udali się do dżungli i stali się świętymi, ale robili prawostronną tapasyę. To znaczy, wchodzenie w pięć elementów jeden po drugim; i zapanowanie nad pięcioma elementami. Oczywiście, jest w tym Prawda, bez wątpienia.

Widzieliście jak świeca, jak świeca mówi wam, jaki jest wasz stan wewnątrz: czy jesteście opętani czy nie, świeca może wam powiedzieć - możecie sobie wyobrazić? świeca ma tyle wiedzy.

Przypuśćmy, że macie kłopoty z sercem - świeca pokaże. A jeśli poczyścicie się świeczką, możecie się wyleczyć. Więc ona jest tak wrażliwa, nie, że może wyleczyć, ale także tak kompetentna; nie, że pokazuje wam, że jesteście chorzy i macie problemy, ale że jest kompetentna, aby was wyleczyć. Dlatego w Indiach Agni był czczony, to światło było wielbione, ogień był wielbiony, który był czczony najpierw. Musieli odkryć, że ogień wie wszystko, więc o wewnętrznej świadomości wszystkich tych elementów oni wiedzieli i dlatego czcili te elementy.

Tak więc przed pują mieli w zwyczaju wzywać wszystkie Bóstwa, które należały do tych elementów, aby były świadkami ich pujy. Ale okazało się, że to ruch prawostronny. Bez lewej strony, prawa strona jest bardzo niebezpieczna. Oczywiście, jeśli nie macie prawej strony jest to również bardzo niebezpieczne. Ale najpierw musicie rozwinąć swoją lewą stronę.

To właśnie na początku mieliśmy w Sahaja Yodze. Lewa strona to współczucie, miłość, uniwersalne uczucie, lub możemy powiedzieć, że to błogosławieństwa Devi, które są opisane, wiecie o tym, w Devi Mahatmyam, że Bogini przebywa w was, jako tak wiele aspektów. Ona przebywa w was jako shraddha [oświecona wiara]. Ona rezyduje w was jako sen. Ona rezyduje w was jako iluzja, bhranti. Wszystkie rodzaje rzeczy znajdują się po lewej stronie, które są już opisane. A kiedy powiedziałam wam o Sahaja Yodze, chciałam uczynić waszą lewą stronę bardzo silną.

Ci, którzy zwrócili się ku prawej stronie stali się bardzo agresywnymi ludźmi i opanowali istotę tych pięciu elementów, to w porządku. Byli jednak wyjątkowo porywczy, tak bardzo, że rzucali klątwy na ludzi, przeklinali ich. Mówili rzeczy, które nie były miłe; i nie wierzyli w uniwersalność. To była taka niebezpieczna rzecz, której się podjęli.

W indyjskich shastrach [święte pisma] można zobaczyć wiele przypadków, w których ludzie rzucali klątwę; sprytne, bardzo powszechne. Wszyscy ci guru używali klątw, ponieważ nie mieli współczucia, miłości, niczego, ale mieli moce prawej strony. Ale zrozumieliśmy już teraz, że ci ludzie, którzy są na prawej stronie, którzy idą tylko po prawej stronie bez bhakti, bez błogosławieństw Boskości, mogą w rzeczywistości stać się rakshasami, mogą stać się wielkim niebezpieczeństwem dla ludzkości. To bardzo poważna sprawa: poprzez waszą inteligencję, poprzez waszą moc myślenia, wasze ego może dojść do każdej granicy i stworzyć w was problemy.

Teraz ostatecznym problemem jest, widzieliśmy [to], jest wiele chorób, które są absolutnie nieuleczalne. Nawet niektórzy ludzie, ludzie prawostronni, niektórzy ludzie mogą nabawić się nowotworu zwanego rakiem krwi. A ten rak krwi, teraz go wyleczyliśmy, ale nawet jeśli jest wyleczony, możecie wrócić do tego rodzaju agresywności, sądząc, że macie absolutną rację. Tacy ludzie zawsze próbują znaleźć błędy u innych, że taka i taka osoba nie jest dobra, wyrządza krzywdę lub tak czy owak mogą znaleźć błędy u innych, nie u siebie. Ich uwaga jest na zewnątrz, a nie na nich samych. Nigdy nie widzą, co jest z nimi nie tak, ale zawsze widzą, co jest nie tak z innymi. Robiąc to, widzicie, że oni wspinają się po drabinie okropnej prawej strony, która może wywołać straszne choroby. Jak już wam powiedziałam, pierwszym jest rak krwi. Jeśli pozbędziecie się raka krwi, możecie nabawić się innego problemu.

W dzisiejszych czasach jest bardzo znana choroba zwana Alzheimer. Jest to również aspekt prawej strony, ponieważ jeśli nie macie tego bhakti, tej pokory, tych błogosławieństw Bogini, możecie rozwinąć wszystkie takie okropne choroby, które nie tylko są śmiertelne, ale także bardzo szkodliwe dla innych. Będąc więc prawostronnym, nie rozwijacie się. Możecie stać się wielkim ascetą, jak mówią, który może rzucać klątwy na innych, który może wpędzić ich w kłopoty, myśleć, że to jest wielka moc - nie jest! Wcale nie jest. Ponieważ, chociaż nie jesteście stłumieni przez inne siły, negatywne siły, ale wasza własna moc odbiera wam życie.

Więc, kiedy Kundalini się uniesie, najlepiej iść na lewą stronę, nie krytykować innych, nie mówić źle o innych, ale dostrzec, co jest w was nie tak. Dowiedzcie się, co się z wami dzieje. Najpierw zaczyna się od poczucia własnej ważności, że "jestem bardzo ważną osobą" a wraz z tym poczuciem własnej ważności przechodzicie do dręczenia wszystkich i torturowania wszystkich, i tak dalej. Ale z powodu waszego prawostronnego działania możecie odnieść sukces. Hitler był szczytem tego. I tak ludzie zaczynają zwracać się w stronę bardzo, bardzo okrutnych rzeczy.

W dzisiejszych czasach, uważam, że niektórzy ludzie rządzą wszędzie poprzez swoją prawą stronę. Nie mamy ludzi, którzy używają swojej lewej strony. A kiedy tylko używają swojej lewej strony, są nazywani świętymi. Teraz wszyscy macie moce lewej strony. Niektórzy z was również mają trochę prawej strony, co nie ma znaczenia.

Teraz powiedziałabym, że osiągnęliście mistrzostwo lewej strony - tam znajduje się przebudzenie Kundalini, jesteście jednym z Boskością. Teraz możecie przejść na prawą stronę i ją poznać i spróbować wyrazić swoją prawą stronę. Możecie ją wyrazić nie poprzez dominowanie innych, ale dominując siebie. Poprzez samokontrolę. Poprzez zrozumienie, co jest z wami nie tak. Dlaczego się tak zachowujecie? Dlaczego sprawiacie kłopoty innym? Dlaczego przejmujecie kontrolę nad innymi? Tacy ludzie będą zawsze, jak widziałam, organizować i urządzać, robić to i tamto. Zamiast organizować siebie, organizują innych.

Te rzeczy [są] skomplikowane. Ale jeśli macie miłość i jeśli macie bhakti [oddanie w sercu] możecie bardzo, bardzo łatwo zdominować innych w zupełnie inny sposób. To nie jest tak, że dominujecie przez okrucieństwo, przez ucisk, ale dominujecie swoją miłością. I nie chcecie dominować, ale ludzie łatwo, w dużej mierze ulegają miłości i wielkoduszności, hojności. Tak więc wszystkie te cechy musicie najpierw w sobie rozwinąć; jest problemem lewej strony to, że powinniście być bardzo spokojni, powinniście dawać miłość innym, powinniście być hojni, powinniście być mili i zobaczyć, na ile to się opłaca.

Widziałam ludzi, którzy są wyjątkowo nieuprzejmi, mogą być nieuprzejmi wobec każdego, taka jest ich natura, którą powinni pokonać lewą stroną. Grubiaństwo nie jest znakiem świętego. Święty jest wyjątkowo spokojny, i nigdy nie jest nieuprzejmy w stosunku do innych. Zatem przede wszystkim, powinna mieć miejsce introspekcja: "Gdzie się mylimy? Jakie złe rzeczy robimy? Jaki jest nasz styl?" Kiedy odkryjecie, że wasz styl jest już lewostronny, wtedy powinniście zwrócić się ku stronie prawej i posiąść jej moc.

Jakie są moce prawej strony, które osiąga się poprzez doskonałość lewej strony? Po tej stronie mamy kilku wielkich Guru. Jednym z nich był Raja Janaka. Był władcą kraju, bardzo znanym władcą; a mimo to był tak hojny i dobry, ale jednocześnie był wielkim monarchą, wielkim królem tamtych czasów, bardzo dobrze znanym z bezstronności, z umiejętności kierowania państwem i z wszelkiego rodzaju pięknych rzeczy, które czynił dla poddanych. To jest on, Raja Janaka. Nic mu nie przeszkadzało. Ludzie nigdy nie zrozumieli, dlaczego najwięksi z największych świętych składali Mu pokłony. Co było [w Nim] tak wielkiego? Chociaż był królem, żył tak hojnie i posiadał tak wiele ozdób, a także pojazdów i tak dalej; ponieważ nic nie było ponad Nim, był tak nieprzywiązany do niczego. Miał wszystko, ale nie był przywiązany. To bardzo dobry przykład osoby, która opanowała swoją lewą [stronę] i teraz stała się królem, Raja Janaka nim był.

Mieliśmy wielu podobnych ludzi także później, jednego po drugim, którzy byli wyjątkowo, wyjątkowo bogaci, niezwykle, powinnam powiedzieć, potężni jako królowie, ale w środku byli całkowicie podobni do Boskiej Osobowości. Nic im nie przeszkadzało, nic nie sprawiało, że czuli się ważniejsi i szczęśliwsi. Żadne stanowisko, żadna władza nie była dla nich ważna. Jest to całkowite wyzwolenie istot ludzkich, że jesteście Zrealizowaną Duszą. Powinniście być w pełni wyposażeni we współczucie, miłość i zrozumienie. Ale jednocześnie powinny one być wyrażone we właściwy sposób.

Na przykład, powiedzmy Chrystus. On jest innym przykładem. Aczkolwiek był On Inkarnacją, niemniej wielkość przebaczenia i miłości, które miał dla ludzi była ogromna. Ale w tym samym czasie, udawał się w góry i nauczał o duchowości. To nie były bardzo bezpieczne czasy, ponieważ ludzie nie lubili, gdy ktoś tak mówił. Nienawidzili Go, ponieważ mówił o Bogu. A o tym, co Mu zrobili, wiecie bardzo dobrze. Nie ma znaczenia. Chociaż Go ukrzyżowali, nadal wszyscy szanujemy Go jako wielką osobowość. Powodem jest to, że był On bez wątpienia Inkarnacją, ale mimo to, dał z siebie wszystko, aby przekazać innym Swoje dokonania, lub mogę powiedzieć, wszelkie moce, które posiadał. Chodził wszędzie, nie miał żadnych wygód, ale mimo to chodził do wielu ludzi i próbował ich ratować.

To była działalność prawostronna. Oznacza to, że Sahaja yogini mogą również stać się prawostronni, ale jak Chrystus. W przeciwnym razie, jeśli oni są prawostronni będą organizować, będą robić różne rzeczy i będą mieć problemy prawej strony. Dlatego chcę, abyście unikali prawej strony. Ale gdy już w pełni jesteście lewostronnym mistrzem Sahaja Yogi, wtedy jest bardzo, bardzo potrzebne, aby być całkowitą osobowością duchowości, którą powinniście skierować na działalność prawej strony. A to, czym jest działalność prawostronna, to kolektywność. Nie powinniście być zadowoleni z tego, co otrzymaliście. Bardzo łatwo jest poczuć: "Och, teraz otrzymaliśmy Realizację, teraz ją mamy. Jesteśmy na szczycie świata!" Tak nie jest.

Musicie wychodzić, rozmawiać z ludźmi. Będą was obrażać, będą wam sprawiać kłopoty, będą robić różne rzeczy. Ale wy już jesteście osobą... Zrealizowaną Duszą. Możecie słuchać tego, o czym mówią; nie będziecie prosić o nic, ale chcielibyście czynić dla nich dobro. W tym jest także współczucie, że nie chcecie zachować swojej Realizacji dla siebie, ale chcecie doprowadzić również do tego, aby inni także otrzymali Realizację. To bardzo ważne. Jeśli nie czujecie tego w ten sposób, litości dla ludzi, którzy nie mają Realizacji, pomyślcie o czasach, w których wy nie mieliście Realizacji. Ci ludzie też nie są zrealizowani i mają zły okres, mogą pakować się w jakieś kłopoty. Więc teraz nie jest tak, że jeśli macie Realizację poprzestajecie na tym - nie, to nie jest sposób; ale powinniście iść na całość, aby dostrzec, że dajecie Realizację innym i ich ratujecie. Wszyscy otrzymaliście Realizację nie ze względu na was, ona nie jest limitowana [i tylko] dla was, ale jest przeznaczona dla innych, musicie przekazać ją innym.

A kiedy zaczniecie dawać ją innym, będziecie zdumieni, jak wiele zalet pojawi się w was; ponieważ, kiedy widzicie innych, to odkrywacie, czego im brakuje, czego potrzebują, co musicie dać, jak macie dać. Możecie stać się kimkolwiek, możecie zostać poetą, możecie zostać pisarzem, możecie zostać kimkolwiek, na wypadek, gdy staniecie twarzą w twarz z innymi. Wtedy to przychodzi jako reakcja w was, wszystkie te zalety się rozwijają a wy stajecie się bardzo dobrym, powinnam powiedzieć, artystą. Jest to możliwe tylko wtedy, gdy spotykacie innych ludzi i rozmawiacie z nimi o Sahaja Yodze, i mówicie im o swojej Samorealizacji. Wiem, że będą problemy, wiem. To prawda. Pojawią się ludzie, którzy będą wam się sprzeciwiać, mówić różne rzeczy przeciwko wam i spróbują powstrzymać wasze działania i wyrządzić wszelkiego rodzaju szkody, nie ma znaczenia. Ale to, co powinniście osiągnąć, to spotykać ludzi, rozmawiać z nimi i zacząć mówić im o Samorealizacji, musicie ich ocalić. To jest ważne. Ale przede wszystkim powinniście wiedzieć, że nie powinniście mieć prawostronnych powikłań, w przeciwnym razie wszyscy oni uciekną.

Osoba, która jest duchowa, jest uważana lub uznawana za osobę bardzo pokorną. Oczywiście, ponieważ jest pokorna, ludzie wykorzystają ją, powiedzmy, w różny sposób; w porządku, jest to częścią gry. Ale ona nie ma nic przeciwko, nie ma nic przeciwko. Nie ma nic przeciwko temu, co idzie po jej myśli. Ale najważniejsze jest to, że ma współczucie. Jej współczucie, które pochodziło przedtem z lewej strony, zostało teraz rozszerzone i ona chce ratować ludzi. Ludzie nie mają jedzenia, w porządku, to wielka komplikacja, jeśli ludzie głodują, to kolejna; ale jeśli nie dostaną duchowości, jaki jest pożytek z ich ludzkiego życia, dlaczego rozwinęli się do tego stanu? Rozwinęli się ze stanu zwierzęcego, z najgorszego możliwego do stanu ludzkiego. A teraz, jeśli nie dostaną swojej Realizacji, to znaczy, że jest to gorsze niż głodowanie, gorsze niż wszelkiego rodzaju ubóstwo, gorsze niż wszelkiego rodzaju choroby i kłopoty. Dlaczego więc nie spróbować dać im Realizacji? Może warto zobaczyć, że dajecie im Realizację?

Ale przede wszystkim, jak już powiedziałam, powinniście być bardzo silni na lewej stronie.

Nie powinniście zacząć tego robić, ponieważ macie swoją Realizację, możecie dać Realizację.

Więc nie powinniście zacząć tego robić dopóki nie wzmocnicie swojej lewej strony. Taka osoba jest wyjątkowo skromna, niezwykle uczciwa, nie żałuje niczego, nie narzeka na nic, i potrafi dostosować się do każdej sytuacji. Nie jest do niczego przywiązana. To jest automatyczne odseparowanie, nie trzeba tego odłączać. Możecie robić wszystko dla tej osoby, możecie spróbować zdobyć coś dla tej osoby, to jest w porządku. Ta osoba bez wątpienia przyjmie, ale bez przywiązania do czegokolwiek. Taka nieprzywiązana osoba jest tą, która może wypracować wszelkie formy rozprzestrzeniania Sahaja Yogi.

Dzisiaj jest to największa potrzeba świata, że musimy mieć więcej Sahaja yoginów. Teraz ludzie tak się wstydzą, że to robią, to bardzo zaskakujące. Ale widziałam ludzi, którzy nie mają żadnej Prawdy, którzy mają różnego rodzaju fałszywych guru, napastują innych, próbują szerzyć swoje fałszywe pomysły. Ale Sahaja yogini, dlaczego mieliby się czuć... dlaczego mieliby się wstydzić, nie rozumiem. Więc rozmawiajcie o tym z każdym, przyprowadźcie ich do Sahaja Yogi. To bardzo ważny dzień, ponieważ to jest Guru Puja a mówi się, że Guru nie może wam nic dać.

Ale Ja mogę dać wam radę, radę, która rozszerzy wasze serca, staniecie się pokorni i spróbujecie szerzyć Sahaja Yogę z pokorą, nie z agresywnością. Jest to niezwykle ważne. Jeśli potraficie to robić, to będziecie całkowicie uczciwi w stosunku do tego życia, które jest życiem duchowym.

Bez tego nie możecie osiągnąć, nie możecie osiągnąć siły duchowości.

W tym celu musicie zrozumieć, że jest to bardzo, bardzo ważne, abyście dali Sahaja Yodze pełną szansę poprzez waszą mądrość. To co otrzymuję, to głównie listy, o tym, że ta osoba jest dokuczliwa, ta osoba jest dokuczliwa, ta osoba tak postępuje. Zapomnijcie o tym! Wszystkie takie osoby nie są ważne dla Sahaja Yogi. Ale jeśli ruszycie we właściwym kierunku, zdziwicie się, spotkacie tylu ludzi, którzy pragną spokoju umysłu, spokoju w sercu i całkowitej jedności z Boskością. Mogą nie akceptować, mogą nie powiedzieć, że być może trafili również do niewłaściwych ludzi. Ale mimo wszystko chcieliby mieć w sobie prawdziwy duchowy spokój.

Jest to bardzo powszechne pragnienie w dzisiejszych czasach wśród ludzi, ale aby podejść do tego i osiągnąć ten cel, musicie podjąć życie bardzo prostej osobowości. Widzicie, jeśli jesteście tak bardzo zainteresowani pieniędzmi, lub jeśli tak bardzo interesujecie się swoimi tak zwanymi mocami czy ambicjami, to Sahaja Yoga nie może nic zrobić. Ale jeśli interesuje was wasze współczucie i zrozumienie dzisiejszego świata, to dlaczego jest tyle zamieszania?

Ponieważ istoty ludzkie są w błędzie. Co musimy zrobić, to przekazać im Boską Wiedzę. Takie powinno być wasze pragnienie i właśnie z nim będziecie się czuć bardzo komfortowo. Wszystkie inne pragnienia, wszystkie inne potrzeby są, jak mówicie, bardzo przejściowe. Jednym z pragnień jest szerzenie Sahaja Yogi, Jest [ono] tak piękne, że pracujecie nad nim i za każdym razem, kiedy to robicie jesteście tak radośni i szczęśliwi, nie macie żadnych problemów. To jest znak wielkości Sahaja Yogi i chcę, abyście wszyscy stali się tacy. Jako że dzisiejszy dzień jest wielki, ponieważ myślimy o wszystkich wielkich świętych, którzy przyszli na tę Ziemię, i którzy próbowali nas prowadzić. To, co zrobili, to wszyscy próbowali szerzyć Prawdę na całym świecie. Dużo cierpieli, mieli problemy, tak wiele problemów, ale pracowali bardzo ciężko pod każdym względem, aby szerzyć Sahaja Yogę i rozmawiać o Bogu i Boskości.

Wszystko, co dzisiaj musicie Mi dać to obietnica, że ilekroć spotkacie inną istotę ludzką, będziecie potrafili opowiedzieć o Sahaja Yodze.

To jest nie tylko ważne, ale jest to absolutna natychmiastowa potrzeba świata. Jeśli zrozumiecie tę kwestię, dlaczego jesteście na tym świecie w tym czasie i jaka jest potrzeba świata, natychmiast poczujecie odpowiedzialność. Nie ważne, czy jesteście mężczyzną, czy kobietą. Idźcie na całość, aby głosić; pomyślcie, aby sprawić, by ludzie zrozumieli Sahaja Yogę, w każdy możliwy sposób i myślę, że staniecie się kompletni jako guru. Jeśli Sahaja Yoga tylko jest z wami, nie możecie być guru. "Guru" również nie oznacza, że uciekacie się do nauczania o Sahaja Yodze, mówienia o Sahaja Yodze, wygłaszania prelekcji o Sahaja Yodze, nie! To oznacza tego, który daje Realizację innym. Nie można policzyć tego, ilu ludziom dajecie Realizację, ale odczuć wewnątrz jak fale, fale Oceanu Miłości w waszym sercu. Tak pięknie jest obserwować, że ludzie dostają Realizację i są zanurzeni w radości duchowości. To jest to, co chcę, abyście robili.

Dlatego jestem na tej Ziemi. Musiałam też sporo cierpieć, nie ma znaczenia, tak zwane cierpienia oglądałam jak dramat. Więc jest ok. Dopóki nie zwracacie uwagi na te wszystkie cierpienia, co jest tak wspaniałe? Wczoraj oglądaliście piękny dramat o Mahomecie. Zawsze myślałam o Nim, i to był taki ból, że ludzie źle zrozumieli dlaczego robią wszystkie złe rzeczy i zbłądzili.

Teraz czuję się szczęśliwa, że przynajmniej wy, ludzie, uświadomiliście sobie Jego wielkość i zrozumieliście i stworzyliście z tego taki piękny dramat. Nie wiem, jak daleko możemy to propagować, ale faktem jest, że sam Mahomet został zniszczony, a potem również jego córka, wnuki zostały zniszczone, Jego zięć został zniszczony. A potem, kiedy ich zniszczyli, zaczęli kolejną okropną rzecz zwaną Sunnizmem. Teraz religia sunnicka w ogóle nie jest bliska Prawdy, jest to rodzaj bardzo agresywnej i bardzo okrutnej religii, która wszędzie zaczęła się rozprzestrzeniać. W prawdziwej islamskiej religii Mahometa nie było.

Ci ludzie, którzy Go zabili zaczęli być "islamscy". Więc jest bardzo złą rzeczą, że człowiek, który był tak wielki i tak bardzo duchowy, nie tylko nie został zaakceptowany ale ktoś, kto Go zabił, jest teraz uznawany. Wszystko może się zdarzyć. Ale najgorsze, co się stało, to świat islamski, który jest bardzo niebezpieczny i widzimy, ile złych rzeczy robią w imię Boga. Spróbujcie więc zrozumieć, że to, co się wydarzyło, nie było przeznaczeniem Mahometa, to, co się wydarzyło, nie było przeznaczeniem rzeczywistości, ale to ma nam wszystkim otworzyć oczy, aby dostrzec, że Prawda zawsze jest prowokowana przez nieprawdę. A powinniśmy opowiadać się za Prawdą, cokolwiek się stanie.

I nadejdzie dzień, kiedy ludzie zrozumieją, że to była niewłaściwa rzecz, za którą cały czas podążali i robili różne bezsensowne rzeczy. Wszystko to się wypracuje, jestem pewna, bardzo szybko, jeśli Moje pragnienie jest tak potężne. Jestem tego pewna, że zrozumieją, że być dobrym, być miłym, być współczującym jest najlepszym sposobem na to, by czuć się szczęśliwym; nic poza tym.

Niech Bóg was błogosławi.