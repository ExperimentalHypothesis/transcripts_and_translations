11 huhtikuun 1982
Easter Puja
Nirmala Palace - Nightingale Lane Ashram, London (England)
Easter Puja, "The Creation of Lord Jesus". Nightingale Lane Ashram, London (UK), 11 April 1982.

Tänään juhlimme päivää, jonka aihe on erittäin tärkeä, todella mitä tärkein päivä, voidaan sanoa, kun tällainen suuri asia tapahtui. Sen täytyi tapahtua tällä tavalla, koska kaikki oli tavallaan hyvin tarkkaa. Edellisissä luennoissani kerroin, kuinka Kristus luotiin ensi taivaassa. Jos luette Devi Mahatmyamia, siinä kerrotaan, että Hänet luotiin Mahavishnuksi, ja siinä mainitaan hyvin selvästi, että ensin Hänet luotiin munaksi. Tämä lukee kirjassa, joka oli kirjoitettu ehkä n. 14 000 vuotta sitten. Se on kirja, joka ennustaa Kristuksen tulemisen, ja siksi ihmiset, erityisesti lännessä, lahjoittavat ystävinä toisilleen munan. Ensimmäiseksi Kristus tuli tänne maan päälle munan muodossa, ja osa siitä pysyi tässä muodossa, ja loput otti käyttöönsä Pyhä Henki, Mahalakshmi, ja loi siitä Kristuksen. Tässä vanhassa kirjassa Häntä kutsuttiin Mahavishnuksi, joka tarkoittaa Vishnun suurempaa muotoa. Mutta oikeastaan Vishnu on Isä, ja Hän on Poika, jonka Pyhä Henki loi. Luennon jälkeen, jos teillä on tämä kirja, haluaisin lukea teille koko tekstin siitä, kuinka Kristus luotiin. Ja kun Hänet luotiin, Hän kutsui Isäänsä, ja Hän kutsui kerran myös ristillä. Hän kutsui monen vuoden ajan. Ja sitten Kristus sai Mahavishnuna siunauksen Isältään, joka sanoi, että "Sinut asetetaan korkeammalle kuin Minut, ja Sinusta tulee Adhara, eli 'Universumin Tukija'." Näettekö, kuinka Muladharasta Hän muuttuu Adharaksi. Tämä kaikki tapahtui taivaissa - Vaikunthassa, voidaan sanoa. Sitten Hän syntyi Pyhästä Hengestä, joka oli Kristuksen Äiti täällä maan päällä, joka ei ollut kukaan muu kuin Mahalakshmin inkarnaatio; eli Hän oli Radha. Ra-dha. 'Ra' tarkoittaa energiaa, 'dha' tarkoittaa Häntä, joka ylläpitää energiaa. Pääsiäisestä on ymmärrettävä monta asiaa, mutta ennen kaikkea se, miksi Hän kuoli, ja miksi Hän nousi ylös kuolleista? Tästä asiasta en ehkä ole vielä kertonut kovin paljon, kovin selvästi. Tästä haluan kertoa teille tänään. Vain te pystytte ymmärtämään Kristuksen elämän tärkeyden. Ja kun sanotaan, että on saatava oivallus Kristuksen kautta, se tarkoittaa, että Hänen täytyi lävistää Agnya-chakra. Hänen täytyi olla siellä. Jos Hän ei olisi luonut aukkoa porttiin, emme koskaan olisi saaneet oivallusta. Siksi sanotaan, että pääsette läpi taivaan porttien vain Kristuksen armosta. Tämä ei tietenkään tarkoita kirkkoja, ei millään lailla. Sen ymmärrätte sahaja-joogeina, että teidän on päästävä Agnya-chakran läpi. Loppujen lopuksi se on kaikkein vaikein kohta, josta ihmisen täytyy päästä läpi. Sillä Agnya-chakrassa egonne ja superegonne ovat täysin muodostuneet. Ego on kehittynyt vain ihmisillä. Kysymys oli siitä, miten päästä egon yli. Egon ylittämiseksi Kristuksen oli tehtävä tämä. Hänet luotiin aluksi Shri Ganeshaksi - tiedätte tarinan, miten Hänet luotiin - 'mala' tulee Parvatin, Pyhän Hengen kehosta, ja sitä käytettiin, koska ennen vihkimistään Hänen täytyi - Kylpyään varten Hänen täytyi sivellä iholleen monenlaisia tuoksuvoiteita. Sitten Hän poisti sen kaiken, ja Hänen värähtelyjään tuli mukana. Sitten Hän loi tämän lapsen suojellakseen siveyttään; Hän pani pojan vartioon kylpyhuoneensa ulkopuolelle. Tiedätte koko sen tarinan. Osa tästä lapsesta koostui maaelementistä, 'pruthivee-tattwa'. Kaikissa muissa keskuksissa - kaikissa muissa keskuksissa on erilaisia elementtejä. Sellaisia elementtejä kuin 'pruthivee-tattwa', maaelementti; sitten on vesielementti, ja ilmaelementti, ja kun päästään tänne, siellä on valoelementti, valo. Tässä kohdassa, Agnya-chakrassa, Hänen oli päästävä viimeisen elementin, valon, läpi. Tämä tarkoittaa sitä, että Hänen oli tultava ulos todelliseen muotoonsa, pelkkään Jumalalliseen Voimaan, Omkaraan, sitä voi kutsua värähtelyiksi; tai absoluuttisuuteen... sanotaanko sitä 'logokseksi', vai miksi? Ensimmäinen ääni, Brahma. Hänen täytyi siis tulla Brahman periaatteeksi. Tullakseen siksi, Hänen oli päästävä eroon kaikista muista itsessään olevista elementeistä. ja viimeinen niistä oli valoelementti, jonka läpi Hänen oli päästävä. Hänessä siis oli maaelementti, koska Hän oli tehty 'malasta', ja kaikki muutkin elementit. Mutta Agnyaan tultaessa Hänen oli luovuttava kaikista elementeistä, joten Hänen oli kuoltava pois kaikista näistä elementeistä, jotka Hänessä olivat, jotta Hän voisi olla täydellinen, absoluuttisen puhdas Henki. Se, mitä Hän teki hienojakoisesti, tapahtui fyysisessä muodossa, ja sen tehdäkseen Hänen oli kuoltava. Se, mikä Hänessä kuoli, oli pieni osa maaelementtiä ja muita elementtejä, ja Hänestä tuli esiin puhdas Henki. Se, mikä nousi ylös kuolleista, oli puhdas Henki; puhdas Henki, puhdas Brahma-Tattwa, josta Kristuksen keho oli muodostunut, joka oli Kristuksen ruumis. Ja tämä tapahtui - Kristus teki sen, mitä Hänestä ennustettiin - että Hän on pelastaja, koska Hän tuli tämän portin läpi viedäkseen ihmiset ruumiillisesta muodostaan, eli elementeistä riippuvuudesta, Hengen olomuotoon. Ylösnousemuksessa te muututte ja hyppäätte omasta huomiostanne Hengen huomioon. Kun tunnette oman huomionne, kun teistä tulee Henki, se on tapahtunut myös teille. Mutta Hänestä tuli puhdas Henki, puhdas Brahma Tattwa, kun Hän nousi ylös kuolleista, ja ylösnousemus on Jumalallisen Voiman aikaansaama tapahtuma, mikä alkoi ensin Muladhara-chakrasta maaelementtinä, ja alkoi kasvaa. Se syntyi siellä, ja nousi ylös Agnya-chakraan. Siellä Kristus luotiin tulemaan läpi kaikkien elementtien ja lopulta nousemaan Sahasraraan ja muuttuakseen täydelliseksi Brahma Tattwaksi. Tämä oli hyvin vaikea tehtävä, hyvin kokeellinen. Tämä kokeilu oli myös aika vaarallinen. Se olisi myös voinut epäonnistua, koska Hänessä oli mukana ihmisen elementti, ruumis, joka kärsi. Hän kärsi, koska ruumis on sellainen, että se kärsii, ei Henki; Henki ei kärsi. Ruumis kärsii. Hänen oli annettava ruumiin kärsiä, ja voittaakseen ja selvitäkseen siitä, Hänen oli oltava valtavan rohkea. Se oli hyvin vaikea operaatio. Ilman Häntä ei kukaan olisi onnistunut siinä. Hän tiesi, että näin oli ennalta määrätty, mutta se oli yksi kaikkein vaikeimmista tehtävistä. Kuinkahan moni kristitty tietää mitä muna tarkoittaa. Muna tarkoittaa tilaa, jossa olette ennen oivallusta, kun olette kuorenne sisällä; silloin olette herra X tai rouva Y. Mutta kun olette kasvaneet valmiiksi sisällä, lintu on valmis, ja silloin te kuoriudutte ulos. Silloin teistä tulee kahdesti syntyneitä. Oikeastaan Kristuksen ylösnousemus merkitsee sitä, ja siksi me annamme lahjaksi munan ja sanomme: "Olet muna", muistuttaaksemme siitä, "ja tämä muna voi muuttua hengeksi." Ja on myös kirjoitettu, että Hän tuli munan muodossa. Ensin Hänet luotiin munaksi. Puolet siitä jäi Shri Ganeshaksi ja toisesta puolesta tuli Mahavishnu. Sitten Hän tuli maan päälle ja erkaantui kaikista elementeistä, ja puhtaat värähtelyt muodostivat Hänen kehonsa, ja Hän jäi kaikkien teidän sisälle odottamaan herättämistään, ja kun Kundaliini vie huomionne sen kohdan läpi, silloin teistäkin tulee Henki. Siksi Hän sanoi: "Olen portti, olen ovi." Hän ei sanonut: "Olen päämäärä." Hän sanoi: "Olen ovi," koska te ette voi tulla Kristukseksi. Siksi Hän ei sanonut, että "Olen päämäärä," että teidän pitäisi saavuttaa Hänet, vaan Hän on luonut tämän paikan teitä varten. Teissä voi tapahtua henkinen herätys; teistä voi tulla oma Henkenne. Mutta Kristus on inkarnaatio, Hän oli Jumalan Poika. Eli Hän on inkarnaatio, ja tämä inkarnaatio tuli maan päälle vetääkseen teidät irti elementeistänne, saadakseen tiedät tulemaan Hengeksi. Miksi tämä oli sitten niin valtavan vaikea asia? Koska ihmiset ovat luoneet päässään kaikenlaisia keinotekoisia esteitä; katsokaas, kaikki mitä ajattelemme, ja kaikki mitä teemme mielemme kautta, on kuollutta, ihmisen tekemää, keinotekoista, sillä todellisuus on mielen yläpuolella; se ei ole mielessänne. Sitä ei voi käsittää, sitä ei voi pidellä. Kaikki mielessänne oleva on epätodellista, todellisuus on sen yläpuolella. Mielen yläpuolella olevan hyväksymisestä oli tullut ihmisille niin vaikeaa Kristuksen aikana roomalaisten ja muiden samanlaisten ihmisten takia. Ja me toistamme jälleen historiaa. He olivat niin egoistisia, niin täynnä egoa, että heidän egonsa tuhoamiseksi jonkun täytyi tehdä tämä saadakseen aikaan väylän. Hänen kuolemansa kautta moni asia tuli todistetuksi, että Hänen ristiinnaulitsijansa olivat tyhmiä ihmisiä, he olivat egoistisia ja sokeita. He eivät nähneet kuka Hän oli. He eivät nähneet millainen vilpitön persoona Hän oli. He ristiinnaulitsivat Hänet. Minusta se oli suurinta tyhmyyttä. He ristiinnaulitsivat Hänet, se tiedettiin, koska nämä ihmiset olivat niin tyhmiä, että he osasivat vain ristiinnaulita Hänet, mitä muuta he olisivat osanneet? Sillä he eivät pystyneet pikku-egoineen sietämään sellaista, joka oli niin puhdas, niin vilpitön ja niin totuudellinen. Niinpä he ristiinnaulitsivat Hänet, ja tästä ristiinnaulitsemisesta tuli läpimurto meille. Mutta viesti meille on ylösnousemuksessa. Viesti meille on ylösnousemuksessa, ei ristiinnaulitsemisessa. Viesti ei ole ristiinnaulitseminen, sillä se on jo tehty puolestamme. Tämä on asia, joka juutalaisten täytyy ymmärtää. Joku päivä sitten luin - tänäänhän se oli - eräästä keskustelusta Canterburyn arkkipiispan kanssa. Toimittaja, joka haastatteli, esitti hänelle kysymyksiä aivan kuin olisi haastatellut Jumalaa. Hän sanoi myös tällaista: "Esittäisin kysymyksen Jumalalle, että miksi juutalaisia tapettiin niin paljon?" Sitähän he halusivat. He halusivat kärsiä, koska eivät halua antaa kunniaa kärsimyksestä Kristukselle. He ajattelivat: "Meidän kaikkien on kärsittävä." Ego. Se on egoa. "Kuinka kukaan voisi kärsiä puolestamme? Meidän on itse kärsittävä." He eivät voineet antaa siitä kunniaa Kristukselle, ja kaikki ajattelivat myöhemminkin: "Meidän pitää kärsiä." Kaikki, mitä ajattelette, toteutuu fyysisellä tasolla, joten herra Hitler syntyi ja pani heidät kärsimään. Ihmisten tyhmyyden vuoksi olemme saaneet kaikki ongelmat maapallollemme. Toinen kysymys oli: "Miten lapset voivat saada leukemian?" Hän kysyi Jumalalta: "Miten lapsille tulee se?" Jos vanhemmat ovat rauhattomia ja kiireisiä, lapset saavat sen varmasti. Jos et rauhoitu naimisiin mennessäsi ja lasta odottaessasi; ajattelet avioeroa ja kaikkea muuta typerää, tällainen rauhattomuus vaikuttaa lapseen. Psykologisesti kysymys on vasemman puolen ongelmasta, ja lapsi alkaa sairastaa leukemiaa heti syntymästään alkaen. Siitä se johtuu. Ihmiset synnyttävät ongelmia, koska ovat tyhmiä. Jumala ei ole luonut teille yhtään ongelmaa. Hän on ratkaissut kaikki ongelmanne. Hän ratkaisee kaikki ongelmanne; olette nähneet Sahaja Yogassa, kuinka Hän ratkaisee teidän pienimmätkin ongelmanne. Mutta me luomme ongelmia itsellemme tyhmyyttämme, siksi, että olemme kiintyneitä elementteihin, materiaan ja materialistisiin tapoihin. Materia istuu päässämme. Voidaan sanoa, tämä kaikki tapahtuu maaelementin tasolla. Sitten meillä on myös sellaisia ongelmia kuin tunneperäiset kiintymykset: "Tämä on minun tyttäreni, minun lapseni, minun, minun; olen niin kiintynyt lapseeni." Sitten: "Tämä on minun maani. Tämä on sinun maasi." Luomme itse ongelmia. Tämä Falklandin juttu... tämä Falklandin tapauskin on keinotekoinen ongelma, sen näkee heti. Kun nämä espanjalaiset menivät sinne, niin kaikki pitäisi palauttaa Espanjalle. Ja Brasiliasta pitäisi kaikki palauttaa Portugaliin. Mitä asiaa heillä on sinne? Jos tämä on tilanne. Mutta hehän ovat kaikki ihmisiä. Mitä tällainen reviiriajattelu on? Antaa ihmisten elää onnellisina siellä missä ovat. Mitä hyötyä heille on tällaisesta reviiriajattelusta? Ei Jumala luonut Argentiinaa, Chileä, Englantia ja muita, Hän loi yhden yhtenäisen struktuurin, jonka tehtävänä on pitää huolta toinen toisistaan. On luotu sydän, maksa, aivot, nenä... Jos ne alkavat taistella, esimerkiksi tämä silmä tätä silmää vastaan. Me nauramme, mutta me ihmiset teemme samalla tavalla. Me teemme näin koko ajan. Ihmisten tyhmyys saa aikaan tällaisia ongelmia. Ja kun tulette todella tyhmiksi, joku kauhea henkilö käyttää tilaisuutta hyväkseen, ja tulee maan päälle, aivan kuten Hitler, ja alkaa määräillä teitä. Te ette tarvitse mitään sellaista. Tarvitsette vain viisautta ja oivalluksenne. Ja se on nyt tapahtunut, että olette saaneet oivalluksen. Pääsiäinen on kaikille maailman sahaja-joogeille mitä tärkein tapahtuma, sillä jos sitä ei olisi tapahtunut, ei olisi ollut mahdollista antaa oivalluksia ihmisille. Gavin voisi lukea teille myöhemmin mitä Kristuksesta on kirjoitettu Devi Mahatmyassa. Markandeya kirjoitti tämän kirjan noin 14 000 vuotta sitten. Kuvitelkaa, että hän tiesi tämän 14 000 vuotta sitten - koska oli näkijä, kuten Blake - mitä tulisi tapahtumaan, kun Kristus tulee maan päälle. Häntä kutsuttiin Mahavishnuksi. Hän ei ollut Vishnu, Hän oli Vishnun Poika. Kuinka moni kristitty ymmärtää tämän pääsiäisestä. Eivät he ymmärrä. Tänään kristillisyys on pelkkää mielen aktiviteettia, ei mitään muuta; se on täysin kuollutta, hölynpölyä. Aivan kuin muutkin tyhjänpäiväiset uskonnot, siitä on tullut samanlainen älytön, tyhmä uskonto, jolla ei ole mitään merkitystä. Jos ette saa oivallusta, jos ette tunne värähtelyjä, jos ette tunne ympärillä olevaa Jumalallista Voimaa, miten voisitte ymmärtää? Sillä se on ainoa asia, mikä on totuus; se on ainoa asia, mikä on todellisuus, ja jos ette saavuta sitä, miten voisitte tietää Kristuksesta? Hänestä taistellaan; miten voitte taistella? En todellakaan voi ymmärtää. Minulle se on tyhmyyttä, joka yltää uusiin ulottuvuuksiin. Oikeastaan tätä asiaa, näitä suuria inkarnaatioita käytetään toisten ihmisten tappamiseen. Voitteko kuvitella? Asioita, jotka oli tarkoitettu nostamaan teitä ylöspäin, nostamaan korkeampaan elämään, käytetäänkin nyt - samoja asioita ja nimiä - tappamaan toisia, vetämään toisia alaspäin. Korkeintaan, jos ihmiset pääsevät pisteeseen, jossa he eivät ymmärrä, he alkavat sanoa: "Se on mysteeri". Mikä on mysteeriä; Sahaja Yogassa ei ole mysteeriä. Kaikki on edessänne. Minulle ihmiset ovat mysteeri. En ymmärrä heitä. En pysty käsittämään. Kristuksen ylösnousemuksesta on nyt tultava kollektiivinen ylösnousemus. Tätä on Maha Yoga. Sen on oltava kollektiivinen ylösnousemus, ja tätä kollektiivista ylösnousemusta varten on ensiksi sahaja-joogien päätettävä olla kollektiivisia. Sillä Kundaliinin heräämisen kautta te pääsette, epäilemättä te pääsette läpi, mutta te tulette kollektiivisuuden alueelle. Ja jos ette anna tämän kollektiivisuuden täyttää itseänne, te vaivutte alas. Oletetaan, että pääsette tilaan, joka on elementtien yläpuolella, tilaan, jossa olette kollektiivinen olento; olette tietoisia kollektiivisesta olennosta, olette tietoisia, että olette osa kokonaisuutta, olette tietoisia, että teidän pitää auttaa nenäänne ja silmiänne, koska olette osa kokonaisuutta. Saavutatte tason, jolla ymmärrätte: "Olen yhtä tärkeä kuin muutkin solut, ja minun on autettava muita soluja, ja niiden täytyy tukea minua, olemme yhtä." On vallittava täydellinen yhteisymmärrys. Tämä tietoisuus tulee oivalluksen jälkeen, ja jos ette ymmärrä, että tämä tietoisuus, tämä kollektiivinen tietoisuus on ainoa keino pysyä tällä alueella, muuten te joudutte pois sieltä. Alatte kaivaa itsellenne pieniä kaivoja ja uppoatte niihin. Mitä enemmän laajennatte itseänne, sitä korkeammalle nousette. Mutta sitten alatte taas rypeä ongelmissanne tai jotain. Mutta jos ajattelette: "Minun on elettävä kokonaisuutta varten. Olen vastuussa kokonaisuudesta. Minun tehtävänäni on muodostaa ydinsolu, joka pitää huolta kokonaisuudesta, ja jos putoan, kaikki muutkin kärsivät. En saa missään tapauksessa pudota alas, koska olen saanut nousta ylös tähän pisteeseen. Olen päässyt sisään kollektiivisuuden tilaan, jossa olemukseni, joka on Henki, joka on kollektiivinen olento, ja minun on pysyttävä siellä, minun on oltava siellä; en voi pudota, en voi elää sillä tavalla." Mutta olen nähnyt, että oivalluksen jälkeenkään ihmiset eivät pääse ulos kuoristaan. He jäävät sisälle kuoriinsa. He eivät pysty levittämään siipiään ja laulamaan, eivät pysty tulemaan ulos kuorestaan ja lentämään. He eivät pysty siihen. He jäävät edelleen elämään pientä elämäänsä, pienimuotoisesti, kaikilla tavoilla. He menevät lomalle. Haluatte viettää omaa lomaanne. Miksi? Tämähän on lomaa (holiday), 'holy-day', kuten sanotaan. Pyhä päivä. Tämä on pyhäpäivä. Kun olette toisten sahaja-joogien kanssa, vietätte todellista pyhäpäivää. Missä te muuten viettäisitte lomaanne? Mikä on toinen tapa? Kun olette heidän kanssaan, se on todellista lomaa. Siksi teidän on ymmärrettävä, että kollektiivisuutta on laajennettava. Jos ette laajenna kollektiivisuuttanne, olette pelkkää haaskausta. Olette tuottamattomia sahaja-joogeja, jotka - anteeksi, että sanon näin - putoavat alas. Sellaisetkin ihmiset näyttävät aluksi tulevan asteittain paremmiksi ja paremmiksi. Ja kun olette täysin päässeet sinne, nautitte toistenne seurasta ettekä pelkää heitä lainkaan, ette tunne mitään omistushalua heitä kohtaan, teillä ei ole mitään odotuksia, te vain nautitte toisistanne. Näin on tapahduttava. Kaikki kehomme solut ovat sellaisia. Jos ne pystyvät siihen, miksi emme mekin? Koska meillä on niin paljon järkeä; ainakin me ajattelemme, että meillä on enemmän järkeä kuin soluilla. Näin ainakin voidaan olettaa, koska olemme kehittyneet niin paljon yksisoluisista tähän saakka. ja olette myös Jumalan luomistyön korkein saavutus; olette kaikkein korkeimpia ihmisiä. Siis miksi ei? Kun olette nousseet ylös, ensimmäinen asia, joka teidän pitäisi ymmärtää, on se, että ette ole enää yksilöitä, vaan olette kollektiivinen olento. Ette enää ole yksilöitä. Kaikki, mikä saa teidät pyörimään yksilöllisyytenne ympärillä - heittäkää se pois. Ette enää ole yksilöitä. Kaikki eteenne tulevat yksilölliset ongelmat ovat täysin turhia, vääriä, tuhlausta. Ajatelkaa kollektiivisia ongelmia. Sellaisista ihmisistä Minä pidän. Kuten joku aika sitten Fergie oli innokas tietämään Bristolista - mitkä kohdat siellä antavat värähtelyjä Äiti Maasta. Hän kantoi huolta koko Bristolista - kaikista jamaikalaisista, sitten kaikista briteistä, ja koko maailmasta pitäisi kantaa huolta. Tällaista pitäisi ajatella. Ei pidä miettiä: "Miten tyttäreni menee naimisiin? Miten saisin matkalipun, että pääsisin sinne?" Kaikista tällaisista joutavista asioista pitää luopua, koska olette nyt astuneet sisään Jumalan Valtakuntaan, ja Hän pitää teistä huolta. Sen tilan te saatte vakiinnutettua sisällenne, että olette kollektiivinen olento. Kaikki muu saa jäädä pois. Vähitellen kaikki muokkautuvat. Olen nähnyt, että kaikkein hankalimmatkin ovat tulleet paremmiksi. Entä sinä, sinä, joka autat kaikkia muita tulemaan paremmaksi, miten on sinun laitasi? Kuinka pitkälle olet itse päässyt? Kuinka pitkälle uskossasi tiedät: "Olen päässyt Jumalan valtakuntaan, ja jokaista liikettäni huolehtii ja ohjaa Hänen voimansa, ja olen tietoinen siitä. Olen tietoinen, että olen astunut sisään Jumalan valtakuntaan, ja se ilmenee kollektiivisuuteni kautta." Kollektiivisuus on sahaja-joogin luonne. Se pitää jokaisen oivaltaa. Jumala siunatkoon teitä. Miltä näyttää? Täsmälleen oikea aika. Kuinka onnistuinkaan ilman, että katsoin kelloa?