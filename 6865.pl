20 maja 1983
Jak Przełamujemy Bariery Ego I Superego W Sobie Samych
Program Publiczny
Caxton Hall, Londyn (Anglia)

Kłaniam się wszystkim poszukującym prawdy. Poszukujemy prawdy, rzeczywistości, a nie halucynacji, nie wyobraźni, nie naszych własnych mentalnych projekcji. Wielu z nas, poszukujących, nie było jeszcze w stanie zrozumieć, że rzeczywistość jest taka, jaka jest. Będzie taka sama. Była taka sama. Nie możemy jej sobie wymyślić. Nie możemy jej zorganizować i nie możemy o niej myśleć. Nie możemy tworzyć własnej mentalnej projekcji co do tego: „To jest rzeczywistość, a to nie jest rzeczywistość”.

Właśnie dzisiaj czytałam z wielkim zdziwieniem artykuł o wąchaniu kleju, czym zajmują się ludzie. To znaczy, teraz to ostatnia rzecz, którą wąchają, a potem benzyna i wszelkiego rodzaju rzeczy. Ale dlaczego? Dlaczego to robią? Dla jakiegoś doznania. Ale powiedziano, że kiedy to robisz, dzieje się tak, że zaczynasz wierzyć, że cokolwiek robisz, jest słuszne. I to jest dzisiaj sedno sprawy. Nawet bez wąchania jest wielu, którzy tak wierzą, że jakiekolwiek są ich idee na temat Boga czy Ducha, na temat poszukiwania, są słuszne i nie chcą zobaczyć, jaka jest rzeczywistość. Chcą tylko projektować swoje ego, swoją wyobraźnię, by wierzyć, że to jest rzeczywistość, a potem są po prostu przekonani, że wiedzą wszystko.

Z takimi ludźmi, co robić? Jak im powiedzieć, że rzeczywistość jest czymś zupełnie innym? Co się dzieje, gdy w ten sposób tworzymy nasze mentalne projekcje? Tworzymy pojęcia, czytamy książki, kształtujemy własne idee. To bardzo niebezpieczna rzecz, która może przytrafić się ludziom: a jest nią to, że wasze ego zaczyna się nadymać, stając się coraz większe i większe bez waszej wiedzy. Osoba, która ma ego, wcale nie szkodzi sobie. Szkodzi innym. Nie krzywdzi nikogo jako tako, ale krzywdzi w sposób, który może być bardzo głęboko raniący. Będzie mówił rzeczy, które zranią człowieka. Będzie robił rzeczy, które będą ranić. Całe narody mogą być zniszczone przez to ego, tak jak zrobił to Hitler. Więc kiedy tworzycie takie mentalne projekcje: „Potrafię to zrobić. Potrafię to znaleźć. Wiem. Wiem. Wierzę”, wtedy to ego, rośnie w waszej głowie. Gdyby to była tylko wasza głowa, nie byłoby się czym martwić, ale ono rośnie wokół waszego serca, rośnie wokół waszego serca i wasze serce staje się jak kamień. Nie potraficie czuć niczego, co jest prawdziwe. Nie potraficie zrozumieć, co jest prawdziwe, a co nie.

Cała jego zdolność rozróżniania jest całkowicie utracona. Pojechałam do Bangalore i byli tam jacyś bardzo zwyczajni ludzie, pracujący w ogrodach i tym podobne. Zobaczyli mnie i rozpoznali, bez trudu. Pewna pani podeszła i powiedziała mi: „Mój syn odszedł dwa lata temu. Miał tylko czternaście lat, teraz musi mieć szesnaście i wiem, że możesz go przywołać”. Zapytałam: „Skąd wiesz?”. Powiedziała: „Wiemy, kim jesteś”. Tylko widząc moją twarz, wyobrażacie sobie? Mieli taką wrażliwość. Powiedziałam: „W porządku” i chłopiec wrócił po dwóch dniach.

Ale spójrzcie na ich jakość. Cały poziom wrażliwości jest tracony przez to ego. Kiedy Rama poszedł do dżungli – jak wiecie, został wygnany – wszyscy go rozpoznali, ci, którzy byli w dżungli, prowadząc bardzo normalne życie. Ale dzisiaj jest coraz gorzej i gorzej. Nie mamy oczu, by widzieć. Nie mamy wrażliwości, by rozumieć. Mamy własne wyobrażenia zbudowane wokół nas; takie bariery. Utraciliśmy całą wrażliwość na rzeczywistość, na dobroć, na Boskość, na miłość, na uczucie, na współczucie, i dlatego jest tak trudno, bardzo trudno.

Nawet kiedy mówimy, że poszukujemy rzeczywistości, jest to swego rodzaju wielkie ogłoszenie ego. Ale jest wielu, którzy wierzą, że znaleźli rzeczywistość, że znają rzeczywistość, mają pełne pojęcie o rzeczywistości i taka właśnie ona jest. Jeśli, załóżmy, jutro przyjdzie Chrystus, kto Go rozpozna? Nie wy. Nie ludzie, którzy mieszkają w miastach, nie oni. Ale kiedy pójdzie do lasów, do prostych wiejskich ludzi, oni Go rozpoznają, ponieważ tego nie utracili, wciąż są w centrum.

To ego rozwija się przez tak wiele rzeczy: pieniądze, to jedna z nich. Czasami przekonanie, że jesteśmy zamożnymi ludźmi, również może. Władza, to znaczy, gdy tylko ktoś zostaje ministrem, można powiedzieć, że jest całkowicie zmieniony: jego twarz jest zmieniona, jego styl jest zmieniony, jego sposób mówienia jest zmieniony. Zapomnieli, jak wygląda życie. W ich życiu nie ma radości, żadnej radości, są jak suszone ryby. Lepiej się do nich nie zbliżać, inaczej poczujecie smród ich ego.

Taki jest problem dzisiaj, w dzisiejszych czasach. Sahaja Yogini denerwują się z tego powodu. „Dlaczego, Matko, ludzie nie robią postępów w Sahaja Yodze?”. Po pierwsze, mają własne wyobrażenie. Mówisz im: „To jest Sahaja Yoga”, i tak jak trzeba komuś powiedzieć, że to jest rzeczywistość – powiedzmy, że mówisz, że to jest diament – wtedy musisz również usunąć wszystkie przeszkody, które są na nim, aby pokazać, że to jest rzeczywistość. Mądrość polega na zrozumieniu: „Zobaczmy sami, co to jest”. To jest prawość charakteru, jeśli ją macie, przynajmniej się wyciszcie i spróbujecie zobaczyć, co to jest.

Zamiast tego ludzie po prostu się złoszczą. „Och, nie wierzymy w to!”. Ale czym nie wierzycie? Nie macie wrażliwości, by wiedzieć, w co wierzyć, a w co nie. Ale jest to o wiele bardziej niebezpieczne, ponieważ musicie poszukiwać, bo taka jest wasza natura. Poszukiwaliście przez wszystkie swoje życia, nie tylko w tym. A kiedy przychodzicie, by znów poszukiwać w tym życiu, które jest szczególnym czasem, zawsze jesteście zauroczeni czymś, co jest nierzeczywiste, co przemawia do waszego ego lub waszego superego: to znaczy, jeśli jakaś osoba potrafi w ten czy inny sposób dać wam jakieś doznanie lub rodzaj mesmeryzmu, myślicie: „Och, to jest wspaniałe! Czułem się tak szczęśliwy. Byłem na haju!”. Tak jakbyście się odurzyli. Ale co przez to osiągnęliście?

O to chodzi. Na przykład, jeśli weźmiecie się za te sprawy z klejem, nie wiem, co się dzieje. Dzisiaj czytałam trzy artykuły o takich rzeczach. Coś jak kokaina, mówili, że to teraz współczesny problem. Narkotyki wyszły z mody, teraz jest kokaina. Z całą tą inteligencją, z całą tą wiedzą, którą zgromadziliście, jeśli macie skończyć swoje życie z kokainą i klejem, to gdzie jest mądrość?

Kiedy musicie wybrać coś dla swojego życia, dla radości swojego życia, dla piękna swojego życia, co wybieracie? Coś, co was zniszczy? Widzicie, jak inni są niszczeni, a mimo to do tego lgniecie. To jest niebezpieczeństwo tego okropnego ego, które sami stworzyliśmy. Ale może was to również zaprowadzić do ludzi, którzy będą schlebiać waszemu ego.

Na przykład ktoś mówi: „Dobrze, jeśli chcesz wejść na tę salę, zapłać sto funtów, w przeciwnym razie nie możesz wejść”. Zdziwilibyście się, ta sala byłaby całkowicie wypełniona, stałyby tu wszystkie wielkie, wielkie samochody, a ludzie siedzieliby tutaj, jakby szli na wyścigi: konkurencją jest, kto zapłaci więcej. W elitarnym towarzystwie, zdziwilibyście się, rozmowa wygląda tak: „Kto jest twoim guru?”. „Co zamierzasz zrobić tym razem?”. Mówią: „Próbowałem tego. Zapłaciłem około pięciu tysięcy funtów. Teraz myślę, że będę musiał pójść gdzieś za dziesięć tysięcy funtów”. Naprawdę, takie prowadzą rozmowy i tak właśnie mówią.

Gdyby to była tylko głupota, którą osiągnęliście przez swoje ego, nie byłoby to tak niebezpieczne. Ale zdolność rozróżniania jest całkowicie utracona i zawsze jesteście bardziej zauroczeni nierzeczywistymi rzeczami, a przy odrobinie zrozumienia, przy odrobinie inteligencji można to pojąć. Bardzo niewiele jest potrzebne. Nie musicie czytać książek, żeby to zrozumieć, ale tego prostego, zdrowego rozsądku wiejskich ludzi nie macie.

Na przykład, pamiętam, jak moja wnuczka kiedyś poszła ze swoim ojcem i matką do lamy. Jest ona urzeczywistnioną duszą – rodzice nie są – a ten lama miał całkowicie ogoloną głowę i siedział w wielkiej szacie. Więc najpierw wszyscy podchodzili. Patrzyła na niego. Nie mogła zrozumieć, o co temu gościowi chodzi, ponieważ wszyscy dotykali jego stóp, a potem podszedł ojciec i dotknął jego stóp, a kiedy matka podeszła i dotknęła jego stóp, nie mogła tego znieść. Miała tylko pięć lat. Po prostu założyła ręce w ten sposób i stanęła przed nim, mówiąc: „Dlaczego jesteś takim hipokrytą? Nie jesteś zrealizowaną duszą. Czy przez samo ogolenie głowy i noszenie tego stroju stajesz się zrealizowaną duszą?”. Po prostu stanęła przed nim – pięcioletnie dziecko! A rodzice poczuli się raczej zakłopotani. A facet nie wiedział, gdzie patrzeć, kiedy powiedziała – w hindi mówi się „paar” – „Nie jesteś nawet paar. Jak możesz tam siedzieć i prosić wszystkich, by dotykali twoich stóp? Jakie masz prawo?”. I wtedy rodzice poczuli się zakłopotani i powiedzieli: „Nie powinnaś tak mówić”. Powiedziała: „Nie powiedziałabym tak, gdybyście nie dotknęli jego stóp”.

Widzicie, pięcioletnie dziecko! A poza tym jest bardzo łagodną, słodką osobą. Postawiła na swoim. Ale ktoś przychodzi jako la-ma – koniec. Jeśli przychodzi do nas jakiś lama, jest dla nas najwspanialszy. Potem mówi nam: „Musicie iść do Szambali na pustyni Gobi”. A my wszyscy pakujemy swoje rzeczy i jedziemy na pustynię Gobi, żeby tam umrzeć. Co jeszcze? Czy gdzieś jest napisane, że na pustyni Gobi jest nirwana? To właśnie dzieje się z poszukiwaczami, którzy poszukiwali od wieków i przyszli na tę ziemię celowo, by otrzymać swoją Samorealizację. A oni kończą swoje życie na pustyni Gobi.

Ale jeśli ktoś im powie: „To nie to. To nie jest rzeczywistość”, wtedy bardzo się złoszczą. „Dlaczego krytykujesz?”. Ale najważniejsze jest to, że musicie to odkryć sami. Musicie zrozumieć, że ta moc musi działać poprzez was. Tak jak ślepi, idziemy pod przykrywką. Jeśli ktoś mówi: „Trzy tysiące funtów”. „Dobrze”. Potem: „Sześć tysięcy funtów”, „Dobrze”, potem: „Dziesięć tysięcy funtów”, „Dobrze”. I po prostu idą w stronę piekła. Tak właśnie jest. Nie można zapłacić za Boga. Nie można zapłacić. Nie można o Nim czytać. Musicie doświadczyć. A kiedy doświadczenie jest wasze, stajecie się integralną częścią Boga Wszechmogącego. Stajecie się mocą.

Być może bardzo niewielu ludzi zdaje sobie sprawę, jak delikatnie, pięknie, przez tak wiele wieków, Bóg pracował nad ludźmi, aby stworzyć was dzisiaj. A poszukiwacze są szczególną kategorią ludzi. Ale współczesne czasy są najgorsze i najlepsze, ponieważ teraz działają wszelkiego rodzaju negatywne siły. Najpierw zbudowały wasze ego, a teraz to ego jest karmione przez ludzi, którzy was wykorzystują. A potem utraciliście nawet pojęcie, ideę tego, co należy znaleźć.

Taka jest sytuacja dzisiejszych poszukiwaczy. W Anglii idzie teraz dobrze, bardzo się z tego cieszę. Musiałam ciężko pracować, ale Anglicy to wciąż porządni ludzie. Byli w stanie przejrzeć prawdę Sahaja Yogi. Byli w stanie ją przyswoić. Ale kiedy mówię, że muszę jechać do Ameryki, wzdrygam się; naprawdę wam mówię, wzdrygam się. Ponieważ stali się teraz tak powierzchowni, z tymi wszystkimi guru, którzy tam jeżdżą, i wszelkiego rodzaju ideami, które mają, nawet czarną magią. To znaczy, zaakceptowali wszystko, co jest złe. Można zrozumieć brak rozeznania, ale rozeznanie zmierzające tylko w kierunku wszystkiego, co jest złe, co jest anty-Boskie, wszystkiego, co jest przeciwko życiu, jest pewnego rodzaju negatywnym przyciąganiem lub brataniem się.

Nie wiem, jak to nazwać. Podczas gdy mentalne projekcje są tak rozbudowane, że jest to bardzo duża bariera. Jak więc przełamujemy to w Sahaja Yodze? Powinniśmy spróbować zrozumieć, jak przełamujemy te bariery ego i superego wewnątrz istot ludzkich. Nie poprzez prawienie wam kazań – to nie zadziała przez wykłady. Nie przez żadne pranie mózgu czy coś w tym rodzaju. Możemy co najwyżej przygotować was do otwarcia umysłu, to wszystko.

Ale trzeba zrozumieć, że ludzka świadomość nie jest jeszcze pełna. Poprzez naszą ludzką świadomość nie możemy zrozumieć Boga, możemy tylko poprzez naszego Ducha. Musimy stać się Duchem. Każda ewangelia, każde pismo, każda religia mówiła: „Musicie być Duchem”. To znaczy, każdy może powiedzieć: „Teraz staliśmy się spirytualistami, albo staliśmy się duchami”. To kolejna tożsamość, jaką można przyjąć.

Musicie stać się Duchem, co oznacza, że jakość Ducha musi się przez was przejawiać: poprzez waszą uwagę, poprzez waszą świadomość i poprzez waszą osobowość. Jeśli tak się nie dzieje, nie możecie po prostu się nazwać, na przykład, mogę powiedzieć: „Jestem katolikiem” albo „Jestem hinduistą lub muzułmaninem”. To nie jest tak. Nie można po prostu przyczepić komuś etykietki, mówiąc: „Teraz jestem zrealizowaną osobą”. To wasza istota musi to wyrażać. Musicie się stać, a nie tylko mentalnie zaakceptować, że: „Jestem taki a taki.”.

To znaczy, stosują wszelkiego rodzaju sztuczki. Nadadzą wam imię: Shivanand i Dayanand i wszelkiego rodzaju Bhonganand, jak ich nazywamy. A oni wychodzą na ulice i mówią: „Och, jestem taki a taki. Nazywam się tak a tak”. To znaczy, nawet jeśli nazwiecie siebie „osłem”, nie staniecie się osłem.

Jak więc możecie stać się zrealizowaną duszą, jeśli nazywacie siebie zrealizowaną duszą? Jesteście tym, kim jesteście, ale musicie się stać. I to stawanie się jest żywym procesem żyjącego Boga. To nie jest proces, w którym zaczynacie skakać, tańczyć. Nie, nie jest. To jest żywy proces, a my nie możemy przeprowadzać żywych procesów. Robi to natura: spontanicznie, sahaja, przez Boga.

Tak więc proces Samorealizacji jest przebudzeniem Kundalini, która spoczywa w kości trójkątnej. Nie mamy tu [diagramu]. Czy ktoś może podejść i im pokazać? W kości trójkątnej widzicie Kundalini, zwinięta w trzy i pół zwoju. To jest energia, która spoczywa w kości trójkątnej zwanej Sacrum. Grecy wiedzieli, że to święta kość; dlatego nazwali ją Sacrum.

Kiedy ich zapytałam, powiedzieli, że mieli kontakt z Indusami dawno, dawno temu, i odkryli, że to jest święta kość. Ta święta kość leży wewnątrz was i ta święta energia również leży wewnątrz was, nienaruszona, absolutnie tam czekając.

Ta energia jest waszym czystym pragnieniem. Nie wiem, czy w dzisiejszych czasach mamy jeszcze pojęcie o czystości. Jecie cokolwiek, jest skażone. Palicie coś w powietrzu, więc zanieczyszczacie wszystko. Słuchacie muzyki, która jest skażona. Wszystko jest skażone. Tak więc poczucie czystości istnieje tylko w tej naszej mocy, która jest czystym pragnieniem, nie wypaczonym pragnieniem, ani nie zepsutym pragnieniem, ani pomieszanym pragnieniem, ale czystym pragnieniem bycia jednym z Boskością: bycia w jodze, bycia zjednoczonym z wszechprzenikającą Boską Mocą, mocą miłości Boga. To jest najczystsze pragnienie, jakie mamy, ponieważ wszystkie inne pragnienia nie mają znaczenia.

Jakiekolwiek inne pragnienia mamy, wiecie, nigdy nie dają nam satysfakcji. Skaczemy z jednego na drugie. Ale gdy to czyste, absolutne pragnienie wzniesie się w nas – powinno się wznieść – jako energia, wtedy nie mamy żadnego innego pragnienia. Wtedy cała sytuacja się zmienia.

Kiedy stoicie przede mną, jesteście bez pragnień, ale potem przychodzicie, siadacie ze mną i obserwujecie innych. Cała sytuacja się zmienia. Stajecie się zrealizowani. Kiedy to pragnienie budzi się w was, przechodzi przez sześć ośrodków, przechodzi przez ten ośrodek, wtedy zaczynacie czuć chłodny powiew wydobywający się z waszej głowy.

Tego nikt nie potrafi zrobić. Czy ktokolwiek potrafi tak zrobić? Wszyscy ci guru każą wam skakać, płacić im pieniądze. Powiedzcie im: „Damy wam tysiąc funtów, jeśli naprawdę potraficie wywołać chłodny powiew z naszych głów!”. Albo nawet dziesięć tysięcy funtów, jeśli chcą. Nawet za miliony i miliardy funtów nie mogą tego zrobić, ponieważ nie są do tego upoważnieni.

Tak więc o to chodzi: że musimy prosić o rzeczywistość – chłodny powiew Ducha Świętego. To jest odbicie Ducha Świętego w nas, i musimy to poczuć na szczycie naszej głowy, a potem powinno to płynąć w naszych palcach. Wtedy powinniśmy powiedzieć, że Duch wszedł w naszą uwagę, w nasz centralny system nerwowy, ponieważ teraz go czujemy.

W ten sposób musimy w to uwierzyć. Ale to nie wystarczy. To nie jest koniec, jak wiecie, tak wielu z was: musicie nad tym pracować. Dlaczego ta praca jest potrzebna? Ponieważ jest wiele nieczystości. Nie należy czuć się winnym z tego powodu – co się stało, to się stało – ale są nieczystości. To są wasze ponowne narodziny. Kiedy ptak wychodzi z jaja, odrobina skorupki wciąż się go trzyma, więc musi ją oczyścić. A potem stajecie się zupełnie inną osobowością.

Wtedy rzeczywistość może być zrozumiana, ponieważ jesteście tym, co może zobaczyć rzeczywistość: staliście się Duchem. Bez stania się Duchem nie możecie zobaczyć rzeczywistości. Nie możecie zrozumieć rzeczywistości. Wcześniej, jak powiedziałam, jest to wasza własna mentalna projekcja, to wasza własna halucynacja, wyobraźnia.

Cała koncepcja jest mitem. Odkryjecie to bardzo szybko, kiedy się tym staniecie. Ale co złego jest w staniu się tym? Ponieważ tego właśnie poszukiwaliście. I to jest to, co należy zrozumieć, „Muszę się stać. Muszę stać się tą wyjątkową istotą. Muszę być Duchem. Muszę być instrumentem tej Boskiej Mocy. Muszę zrozumieć całe działanie tej Boskiej Mocy. Muszę się oczyścić. Muszę się oczyścić poprzez tę Boską Moc”.

Niektórzy ludzie mnie pytają: „Matko, czy trudno jest przebudzić Kundalini?”. Odpowiedziałam: „Może dla niektórych; nie dla mnie!”. To prawda, nie dla mnie. Ale dlaczego nie dla mnie? Tego nie chcę mówić. Musicie to odkryć sami. Ale to prawda. Jest to dla mnie łatwe, bez wątpienia, i będzie łatwe również dla was – będziecie zaskoczeni.

Właściwie, Sahaja Yogini są bardzo skromnymi ludźmi: nie macie pojęcia, jak bardzo są skromni. Pewnego dnia w Bombaju był ktoś, kto przyszedł mnie zobaczyć i powiedział mi: „Matko, jest pewien guru”, który jest prawdziwym guru, powinnam powiedzieć. „Byłem z nim przez czternaście lat, i kazał mi robić to i tamto” – czternaście lat. – „i pewnego dnia przyszedłem na program, dostałem Samorealizację. i teraz mogę dawać Samorealizację innym. Więc poszedłem do mojego guru i powiedziałem mu, że: „Jak to jest, że rozpoznajesz Matkę? Wiesz o Niej. Mówisz o Niej, a zajęło ci czternaście lat, żeby mnie oczyścić i nie dostałem Samorealizacji? A teraz mogę dawać Samorealizację”. Więc on powiedział: „Lepiej o tym nie mów. Teraz lepiej dawaj Samorealizację innym, ja nie mogę. Jesteś specjalnie pobłogosławiony”.

– to fakt. Ale Sahaja Yogini są tak prości, tak skromni, są lepsi niż wszyscy ci guru razem wzięci, ale oni tego [nie powiedzą]. Oni się stali, i wszyscy z was, którzy jesteście tu po raz pierwszy lub drugi, wszyscy musicie się stać. Ale musicie mieć cierpliwość do siebie. My mamy cierpliwość, mamy miłość, współczucie, wszystko, ale wy musicie mieć miłość do siebie i świadomość, że nie jesteście zwykłą osobą.

Jesteście poszukującym, szczególną kategorią osoby. Nie możemy pracować z przeciętniakami. Jesteście ludźmi Boga, jak opisał William Blake. Tacy jesteście. Jeśli chcecie marnować swoje życie na wąchanie tego kleju, to co mamy zrobić? Albo chcecie płacić jakiemuś oszustowi, to co mamy zrobić? Poza tym, że możemy tylko modlić się za was, abyście wrócili na właściwą ścieżkę i odzyskali swoją mądrość, abyście otrzymali swoją Samorealizację.

Jedyną rzeczą, jaką musimy zrobić, jest dać wam Samorealizację, abyście również wiedzieli, jak dawać Samorealizację innym. Działa tak wiele mitów: na przykład, jedna pani mi powiedziała: „Nikt nie może nic zrobić dla nikogo”. Ale dlaczego nie? Jeśli przez otrzymanie Samorealizacji stajecie się tym, kim macie się stać, to dlaczego nie? Po co stawiać te bariery, po co dawać te wyjaśnienia z góry?

Na przykład, mówisz komuś: „Dobrze, jutro chcielibyśmy kupić, powiedzmy, pewien rodzaj rzeczy”. Więc ta osoba powinna powiedzieć: „Dobrze, chodźmy i sprawdźmy”, normalnie, „Chodźmy i sprawdźmy, czy jest otwarte”. Ale jest ego, więc ego mówi: „Ale może tego tam nie być”. To znaczy, jeśli tego nie będzie, to tego nie kupimy. Proste. Ale dlaczego przed kupnem, czy pójściem tam, dawać takie wyjaśnienie, że może tego tam nie być?

O to właśnie chodzi, że musicie otrzymać swoje Urzeczywistnienie, musicie stać się tym, kim jesteście, musicie zrozumieć, jak to działa. To wszystko jest wasze. Załóżmy, że cały wasz skarb jest zamknięty w banku, a ja jestem bankierem i przychodzicie do mnie. Wtedy muszę dać wam wasze klucze i muszę wam powiedzieć, jak otworzyć wasze skarby i co one oznaczają, prawda? To mój obowiązek.

Ale jeśli wykonuję ten obowiązek, ludzie mnie pytają: „Dlaczego to robisz?”. Ponieważ jestem bankierem! „A dlaczego jesteś bankierem?”. Lepiej idźcie i zapytajcie Boga, dlaczego jestem bankierem! Ale czy wy możecie stać się bankierem? Nie możecie! Ale kiedy się staniecie, to się staniecie. Kiedy nie jesteście, to nie jesteście. Kiedy zostaniecie mianowani bankierem, będziecie również działać jako bankier.

To takie proste. Więc otrzymujecie swoją Samorealizację i rozumiecie, że ci, którzy ją otrzymali, otrzymali ją. Nawet będziecie zaskoczeni, kiedyś dałam Samorealizację jednemu panu. Nigdy jako tako nie przyszedł do Sahaja Yogi i niewiele się stał. Więc pewnego dnia poszedł zobaczyć się z sędzią, sędzią sądu najwyższego w Bombaju, który również był zrealizowaną duszą; pan Vaidya. Więc pan Vaidya zapytał go: „Czy zna pan Mataji Nirmala Devi?”. On odpowiedział: „Tak”. „Czy dała panu Samorealizację?”. „Tak”. „Wiem”. „Skąd pan wie, panie sędzio?”. Powiedział: „Czuję to. Oczywiście, jest bardzo łagodne, ale płynie”.

Boskość wciąż działa, ale dlaczego nie współpracować i dlaczego nie pomóc Boskości? Dlaczego nie wykorzystać tego jak najlepiej? Odrobina współpracy, zrozumienia i siły woli może dać wam wszystko, co macie. To wszystko jest wasze i musicie to mieć.

Bardzo się cieszę, że mogłam wrócić do Londynu, by z wami porozmawiać. Myślę, że Londyn i Anglia jako całość ma bardzo porządnych Sahaja Yoginów, bardzo porządnych, rozsądnych, mądrych, ciężko pracujących Sahaja Yoginów. A młodzież Anglii jest dziś naprawdę najlepsza na Zachodzie. Nie są powierzchowni i nie są tacy chwiejni jak Amerykanie. I nie są związani ideą śmierci, jak Szwajcarzy. Szwajcarzy z jednej strony praktykują Sahaja Yogę, a z drugiej planują, jak popełnić samobójstwo. I nie są nieszczęśliwi jak Francuzi: są tak nieszczęśliwi, że chcą przepić swoje życie i oddawać się prostytucji, ponieważ są skrajnie nieszczęśliwi. Nie chcą się śmiać. Myślą, że śmiech to grzech. Ale wszystkie inne grzechy można popełniać: dopóki się nie śmiejesz, wszystko jest w porządku. Nigdy nie powinno się mieć radości w życiu. Jeśli macie radość, powinniście popełniać wszystkie grzechy z wielką powagą, wtedy jest w porządku, to nie jest grzech.

To zabawna idea odwiązania, którą sobie wypracowali. Mamy Włochów, którzy są dobrzy w emocjach, którzy są bardzo dobrzy w rozpoznawaniu mnie. Ale żeby zrozumieć Sahaja Yogę, potrzeba trochę więcej rozwagi. Myślę, że wkrótce się ustabilizują. Ale zasadniczo są to bardzo wrażliwi ludzie, bardzo wrażliwi. Ale wrażliwość nie wystarczy: musicie mieć za nią solidne podstawy. Nawet jeśli jesteście wrażliwi i rozpoznajecie mnie, musicie mieć tę prawość, by zrozumieć ogromne korzyści Sahaja Yogi, największą dynamikę Sahaja Yogi.

To jest rozwiązanie wszystkich problemów świata, wierzcie mi. Dzisiaj miałam być na kolacji na statku i byłam gościem honorowym, gościem honorowym. Ale po prostu powiedziałam mężowi: „Dzisiaj, proszę, wybacz mi. To jest praca Boga i nikt nie może tego zrobić oprócz mnie. Muszę to zrobić, więc proszę, wybacz mi”. Powiedział: „W porządku. W porządku”. Normalnie by się nie zgodził, ponieważ on był gościem honorowym, ja byłam jego żoną. Powinnam tam być i na statku, i w ogóle. Ale kiedy powiedziałam: „To jest praca Boga. To jest ważne”. On również czuje wagę tej pracy.

Więc jeśli macie tę inteligencję, podstawową inteligencję, również możecie zobaczyć, jak ważne to jest dzisiaj. Cieszę się, że dzisiaj ci, którzy są nowi, otrzymają swoją Samorealizację. Ale nie tylko chodzi o otrzymanie Samorealizacji: musicie ją utrzymać w taki sposób, abyście szli z nią dalej, wzrastali z nią dalej.

Musicie mieć cierpliwość. Musicie to zrozumieć w bardzo rozsądny i mądry sposób. Musicie mieć swoją mądrość w pełni nienaruszoną i dać sobie szansę. Nie odrzucajcie tego po prostu: „Och! Nie poczułem tego!”. Jakby niektórzy ludzie byli z tego dumni. Jeśli tego nie poczuli, to coś jest nie tak i muszą to poczuć. Jestem pewna, że dzisiaj to zadziała i dołączycie do ludzi Sahaja Yogi, co jest rozwiązaniem wszystkich problemów, wszystkich problemów.

W Indiach był mówca, pan Bagde, który zaprosił mnie na swoje przemówienie w wiosce, do której pojechał, w mieście powiatowym. Był tam duży tłum, a on przemawiał i, oczywiście, jest Sahaja Yoginem, ale wciąż nie tak wielkim Sahaja Yoginem, powinnam powiedzieć, ponieważ zaczął mówić, że: „Mamy pewne problemy w naszym kraju. Mamy system kastowy i mamy te wszystkie rzeczy – to duży problem. Tak jak w innych krajach mają problemy rasowe i to, i tamto, a my mamy również te problemy w nas, że mówimy o różnych kastach”. Więc powiedziałam: „Jest na to rozwiązanie. Jeśli rodzicie się na nowo, wasze całe narodziny są zmienione. Nie jesteście już Anglikami, nie jesteście już Amerykanami. Nie jesteście już Indusami, by mieć system kastowy: jesteście Yoginami, jesteście zrealizowaną duszą i nie macie kasty, nie macie religii, nie macie rasy, jesteście ponad tym.

To właśnie”, a on był zaskoczony. Powiedziałam: „W ten sposób rozwiążesz problem.”. To ludzkie życie jest takie – daje wam tożsamości: jesteście Anglikami, jesteście bogaci, jesteście biedni, jesteście tym, jesteście tamtym, jesteście Indusami. Wszelkiego rodzaju tożsamości: jesteście królem, jesteście ministrem, synem ministra i synem gubernatora i wszystkie te rzeczy. Ale kiedy stajecie się Yoginem, jesteście Yoginem, ponieważ w nas nie ma już żadnej nierzeczywistej rzeczy. To wszystko są nierzeczywiste tożsamości, które po prostu odpadają.

Tak wielu ludzi w tym kraju wybrało życie, które jest życiem alternatywnym, jak to nazywają, a także ich strój się zmienił, wszystko się zmieniło, ale to wszystko jest na zewnątrz. I przez to czuli, że osiągnęli pewien rodzaj zmiany wewnątrz siebie, ale to nie jest prawda, to nie jest prawda. Nierzeczywiste musi odpaść. Cała nierzeczywistość musi odpaść. Gdy odpadnie, dopiero wtedy stajecie się prawdziwą osobowością. Zmieniając coś na zewnątrz, nic się nie zmienia wewnątrz i to musi się stać wam wszystkim, wszystkim poszukiwaczom na tym świecie.

Sahaja Yoga jest przeznaczona tylko dla poszukiwaczy i dla nikogo innego. Interesują mnie tylko prawdziwi poszukiwacze, a nie inni ludzie, którzy poszukują władzy, poszukują tego, poszukują tamtego. To wszystko jest również sztuczne, absolutnie sztuczne. O tym opowiem wam później, jak te rzeczy są absolutnie sztuczne.

Niech Bóg was wszystkich błogosławi. Jeśli macie jakieś pytania, możecie je zadać. Jakieś pytania? Czy wszyscy jesteście Sahaja Yoginami? Ilu z was przyszło po raz pierwszy? Podnieście ręce. Czy możecie podejść, wszyscy, którzy przyszli po raz pierwszy? Powinniście zająć dwa rzędy. Wszyscy powinniście wstać. Douglas, myślę, że wszyscy powinniście wstać. Proszę, usiądźcie tam. Pozwólcie im usiąść. Teraz możecie zobaczyć, ile zrealizowanych dusz tu siedzi i musicie po prostu dołączyć do ich grupy, prawda? Proszę, rozgośćcie się tam. A co tutaj? Ci, którzy są Sahaja Yoginami, powinni pójść do tyłu. Proszę, podejdźcie i dołączcie tutaj.

Kobieta: W ogóle pani nie słyszymy. W ogóle pani nie słyszeliśmy. Nie słyszymy pani.

Shri Mataji: Naprawdę? Aż tak źle? O Boże. W czym problem? Douglas, nie słyszeli mnie? Przykro mi z tego powodu.

Douglas: Idzie przez głośnik. Nie słyszycie z tyłu?

Poszukiwacz: Tak, słyszeliśmy.

Shri Mataji: Słyszeliście?

Kobieta: W ogóle pani nie słyszeliśmy.

Shri Mataji: Dobrze, zobaczmy, w czym rzecz. Dobrze? Proszę, rozgośćcie się. Ray? Niech usiądą w drugim rzędzie, będzie lepiej wszyscy, żebyśmy mogli się nimi zająć. Czuliście tylko ego czy co? W porządku, to może być jedna ze sztuczek Sahaja Yogi. Dobrze, zobaczmy, co się stanie. Ja też wielu ludzi nie słyszę wyraźnie i dopóki nie jesteście zrealizowaną duszą, trudno mi was słyszeć, więc muszę prosić kogoś, żeby mówił mi do ucha. Częstotliwość też nie dociera do moich uszu. Zobaczmy więc, w czym problem.

Teraz zamknijcie oczy. Połóżcie ręce w ten sposób, to wszystko i zdejmijcie buty, jeśli to możliwe. Cały proces zajmuje bardzo mało czasu. To bardzo krótka chwila: ułamek sekundy. Ale jeśli są jakieś bariery po drodze, wtedy może być problem. Więc zajmuje to trochę więcej czasu, nieważne: błądzić jest rzeczą ludzką, prawda? Więc to nie ma znaczenia. Jaki by nie był problem, trzeba go rozwiązać. Kiedy nie zadziała w was, niektórzy Sahaja Yogini podejdą, żeby wam pomóc.

Muszę wam najpierw wyjaśnić, co się dzieje. Oni mają tę moc płynącą przez ich dłonie; a ich palce, jak tam widzicie, dekodują, dają wiadomości, palce, o ośrodkach, w których macie problem. Więc dokładnie wiedzą, gdzie jest problem. Wiedzą też, jak ten problem wyleczyć: więc używają swoich palców, swoich dłoni. Nie będą was dotykać, ale będą wiedzieć i spróbują was skorygować. Więc nie bójcie się, jeśli po prostu podejdą i podniosą waszą Kundalini lub zrobią coś w tym rodzaju. Nie ma się czego bać. Nic wam się nie stanie. Poczujecie się absolutnie błogo i szczęśliwie. Po prostu się nie martwcie.

W porządku. Więc wyprostujcie obie ręce, tak jak tutaj, i zamknijcie oczy. Nie musicie zbytnio prostować ciała, ani się garbić. Ale usiądźcie wygodnie z obiema dłońmi na kolanach lub na waszych udach w ten sposób. I proszę, miejcie oczy zamknięte. Proszę, miejcie je zamknięte. Cokolwiek ma się wydarzyć, wydarzy się wewnątrz; nie na zewnątrz. Nie ma potrzeby skakać ani nic mówić, ani robić min, ani niczego. Pozwólcie, żeby się to samo zadziało.

Jest jeszcze jedna rzecz, o której trzeba pamiętać, że to się dzieje spontanicznie i wasza uwaga nie powinna być skupiona na żadnym punkcie, po prostu pozostawcie uwagę wolną. Nawet jeśli na przykład o czymś myślicie, to nie ma znaczenia. nie ma się czym martwić, ponieważ dzieje się to spontanicznie, wasza Kundalini wznosi się i otrzymujecie Samorealizację spontanicznie. Więc nie skupiajcie swojej uwagi na niczym. Po prostu zostawcie ją luźno, absolutnie luźno. Powoli odkryjecie, po pierwsze, że nie myślicie.

Jedna rzecz, proszę, nie otwierajcie oczu, dopóki wam nie powiem. Ponieważ Kundalini nie wzniesie się ponad czakrę Agja – czyli czakrę, która jest w mózgu – jeśli otworzycie oczy. Proszę, miejcie oczy zamknięte.

Wasza lewa ręka reprezentuje wasze pragnienie, a prawa ręka jest waszym działaniem. Teraz powiem wam, jak używać prawej ręki, trzymając lewą dłoń skierowaną do mnie na waszych kolanach. Przez cały czas musicie trzymać lewą rękę z wyprostowanymi palcami na kolanach, podczas gdy prawa ręka ma być przykładana do różnych ośrodków.

Przede wszystkim połóżcie prawą rękę na sercu po lewej stronie i w swoim sercu, nie na głos, musicie zadać mi pytanie, mówiąc: „Matko, czy jestem Duchem?”. Zadajcie to pytanie trzy razy. Pytajcie w dowolnym języku, to nie ma znaczenia. „Czy jestem Duchem?”.

Jakość Ducha polega na tym, że gdy Duch zamanifestuje się w was, stajecie się swoim własnym mistrzem, stajecie się swoim własnym guru. Więc proszę, połóżcie prawą rękę niżej na brzuchu, po lewej stronie, i po prostu przyciśnijcie, po lewej stronie. Połóżcie rękę po lewej stronie i naciśnijcie, trochę niżej, tak. Tutaj, dziesięć razy, musicie powiedzieć: „Matko, czy jestem swoim własnym Mistrzem?”.

Teraz przenieście prawą rękę z powrotem na serce i powiedzcie, stanowczo, z pełnym przekonaniem: „Matko, jestem Duchem”. Proszę, powiedzcie to dwanaście razy. Jest to zgodne z liczbą płatków, które mają wasze różne ośrodki. Z pełnym przekonaniem, proszę, powiedzcie: „Matko, jestem Duchem”. „Jestem Atmą”. Dwanaście razy.

Teraz połóżcie prawą rękę znowu po lewej stronie szyi. Tam jest ośrodek, po lewej stronie szyi. Musimy wiedzieć, że Duch jest bez skazy, bez winy, nirdosh. Więc w tym miejscu musimy powiedzieć: „Matko, nie jestem winny. W ogóle nie jestem niczemu winny”. Zapomnijcie o przeszłości, całkowicie o niej zapomnijcie. Macie stać się nowym życiem, więc w tym miejscu mówimy: „Matko, nie jestem winny”. Musicie to powiedzieć szesnaście razy, proszę. Oni mają ten problem, dlatego mnie nie słyszeli. W porządku? To był wasz problem: poczucie winy bez żadnego powodu. Teraz powiedzcie to z przekonaniem: „Matko, nie jestem winny”. Powiedzcie to szesnaście razy. Jest tam bardzo silna blokada.

Teraz, jeśli już powiedzieliście, podnieście tę rękę na czoło, w poprzek. W tym miejscu musicie wszystkim wybaczyć. Możecie powiedzieć, że to trudne, ale kiedy nie wybaczacie innym, działacie na ich korzyść i torturujecie samych siebie. Po prostu powiedzcie: „Matko, wybaczam wszystkim”, z całego serca, szczerze. Proszę, powiedzcie: „Matko, wybaczam wszystkim”. Powiedzcie to trzy razy. Połóżcie rękę w poprzek.

Teraz połóżcie rękę na szczycie głowy, opierając ją na głowie pośrodku. Środek dłoni powinien być na środku, gdzie w dzieciństwie było ciemiączko: trochę dalej. To nie jest z tyłu, ale dalej. Tutaj nastąpi przebicie. Połóżcie ją trochę dalej. Niektórzy ludzie wciąż mają... Po prostu spróbujcie to poczuć. Pomasujcie głowę trochę ręką. Możecie również poruszać nią zgodnie z ruchem wskazówek zegara. Po prostu przyciśnijcie dłoń do głowy. Połóżcie dłoń; nie otwierajcie oczu, przyciśnijcie mocno, odrobinę.

Teraz, w tym momencie nie mogę zmusić was, byście stali się zrealizowani, to wasza wolność, więc ją szanuję. Musicie poprosić albo musicie powiedzieć: „Matko, pragnę mojej Samorealizacji. Proszę, daj mi Samorealizację”, siedem razy, proszę.

Teraz podnieście rękę i zobaczcie, czy czujecie chłodny powiew. Możecie też zmienić rękę i sprawdzić drugą ręką. Opuśćcie prawą rękę i lewą możecie sprawdzić, czy czujecie wychodzący chłodny powiew. Musicie sami to poczuć. Na czubku głowy, około 10 centymetrów nad głową, wyżej. Spróbujcie zobaczyć, czy czujecie wydobywający się chłodny powiew. Jest bardzo subtelny. Możecie zmienić ręce i sprawdzić. Jest bardzo, bardzo subtelny i ponieważ przechodzimy z poziomu materialnego na subtelny, nasza wrażliwość nie jest tak duża.

Jeśli to czujecie, możecie opuścić obie ręce. Najpierw musicie to poczuć na szczycie głowy, a jeśli tego nie czujecie, to później zobaczymy, jak to zadziała. Ale ci, którzy to czują, zaczną to później czuć na dłoniach. Możecie zmienić. Czy niektórzy Sahaja Yogini mogą zobaczyć osoby, które przyszły po raz pierwszy? Możecie położyć ręce na kolanach, ale wciąż nie otwierajcie oczu. Trzymajcie obie ręce prosto. To musi zadziałać. Zadziała, nie martwcie się. Czy niektórzy z was mogą podejść z pierwszego rzędu, proszę? Bala, zobacz swoją sąsiadkę. Czy poczuła? Możecie podejść do przodu? Możecie stanąć do nich przodem. Alan, możesz podejść przodem do nich, a niektórzy mogą pójść do tyłu.