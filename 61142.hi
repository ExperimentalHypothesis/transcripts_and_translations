9 जनवरी 1990
Interview
Ganapatipule (भारत)
Talk Language: Hindi | Transcript (Hindi) - Reviewed

रिपोर्टर - श्री माताजी , मानवीय जीवन का परम सत्य क्या है ?  ईश्वर क्या है और उसे कैसे पाया जा सकता है ? इस बारे में आप कुछ चर्चा करेंगी ?

श्री माता जी - मानवीय जीवन का परम सत्य  और लक्ष्य एक ही है कि सत्य को पाना और सत्य क्या है ? कि हम आत्मा स्वरूप हैं , ये शरीर , मन बुद्धि , अहंकार आदि हम नहीं , हम आत्मा स्वरूप हैं और उस आत्मा के स्वरूप को हमे पाना है , बस यही एक सत्य है, और यही एक लक्ष्य है। क्योकि आत्मा जो है ये एक सामुहिक् चेतना का अवलंबन है । दूसरी बात यही आनन्द का स्रोत है , यही सत्य का स्रोत है और यहि हुमारे चित्त को आलोकित करता है। इसीलिये इस आत्मा को हमे प्राप्त करना चाहिये और वो प्राप्त करना बहुत आसान है।

रेपोर्टेर : पेहले तो ये देखा गया है , ये शास्त्रो में  भी लिखा  है कि लोग इस सत्य को पाने के लिये कही कही भटकते फिरते थे,  फिर भी बरसो तपस्या करने के बाद , या  किसी भी गुरु कि सेवा करने के बाद भी वो जरूरी नही होता था कि वो इस सत्य को पा सके। अभी जैसा कि मैं खुद आपके सामने जो है realization  ले चुका हू,  और दूसरे लोगो ने मेने देखा हजारो लोगो ने लिया है,  इतनी आसानी से लिया है ये कैसे संभव हुआ ?

श्री माताजी : ये संभव होना ही था क्योंकि हर चीज जैसे कि एक फूल है या पत्ति है तो शुरुआत मे आप देखते हैं कि एक पेड पर एक दो ही पत्तिया आती है, एक ही फूल आता है लेकिन जैसे जैसे उसकी उत्क्रान्ति होति जाती है,  जैसे जैसे बढ़ते जाता है तो उस वक़्त्  बहुत से फूल एक पेड पे आ जाते हैं । उसी प्रकार मैं इसे ब्लॊसोम् time कह्ती हू कि बहार आयी हुई  है। और जो लोग पहले गिरि कन्दरो में परमात्मा को खोजते थे आज एक बहुत ही सर्वसाधारण ग्रिहस्ति में रहते हुए लोग नजर आ रहे हैं । इन्होने ये सारे काम कर चुके हैं । और कोइ सा भी आप अगर संशोधन देखे तो उसमे बडी तपस्या पहले होती है और वो युगो तक चलती है फिर उसको फल स्वरुप वो सब समाज को समाज हित के लिए , सबके लिए हितावह होते हुए और वो साध्य भी हो जाती है। जैसे आप बिजली को देखिये आप इसको पाने के लिए कितनी मेहनत की गयी थी ,  लेकिन आज हर एक ग्रामीण भाग में आप बिजली पाते हैं। तो वो समां आना पड़ता है।

रिपोर्टर : एक अब प्रश्न ये है की ये कुण्डलिनी क्या है और इसकी जाग्रति कैसे होती है ,सत्य के खोज में मेरे ख्याल से कुण्डलिनी ही एक मात्र मार्ग है जिससे सत्य को पाया जा सकता है। इसकी जाग्रति कैसे होती है ?

श्री माताजी ; कुण्डलिनी हमारे अंदर एक जीवंत व्यवस्था है जैसे हमारे अंदर ह्रदय है, और  हमारे अंदर अनेक शक्तिया कार्यान्वित होती है उसी प्रकार हमारे अंदर कुण्डलिनी नाम की शक्ति जो है सुप्तावस्था में त्रिकोणाकार अस्थि में जिसे की सेक्रम अन्ग्रेजी मे कहते  हैं ,  सेक्रम का मतलब होता है सेक्रेड - सेक्रेड् । तो ऐसी ये एक शक्ति है जिसे हम कहते हैं कि ये शक्ति शुद्ध इच्छा है बाकि सारी इच्छाएं आप इकोनॉमिक्स में जानते हैं कि कोई सी भी इच्छाए जो है, कहा जाता है, कि इन जनरल  “ they are not  scashable ” ।  एक इच्छा हुई,  फिर दूसरी इच्छा हुई,  फिर तीसरी इच्छा हुई, और जो इच्छा पूर्णित भी होती है उससे सुख नहीं मिलता , समाधान नहीं मिलता। पर ये शुद्ध इच्छा है। और  शुद्ध इच्छा चाहे आप इसके बारे में चेतित हो या न हो , पर शुद्ध इच्छा ये है कि हमे परमात्मा की जो चारो तरफ फैली हुई चराचर में शक्ति है उससे एकाकारिता आनी चाहिए।

रिपोर्टर : क्या ये हर एक साधारण इंसान के लिए उतना ही आवश्यक है कि वो साधक हो ?

श्री माताजी : साधारण के ही जल्दी होती है। कोई अपने को बड़ा असाधारण समझता है तो उसकी समझ से उसमे इतना अहंकार आ जाता है कि उसमे कुण्डलिनी खुद ही मना करती है। और हर एक मनुष्य की अपनी व्यक्तिगत अपनी माँ है ये। और वो जैसे कि टेप रिकॉर्ड होता है उस तरह इसने सब कुछ टेप कर लिया है। और वो सब जानती है कि आप कहा तक क्या हैं और उसी के अनुसार वो स्वयंचालित है। और वो उस तरह से इस चक्रो को  जानती है कि आपके कौन  से चक्र ख़राब हैं, और उसका उठना कहा तक ठीक है। कुछ कुछ लोगो में मेने देखा है कि उनके असामाजिक व्यव्हार के कारण,  उनके स्वार्थ के कारण, उनके धर्मांतता के कारण, कभी कभी उनकी दुष्टता के कारण, कुण्डलिनी एकदम हताहत, दुर्बल होकर के जैसे कोई बड़ी जख्मी शक्ति की तरह पड़ी रहती है। उसको उठाना बहुत कठिन होता है ।

रिपोर्टर : मैने ये देखा है जैसे मेरे देहरादून के शेयरिंग रॉल हैं उन्हे ब्लड कैंसर था, यहाँ  पे मेने बहुत लोगो को देखा की उन्हें बड़ी गंभीर बीमारियाँ थी मगर अब नहीं हैं। और वो मेडिकली तो पॉसिबल नहीं था तो ये सहज योग के द्वारा ये किस प्रकार संभव है?

श्री माताजी : कुण्डलिनी जब जागृत हो जाती है तो वो हमारे सात -  छह चक्रों में से गुजरती है और ये शक्ति जब इन छह चक्रो में से जाती है तो उसके अंदर बसे हुए जो उन चक्रो के अदिष्ठ देवता लोग हैं वो जागृत हो जाते हैं और वो अपनी शक्ति को प्रदान करते हैं और उस शक्ति से मनुष्य ठीक हो जाता है। अब ये कि आजकल के युग में कोई देवता की बात करे तो लोग उसे समझ नहीं सकते। पर जो है सो सत्य वो मैं आपसे बता रही हूँ।

रिपोर्टर : सहज योग में लोग कूल ब्रीज या चैतन्य लहरियों की बात करते हैं। ये क्या चीज है ?  कैसे अनुभव होता है इसका साधारण जन को ?

श्री माताजी - असल में हमारे चारो तरफ , चराचर में, अणु रेणु में, हर जगह ये चैतन्य फैला हुआ है।  और ये परम चैतन्य जो है ये परमात्मा की शक्ति कहिये,  ये आदिशक्ति की शक्ति है। और ये शक्ति बहुत सूक्ष्म शक्ति है जो हर चीज को चलाती है।  हम लोग तो बहुत सी चीजें बस मान ही लेते हैं , जैसे की एक बीज है , उसको हम माँ के उदर में डालें तो उसमे से हज़ारों पेड़ कैसे निकल आते हैं। कोई सी भी जीवंत क्रिया कैसे होती है। सारी जीवंत क्रिया यही शक्ति करती है। और हमारे अंदर भी जो स्वयंचालित शक्तियां है जैसे की हमारी ह्रदय, हमारी पाचन क्रिया , आदि जो है वो भी सब यही शक्ति कार्य करती है। सो इस शक्ति को हम ने सिर्फ मान लिया। और साइंस से हम सिर्फ जो कुछ बाह्य में है वो देखते हैं,  लेकिन जो अंदर उसके सूक्ष्म शक्ति है उसके लिए आपको सूक्ष्मता में उतरना पड़ेगा।

रिपोर्टर : अध्यात्म शास्त्रो  में लिखा है की 'डिजायर शुड बी पोर डिजायर ' ये पोर डिजायर क्या होता है? What is Pure Desire ? शुद्ध इच्छा और इच्छा इसमें फर्क क्या है ?

श्री माताजी : इच्छा जो है मनुष्य कि मेने आपसे बताया की कोई सी भी इच्छा जो होती है, जो पूरित ही नहीं होती वो शुद्ध कैसे हो सकती है। क्योंकि अगर वो शुद्ध होती तो उससे कोई तो  समाधान होता। पर नहीं होता है। फिर दुसरे पे हम करते हैं। पर शुद्ध इच्छा ऐसे चीज है कि उससे आपका संबंद उस चराचर की शक्ति से हो जाने के कारण , जैसे कि इसमें अब आपके ये कनेक्शन है , जब तक आप इसको मेंन से नहीं लगाईयेगा आप कुछ भी कर लीजिये इसका कुछ मन नहीं भरने वाला। इसी प्रकार की चीज समझ लीजिये कि आप जब मेंन से लग गए तो आप पूरी तरह से समाधान में आ जाते हैं। और इतना ही नहीं लेकिन आपका चित्त इतना आलोकित हो जाता है कि आप स्वयं पर आश्चर्य करते हैं कि मैं ऐसे कोन विशेष चीज हूँ । जैसे की मान लीजिये कि कोई देहात में आप गए और वहा आप टेलीविज़न ले गए और कहने लगे कि इसके अंदर सब तरह के आप सुन्दर सुन्दर नृत्य वगेरह देख  सकतें है , सारी दुनिया की चीज़े देख सकते है, तो कोई देहाती कहेगा कि बेकार की बाते करते हो इस डब्बे में क्या आएगा ? पर जब आप उसको मेंन से लगा देते है तो वो खुदी हैरान  होता है। इसी प्रकार हम भी एक उत्कृष्ट्य कंप्यूटर हैं, हम उत्कृष्ट्य एक टेलीविज़न हैं , जो भी कुछ आपने बाहर बनाया है उससे बहुत ही कही अधिक कार्यशील और उत्तम ऐसा हम लोगो का साधन है। उसको इस्तेमाल करना चाहिए।

रिपोर्टर : जी एक और बात ये है की जैसे मैने अभी देखा है कि बहुत लोग पहले, सहज योग में आने से पहले शराब पीते थे, या सिगरेट पीते थे। ये जो सेमिनार हो रहा है इसमें न तो मैने किसी को , इतने हज़ार लोगो की गैदरिंग में, किसी एक को भी सिगरेट पीते हुए नहीं देखा है। ये आप कैसे एक्सप्लेन करेंगे ?

श्री माताजी : हा एक रात में ही छोड़ के खड़े हो जाते हैं , उसकी वजह ऐसी है कि जब आपकी आत्मा की जाग्रति हो जाती है तो आपके अंदर प्रकाश आ जाता है। जैसे की समझ लीजिये कि हम आपसे कहें की आपने हाथ में एक साप पकड़ा हुआ है और अंधेरा है आपको दिखाई नहीं दे रहा है। तो आप कहेंगे नहीं ये साप नहीं है ये तो एक रस्सी ही है और आप मानेगे ही नहीं हम जितना भी कहेंगे ये रस्सी नहीं ये साप है। पर अगर आप में प्रकाश आ गया गया तो आप स्वयं ही उसको छोड़ देंगे, एक क्षण में। और आप बहुत शक्तिशाली हो जातें हैं। उस शक्ति में प्रेम है। ये विशेष बात है , बहुत आप कहना चाहिए कि आप बहुत डायनमिक हो जाते हैं। उसी के साथ आपके अंदर अत्यंत प्रेम बहने लग जाता है।

रिपोर्टर : एक और बात है जो में आपसे बहुत जरूरी पूछना चाहूंगा वो ये है कि  क्या साधारण जीवन जो है सिर्फ अच्छा होना काफी नहीं है ? हर एक साधारण वयक्ति को आध्यत्म में उतरना उतना ही आवशयक है कि जितना की जो लोग प्योर डिजायर रखते हैं उनके लिए है?

श्री माताजी : अपने जीवन में जो आदमी सोचते है हम अच्छाई कर रहे हैं और हम ठीक से रह रहे है तो उसपे में ये कहूँगी की जो कुछ वो करते हैं उसमें एक तरह से उनके अंदर एक तरह से अहंकार जरूर जागृत होता है। और इसीलिए कृष्ण ने कहा है की सब कर्म करके तुम मेरे ऊपर छोड़ो माने अकर्म में उतरो। ये सिर्फ आत्मसाक्षात्कार के बाद हो सकता है।  और दूसरा बात उन्होने भक्ति के लिए भी कहा है कि बहुत एक ही शब्द पे नचाया है अनन्य। जब दूसरा नहीं होता है ऐसे आप भक्ति करिये। ये भी आत्मसाक्षात्कार है। इसलिए जो रोज के जीवन में जो हम सोचते हैं हम अच्छा काम कर रहे हैं , ये सिर्फ हमारी बौद्धिक समझ है , इससे परे नहीं। लेकिन केवल सत्य तो आप सिर्फ आत्मा से ही जान सकते हैं। ये केवल सत्य है। इसलिए सहज योग में आप देखिये की हर आदमी वही बात कहेगा। कोई ऐसा नहीं होगा की एक आदमी एक बात कहेगा दूसरा आदमी दूसरी बात कहेगा। कोई वाद विवाद का सवाल ही नहीं आता है। एक दुसरे का मज़ा उठाने के सिवाय कुछ और होता ही नहीं।

रिपोर्टर : आपने जैसा बताया, आपके मुताबिक हर एक आदमी के लिए अभी अध्यात्म में उतरना बहुत आवश्यक हो चुका है लेकिन वो आध्यात्मिक और सांसारिक जीवन में कैसे समन्वय कर पायेगा ?

श्री माताजी ; बहुत ज्यादा हो जाता है क्योंकि परिवर्तन आ जाता है। मनुष्य में परिवर्तन आ जाता है, उसके अंदर का अहंकार ढल जाता है। उसके अंदर में जो कुछ उसमें कुसंस्कार हैं , कण्डीशनिंगस है वो गिर जाती है। और  मनुष्य एक स्वस्थ्य एक बहुत  प्रेममय और एक बहुत ही समझदार 'wise '   जिसको कहते हैं इस तरह का इंसान बन जाता है। तो ऐसे आदमी के साथ तो जीवन बिताना तो बड़े मज़े की चीज है। और इससे बच्चे भी बहुत अच्छे हो जाते हैं और आपस के संघर्ष कम हो जाते हैं। संघर्ष इसलिए आते है क्योंकि हम अज्ञान में है।  अंधकार हो उस वक़्त सब लोग बैठे रहतें है , उनको ये नहीं पता की हमारा एक दूसरे से रिश्ता ही क्या है ? अगर वो चलने लग जाये तो चारो के पैर, चारो को अपने पैर से कुचल देंगे , किसी को गिरा देंगे, किसी को मार देंगे,  पता ही नहीं चलेगा। पर अगर जब प्रकाश आ जायेगा तो वो देखते है की ये यहाँ , हम यहाँ , हमारी ये जगह , उनकी वो जगह , कोई किसी की, किसी की भी स्वतंत्रता को किसी पे आक्रमण नहीं करता।

रिपोर्टर : अब हम ये मान लेते है की हर साधारण इंसान ये समझ गया है की उसे आध्यात्म में उतरना है। इसके लिए उसे किसी गुरु की जरुरत होगी तो मिथ्या गुरु , या सत्य गुरु सद्गुरु इसमें कैसे पहचान कर पायेगा ?

श्री माताजी :सद्गुरु के पहचान के अनेक लक्षण बताये गए हैं , सभी सद्गुरुओं ने इसके बारे में लिखा है पर एक सर्वसाधारण एक सद्गुरु के बारे में ये सोचना चाहीये की  उसका चित्त कहा रहता है।  उसका चित्त अगर गरीबो में , तंग हुए लोगो में उनकी परेशानियों में , उनके आफतो में , उनके सारे जीवन में ही आप देखेंगे शुरू से ही जैसे की इस वक़्त में हमारे यहा अपने देश की आज़ादी के लिए संघर्ष हुए थे , इन संतों ने जैसे तुकुडु जी महाराज ने उसमे ये किया थी। फिर गार्गे जी महाराज वगैरह जो लोग थे इन्होने गरीबो की सेवा के लिए बहुत  कुछ किया। तो इनका सारा चित्त  वही रहता है। और रईस लोग , और बड़े सक्सेसफुल लोग , और बड़े जिसको कहना चाहिए कि  यश्स्वतीता के चरम सीमा पे पहुंचे हुए लोग, जो राजकरण में बड़े ऊचे पहुंचे हुए लोग है, उनसे ये दूर भागते है। उनसे चाहतें है कि उनसे दूर ही रहे और उनसे कोई मतलब नहीं रहता। उनको मतलब उन्ही लोगो से रहता है जो बिलकुल बहुत नीचे स्तर पे रहते हैं, जो बहुत दुखित है और उनके लिए बहुत दुखी भी रहतें हैं। ये एक पहली पहचान तो ये है।  दूसरा ये है की जो सद्गुरु होता है उसको आपके पैसा या आपकी कोई सी  भी दुनियाई चीज में कोई भी इंटरेस्ट नहीं होता। कोई भी इंटरेस्ट नहीं रहता। वैसे भी उसको पैसा समझ में नहीं आता उनको। पैसा क्या चीज है, बैंकिंग क्या चीज है, इकोनॉमिक्स समझ में ही नहीं आता। और वो बहुत दानी होते  हैं। जो चीज हाथ में आये वो दान करते जाता है। हमारे घर में तो सब लोग डरते ही रहते हैं कि एक दिन ये सारा घर ही दान कर देंगी  सब हमारे घर वाली तो बहुत घबरातें हैं हमसे। कि इन्होने न जाने कितनी चीजे दान कर दिया अभी और क्या करने वाली हैं।

रिपोर्टर: जैसा की अभी देखने में आ रहा है  कि पश्चिम में तेजी से राजनेतिक परिवर्तन हो रहे हैं , मार्क्सवाद भी एकदम ख़त्म हो चला है , और टूटने लगे हैं ये देश। इसमें एकदम नए राजनैतिक समीकरण तैयार होने लगे हैं चाहे वो  देश - चूकोसलावाक़िया हो , रोमानिया हो या रूस हो। ये सब एकदम से क्यों हो रहा है पूरे संसार में  ?

श्री माताजी : आपको विश्वास नहीं होगा लेकिन योगा सेमिनार रशिया में हुआ था , जब उन्होंने  मुझे बुलाया। मैं पहले रशिया रूस हो आयी थी काफी काम हो चुका था। और सबने कहा आप क्यों जा रहे हैं ? तो मेने यही कहा वहा सब योगा सेमिनार में ईस्टर्न ब्लॉक के लोग आएंगे। ईस्टर्न ब्लॉक के लोग आये। मुझे सिर्फ ४५ मिनट्स मिले थे। ३० मिनट तो मैने सहज योग के बारे में बताया और १५ मिनट में उन लोगो को आत्मसाक्षतकार हो गया। और जैसे ही में हॉल से बहार निकली वो सब छोड़छाड़कर बाहर चले आये। कोई अंदर बैठा ही नहीं। फिर उन्होंने अपने ऐडरेसेस दिए , उसमे सब इनी देशो के लोग थे।क्योंकि ये सहजयोगी थे। जैसे ही ये लोग वापस गए वह ट्रिग्गरिंग हो गयी। ये जो होते है एक जैसे कि एक माध्यम हो जाता है । और हंगेरी के लिए मेने यही कहा था कि  अगर एक भी संगेरियन सहज योगी हो जाएगा तो हंगेरी स्वतंत्र हो जायेगा। और आपको आश्चर्य लगेगा जिस दिन एक आदमी हमारे यह आया उसके आठ दिन में हंगेरी के यहा डिक्लेरेशन हो गया। और स्व का तंत्र जानना चाहिए। स्व का तंत्र  जानना ही स्वतंत्रता है। और स्व माने आत्मा है । अगर अपने स्व का तंत्र नहीं जाना तो आप बेकार है। पर तांत्रिक और सहज योग में ऐसा अन्तर है जैसे अंधेरा और प्रकाश। क्योंकि ये लोगो को कुछ मालूमात तो है नहीं। गलत सलत काम करते रहते है , झूठ बोलते रहते है, अंधश्रद्धा निर्माण करते हैं, लोगो को डराते है और बहुत ही अहित  चीजों के बारे में बात चीत करते रहते हैं। और ये सारी भूत विद्या, प्रेत विद्या है। यहां तक कि सम्मोहन करना भी प्रेत  विद्या है , और बड़ी दुष्ट्य चीज है। जो आदमी सम्मोहन  करता है वो खुदी बड़ी बुरी मौत मरता है और जिस पर सम्मोहन करता है उसकी  भी जिंदगी बड़ी बर्बाद हो जाती है।

रिपोर्टर : कहि ऐसा तो नहीं की संसार जो है दुबारा पूँजीवाद की तरफ बड रहा हो। क्योंकि मार्कसवाद तो अभी ख़त्म हो चला है। ये दो एक्सट्रीम है जो है मार्क्सवाद और पूँजीवाद ?

श्री माताजी : कोई भी चीज एक्सट्रेमीस पे जाना यानि अपने संतुलन को खोना है। हमारे दिमाक में भी दो लोप्ज हैं, एक नहीं है। एक लेफ्ट में है एक राइट में है। तो जो आदमी बहुत ज्यादा बाहर की और दौड़ता है, जिसे एक्सट्रोवर्ट कहतें है तो उसका एक ही लोप माने उसका  लेफ्ट लोप ही ड्वेलप होता है, राइट लोप डेवेलोप नहीं हो सकता । तो उसमे असुंतलन आ जाता है।  इसलिए पशिमात्य देशो में , हम यहा बैठे बैठे नहीं समझ सकते जब तक आप जा कर न रहें क्योंकि मेने तो बहुत ही ज्यादा सफर किया हुआ है। और हम देखते है की लोग इतने शुष्क हो गए हैं। इतने इंसानियत से गिर चुकें हैं। कि इंसयनियत मालूम ही नहीं। इतना ज्यादा वहा पर हिंसाचार है। भ्रष्टाचार इसलिए नहीं है कि वहा भय है। पर भ्रष्टाचार भी है। डेमोक्रेसी भ्रष्टाचार के बगैर मानो चल ही नहीं सकती ऐसा लगता है। फिर उन्होने इतनी गन्दी गन्दी आदते ले ली हैं , क्योंकि अहंकार से भागने के लिए ड्रग्स, और ये एड्स और न जाने कितनी आफतों में फसे हुए हैं । में तो देंखती हूँ अमेरिका में अधिकतर लोग बहुत ही नर्वस हैं और उनकी सारी नर्व्स जो हैं वो बिलकुल पूरी तरह से आपको कहना चाहिए कि जर्जर हो गए हैं , जर्जर हो गए हैं। और जो बाकी के लोग है वहाँ  पर उनको भी स्क्रीजोफ्रेनिआ , किसी को कुछ ऐसी ऐसी बीमारियां हैं की हम हिन्दुस्तान में देखते भी नहीं । तो उनमे क्या है की सतुंलन नहीं रह गया है। तो जो लोग साइंस के पीछे में भागते है उनको पता होना चाहिए की साइंस मानवीय जीवन के लिए सिर्फ एक साधन मात्र है,  वो सब कुछ नहीं हो सकता है। उसकी अपनी भी  परिसीमा है, उससे बाहर वो नहीं जा सकता है। और सबसे बड़ी जो साइंस की खराबी है वो ये है की मनुष्य की जो इंसानियत है, जो उसकी ह्यूमैनिटी है उसको नहीं छु पाता है। इसलिए एक साइंस के पीछे भागने वाला आदमी बहुत ही ज्यादा क्रोधी, बहुत ही ज्यादा अपने में ही समाने वाला , और समाज की व्यवस्था बिगाड़ने वाला होता है। वहा का समाज इतना तीतर बितर हो गया है की आपको आश्चर्य होगा कि इंग्लैंड जैसे देश में माँ बाप अपने दो बच्चो को कम से कम दो बच्चो को एक हफ्ते में मार डालते हैं। और कुछ तो वहा ऐसे भी हुए हैं की जहा बहुत से नाती ने जो हैं, और उन लोगो ने अपने ग्रैंडपैरेंटस को मार डाला है। एक एक तरह तरह के उनके मारने के ढंग तो सुनिए तो आप आश्चर्य करेंगे। और उनको बड़ा मज़ा आता है। में जब लास्ट टाइम गयी थी लॉस एंजेलेस तो जिस रास्ते से में जा रही थी तो किसी ने बताया की इस रास्ते पर गए हफ्ते में ११ आदमी मारे गए है। मेने कहा किसलिए ? कहने लगे कुछ नहीं at the heck of it . बस निकाली बँदूक मार डाला। उनको इसी में मज़ा आता है। क्योंकि मनुष्य उसमे संतुलन सब खो जाता है। तो जो सोचते हैं कि पश्यमात्य देश बहुत अच्छी हालत में है तो ऐसा बिलकुल नहीं क्योंकि वह पैसा जरूर है लेकिन पर पैसा ही सब कुछ नहीं होता। पूंजीवाद की ओर जाने वाले लोगो को पता होना चाहिए की पूँजी से ही सब कार्य नहीं होता। हा अब जैसे की है आप कह सकते हैं जहां समाजवाद हुआ , जहा पूँजीवाद नहीं वहा भी अतिशयता हुई की पावर की तरफ जाने से उस तरफ ध्यान नहीं दिया गया जो की बहुत जरूरी चीज है। पर तो भी मैं कहूंगी की रशिआ के लोग बहुत बढ़िया लोग है क्योंकि वहा की गोवेर्मेंट ने जो भी उनके साथ किया उनका दिमाक जो है उसमे किसी भी तरह की धर्मांतता नहीं है,  अंधश्रद्धा नहीं है,  और कोई भी धर्म का उनके ऊपर , मतलब मनुष्य के बनाये हुए धर्म का उनके ऊपर पलड़ा नहीं है। वो लोग किस तरह से एक तरह से बड़े स्वन्तत्र विचार के लोग हैं। पर उनको राजकरण में वो फंसे नहीं हैं , राजकरण से उनका  मतलब नहीं था। और अब जब उनकी , हम जब वहा पहुंचे तो मैं इतनी आश्चर्य में हूँ की वहा लोगो ने श्री चक्र पे भी काम किया है। और इतनी हमारे शास्त्रों की उन्होने मतलब इतना अध्ययन किया हुआ है,  उनको इतना मालूम है। और बड़े सुलझे हुए लोग हैं। लेकिन  ठीक है क्योंकि की उनकी गोवेर्मेंट ने एक साइड जरा सी कम कर दी , पर में तो जानती हूँ कि वहा गुअरबाचेब जैसा आदमी जो की एक आत्मसाक्षात्कारी बड़ा ऊँचा इंसान है , उसकी गोवेर्मेंट फेल करने के लिए लोग ये सब प्रॉब्लम खड़े कर रहे हैं। वहा खाना पीना वगैरह सब भरपूर है , वो बस उनको सताने के लिए वहा के जो कर्मचारी हैं, बेउरोक्रेट्स हैं उनोने ये समस्याएं खड़ी की हैं। और वहा खाने पीने की , हर आदमी को वहा घर मिल जाता है। पांच पैसे में आप कही से कही जा सकते हैं। आप उनके घर मेट्रोज़ देखिये तो पैलेस की जैसे रखें हुए हैं। मेरे ख्याल सब आराम है। पर उनको जो स्वंतंत्रता नहीं थी उसकी वजह से वहा हमारे लिए भी एक प्रश्न थ। कि हम वहा सहज योग नहीं ले जा सकते हैं। लेकिन अब उस एक कहना चाहिए एक डिसिप्लिन नेचर में बढ़ने से उनमे एक तरह बड़ी साधना सी है। और वो इतनी जल्दी सहज योग को प्राप्त करते हैं की उनका कोई हेरिटेज नहीं है। पर इसको इतनी जल्दी प्राप्त करते हैं कि उसमे कहा से कहा उठ गए हैं। यहाँ तक कि गोवेर्मेंट ने हमको वहा रेकोगनाइज़ किया है ।

रिपोर्टर : संसार में निशश्त्रिकरण का एक नया दौर चला है। श्री गुआरबाचेब के आने के बाद राजनीती परदे पे उतरने के बाद। उसका क्या भविष्य है ?

श्री माताजी :  वो तो मतलब कमाल की चीज है । क्योंकि जब दो आदमी होते हैं तब झगड़ा होता है। एक हाथ से तो ताली बज नहीं सकती उसका ये प्रत्यंत्र है। कि जो एक हाथ हट  गया तो अब दूसरा हाथ क्या करे ? उन्होने अपने को पूरी तरह से और बड़ी ईमानदारी के साथ अपने को हटा लिया है। उसको हटाते ही दूसरा जो हाथ था उसको अब समझ में नहीं आ रहा क्या करे ? तो एक तरह से निशस्त्रीकरण तो करना ही पड़ेगा और ये अगर ये पहले हो जाता तो बहुत ही अच्छा होता। पर हर एक चीज का समां आना पड़ता है । तो उन्होने निशस्त्रीकरण के बारे में बड़ी ही ईमानदारी से इसका कार्य किया हुआ है। और उसके मामले में किसी को शक नहीं है। अब ये हो रहा है कि फिर काहे को शस्त्र आप रखे । लेकिन अब भी कुछ कुछ देश हैं , जिद्दी लोग वो सोचते है नहीं ऐसे कैसे हो सकता है। उनको अभी भी अपने सौरक्षण के लिए सोचते हैं कुछ रखना चाहिए। पर कोई सौरक्षण की जरुरत ही नहीं है। अगर आप निशस्त्र हैं तो आप बहुत ज्यादा सौरक्षित हैं। जैसे हम सहज योग में ये सोचते हैं की अगर आप संत हैं तो आपको किसी के ऊपर कोई भी आक्रमण करने की जरुरत नहीं है क्योंकि आपके पास पूरी शक्तिया परमात्मा की हैं। कौन  आपको हाथ लगा सकता है। और कुछ थोड़ा बहुत हो भी गया तो वो ठीक हो सकता है।

रिपोर्टर : शांति की स्थापना के लिए यु न औ की स्थापना हुई थी। ये काफी समय पहले हुआ था मगर में देखता हूँ , और आपने भी देखा होगा की ये कितना , कई बार ये निरथर्क रहा है। संसार में युद्ध रोकने के लिए या फिर शांति स्थापित करने के लिए वी टो पावर भी कुछ लोग कुछ नेशन रखते हैं। they always  do it against each other .   neutralize हो जाते हैं जो कमजोर देशो के जो प्रस्ताव होते है, शांति प्रस्ताव। तो अब यु न औ का फ्यूचर क्या देखते है ? और वो संसार में शांति या यूनिटी लाने के लिए कितना सफल हो पायेगा ?

श्री माताजी : असल में आप लोगो को ये सोचना चाहिए की जो लोग शांति प्रस्थापित करना चाहते हैं वो स्वयं शांती  में हैं या नहीं ? उन्होने शांति को प्राप्त किया या नहीं ? स्वयं वो अशांत हैं।  फिर यु न का जो पूरा संगठन है वो बना हुआ है अनेक देशो पे। अब अनेक देशो में अनेक तरह की प्रणालियां हैं , और अपनी विचारधराये हैं गतिविथिया हैं। और वो उसी चीज को मान्यता देते हैं कि अब अगर कोई सोचता है कि में सही हूँ , तो वो सोचता है यही सही है। वो ये नहीं सोचता की मुझे शांति रखनी है। तो ये डावांडोल जैसे समझ लीजिये इनका जो , इनकी जो इमारत है एक डावांडोल चीज पर खड़ी हुई है। पर अगर इसमें के लोग स्वयं उस शांति को प्राप्त करें। अब आपको सुनकर ख़ुशी होगी कि यु न औ में भी सहज योग मैडिटेशन सेंटर बन गया है।  उसमे अगर ये मैडिटेशन से ये इस शांति को प्राप्त करलें तो उनकी उनके अंदर वो एक मूक शक्ति आ जाएगी जो कार्यान्वित होगी। और इतना ही नहीं उनके जीवन का असर भी लोगो पे पड़ेगा। अभी तो हर जो कोई भी वहा  सेक्रेटरी  जनरल होता है  उसको हर देश को खुश करना पड़ता है।  क्योंकि वो देश उन्हें पैसे देते हैं और अगर जरा सी कोई बात हो जाये तो वो देश नाराज़ हो जाता है। खासकर के अभी अभी आपको मालूम है की यूनेस्को पर अमेरिकन एकदम नाराज़ हो गए और उन्होंने अपने पैसे हटा लिए। तो इस तरह के जहा कि आपको संस्थाएं मिलती हैं जहा आपको दूसरो को हर समय खुश करना पड़ता है , उनकी मर्ज़ी रखनी पड़ती है। तब ऐसी ऐसी संस्थाएं  किस तरह कोई  भी कार्य को सिद्ध कर सकती हैं , नहीं कर सकती हैं। क्योंकि उनको हर समय हर आदमी को खुश करके घूमना पड़ता है।  हा पर अगर इसमें जो नियुक्त लोग हैं वो सिद्ध हो जाएं और जिन्होंने इनको नियुक्ति दी है वो साफ़ साफ़ कह दें की इनकी नियुक्ति में हम कोई भी बीच में दखल नहीं करेंगे , तब फिर कार्य हो सकता है। उसके लिए सहज योग फैलना बहुत जरूरी है की जहाँ जहाँ सहज योग फैला है वहा वहा लोग शांति में, आनंद में हैं। और वो चाहते है सबको ही शांति मिलें। लेकिन जिनको यहा शांति के पुरस्कार भी मिलते है , वो बड़े अशांत होते हैं। मेने देखा है इनको शांति के पुरस्कार कैसे मिलें पता नहीं ? अंदर से तो इतने अशांत हैं ऊपर से इनको शांति के पुरस्कार दिए जा रहे हैं। वाह बड़े आश्चर्य की बात है।

रिपोर्टर :  कुल कितने देशो में सहज योग फैल चुका है अभी तक ?

श्री माताजी : अभी तो मेरे ख्याल से छत्तीस देशो में है , हिन्दुस्तान छोड करके।  पर अब कहना चाहिए  हिन्दुस्तान मिलाके , रशिआ मिला कर के ३८ नेशंस देशो में हमारा बहुत जोरो में काम चल रहा है।  पर ऐसे हर एक देश में है , सियारनिवाड़ा है , ये है वो है ऐसे छोटे छोटे छोटे छोटे जगह बहुत है । पर साउथ अफ्रीका में २००० लोग कर रहे हैं।

रिपोर्टर : जी बड़े आश्चर्य की बात है। राजनीती से ही समन्ध एक और सवाल मैं पूछना चाहता हूँ , हिन्दुस्तान की राजनीती से। हिंदुस्तान में भी अभी एक बहुत बड़ा राजनैतिक परिवर्तन आया है। पहली बार ऐसा लगा है कि लोगो ने क्लियर जो गोवेर्मेंट के रूलींग , गोवेर्मेंट के खिलाफ कोई क्लियर वोट किया हो। नयी सरकार हर जगह आयी है चाहे वो दक्षिण हो या उत्तर हो। हर जो रूलिंग पार्टीज़ थी उन्ही के खिलाफ वोट दिया गया । और अभी एक बिलकुल नया पर्दा जो राजनीती का आया है उसका भविष्य में किस रूप को उदहारण कर सकता है ?

श्री माताजी : मतलब हिंदुस्तान के लोग भ्रष्टाचार से हमेशा तंग आ जाते है। लेकिन भ्रष्टाचार से तंग आने पर भी जिन लोगो को उन्होंने सेलेक्ट किया है जब तक वो सत्य को न जाने कि भ्रष्टाचार हटाने के लिए हमे यहा लाया गया है । और हमे हर हालत  भ्रष्टाचार हटाना चाहिए।  और ऐसे लोग जो जो कि भ्रष्टाचार में रत हैं उन लोगो को बिलकुल ही निकाल देना चाहिए , उनसे कोई सम्बन्ध ही नहीं रखना चाहिए,  ऐसे अगर शुद्ध अगर हमारी व्यवस्था हो जाये तो अपना देश तो वैसे भी बड़ा सात्विक बहुत ही धार्मिक और अत्यंत सुन्दर देश है। ये तो योग भूमि है। अभी में आपसे बता सकती हूँ कि लाल बहादुर शास्त्री के प्रति लोगो को कितनी श्रद्धा है। और जब उनकी मृत्यु हुई थी तो मेने देखा कि मिलिटरी वाले भी ऐसे रो रहे थे जैसे की उनका बाप ही मर गया हो । वो भी अपने को किसी तरह से संभाल नहीं पा रहे थे। तो क्या उनमे क्या विशेषता थी ? कि वो देशप्रेमी थे, देश के प्रति नितांत उनको श्रद्धा थी, और वो जानते थे कि  मेरा देश बहुत ही उत्तम देश है। और दूसरी बात ये है की देश का पैसा खाना, लोगो का पैसा खाना और इस तरह कि  मतलब बहुत ही गिरी हुई बातें वो कभी सोच भी नहीं सकते थे। ऐसे आदमी थोड़े दिन आये संसार में लेकिन उनका अभी भी नाम है। और परदेश में भी लोग उनको बड़ी श्रद्धा से देखते हैं। उनके प्रति किसी ने भी कोई उनके खिलाफत में आजतक एक शब्द भी नहीं कहा।

रिपोर्टर : जैसा कि  मुझे मालूम चला की आप आज़ादी की लड़ाई में भी हिस्सा लिया और जेल भी गयी। तो आज़ादी के बाद क्या आपने कभी राजनीति में आने की जरुरत महसूस नहीं की ?

श्री माताजी : असल में जब तक देश परतंत्र है, मैं महात्मा गाँधी के साथ बहुत बचपन से थी। वो मुझे नेपाली कहते थे। और वो वो बहुत धार्मिक, बहुत बहुत अत्यंत स्वछय आदमी थे। बहुत स्वछय थे। जरा कड़क थे लेकिन बच्चो के साथ बहुत प्यारे थे। और मुझे बहुत ही प्यार करते थे। और वो खुदी कहते थे कि जब तक हमे स्वंतंत्रता नहीं मिलती तब तक हम आत्मा की बात नहीं कर सकते। और उनके बिलकुल पूर्णधारणा थी जब हम जब स्वंतंत्र हो जायेगे तो आत्मा का कार्य शुरू हो सकता है।  अगर आज वो होते तो सहज योग के साथ होते। लेकिन दुर्भाग्य ऐसा है की वो हैं नहीं। और जिस वक़्त हमे स्वंतंत्रता मिल गयी तो हमने एक दूसरा ही स्वरुप ले लिया। ऐसे लोग आ गए कि  जिनका हमने कभी नाम भी नहीं सुना था , जिन्होंने कोई कार्य भी नहीं किया था। हा ये बात सही है कि उस वक़्त स्वंतंत्रता के इसमें मैं पूरी तरह से थी , बहुत छोटी उम्र में ही मुझे पुलिसो ने बहुत सताया था , इलेक्ट्रिक शॉक्स दिए थे , मुझे बर्फ पे लेटाया था। पर मैं जेल कभी नहीं गयी क्योकि मैं इधर उधर भागती  रही घर छोड करके और काफी कार्य मेने किया। जेल नहीं गए , पर मेरे माँ बाप बहुत जेल गए। उन्होंने बहुत त्याग किया और बड़े कमाल के लोग थे। कभी मेरी मदर जो थी कभी झूठ ही नहीं बोलती थी। और बेचारी पांच मर्तबा जेल गयी और हम इग्यारह भाई  बेहेन थे। और फादर भी हमारे , सब कुछ उन लोगो ने सैक्रिफाइस कर दिया। और उनको कोई और चीज चाहिए ही नहीं थी , बस ये की देश के लिए ये करना है। हमने तो बहुत बड़े बड़े लोग देखे हैं जीवन में। और में सोचती हूँ कि  दुर्भाग्य है की हमारे बच्चे वो चीज नहीं देख पाते हैं जो हमने देखा।

रिपोर्टर: ऐसा कहा जाता है की स्वर्ग भी धरती पर है , और नर्क भी धरती पर है।  क्या ये वास्तकविकता है या ये भ्रामकता है ?

श्री माताजी : क्या स्वर्ग ? बिलकुल धरती पर हैं ही। लेकिन स्वर्ग की जो कल्पनाएं हैं वो थोड़ी सी विकृत है क्योंकि हम जो जिस सतह से उस बारे में सोचते हैं कि  स्वर्ग का मतलब ये कि  खूब खाने पीने को होगा , और उसमे मोटरें चलेंगी और हम ऐसा होगा। स्वर्ग का मतलब ये की हमारी ' स्वयं की स्थिति ' अब जैसे आत्मा की स्थिति जब मनुष्य को प्राप्त होती है तो वो सिर्फ आत्मा ही का संतोष और उसका आराम देखता है। अब जैसे कि आप जानते हैं कि हम बड़े घर में पैदा हुए हैं , और रियासत रही। और फिर उसके बाद पिता भी हमारे जेल गए तो फिर हम लोग बिलकुल झोपड़ियों में भी रहे। और फिर मेरे पति भी काफी बड़े घर के हैं। और वैसे भी हम लोग ऐसे ही रियासत में रहे। लेकिन आप कहे तो में कहीं भी जमीन पे सो सकती हूँ , कही पे रह सकती हूँ , मुझे कोई प्रश्न नहीं। ऐसे ही सहज योगियों को देखिये इनके सबके अपने मकानात हैं, इनके पास मोटरें हैं , सब कुछ हैं। बड़े आराम से रहते है , लेकिन यहाँ देखिये कैसे रह रहे हैं ? इनको कोई नहीं , इनको बस जहाँ आत्मा का आनंद आने लग गया , तो उसको ये कोई ऊपरी चीज सूझती ही नहीं हैं। और उसमे वो आनंदित हैं।

रिपोर्टर:  आजकल पर्यावरण एक महत्वपूर्ण विषय बन चुका है। संसार में इसे बड़ा महत्व दिया जा रहा है , मगर  वातावरण इतना दूषित हो चुका है। इसे कैसे सुधारा जायेगा ? इस बारे में आप क्या सुझाव देंगे ?

श्री माताजी : इसका वातावरण दूषित होने का कारण ये है कि एक सत्य  हमे जान लेना चाहिए  कि  मशीनें हमने बनायीं है हमारे लिए , हम उनके लिए नहीं। उसका संतुलन नहीं है।  मशीनें बनाने की जहाँ तक जरुरत है वही तक बनानी चाहिए। क्योंकि वो भी जब तक आप उसको पूरी तरह से इस्तेमाल नहीं करेंगे तो वो आगे चल नहीं सकती। अब उस संतुलन के लिए पहले सामूहिकता आनी पड़ेगी। जब सामूहिकता आ जाएगी तब मनुष्य सोचेगा की मैं कितनी मशीनें बनाऊँ ? जितनी जरुरत है उससे ज्यादा नहीं। जैसे घर गृहस्थी की औरत होती है वो ये सोचती है अच्छा मैं कितना खाना बनाऊँ जिसकी जरुरत है। पर अगर वही अगर किसी आदमी को दे दीजिये तो वो कहेगा चलो इतना बनाएंगे फिर बाकि का बेचेंगे , और बाकि का ये करेंगे। और जब हमारे पास सब साधन है तो क्यों न हम इस तरह से देखें। तो स्त्री का ये होता है कि  जितना जरूरी है , संतुलित उतना बनाना चाहिए। इसी प्रकार हमे मशीनों को भी संभालना चाहिए और इस तरह से हम लोग बहक जाएं जैसे कि  परदेश में तो बहुत ही ज्यादा ये प्रश्न है बहुत बड़ा प्रश्न है। पर सहज योग से उसमे भी थोड़ी मदद होती है। वो ऐसे की एक हमारे agriculutre के हैं आप मिलेंगे उनसे Mr Hameed , डॉ हमीद ऑस्ट्रिया के। तो वहा  पर ये प्रश्न खड़ा हुआ कि वहा के जो बहुत सारे फारेस्ट हैं उसमे इस तरह से दूषित हवा के कारण और एसिड रेन के कारण उनकी सबकी मृत्यु हो गयी तब इन्होने सहज योग के हम जिसे कहतें हैं की वाईब्रेटेड वाटर जो होता है वो उसमे डालने से, बता रहे थे की ६० साल से ऊपर के तो नहीं बचा पाए पर उससे नीचे के जितने भी थे सब बच गए और सब हरा भरा हो गया है।

रिपोर्टर : उनोन्हे मुझे कुछ फोटोग्राफ्स दिखाए थे वाईब्रेटेड सीड्स और नॉन वाइब्रॉएड सीड्स के ऊपर। वाईब्रेटेड सीड्स का जो प्रोडक्शन था वो नॉन वाईब्रेटेड सीड्स की अपेक्षा ३०% अधिक था ?

श्री माताजी ;  बहुत अधिक होता है ।

रिपोर्टर : तो ये वाइब्रेशंस से क्या उसमे प्रक्रिया शुरू हो जाती है ?

श्री माताजी : वाइब्रेशंस का मतलब है उसमे तीन शक्तियां कम से काम निहित होती हैं।  एक तो शक्ति है की जिसे आप कह सकतें हैं इलेक्ट्रोमैग्नेटिक जो होती है , फिर उसमे प्राण शक्ति होती है ये दोनों राइट साइडेड शक्तियां हैं और दूसरी जो शक्ति होती है वो है मन शक्ति। तो मन शक्ति से क्या होता है कि जो इस परम चैतन्य की जो इच्छा है वो पूरित होती है। ये है और तीसरी ये है कि उत्क्रांति तो जैसे उत्क्रांति जैसे आप समझ सकते हैं की एक जेट हमने बनाए या समझ लीजिये हमने आकाश में हमने स्पेस क्राफ्ट भेजा तो वो किस तरह से भेजा कि एक स्पेसक्राफ्ट में बहुत से पहले नीचे में एक  vestibule होता है फिर उसके ऊपर में होता है , फिर उसके ऊपर में होता है । तो पहले एक सारा का सारा  ऊपर जायेगा। तो उस वक़्त में जो उसकी जो गति है , जो स्पीड है वो स्लो होती है।  फिर उसके बाद में नीचे वाला एकदम एक्सप्लोड होता है। फिर उससे दूसरी गति आ जाती है ' एक्सेलरेटेड ' जिसे कहतें है। फिर उससे फिर दूसरा हो जाता है। इसी तरह से ये उत्क्रांति का भी , उस वाइब्रेशन में भी वो शक्ति है। तो वो क्या करता है कि  उसको ट्रिगर करते रहता है , और उससे माने आपको आश्चर्य होगा कि  हमने एक किलो बासमती चावल , नहीं एक एकड़ में बासमती चावल लगाया था वो था करीबन ६० किलो और उसमे १४०० किलो आये और उसके जो बीज थे वो इतने सुन्दर बासमती की लोग कहते थे कि  इतने सुन्दर हमने बासमती देखी नहीं। और वहा कहते थे बासमती होगी ही नहीं। ऐसे ऐसे थे जैसे ओलिव है, ओलिव हमने लगाया वो आ गया, आपके टूलिप्स हैं वो आ गए। वाइब्रेशंस से कोई भी चीज जो कहतें है नहीं हो सकती सब हो सकती हैं लोग कहते है। बहुत सी चीजे ऐसी हैं जो हिंदुस्तान में नहीं हो सकती , वाइब्रेशन से हो सकती हैं।

रिपोर्टर : अब एक दो व्यक्तिगत मैं सवाल पूछना चाहूंगा। मेने जितने बार भी आपके दर्शन किये है या मुझे लाभ मिला है आपके दर्शनों का , मेने नोट किया है आपको फूलो का बेहद शौक है और उसमे भी खासकर के गुलाब का ?

श्री माताजी : नहीं गुलाब का ऐसा नहीं , मुझे सभी फूलों से शौक है पर मुझे सुगंध अच्छी लगती है क्योंकि सुंगंध जो है पृथ्वी का कॉजल है। जिसे कि कहना चाहिए कि उसी से उसी से पृथ्वी बानी हुई है और क्योंकि पृथ्वी तत्व बहुत महत्वपूर्ण चीज है इसलिए मुझे सुगंध कोई सी भी जो की कृतिम न हो जो नेचुरल है वो अच्छी लगती है। और मुझे एक और भी शौक है , बच्चो का मुझे बहुत शौक है। मुझे आप सौ बच्चे भी दे दीजिये तो में सब दुनिया भूल करके बैठ जाऊँगी। और फूलो का शौक मुझे ऐसा नहीं की मुझे फूल चाहिए। पर अगर कुछ देना ही है तो मुझे फूल फूल ही दे दीजिये और कुछ नहीं चाहिए ऐसा मैं कहती हूँ। पर मुझे कोई ऐसा नहीं है की मैं इतना मुझे शौक है की मैं फूलो के पीछे में , बिलकुल आप फूल दीजिये नहीं तो ये करिये।  ऐसा नहीं है।  लेकिन ये की फूल संसार में जितने ज्यादा बढ़ेंगे उतना ज्यादा हमारा जीवन सुगंधमय हो जायेगा। और फूलो से बहुत कुछ सीखने का भी है कि कितना एक क्षड़िक भर रहता है लेकिन वो सबको सुगंध देता है और कैसी शोभा बढ़ाता है सबकी , उससे बहुत कुछ सीखने का है। और फूल जो है ये एक चरम सीमा में पंहुचा हुआ एक पेड़ का प्रतीक है। उस फूल ही से फिर फल बनते है। इसलिए ये बड़ा प्रतीक रूप भी है। और आप जानते है कि सारे जितने भी आध्यात्मिक लोग हो गए हैं उनको फूलों से बहुत प्रेम रहा है और निसर्ग से भी बहुत प्रेम रहा है। पर अब समय कहा है की निसर्ग से प्रेम करें। पर सबसे ज्यादा प्रेम तो मनुष्य से करना चाहिए क्योंकि मनुष्य में सबसे निसर्ग सबसे ज्यादा प्लावित हुआ है।  सिर्फ उसमे जो कुछ बादल आये हैं उसे अगर आप उसको हटा दीजिये तो मनुष्य से बढ़कर और कोई सुन्दर चीज नहीं। परमात्मा ने सबसे उच्चतर चीज मनुष्य को बनाया है। सिर्फ अभी तक उसने अपना ठौर नहीं पाया। जिस दिन वो पा लेता है वो तो इतना बढ़िया हो जाता है। अब देखिये इन लोगो को ये आपस में कैसे प्रेम से रह रहे हैं। छत्तीस देश के लोग हैं न कोई झगड़ा , टंटा नहीं , कोई कोई बात नहीं। आपसे में इनका प्रेम देखकर ही मेरा तो जी इतना खुश हो जाता है।

रिपोर्टर : आपको संगीत का भी बहुत शौक रहा है।

श्री माताजी : ऐसे तो मुझे सभी कलाओ में बहुत ये है मुझे। आप जानते हैं मुझे शिल्पकला और हस्तकला,  और संगीत इसके अलावा आर्किटेक्चर सभी चीजों में मुझे बहुत रूचि है। हर एक चीज में। यहा तक कि  मेडिकल में भी मुझे बहुत रूचि है। और ज्ञान जो है सब अपने ही दीमाक में होता है जो कुछ साइंटिस्ट जानते है, जो बाहर है अया है , बाहर है उसे देखते हैं पर जो निहित है अगर उसको जानने की आत्मशक्ति हो तो आप हर एक सब्जेक्ट को जान सकते हैं। जैसे की आप यहाँ पूछ सकते है एक साहब ने आके मुझे जेनेटिक्स के बारे में पूछा और मेने सोचा इनको जरूर ही बताना तो इनको बहुत सी ऐसी बाते बता दी और अब वो कह रहे हैं उसका रिसर्च हो रहा है। किसी ने कुछ पूछा उस उपर मेने बता दिया पर ऐसा है कि  जो पूछने वाला हो वो भी एक अधिकारी होने चाहिए। जो आदमी आकर के कहे कि आपको बताना ही पड़ेगा नहीं तो मैं आप पे बन्दूक लगाऊगा। तो में तो कुछ नहीं फिर तो मैं कुछ नहीं बिलकुल बुद्धू बन के बैठ जाऊँगी।

रिपोर्टर : ऐसे तो आप इतनी व्यस्त रहती है,  मगर फुरसत के छड़ जो भी मिलते हैं आपको  यदा कदा वो आप कैसे व्यतीत करना पसंद करती है ।

श्री मातजी : अकेले में तो मैं बहुत खुश रहती हूँ क्योकि मेरे ही अंदर सब कुछ है मैं जानती हूँ । और अकेले में मुझे कभी लगता ही नहीं की मैं अकेली हूँ । मैं कभी जिसको कहतें है बोर बोरिंग वगैरह वो मैं जानती नहीं क्या चीज होती मुझे आज तक मालूम नहीं है।

रिपोर्टर : इसके अलावा एक लास्ट जो में पूछना चाहता हूँ। आगामी संसार का भविष्य क्या है ?  जो संसार अभी आने वाला है उसका भविष्य क्या रहेगा ?  आने वाले वर्षो में संसार क्या रूप रखेगा ?

श्री माताजी : में तो सोचती हूँ कि कलयुग ख़तम हो गया है। अब उसकी जगह कृतयुग आ गया है और उसका प्रकाश फैल रहा है। कृतयुग का मतलब है जहा ये परम चैतन्य कार्यान्वित हो तो कृतयुग शुरू हो गया है। और उसके बाद अब सतयुग बिलकुल दरवाजे पे खड़ा हुआ है , उसका वरन करना, उसको समझना मनुष्य के बस का तब होगा जब कि वो आत्मसाक्षात्कारी होगा। मुझे तो लगता है कि इन सहज योगियों को जब देखती हूँ लगता है ये सतयुग ही है। ये तो बैकुण्ठ ही है ये द्वारका है। और लगता ही नहीं इससे बाहर कोई चीज है पर बाहर आने पर देखते है कि अभी बहुत कुछ करना है। और बहुत लोगो को ठीक करना है। और बहुत सारी ऐसी गलत चीजे चल पड़ी हैं कि जो अवरुत करती हैं इन चीजों को जो मनुष्य के लिए बहुत ही हानिकारक है। लेकिन सत्य तो हमेशा स्वयं प्रकाशित होता है, स्वयं प्रस्थापित भी हो सकता है।

रिपोर्टर : आपने इतना समय दिया , हमारे दर्शको को जरूर इससे लाभ पहुंचेगा , मुझे पूर्ण विश्वास है इस बात का और में चाहता हूँ कि आप उनके लिए अपने मन से कोई सन्देश कहें अंतिम कुछ शब्दों में तो अच्छा रहेगा।

श्री माताजी : एक ही सन्देश तो एक ही है मेरा , छोटा सा कि  अपनी आत्मा को जानो , अपनी  शक्ति को जानो। आप ही की अपनी शक्ति है और मेरा इसमें कोई लेना देना नहीं बनता। जैसे कि एक दीप जला हुआ है वो दुसरे दीप को प्रज्वलित कर सकता है।अगर वो दीप ठीक हो तो वो प्रज्वलित हो जाता है , फिर वो जो जला हुआ दीप है वो दूसरो को प्रज्वलित कर सकता है। इसी तरह से संसार का जो सारा कुछ क्लेश है , जितनी तकलीफें हैं,  संघर्ष है ये  सारा ख़तम हो सकता है जबकि हमारे अंदर ये प्रकाश स्थापित हो जाये।

रिपोर्टर ;  बहुत बहुत धन्यवाद् श्री माताजी आपका।