Shri Mataji'nin 7 Ağustos 1978 Purnima Günü Raki ve Raksha-Bandhan Üzerine Sahaja Yogilere Mektubu (Marathi'den Çeviri)

Kutsamalar sizinle,

Derin sevginizi ileten Rakhi'lerinizi aldınız. Rakhi, Koruyan Güçtür. Kız kardeşin asil sevgisini simgelediği için bu bağ çok güçlü ve son derece hassastır. Geleneksel olarak birisine Rakhi bağlamak, bir Saf Koruma alanı oluşturmaktır. Ancak insanın sevgiyi anlama yeteneği o kadar zayıfladı ki Rakhi bağlanması sadece mekanik bir süreç haline geldi. Tüm güzel insan gelenekleri, eğer içlerinde inanç sıcaklığı yoksa, cansız ve kuru formalitelere dönüşür.

Ben bu dünyada Sahaja Yogilerle bağlantılı doğdum ve sadece onlarla bağlantılı olarak dolaşıyorum. Ben arzusuzum ve dolayısıyla her şeyim sizin arzularınıza bağlı.

Rakhi'den bir şey istemelisiniz. Lütfen tüm Sahaja Yogilere danışın ve toplu bir mektup yazarak ne istediğinizi sorun.

Sağlığımı koruyorum çünkü sizler bunu arzuluyorsunuz. Kulağımda sadece küçük bir ameliyat olacak ve bunun sizi kesinlikle endişelendirmemesi gerekiyor. Üstelik hiçbir sıkıntım da yok. Yani bunu dert etmenize gerek yok.

Rakhi Purnima büyük önem taşıyan bir gündür. O gün mükemmelliği istemeli, büyük kararlar almalı ve Yüksek ideallere dikkat koyun. Sahaja Yogiler önemsiz konulara dikkatlerini dağıtmamalılar. Yapılacak çok iş var

İlerleyen Sahaja Yogiler meşgul olmalıdır. Yeni merkezler açılmalı. İnsanların hastalıkları tedavi edilmeli ve onların dikkatleri  Tanrının idrakine çekilmelidir.

Lütfen bu mektubu tüm Sahaja Yogilere gösterin.

Her zaman sizi hatırlayan

Anneniz Nirmala