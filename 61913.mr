9 डिसेंबर 1988
Public Program
Shrirampur (India)
Talk Language: Marathi | Transcript (Marathi) - Draft

श्रीरामपूरच्या सर्व भाविक व सत्याला शोधणाऱ्या सर्व साधकांना आमचा नमस्कार . मनपूर्वक विचार  केला पाहिजे कि आम्ही सत्य शोधत आहोत कि नाही . जगामध्ये अनेक धर्म झाले आणि त्याचे अनेक अनुयायी झाले . प्रत्येक झाडाला अनेकवेळा फळे येतात . आणि प्रत्येक झाडाला त्या झाडाच्या जाती प्रमाणे च फळे येतात . तशीच हि अवतरण जिथे जिथे झाली ,ज्या ज्या देशात झाली त्या त्या देशामध्ये ती फळ अली . ती एकाच तत्वावर कि मानवाने परमेश्वराला मिळवलं पाहजे . म्हणजे त्याच्यातला माणुसकीचा जो अंश आहे तो दरवळून सर्व सृष्टी त माणुसकीचा आनंद पसरला पाहिजे . पण आपण जेव्हा धर्मा कडे लक्ष देतो तेव्हा आपल्याला असं दिसून येत कि धर्म म्हणजे काहीतरी भांडणाचं मूळ . किंवा काहीतरी राक्षसी महत्वाकांक्षा . काहीतरी वरचढ करण्याची आपापसातील चढाओढ . दुसऱ्याला वाईट लेखून आम्ही फार चांगले असं समजण्याची प्रवृत्ती . ते बघून पुष्कळशा बुध्दीजीवी लोकांना असं वाटू लागलय मग ते हिणवू असेनात का ,मुसलमान ,ख्रिश्चन कोणीही असेनात का कि परमेश्वर म्हणून कोणी चीजच नाही . जर तुम्ही हिऱ्याला शेणात घातलं तर हिरा कसा दिसणार ?. हे सर्व धर्मसंस्थापक एकाच वृक्षावर वाढलेले ,वेगवेगळ्या वेळी आलेले अशे प्रवर्तक आहेत . त्यांच्यात काहीही भेदभाव नाही . हा भेदभाव केला उपटसुम्भ लोकांनी कलाटणी देऊन . हा धर्म वेगळा तो धर्म वेगळा . एका वेळेला एका झाडाला एक फळ आलं आणि दुसऱ्या वेळेला दुसऱ्या झाडाला एक फळ आलं तर त्यात किती साम्य असायला पाहिजे . फक्त वेळेचा फरक ते बघून मानवाला असं वाटू लागलय कि परमेश्वरच नाही . आणि उद्या तुमची मुल तुम्हाला उठून विचारतील कि हे  तुम्ही कर्मकांड का करता . मोठी आश्चर्याची गोष्ट आहे कि जे धर्मग्रंथात सांगितलेलं आहे तिकडे लक्ष न देता भांडणांकडेच सगळ्यांचं लक्ष का असावं . इतकच नव्हे पण एका धर्मा मधल्या लोकांमध्ये पण किति तऱ्हेची भांडण होत आहेत . ते पाहून मला अगदी आश्चर्य वाटत कि हा कोणता धर्म असू शकतो ?

त्या सर्व अवतारणांच आपापसात अजिबात भांडण नाही उलट अत्यन्त प्रेम आहे . त्याला कारण अजून आपण परमेश्वराला आणि धर्माला ओळखलेलं नाही . उद्या तुम्हाला मुल विचारतील कि आज तुम्ही एव्हडं धर्म धर्म म्हणता पण तुमच्यात सर्व तऱ्हेचा अधर्म च आहे . तुम्ही कोणचा धर्म गाठलेला आहे . तेव्हा धर्म हा आहे . हि जी कलाटणी आपल्या  या धर्माना मिळालेली आहे त्या वरून तुम्ही धर्माच मूल्य करू नये . धर्म हा आपल्या आतमध्ये आहे . तो जागृत केला पाहिजे असं सगळ्यांनी सांगितलं आहे . भारतीय धर्मामध्ये जेव्हडे अवतरण झाली सगळ्यांनी सांगितलं कि आत्मसाक्षात्कार हा झालाच पाहिजे . महंमद साहेबांनी सांगितलेलं आहे तुम्ही सगळ्यांनी पीर झालच पाहिजे . पण महंमद साहेबांनी त्याचा वरही सांगितलं . आश्चर्याची गोष्ट आहे कि साक्षात परमात्मा दत्तात्रया स्वरूप ते महंमद साहेब होते . त्यांनी आजचा सहजयोग सांगितलेला आहे . कि ज्या वेळेला कयामा म्हणजे ज्याला आपण शेवटची उत्क्रांती म्हणतो येईल त्यावेळी तुमचे हात बोलतील . अहो आता सहजयोगात हेच होतंय ना . तुमचे हात बोलतील . हात सांगतील तुमचे बोट सांगतील . कि तुमच्या मध्ये कोणते दोष आहेत . तुझ्या विरुध्द ते साक्ष देतील असं सांगितलं आहे . आता साऱ्या धर्मात म्हणजे कुंडलिनीच जागरण च आहे . पण करणारा कोणी अधिकारी पाहिजे ना . सार लक्ष इकडेच . कि भांडण कस उकरायच . नंतर बुध्द झाले . बुध्दानी सांगितलं कि आधी देवाचं नाव न घेता तुम्ही पहिल्यांदा आत्मसाक्षात्कार घ्या . बुध्दम शरणं गच्छामि . बुध्द म्हणजे कोण ,हातात झंडे घेऊन फिरता ते नव्हे . ज्यांनी परमेश्वराला जाणलंय तो बुध्द . धम्मम शरणं गच्छामि म्हणजे आपल्या मध्ये धर्म आहे त्याला तुम्ही शरण जा . संघम शरणं गच्छामी म्हणजे सामूहिकतेत तुम्ही परमेश्वराला भेटा . संबंध आमचा सहजयोगच आहे तो . वेद वाचायला घेतला तर वेदात संबंध सहजयोगच आहे . वेद शब्दच कुठून आलाय , विद म्हणजे आपल्या नसांवर परमेश्वराला जाणण . हवेत नाही उगीचच . परमेश्वराशी संबंध जोडून त्याला आपल्या नसांवर जाणणं यालाच विद असं  म्हणतात . त्या पासून वेद  झाले .

ज्ञानेश्वरांनी सांगितलं आहे कि विश्वात्मके तोषावे ,तोषोनी द्यावे पसायदान . आता मी पसायदान द्यायला आले तर घ्यायला कुणी तयारच नाही . आता कष्ट गुंतलेत तर म्हणे राजकारणात . ह्या राजकारणाला काही अर्थ आहे . ? कसल हे राजकारण ?गरीबी जिथल्या तिथे आहे . आम्ही आमच्या तरुणपणी इंग्रजांशी लढलो एव्हडं हे केलं . परत इंग्रज गेले आणि दुसरे आले . काय फरक केलेला आहे मला तर दुसर काही दिसत नाही . गरीबी जिथल्या तिथे आहे . कुणाचं भल झालेल दिसत आहे का तुम्हाला . कमीत कमी त्या वेळेला वॉरेन हेस्टिंगला जेल झाली होती . ते भामटे होते आणि हे काय कमी आहेत सगळे तशेच आहेत . एकाहून एक कोणी आला तरी तशेच आहेत . त्या राजकारणात ठेवलय काय त्यांच्या . टोप्या बदलायच्या एव्हढच ना . मग परमेश्वराला का मिळवू नये ,अध्यात्म का साधू नये . ?जे तुमच्या मध्ये आहे ,तुज आहे तुज पाशी . ते सगळे साधुसंत ,ते पीर सगळे खोत बोलत होते कि काय ?किती त्यांनी आपलं रक्त ओतले . मराठवाड्याला तरी इतके झाले लोक . गोरक्षनाथा पासून इथे लोक झाले आहेत . पण कोणाच्या डोक्यात सुध्दा येत नाही कि किती यांनी मेहनत केली .किती  वातावरण शुध्द करून गेलेले आहेत . आणि आम्ही परमेश्वराला का मिळवू नये .

अहो हे राजकारण मिळवण्या पेक्षा परमेश्वराचे राजकारण मिळवाव . तो तुमचा बाप आहे समृध्द आहे . तुमचा पालनहार तारणहार आहे . तो तुमच्या साठी आतुरतेने त्याच्या साम्राज्यात बसलाय आणि म्हणतोय कि तुम्ही या आणि माझ्या साम्राज्यात विराजमान व्हा . तर ते काही मिळवायचं नाही नसत्या गोष्टीन कडे लक्ष लावून . एव्हडा मोठा देश आणि हा वारसा आहे आपला . हा आपला वारसा आहे महाराष्ट्राचा विशेष करून . मग तो हिंदू असो मुसलमान असो ख्रिश्चन असो कोणीही असो त्याचा हा वारसा आहे . तेव्हा आत्मसाक्षात्कार हा मिळवला पाहिजे . आज काही तुम्हाला मी हिमालयावर जायला सांगत नाही . गृहत्याग नको संसार त्याग नको काही नाही . बाहेरच बाह्यतलं अवडंबर नको . तुमच्यातच बसलेली कुंडलिनी जागृत होते . आणि त्याचे फायदे बघा किती . आता शेतकरी शेतकरी ओरडत बसाल त्यांना जास्त पैसे पाहिजेत . कशाला ?दारू प्यायला . जो माणूस दारू पितो तो गरीब कसा असेल . जास्त पैसे घेऊन काय करणार आहे ?पण जास्त उत्पादन करायला नको का . सहजयोगाने तुमची कुंडलिनी जागृत होते . आता आम्ही यावरती प्रयोग केले . तर जवळ जवळ दीडफूटाच सूर्यफूल आम्ही तयार केलं . आणि एकेका फुलाचं जवळ जवळ पावकिलो तेल निघालं . साठ किलो बासमती लावली तर सतराशे किलो त्याच्यातून बासमती  निघाली . आणि अगदी उत्तम . आम्ही काही खोट सांगत नाही . ते तुम्ही पण करू शकता . विहिरीला पाणी लागू शकत ,पाऊस येऊ शकतो . अहो सगळं परमेश्वर च असल्यावरती का होणार नाही . पण तुम्ही परमेश्वराच्या साम्राज्यात आहात कोठे . त्याच्याशी आपला संबंधच नाही . आता समजा ह्या माईकला विजेचं कनेक्शन नसेल तर मी काय बोलले याला काही अर्थ आहे का ?जर हे नुसतं कनेक्शन लावूनच तुम्हाला परमेशवर गती मिळते तर कशाला ह्या गोष्टीं मध्येआपला  जीव अडकून ठेवला होता आम्ही काय हिंदू का आम्ही ब्राम्हण का आम्ही महार का आम्ही हे आणि ते . आम्ही काही नाही तुम्ही फक्त मानव आहात .

आज तुम्ही जर ब्राम्हणांकडे जन्मला ना तर पुढल्या वर्षी तुम्ही मुसलमान व्हाल हे नक्की लिहून ठेवा . मी पुष्कळांना पाहिलं आहे तस होताना . कारण एक कट्टर होता तर दुसरा कट्टर झालाच पाहिजे . ज्याचा तुम्ही द्वेष केलात तर तेच तुम्ही व्हाल . आज जर तुम्ही ब्राम्हणाच्या जन्मले तर उद्या तुम्ही क्षुद्र म्हणून जन्म घेणारच . त्या बद्दल शन्का च नाही . आणि आज जर तुम्ही क्षुद्र म्हणून जन्मले आणि म्हणाला कि वा वा काय ब्राम्हण आहेत तर ब्राम्हण म्हणून जन्मलेच समजा .

अहो शिवाजींनी सुध्दा सांगितलं कि स्वधर्म जागवावा . कारण ते आत्मसाक्षात्कार होते . स्वधर्म म्हणजे आपल्या मध्ये असलेला आत्म्याचा धर्म जागवला पाहिजे . तो सामूहिक धर्म आहे . आता हि मंडळी कोणच्या कोणच्या देशातून अली आहेत . आपल्याला आश्चर्य वाटेल इज्राइल देश जिथे सगळे ज्यु लोक राहतात . नंतर इराण  जिथे आज भांडण चालली आहेत .नंतर इराक  नंतर अल्जेरिया नंतर इंग्लॅन्ड . ज्या ब्रिटिशांनी तुमच्यावर राज्य केलं त्यातले मुल बाळ तुमच्या समोर बसलेली आहेत तुमच्या गळ्याला मिठी मारायला . नंतर फ्रांस नंतर स्विसझर्लंड नंतर आस्ट्रेलिया किती नाव घ्यायची ?एकवीस देशातून लोक इथे आलेत . त्यात मुसलमान आहेत ,हिंदू आहेत ,ख्रिश्चन आहेत . इज्राइली लोक आहेत . त्यांचं तर बिलकुल मुसलमानांशी जरा पण पटत नाही पण आम्ही तर लग्न लावून दिलेत . आम्ही मुसलमानच लग्न इज्राइलशी लावलं आहे . भांडा किती भांडायचं ते . एव्हड्या माऱ्यामारा चाललेल्या आहेत ,त्या पॅलेस्टिनी लोकांना केव्हड मारत आहेत इज्राइली लोक . त्याना आधी हिटलर ने मारल आता ते त्यांना मारत बसले आहेत . हा काय धर्म झाला ?त्याच्यात संरक्षण तरी काय आहे लोकांना . कारण तुम्ही ह्या धर्माचे म्हणून मारले जाता नाहीतर ह्या धर्माचे म्हणून मारता . दुसरा कोणचा गुण  आहे तुमच्या मध्ये ?भामटे पणा मध्ये नंबर एक चोऱ्या करण्यामध्ये नंबर दोन गरिबांना छळण्यात नंबर तीन . आणि आमचा हा धर्म ,आमचा हा धर आणि आमचा हा धर्म . माणुसकीचा धर्म कुठे दिसलाय का तुम्हाला ?म्हणजे कुठतरी फार मोठं चुकलं आहे असं वाटलं पाहिजे . आणि हे लक्षात घेतलं पाहिजे . काहीतरी धर्माच्या नावावर खुळ काढायचं आणि त्याला धरून चालायच . विशेषतः आपल्या देशामध्ये हे फार जास्त आहे . कशालाही धरून नाचायचं . कोणत्याही गोष्टीला उभ करून वाद करायचा . रस्त्यानी चालले एक झाड दिसलं म्हणे हे एरंडेल झाड आहे कि पपईचे . एक म्हणतो पपईचे एक म्हणतो  एरंडेच . झालं भांडण सुरु . अरे तुमचं काय जात ते रस्त्यावरच झाड तुमच्या बापाचं ना आईच . कशाला भांडता त्याच्यासाठी . ?पण भांडायला काही मिळालं तर अगदी कुत्रे तरी बरे असं मला कधी कधी वाटायला लागत .

मग अंधश्रद्धा इतकी त्या जास्त बाबतीत कि डोळे उघडून बघायचं सुध्दा नाही कि आम्हाला त्यातून मिळालय काय ?ह्या पंडितांनी ,ह्या मुल्लानी आणि ह्या मोठं मोठ्या पाद्र्यांनी आम्हाला दिल काय ?सगळे आपले खिसे भरलेत ते जाऊन बघा त्यांचे खिसे . आणि आम्हाला मुर्खात काढलेलं आहे . तेव्हा जर खरोखरच तुम्हाला आपली स्तिती दुरुस्त करून घ्यायची असेल तर तुमच्यात परिवर्तन यायला पाहिजे आणि तुम्ही समर्थ झालं पाहिजे . समर्थ झालं पाहिजे . सम अर्थ म्हणजे तुम्ही आत्मा झालं पाहिजे . ज्याला रुह असं म्हणतात . तो मग हिंदू असेनाका ,मुसलमान असेनाका नाहीतर ख्रिश्चन असेनाका . अहो ख्रिस्तानी पण सांगितलं कि मी होलिघोस्ट मध्ये आदिशक्तीला पाठवणार आहे . पण ऐकेल कोण ?ख्रिस्ती लोक तर समजतात कि येशू ख्रिस्त हा लंडनलाच जन्माला . सूटबूट घालून . म्हणजे इंग्लिश लोकं सारखं वागलं कि झाले ख्रिश्चन . आता हिंदू लोकांचा पण वेडेपणा सांगावा तेव्हडा थोडाच आहे . पृथ्वी तलावावर एव्हडी स्वयंभू स्थान आहेत आणि बायबल मध्ये लिहिलेलं आहे कि जे पृथ्वी तत्वांनी निर्माण केलेलं आहे किंवा आकाशातून जे निर्माण झालं आहे म्हणजे अवतरण त्याची तुम्ही कॉपी करू नका . आणि त्याची तुम्ही प्रतिमा स्थापन करू नका . म्हणजे गणपती करायचा ,आजकाल पध्दतच झाली आहे गणपती करून बसवायचा . आता गणपती काय बिचारा मातीचा बसवला तुम्ही च विकत आणला कुण्यातरी भामट्या कडून आणि भामट्या सारखी सगळ्यांकडून वर्गणी एकत्र केली आता आम्ही पुण्याला बघतोच आहे सगळं ते . आणि त्या गणपती समोर वाट्टेल ते गाणे म्हणायचे , वाट्टेल ती घाण अरे ते साक्षात पावित्र्य आहे ते त्याच्या समोर हे सगळे धंदे कशाला करता तुम्ही .

आता आम्ही येत होतो तीनचार दर्शन घडली . एका दिवसात चार धर्माच दर्शन मला झालं . तर त्या दिवशी शुक्रवार आळंदीची यात्रा चालली होती . तर एव्हड्या मोठ्या घागरी आणि तुळस डोक्यावर घेऊन बायका चाललेल्या होत्या रस्त्यानी . आणि धापा टाकत टाकत ,टाळ कुटत चालले आहेत मैलोन मेल . अरे कुठे निघालात तुम्ही . आळंदीला . आळंदीला  कोण आहे ?दिंड्या घालायला त्यांनी सांगितलं ?मला तरी मी संबंध वाचून काढला आहे काय लिहितात वा वा वा ज्ञानेश्वर न सारखा कवी जगात दुसरा झाला नसेल त्यांची काय हि दुर्दशा . काय त्याचा विपर्यास करून ठेवला आहे कि दिंड्या घालत फिरा . उपास करत फिरा . त्याच्या नंतर त्यांच्या पायात वहाणा नव्हत्या इतक त्यांना छळलं आता कुठून त्यांच्या पादुका निर्माण केल्या माहित नाही . प्रत्येक ठिकाणी त्यांच्या पादुका . आणि त्या पादुका पालखीत बसवायच्या . कसली पालखी आणि काय . ज्या माणसाला पायात वहाणा नव्हत्या जो वणवण चालत असे त्याच सार घराणं असं दुःखात गेलं त्यांच्या म्हणे पालख्या काढल्या . निघाले भीक मागायला रस्त्याने पालख्या घेऊन . हा काय धर्म झाला . मी असं स्पष्ट विचारते . नाहीतर निघाले वारकरी तंबाकू तोंडात घालून . अहो तंबाकूच आणि कृष्णाचं एव्हडं वावडं आहे . तंबाकू म्हणजे कंस समजा . कंसाचा आणि कृष्णाचं जेव्हड वावडं होत तेव्हडंच तंबाकुचा नी कृष्णाचं वावडं होत . तंबाकू खाऊन निघाले एक महिना तिकडे त्या धुंदीत . आणि तिकडे जाऊन त्यांची टाळ कुटत बसायचं . अहो हि काय विटंबना आहे देवांची असं का होत ?हा जो सर्व शक्तिमान परमेश्वर आहे कृपेचा दयेचा सागर असा जो परमेश्वर आहे त्या परमेश्वराच्या साम्राज्यात हा काय खेळखंडोबा चालला आहे त्याचा नावाने . बघितलं म्हणजे आई आहे आता मी मला काही दुसरं सुचत नाही असं वाटत रडत राहाव सारखं . काय करावं काही समजत नाही . आणि तुम्हाला सांगितलं तरी जीव तुमचा त्याच्यातच अडकलेला . ज्या दिवशी देवाचा जन्म झाला त्या दिवशी उपास करून तुम्ही सुतक पाळता . आणि म्हणे एव्हडी आम्ही चतुर्थी केली आणि आम्हाला प्रोस्टेड कस झालं . कुणी सांगितलं तुम्हाला चतुर्थी करायला . कोणच्या शास्त्रात लिहिलं आहे कि तुम्ही चतुर्थी करा म्हणून .

जे कोणी आळंदीचे लोक गेले त्याच्या पुढे आले म्हणजे जय ,प्रकारचं त्यांचा ,रस्त्यात चालले आपले तसेच नागडे उघडे . अहो कितीच्या किती काही लाजा नाही काही नाही बायका बिचाऱ्या ,कुठं त्यांनी जावं . आणि मग त्याच्या पुढे निघाले ते पांढरे कपडे घालून दुसरे जैन . तोंड बांधलं आहे म्हणे तोंडा मध्ये मच्छर गेला तर . अहो त्या मच्छराला का आत्मसाक्षत्कार देणार आहे कि कोंबड्याना देणार आहे बकऱ्याना देणार आहे . काही विचार करा तुम्ही निर्बुध्द नाही तुम्ही लोक . याला काही शिक्षण लागत नाही . आणि त्याच्या पुढे गेलो तर नमाज पढून भिवंडीचे ते सगळे मुसलमान घाणेरडे बाहेर आले आणि तिकडे माऱ्यामाऱ्या खूप चाललेल्या . आमची गाडीच पुढे जाईना . म्हंटल कसला नमाज पडून आले मशिदीत जाऊन . मशिदीत जाऊन जरा आवाज केला तर यांची तपस्या भंग होते आणि आता बाहेर येऊन मारा माऱ्या सुरु सगळ्यांच्या . दंडेलबाजी . म्हंटल आता आम्ही जायचं कस . आता समोरून नमाज पडून आले ,याला काय म्हणायचं . काही त्यांच्या मध्ये जो राहीमत करणारा रहीम तो दिसला नाही आणि करामत करणारा करीम पण दिसला नाही . हे भांडाभांडी करणारे कोण आहेत हे . अशा नसत्या गोष्टींची भांडण काढून तुम्ही धर्म किती करत आहात ते सांगा . लंडनला एक मिनिस्टर साहेब आले म्हणाले प्रश्न पडलाय मला मोठा मला राणीने निरोप केला म्हणून मी आलो . म्हंटल झालं काय . मला म्हणे तुम्ही याचा निवडा सांगा . तोडगा सांगा . म्हंटल कसला तोडगा . म्हणे इथले शीख लोक म्हणतात कि आम्ही डोक्यावरती टोपी घालणार नाही . जी एका मोटर सायकल ला लागते . आम्ही ती घालणार नाही कारण आमच्या धर्मात ती निषिध्द आहे . म्हंटल दाखवा कुठं आहे ते पहिल्यांदा . दुसरं त्यांच्यात निषिध्द आहे दारू पिन आणि सिगरेट पिण . ह्या दोन्ही गोष्टी निषिध्द आहेत तुमच्या धर्मात . त्यातला जो कोणी दारू पीत  नसेल असा  जर कोणी शीख असेल तर अशानी टोपी घालू नये . एकही निघाला नाही त्यांच्यात तसा . सगळे पितात . आणि इतकं पितात कि इंग्लिश लोक म्हणतात कि याच्या दाढ्या पितात कि मिशा पितात . इतके दारू पितात ते . आणि त्यांच्या त निषिध्द आहे दारू पिण . आता महंमद साहेबांच्या वेळेला सिगरेट वैगेरे नव्हती . तरी त्यांनी सांगितलं आहे निषिध्द आहे . कोणाचंही व्यसन लावून घेणं निषिध्द आहे . तरी मुसलमान हुक्का पीतील ,सिगरेट पीतील कारण आमच्या धर्मात लिहिलेलं नाही . ख्रिश्चन लोक दारू पितात कारण ,त्यांना विचारा का दारू पिता म्हणून कारण आमच्या धर्मात मना नाही . कशा वरून तर एका लग्नाला ख्रिस्त गेले होते तर तिथे पाण्याची त्यांनी दारू केली . त्याला शब्द आहे वाईन  . वाईन म्हणजे द्राक्षासव . म्हंटल का हो दारू एका क्षणात होते का ?मी जर पाण्याला हात लावला तरी त्याच द्राक्षासव होत . जर त्यांनी द्राक्षासव तयार केलं ,एका मिनिटात दारू झालेली कुणी ऐकलं आहे का . ?सडवल्या शिवाय गाळल्या शिवाय दारू बनते का ?एका क्षणात ज्यांनी पाण्याचं द्राक्षासव केलं त्याच नाव त्यांनी दारू ठेवलं आणि पीत आहेत सगळे आता . म्हणून आमच्या धर्मा मध्ये दारू पिण मना नाही म्हणून हा धर्म फारच चांगला .

यातलं जे तत्व आहे त्यातलं जे मोठं आहे जे त्यात जाणायच आहे ते एकच कि तुम्ही परमेश्वराला मिळवलं पाहिजे . आता एक अवतरण त्याच्या आयुष्या पर्यंत चालणार तेव्हा दुसर अवतरण यायला हव . तिसर अवतरण यायला हव . आपल्या आपल्या वेळेला जसा काही समयाचार असेल त्या प्रमाणे त्यांनी लग्ना बद्दल सगळ्या गोष्टीं बद्दल सांगितलं . आणि महंमद साहेबानी सांगितलं त्यावेळी त्यांच्याकडे टोळ्या असायच्या आणि खूप मारामाऱ्या झाल्या . पुष्कळ लोकांनी पुष्कळ लोकांना मारून टाकलं ,पुरुषांना मारून टाकलं . त्यावेळी बायका पुष्कळ होत्या . पुरुष फारच कमी होते . तेव्हा ते म्हणाले कि काही असलं तरी तुम्ही आडवळणाने संबंध ठेवायचे नाहीत लग्न हे केलं पाहिजे . म्हणून तुम्ही वाटल्या तर चार बायका करा पण लग्न करा . याचा अर्थ असा नाही कि सगळ्या मुसलमानांनी जर चार बायका नाही केल्या तर ते मुसलमानच नाहीत . असं विपर्यास करून आपण आपलच नुकसान करतो आहोत . स्वतःचच अहित करतो आहोत किनई बघा . जर आपल्याला सत्य मिळालं तर त्यांनी आपली सर्वांगीण उन्नती होईल .

आता ह्या लोकांचे चेहरे बघा वाटत का कसे कमळा सारखे सुंदर दिसत आहेत सगळे . आपल्याला शक्ती येते . आपली प्रकृती ठीक होते . आपण सर्व तऱ्हेने आनंदित होतो आनंदाच्या सागरात येतो . आपले सगळे प्रश्न मिटतात . आणि सगळे देवदूत आपल्या चरणाशी उभे आहेत मग अशा साम्राज्यात का जाऊ नये आणि अशा खोट्या साम्राज्यात का रहायच आहे ?तुमच्या आईवडिलानी त्यांच्या आईवडिलानी त्यांच्या आईवडिलानी बिचाऱ्यानी जे  केलं ते पुण्य  आज तुम्ही मिळवलं पाहिजे . पण त्यांनी जे केलं ते आज नाहीत नाहीतर त्यांना दिल असत . तेव्हा ते जे करत होते तेच परत करायची काय गरज आहे ?समजा मला श्रीरामपूरला यायचं आहे तर संबंध रस्ता तुडवत आम्ही इथे आलो . आता इथे येऊन बसल पाहिजे कि नाही . कि तरी मी रस्ता चालतच राहील पाहिजे . आता आले तुम्ही आपल्या मुक्कामावर आता मंजिल वर आलात आता या आत मध्ये . जो पर्यंत आपल्यामध्ये हि आपली शक्ती जागृत होणार नाही आपल्या देशाचा नायनाट होईल . आणि त्या बरोबर तुमचा तुमच्या मुलांचा सगळ्यांचा नायनाट होऊन जाणार . कारण जशी परिस्थिती तुम्ही बघता त्यात कुणाला काही पाय ठेवायला सुध्दा जागा राहणार नाही . सगळीकडून कोंडमारा होणार  आहे . ह्या परिस्थितीशी लढण्यासाठी आणि ती लढाई तलवार घेऊन नाही आहे . आत्मविश्वासाची लढाई आहे . आत्म्याच्या शक्तीची लढाई आहे . तुम्हाला आश्चर्य वाटेल तुमचे प्रश्न इतके सहजच सुटतील . तुमच्या आपापसातील भांडण मिटतील . एका प्रेमाच्या सागरात तुम्ही नांदाल . यांनी गरिबी जाईल . असमर्थता जाईल . तुमच्यात जर दुष्ट स्वभाव असेल  तर तो जाईल . प्रेमात गोडवा घालून तुम्ही सगळ्यांशी अत्यन्त आनंदाने व्यवस्थित रीतीने राहू शकाल . आणि ज्याला आपण म्हणतो सुवर्ण युग ते येण्याची वेळ आलेली आहे . ज्याला लोक रामराज्य म्हणतात जिथे सगळीकडे आनंद आणि सौख्य ते राज्य येणार आहे . पण सर्व धर्मा मध्ये जे सत्व आहे ते धरलं पाहिजे . माझच खरं मी कोणीतरी विशेष असं समजून दुसऱ्यांची डोकी फोड करायची हा महामूर्ख पणा आहे . एक लहानसा पण आपण जीव तयार करू शकत नाही कोणाचाही जीव घेण्याचा आपल्याला काय अधिकार आहे . परमेश्वरनी बनवलेली हि मानवाकृती आहे तिचा मान करायला पाहिजे . आणि हे ह्या मानवातच घडणार आहे . हे मानवच महामानव होणार आहेत उद्या आणि सामान्यातच असामान्य निघणार आहेत . त्याला असामान्य नको श्रीमंत लोक कधीच परमेश्वराच्या साम्राज्यात जाऊ शकत नाही . आणि भिकारी पण जाऊ शकत नाही . तुम्ही लोक परमेश्वराच्या साम्राज्यात जाणार आहात . आणि परमेश्वराचा आशीर्वाद मिळवणार आहात . तेव्हा सर्वाना माझी हात जोडून विनंती आहे कि आज मी जरी तुमची कुंडलिनी जागृत केली आणि जरी तुम्हाला आत्मसाक्षात्कार घटित झाला तरी तिथे समाधान मानून घ्यायचं नाही . त्याच्या पुढची पायरी अशी आहे कि ध्यानधारणा करायची . आणि ध्यानधारणा करून आपली स्थिती ठीक करून घ्यायची . त्यात आमच्या धर्मात असं नाही सांगितलं ,या धर्मात असं नाही सांगितलं हे कशावरून ठरवलं तुम्ही या लोकांनी तुम्हाला काहीतरी सांगितलं त्यावरूनच ना . ब्राम्हणांनी सांगितलं कि सहावा अध्याय वाचायचा नाही . का?तर त्यात कुंडलिनीच वर्णन आहे . याना कुंडलिनी कशाशी खातात हे माहित नाही म्हणून तो वाचायचा नाही . म्हणून सहाव्या अध्यायला नमस्कार बस पुढचं वाचा . आणि वाचनाने का परमेश्वर मिळणार आहे . आतून आपल्या मनातून इच्छा शुध्द इच्छा करायला पाहिजे कि आम्हाला सत्य ते मिळूदे . हे सगळं यातलं खोट आहे ते जाऊदे आता पर्यंत आम्ही मान्यता दिली कारण आम्हाला माहित नव्हतं ,आम्ही अज्ञानात होतो पण हे परमेश्वरा जे सत्य आहे ते आम्हाला दे . त्याचा आनंद आम्हाला मिळूदे .

तुम्हा लोकांचं जस दत्तात्रीयान शिवाय चालणार नाही तस महंमद साहेबांशिवाय चालणार नाही . नानका शिवाय चालणार नाही . झरतृष्ट शवाय चालणार नाही . अब्राहाम ,मोझेस ह्या सर्वान समोर तुम्हाला शरणागत व्हावं लागेल . येशू सामोरे तुम्हाला शरणागत व्हावं लागेल . हि सगळी मंडळी आपल्या चक्रांवर व्यवस्थित बसलेली आहेत . आणि इथे चक्राचे चित्र दिलेलं आहे .हि सगळी मंडळी आपल्या मध्ये आहेत . तेव्हा तुम्ही यातल्या खुनशी तरी भांडण केलं आणि वाईट म्हंटल तर तुम्ही स्वतःला वाईट म्हणून घेतलेलं आहे . तेव्हा विनंती हि आहे कि जागृती झाल्यावर हे लक्षात घेतलं पाहिजे कि सगळ्या उस्तवाऱ्या आपण केल्या आहेत त्याला गाढव मेहनत म्हणतात . बायको आहे ,मुल आहेत बाळ आहेत बिजनेस आहे . अमूक आहे तमुक आहे . स्वतः साठी सुध्दा दहा मिनीट द्यायला पाहिजे . स्वतः कडे सुध्दा दहा मिनिट लक्ष द्यायला पाहिजे . आणि आपली शांती मिळवली पाहिजे . आपला आनंद मिळवला पाहिजे . आपलं सौख्य मिळवलं पाहिजे . आणि जे  परम आहे तेच मिळवलं पाहिजे . बाकी हे सर्व चालूच असत . काही यांच्यात जास्त करायचं नाही . सर्वसाधारण लोकांना सहजच कुंडलिनीच जागरण होत . जस बी जमिनीत पेरल्यावर आपोआप स्वतः जागृत होत ,अंकुरित होत तसच परमेश्वराने तुमच्यात व्यवस्था करून दिली आहे . याला बायबल मध्ये होलीघोस्ट म्हणतात . सगळ्या मध्ये याच वर्णन आहे . तिची जागृती झाली म्हणजे तुम्हाला आत्मा मिळतो . आत्म्याचा प्रकाश मिळतो . ह्या प्रकाशात तुम्ही जर एखाद्या सापाला हातात धरून बसलेले असाल अंधारात अज्ञानात तर तो प्रकाश आल्यावर तुम्ही सोडून टाकता . तसच सगळ्या सवयी ,सगळं काही सुटून जात . तुम्ही मुक्त होता . आमचं आईचंच काम आहे आणि आई फक्त मुलांच्या सुखासाठी जातात असते . तिला आणखीन काही नको . तुमचं फक्त भलं व्हावं . तुमच्या हिता  साठी आम्ही झटतोय . ते तुम्ही आपलं मिळवावं आणि स्वतःकडे लक्ष द्यावं . आणि स्वतःचा थोडा स्वार्थ गाठावा . म्हणजे स्व चा अर्थ मिळवून घ्यावा . हे असं घटीत होऊन तुमच्या मुलाबाळांना पण हे मिळावं ,ती वेळ आलेली आहे . कयामा ची वेळ आलेली आहे . हि उत्क्रांती ची वेळ आलेली आहे . ह्या घोर कलियुगातच तुम्हाला मिळणार आहे . ते कृपा करून सगळ्यांनी मिळवून घ्यावं . आणि त्याच्यावर थोडीशी मेहनत करावी . आणि स्वतःला उभं करावं . म्हणजे तुम्हाला गुरु लागत नाही ,कोणी ब्राम्हण लागत नाही ,कुणी पंडित लागत नाही ,मुल्ला लागत नाही काही नाही आणि तुम्ही स्वतः साक्षात संबंध ज्ञानाचे भंडार होता . यावर कुणाला प्रश्न विचारायचे असतील तर विचारा . पण उगीचच बेकारचे प्रश्न मला विचारू नका कारण मी काय तुमच्या कडे मत मागायला आलेली नाही . तुमच्या जवळ जे आहे त्याची मी किल्ली द्यायला आलेली आहे असं समजायचं . तुमचं जे धन आहे तेच तुम्हाला देत आहे . तेव्हा बेकारचे प्रश्न विचारू नका . ज्याला काही अर्थ असेल असेच प्रश्न विचारा . खरोखर अडचण असेल असेच विचारा .

प्रश्न -परमेश्वराशिवाय पान  हालत नाही मग देव एखाद्याला चांगली बुध्दी आणि एखाद्याला वाईट बुध्दी का देतो ?

पान  हालत नाही हि गोष्ट खरी आहे पण ते पान माणस नाही . माणस हळू शकतात त्याला कारण आहे परमेश्वरनी तुम्हाला ती स्वतंत्रता दिली आहे . जस शाळेमध्ये मुल शिकतात तेव्हा त्यांना आपण दोन आणि दोन चार सांगतो . पुढे कॉलेज मध्ये गेल्यावर त्याना आपण स्वतंत्रता देतो कि तुम्ही आता शोधून काढा . तशीच देवाने तुम्हाला स्वतंत्रता दिली आहे कि तुम्ही चांगलं काय आणि वाईट काय हे तुम्ही आपल्या बुध्दीने शोधून काढा . कारण शेवटी तुम्हाला जी मुक्ती मिळणार  आहे ,जे तुम्हाला देवाच्या साम्राज्यात जायचं आहे तेव्हा तुम्हाला आपली स्वतंत्रता तर वापरता अली पाहिजे . म्हणून पहिल्यांदाच तुम्हाला स्वतंत्रता दिली आहे . आणि त्यात तुम्ही स्वतःचच चयन करता . जे म्हण्टलेलं आहे कि देवाने तुम्हाला संधी दिली आणि आता शेवटी निवडा होणार . तो हा निवडा आहे . जे वाईट वृत्तीचे लोक आहेत ते सहजयोगात कशाला येतील . ?बर परमेश्वराच्या राज्यात पण जागा पाहिजे ना सगळ्या साठी . सगळ्यात मोठी गोष्ट अशी आहे कि जो पर्यंत तुम्हाला आपली स्वतंत्रता वापरता नाही अली तर तुम्ही पशूच आहात  कारण पशु म्हणजे जो पाशामध्ये असतो . जो माणूस ह्या पाशात असला ,जो देवाच्या पाशात आहेत अशी ती पान आहेत . बरोबर आहे पान  हालत नाही परमेश्वराच्या इच्छेशिवाय . काबुल आहे . पण माणस हलु शकतात . हा फरक आहे . आता वाघाला जे करायचं ते तो करतो तो काही पाप बीप करत नाही . जस खायचं तस खातो तो . त्याला काय पापपुण्य समजत ?जनावराला काहीच समजत नाही . फक्त माणसालाच समजत ना हे पाप आणि पुण्य आहे . पण जाणून बुजून हे पाप आहे हे पुण्य आहे हे माहित असून सुध्दा आपण तेच तेच करत राहतो . म्हणजे यावरून हे सिध्द होत कि यांना सत्य झेलण्याची शक्ती नाही . सत्याच वरण  नाही . एकदा जरका तुम्हाला आत्मसाक्षात्कार मिळाला म्हणजे तुमच्या लक्षात येईल कि आम्ही जी गोष्ट आजपर्यंत एव्हडी मोठी मानत होतो त्याच्यात किती चुका होत्या . आणि मग असं वाटत कि ह्या लोकांना कस बचावायचं . ह्या लोकांना कस समजावून सांगायचं ?कि अहो हे सगळं चुकलेलं आहे . आता मी जर म्हंटल कि महोम्मद साहेब आणि नानक हे एकच होते तर मला लोक मारायला उठतील . पण होते खरे एकच . मारलं तरी मी हे च म्हणणार . सगळे दत्तात्रयाच. आदिगुरू ते . अवतरण ते . ती काय माणस नव्हती . पण ते स्वीकारायला कोण तयार आहे .

त्या मुले आता शास्त्रीय लोकांचं असं म्हणणं आहे कि देव नाही . कारण जर देव असता तर असे लोक वाईट का झाले असते . ती गोष्ट नाही . तुम्ही जर शास्त्रीय आहेत तर तुम्ही तुमचं डोकं उघड ठेवलं पाहिजे आणि मी जे म्हणते ते बघा . हे ठीक आहे कि नाही . ठीक नसल तर सोडून टाकायच . पण मी जर सिध्द करून दिल तर शास्त्रा नुसार तुम्ही ते मान्य केलं पाहिजे . नाहीतर हा खोटे पणा आहे . इमानदार माणसाने इमाने इतबारे म्हणायचं कि माताजी म्हणतात ते  खर आहे कि नाही ,असं आम्हाला झालं कि नाही . आम्हाला चैतन्य हाताला लागलं कि नाही . ?ते चैतन्य मग वापरून बघायचं . त्यांनी तुम्हाला लाभ झाला कि नाही ?तुम्हाला शांती मिळाली कि नाही . ?आणि जर नसेल मिळाली तर मला येऊन सांगायचं . आम्ही काही तुम्हाला खोटी आश्वासन देत नाही . आता कळलं का माणसामध्ये आणि जनावरां मध्ये फरक आहे हाच . कि परमेश्वराने स्वतंत्रता दिली आहे आता तो काही घेणार नाही . आता याची पुढची पायरी म्हणजे तुम्हाला समर्थच करून टाकणार आहे . आता दुसरा प्रश्न विचारा .

प्रश्न  -

कुंडलिनी सहज सहजी जागृत होत नाही हे खरं आहे का ?

अगदी खरं आहे ती सहजासहजी काय होतच नाही कुणाच्या नि जागृत . होतच नाही . हि गोष्ट अगदी खरं आहे . पण समजा आमच्या हातून होते तर आम्ही काही तरी असायलाच पाहिजे . आमच्या कडून सहज सहजी होते म्हणजे मग काहीतरी असल्याशिवाय होते का ?असा विचार करा . आता मी स्वतः बद्दल काही सांगत नाही तुम्हीच सगळे पार व्हा आणि बघा . तुम्ही स्वतः च याचा पडताळा घ्या . आम्ही काहीतरी असल्याशिवाय होत का ,आता ह्या सगळ्यामध्ये तुम्ही एक बी घाला तर त्याला अंकुर येईल का ?नाही येणार पण पृथ्वी तत्वात घातलं तर अंकुर येईल . तसच आमच्यात काहीतरी तत्व असल्या शिवाय का होणार आहे . आणि झालेलं दिसत आहे ना आता हे परदेशी लोकांना बघा ना . यांच्यात सगळे शिकलेले , सुविद्य , आर्किटेक्ट ,डॉक्टर्स काय काय आहेत . आता साठ डॉक्टर्स लंडनला बसून रिसर्च करून राहिलेत कि मी इतके रोग कसे बरे केले . आणि दोन डॉक्टर्सना एम डी मिळालं दिल्लीला . म्हणजे काहीतरी आमच्यात असल्याशिवाय तर काही होणारच नाही . हि तर गोष्ट खरी आहे . सहजा सहजी काही होतच नाही . फार कठीण आहे . सोपं असत तर पुष्कळांनी आधी केलं असत . हे मान्य आहे मला . पण तुमची कुंडलिनी मी जागृत केल्यावर तुम्ही दुसऱ्यांची करू शकता . जे बाराव्या शतकामध्ये त्यांनी जे म्हंटल आहे हि गोष्ट खरी आहे पण आज ह्या कलियुगामध्ये तीच गोष्ट आम्ही करून दाखवतो आहे .

बुद्धीने कमी असला एखादा किंवा जर काही त्रास असला असा तसा तर ते सहजयोगाने बर होत . अशे पुष्कळशे लोक आहेत कि ज्यांना बुध्दिचा त्रास आहे किंवा ज्यांना आता पुष्कळशे मुल आमच्या कडे येतात कि जी वर्गामध्ये शिकत नाहीत . ढ असतात . आणि फर्स्ट क्लास मध्ये पास होतात कुंडलिनी जागरण झाल्यावर . तेव्हा परमेश्वर समजण्यासाठी बुध्दीची गरज नाही आहे . परमेश्वराशी संबंधित होण्याची गरज आहे . बुध्दिवादी नुसते तर्कवितर्क करत बसतात . पण परमेश्वर हा बुध्दिच्या पलीकडे आहे . आता जागृती द्यायची का ?जागृती नंतर एक विषयात नापास झाले नाहीतर सर्व विषयात नापास झाले असते . नशीब तुम्ही जागृती घेतली म्हणून एकाच विषयात नापास झालात . आणि परत सातत्य पाहिजे . आज एका माणसाचा आम्ही कॅन्सर ठीक केला कि तो परत पाच वर्षांनी येणार आणि सांगणार कि मला आता दुसराच रोग झाला . अरे बाबा तू सात्यत्याने ध्यान करतोस का ?आपली वाढ करून घेतली आहेस का ?त्या डॉक्टर कडे जाशील हजारो रुपये त्याला मोजशील आणि त्याच ते घाणेरडं औषध जरूर घेशील . आणि मी फुकट दिल त्याची तुला कदर नाही . सातत्याने केलं तर तुमचा नंबर वर येणार . पण सातत्याने करायला पाहिजे ना .

आता थोडस सांगायचं म्हणजे कि आई समोर काय आपण टोपी घालून बसत नाही . तेव्हा टोपी काढून ठेवा . कारण ब्रम्हरंध्र उघडायचं आहे मला . टोपी काय करायची आई समोर . मी काही गुरु बिरू नाही आहे . असे हात करून बसा समोर . आपण नमाजाला बसतो तसे . लक्ष टाळूवर ठेवा आणि डोळे मिटा . चष्मे काढून घ्या . आता हाताला काही थंडथंङ लहरी वाटतात का बघा . कुठेही वारा नाही . इथं बघितलं तर पान सुध्दा हालत नाही आहे कुठे . सगळं रोखून ठेवलं आहे . पुष्कळ लोकां च्या हाताच्या खालच्या बाजूने येत असेल तर त्यानी असं ते चैतन्य वरती घ्यायचं . येतंय का ?सगळ्यांनी डोळे मिटा . त्यातही नखरे कशाला . लहान मुलासारखं रहायला पाहिजे ना . आता डावाहात माझ्याकडे करून उजवा हात डोक्यावर टाळूवर धरून बघा गर येतंय का ते . अधांतरी धरा . येतंय का  ?आता उजवा हात माझ्याकडे करा आणि डाव्याहाताने टाळूवर धरून बघा येतंय का . कुणाकुणाचे फार वर पर्यंत असेल . जस फव्वारा सुटावा तस . आता परत उजव्या हाताने बघा . आता दोन्ही हात वर आकाशाकडे करून एक प्रश्न करायचा मनामध्ये कि हीच परमेश्वराची शक्ती आहे का . हे परमचैतन्य आहे का . रुहानी आहे का ?असा प्रश्न तीनदा विचारायचा मन वर करून . आता खाली हात घ्या . बघा आता हातात थंड येतंय का . डोक्यात गर वाटतंय ,निर्विचार वाटतंय का ?माझ्याकडे विचार न करता बघता येतंय का बघा . विचार थांबले का बघायचं . शांत वाटलं ना . ज्या लोकांच्या हातातून किंवा डोक्यातून गार आलय त्यांनी दोन्ही हात वर करायचे . अहो सगळ्या श्रीरामपूरला नमस्कार माझा . आता पुढे वाढवलं पाहिजे . पुढच्या वेळेला इथे सगळे योगिजन उभे राहिले पाहिजेत . आणि आता फोटो वैगेरे घ्या . पुस्तक पण घ्या आणि वाचून काढा . सेंटर ला यायचं . तुमच्या कडून मलाच येतंय थंडथंङ . नमस्कार . आता दर्शन वैगेरे काही नाही . पायावर येण्याची गर्दी करायची नाही . बेकार आहे . कशाला पायावर यायचं . आधी तुम्ही योगिजन व्हा मग . धक्काधक्की करू नका पायावर यायची काही गरज नाही . त्या आपल्या जुन्या पद्धती सोडून टाकायच्या . आनंदात रमण करायचं आता . आणि शांतपणाने घरी जायचं . आरामात झोपायचं आज .