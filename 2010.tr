Eski Marathi Mektubu I  'in çevirisi. Muhtemelen Londra'da yazılmıştır, 1975 dolayları.

Sevgili Modi ve diğer Sahaja Yogiler,

(Modi isimli Sahaja Yogi, Rajhabai Modi'dir. 70 li yıllarda aydınlanma almış, 80 li yıllarda Lider olarak görev yapmış, 80 li yılların ortalarından sonra kaybolmuştur.)

Ida Kanalı'nın şartlanmaları tembelleştirir. Tembellik ve işten kaçma eğilimi onlarda hakimdi. İşten kaçarken dikkatleri boşa gidiyordu ama artık Pingala Kanalını uyandırma çalışmalarına başladım. Hepiniz sağ elinizi, bedeninizin sağ tarafından, başınızın üzerine kadar yükseltip,  bedenin sol taraftan aşağıya doğru indirmelisiniz ama bunu yaparken arzu gücünüzü kullanmalısınız ki, arzularınız gerçekleşsin.

Bir sürü kutsamalar. Mektubunuzu aldım. İda Nadi'nizin temizlendiğini bilmek Beni çok mutlu etti ve umarım hepinizin İda Nadi'leri en azından bir dereceye kadar temizlenmiştir.  Burada herkese uyuşmuş bir halde, hepinizin İda kanallarını temizlemek için çalışacağımı söylemiştim. 3 gün boyunca her gün yaklaşık 50 defa kusarak temizlik yapmaya çalıştım ve temizliğin mümkün hale gelmesi çok güzel. Bu fiziksel bedenin, üstlendiği görev için kullanılması gerekiyor ve bu nedenle hastalık ve diğer sıkıntılardan rahatsız olmuyorum. Tam tersine, bu enkarnasyonla ilgili tüm bu gibi ve farklı olan deneylerin yapılması gerekecektir. Neden bu konuda bu kadar endişelisiniz? Bu bedenin başka ne faydası var? Hiç ağrım olmuyor. Tek isteğim bu bedenin laboratuvarında şu ya da bu işin devam etmesi.

Zaman kısa, yapılacak iş ise çok büyük. İda kanalının temizliğini yalnızca aydınlanmanızın gücüyle yapamazsınız. Onun içeriden temizlenmesi gerektiğini biliyordum. Eski günlerde tüm arayanlar bu eylemi (yani Kriya),  çocukluklarından itibaren gurularının izole yerlerdeki ikametgahlarında sürekli olarak yapmak zorundaydı. Arayanlar bunu birçok yaşamda bireysel olarak yapmak zorunda kaldılar. Çünkü artık kolektivite konumuna ulaştınız, Ben bunu kolektif bilinçte yaptım. Her ne kadar Benim  yaptığımı söyleseniz de, kolektif bilinçte siz ve Ben ayrımının olmaması gerekir. 'Twam Bhawani, Twam Durga, Twam Ambika vb.' mantralar İda Kanalı için iyidir, ancak kendiniz Sahaja Yoga'ya yerleştiğinizde 'Aham Bhavani' demek zorunda kalacaksınız. Ancak bu Mantra, sadece sizin saflığınız 'Aham Bhavani'nin saflığıyla bir olduğu zaman söylenebilir ve Ben şimdi size, bunun olacağını söylüyorum. İda Kanalını temizledikten sonra Pingala Nadi'yi uyandırıyorum.

Sahaja Yogiler, kolektivitenin uyanışıyla daha çoğaldılar, tek başınıza yaptığınız işi paylaşacak çok sayıda insan olacak. Sahasrara’nın küresi kalbinizi sarar. Kalbin şartlanması azaldığında, sanki bir lambanın camı temizlenmiş gibi, Ruhun her zaman göz kamaştıran ışınları Sahasrara kılıfını uyandırır ve Sahasrara'da hissedilen mutluluk ışığı yayılır. Bu ışık, rengarenk olan kalbin her yanını aydınlatır ve onu, sevindiren, mutluluk veren vb. gibi tabir edilebilecek niteliklerle süsler. Bu hal, içinizde yavaş yavaş büyüyecek ve sabit hale gelecektir. Sahaja Yogilerin çoğu bu yöntemi denemelidir ama bu ellerin sadece mekanik bir hareketi olmamalıdır.

Ne yaparsanız yapın, bu  bir savaşçı şevkiyle, bir sanatçı duyarlılığıyla ibadetinizi yaptığınız hissiyatı içinde yapılmalıdır.  Deityleri uyandırmak için Mantraların okunmasında tam bir saflık olmalı ve kalbiniz de buna dahil olmalıdır. Uyanış ancak o zaman gerçekleşecektir.

Basit bir prensibi anlamalısınız. Küçük bir kibritle büyük bir ateş nasıl yakılır? Yağın içine su karıştırıldığında fitil alevi tutar mı? Sahaja Yoga'yı sadece kendi küçük sorunlarını çözmek için kullanan Sahaja Yogiler nasıl aydınlanmaya sahip olabilirler? Ve Tanrı neden onlara aydınlanmayı versin ki? Deniz fenerleri bir an bile kendilerine ışık vermezler. Bu nedenle çok önemli görülür ve önemsenirler.

Lütfen bu mektubu tüm Sahaja Yogiler arasında dağıtın.

Anneniz, NIRMALA
