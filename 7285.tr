25 Mart 1991
Rama Puja
Kolkata (India)
Shri Rama Navami Puja, Kalküta, Hindistan, 25/03/1991

Burada Ram Navami (Shri Rama’nın doğum günü) vesilesiyle toplandık, herkes Bana “Anne, lütfen bize Shri Ram'dan bahsedin” dedi. Bildiğiniz gibi Shri Rama çakralarımızda çok önemli bir yer tutmuştur. O bizim sağ kalbimizde oturur. Shri Rama, bir baba yerindedir, bu nedenle babanın sevgisindeki ve baba olarak yerine getireceği görevindeki eksiklik, bu çakrada bir catch oluşmasına yol açabilir. Sahaja Yoga'da, Rama'nın ve diğer bütün Tanrıların yeryüzüne farklı güçlerle (Shakti) geldiklerini anlayabiliriz, Onlar işlerini yapmaya geldiler. Shri Rama'nın özel bir işi olduğu anlamında, Sokrates iyiliksever kralın dünyaya gelmesi gerektiğini söyledi. Bu yüzden Shri Rama geldi. Shri Rama tamamen insan formunda dünyaya geldi. Hatta kendisinin, Shri Vishnu'nun bir enkarnasyonu olduğunu bile unuttu. Bu Ona unutturuldu. Ama O, dünya üzerinde bulunan Purushottam’dı (mükemmel insan), hepiniz Onun niteliklerini ve çocukluğunu işitmiş olmalısınız. Sahaja Yogada, herhangi bir Tanrıya ibadet ettiğimizde, hangi niteliği onlardan kazanırız, onlardan hangi kaliteleri alırız? Shri Rama’nın pek çok kalitesi vardı. Bunlardan birisi şudur, O başka bir idealdi, O bir kraldır, O halkını kendisinden, eşinden ve çocuklarından daha yüksekte tuttu. Bugün politikacılar, eğer bu noktayı anlarlarsa onlara bencil denilmezdi, bencil olmazlardı ve Dharma'nın takipçisi olurlardı. Bugüne kadar hiç kimse, Shri Rama'yı bir rol model olarak takip etmedi. Onun Bhajanlarını söyleyerek veya Onun adına bir kurum ve tapınak inşa ederek, Shri Rama size geliyor mu? Onun ışığını hayatınıza sokuyor musunuz? Sadece bir Sahaja Yogi, Shri Rama'nın ışığını, dikkatini kendisinin üzerine çekebilir. O, tamamen bunun ötesindedir. Temelde bütün tanrılar papalardan ve punyalardan (insanın yaptığı iyi ve kötü şeyler) yoksundurlar, sözde günahlar, onlar asla günah işlemezler. Shri Krishna birçok insanı öldürdü. Shri Rama, Ravana'yı öldürdü.

Bu, dünyasal anlamda bir günah olabilir ama Tanrının gözünde böyle değildir. Kötülükleri yok edip ortadan kaldırırken, Onların her şeyi yapmaya hakları vardır. Devi, rakshaları öldürdüğü zaman, bir günah işledi mi? Onların işi rakshaları yok etmek ve azizleri korumaktır. Shri Rama'nın hayatında Ahilya'nın ( Shri Brahma tarafından yeryüzünün en güzel kadını olarak yaratılmış olan Ahilya, aziz Gautama Maharishi'nin eşidir. Efsaneye göre, onun İndra tarafından baştan çıkarıldığı ve bu ihanetinden ötürü kocası tarafından lanetlenerek, taşa çevrildiği ve daha sonra Shri Rama’nın ayağının taşa değmesi ile tekrar özgürlüğüne kavuşturulduğu anlatılmaktadır.) kurtarılması en önemli şeydir, Ahilya kocası tarafından lanetlenmişti. O zamanlarda, eğer herhangi bir kadının dharma dışına çıkarsa ve bu kadının kocasının büyük bir aziz olması durumunda, kocası onu lanetleyebilirdi. Ama Ahilya, gerçek dışı bir şekilde suçlandı ve taş oldu. Bunun üzerine Shri Rama, Ahilya’nın kurtardı. Onun kalitesi özellikle, sadece tek bir eşinin olmasıdır, Onun tek eşe duyduğu sevgi anlaşılmak zorundadır. Sitaji'nin Mahalaxmi olduğunu bilmesine rağmen, Sita’nın kendisi bir Tanrıçadır. Ama bir insan olarak O, asla karısından başka hiçbir kadına bakmadı. Rama hakkında konuştuğumuz zaman, koca saf olmalıdır. Shri Rama'ya ibadet etmek için kadınlar, Sitaji ile aynı inanca sahip olmalıdırlar. Kocaların, tek bir eşe sahip olunması gerektiğine inanan Shri Ram'ın kalitesine malik olmaları gerekir. Bu Sahaja Yogiler için zor değildir. Kadınlara saygı gösterilmeli, eşlere saygı duyulmalıdır. Ravana, Sitaji'yi kaçırdığı zaman, Shri Rama Onu kurtarmanın kendisinin görevini olduğunu hissetti ama krallığında, Sita’yı kurtarmak için pek çok yıl harcadıktan sonra, halkı için Onu terk etti. Sitaji'nin bir Devi olmasına rağmen, bunda bir etkisi olmadı. Shri Rama, üzerinden şüpheler olan bir kadını toplum kabul etmeyeceğinden dolayı, kamu yararını gözettiği için bunu yaptı. (Sita’yı sürgüne gönderdi)

O her ne kadar bir Saf Devi ve Nirmala (saf, temiz, erdemli) olsa da, bu olandan sonra Sita da, bir şekilde Onu terk etti, bir kadın olarak Ondan ayrıldı ve bir erkek olarak Shri Rama'yı terk etti. Sitaji Toprak Ana içinde kayboldu ve Shri Rama ise, Sarayu nehrinin içine gitti. Hayatları olaylıydı ve mucizelerle doluydu. Shri Sita ve Rama'nın birbirlerine karşı nasıl iyi bir tavır içinde olduklarına ve onların birbirlerine karşı nasıl sadık olduklarına bakın. Sita terk edilse bile, bu yapmanın kendi görevini olduğunu düşündü. Asla şikâyet etmedi veya asla Shri Rama kötü konuşmadı. Ve zahmetsizce çocuklarını büyüttü. Shri Rama’nın çocuklarının isimleri, Luv ve Kush’dur. Onlar adanmışlar olarak geldiler ve bizler onları müritler olarak görebiliriz. Onlar Shisya’yı (gurunun öğrencisi), Shisya'nın gücünü temsil ederler, böylece bizler birisinin öğrencisi olabiliriz. Müritler olarak, küçük yaşta okçuluk öğrendiler ve Ramayana'yı (destanı) öğrendiler ve müritlerin Guruya tamamen adanmış olmak zorunda olduğunu göstererek, müzikte yetkinlik kazandılar. Bizde de müritler var. Onlar Shakti olan Anneye tamamen teslim olmuşlardır. Kendileri Shri Rama ile savaşmak üzereyken bile, Anneyi dünyadaki en yüce şey saydılar. Anne, onları korudu ve tamamen dharmik yaptı. Onun ilk görevi buydu, bu bugün kadınların "kocam beni terk etti" diye ağlanması gibi değildir. Ama kocaları ile her zaman kavga eder sonrada adam giderse oturup ağlarlar. Koca gitti, sorun yok, benim çocuklarım var, onlarla ilgileneceğim, neye ihtiyaçları varsa onu alacaklar. Sitaji'nın hayatı, cesareti ve dayanıklılığı ile özeldi.

Her kadının buna sahip olmak zorundadır. Eşinizden ayrılmış veya eşinizden uzakta olsanız bile, çocuklar için herhangi bir kayıp veya yoksunluk söz konusu olmamalıdır. Çünkü kadının görevi, en önemli şeydir. En önemli olan şeyden vazgeçmemeliyiz. Sahaja Yoga'da, tüm kadınlar bu gücü elde etmelidir. Shri Rama'nın hayatı çok saf ve Nirmal’di, karısı için her şeyden vazgeçti. Karısı gitmişti, yalnız yaşamak zorunda kaldı, onu terk etmek zorunda kaldı. Yaşamındaki tüm konforu bıraktı, bilirsiniz, yerde, çimenlerin üzerinde uyur, çıplak ayakla gezerdi ve azizlerin giydikleri gibi kıyafetler giyerdi. Bütün bunlar hikâye değil, gerçektir. Hindistan'da birçok insanın yüksek standartta bir yaşamı vardı ve onlar asla küçük ve düşük seviyeli şeyler hakkında düşünmezlerdi. Ama ülkemizin tüm bu idealleri, uyduruk hale geldiler. Ram'a bhajanlar söyleyerek, bunu hallettiğimizi düşünüyoruz, bir tür ikiyüzlülüğümüz var. Bu ideallerin bulunmadığı ülkelerdeki insanlar, kendilerini düzeltmek için ideal olmaya çalışıyorlar. Eğer önümüzde bir ideal varsa, siz Shri Rama ya da Krishna olmazsınız, ya da sizin onlarla bir işiniz yoktur. Biz böyle hissediyoruz. Ama içimizde Shri Rama varsa, onun ışığı dikkatimizde olabilir. Shri Rama'nın dünyaya geldiği zamanki şartları anlayalım. Sahaja Yogi bunu anlamalıdır. Shri Rama'nın ele durumunu alırsak, Shri Rama gibi olmaya karar verdiğimizde, bütün siyasi sorunlarımız çözülür. O zaman herkes iyi olur, öncelikle dharma, başarı ve eğitim, sonra idealler. O bunun için hayatını çok idealist hale getirdi. Birisi size bir şey söyler ama kendi bunu yapmaz. O zaman ona nasıl güvenebilir ve onun kalitesini nasıl alabilirsiniz. Şuna buna inandığını söyleyen pek çok insan var ve buna karşın, onlar bunun karşısındalar. Ram'ın takipçileri en büyük sahtekârlar olan politikacılar gibi duruyorlar ve bir sürü eşleri var, imkânsız bu. Sahaja Yogilerin hayatlarındaki görevleri nedir?

Tanrı'nın ışığını dikkatimize getirmeliyiz. Görmek ve Shri Rama gibi davranmak zorundayız. Shri Rama veya Sita bu durumda ne yapardı? Sitaji ne derdi? Sita nasıl davranırdı? O da Gruhalaxmi'dir. Bildiğiniz üzere, Sitaji pek çok kez doğdu. Gruhalaxmi, Fatima-bi formundaydı. Alçakgönüllü bir şekilde evindeydi O ama bütün dharma Onun gücüyle yapıldı. Onun dışarı çıkıp ve büyük dersler vermesi gerekli değildi. Bu işi siz evde çocuklar, akrabalar ve arkadaşlarla yapabilirsiniz, Sahaja Yoga’yı evde yayabilirsiniz. Her şeyi topladıktan sonra, dışarıya cemiyete gidebilirsiniz. Ama bayanlar öncelikle Sitaji gibi bir saflığa sahip olmalılar. Saflıktaki ilk şey, annelik ve sevgidir. Sita sürgündeyken asla kocasının kazanmadığından şikâyet etmedi. Rama bunu yapmaz, O şunu bunu satın almaz. Eğer O ormanda ise, demek ki bende öyleyim. O ne yiyecekse, ben ondan önce yemeyeceğim, önce ona ve kayınbiraderime hizmet edeceğim, ben daha sonra yemek yiyeceğim. Bugünlerde kadınlar üzerlerinde çok fazla iş baskısı olduğunu düşünüyorlar ama bu böyle değil. Bir kadın toprak elementi gibidir, o emebilir. Birçok şey dünya tarafından verilir. Aynı şekilde, kadınlar da dünya gibidirler. Bizim kadınlar olarak pek çok gücümüz var, biz her şeyi kendi içimize alabilir ve sevgi yağmuru yağdırabiliriz. Tanrı bize güç verdi. Örneğin, bu fan hareket ediyor, hangisi daha büyüktür, güç mü yoksa fan mı? Fan hareket ettikçe, siz onun daha büyük olduğunu düşünüyorsanız, o zaman bu yanlıştır. Kadınlar Shakti okyanusudur. Bu destekle, erkekler işlerini yaparlar. Onlar potansiyel ve kinetiktirler. Kadınlar potansiyel, erkekler ise kinetiktirler. Ama siz onlar gibi koşmaya başlarsanız bu iyi değildir, kadınlara gerek yoktur. Bunların her biri benzersizdir ama aynı derecede önemlidirler. Ama kadınlar, her ikisi için de iyi olabilirler. Zamanı gelirse, kadınlar daha üretken olabilirler.

Maharashtra'da Tarabai (Kraliçe Tarabai, 1675 – 1761 yılları arasında yaşamıştır. Maratha İmparatorluğunun ilk ve tek kraliçesidir. 1700-1707 yılları arasında tahtta kalmıştır. Kocası Chatrapati Rajaram, İmparatorluğun kurucusu olan Shivaji'nin oğludur.) adında 25 yaşında olan bir dul vardı. O Shivaji'nin geliniydi, Aurangzeb'i (Evrengzib Muhammed Muhyiddîn, 6. Bâbür hükümdarı) ancak o yenebilirdi. Mezarı inşa edildi. Kadınların acımasız olmak üzere, tüm güçlerini kendi içlerinde tutabilirler. Ama kadınlar O güçlerini eğer kavga etmek, tartışmak, şikâyet etmek ya da anlamsız şeylerde harcasaydılar, güç ortadan kalkardı. Kadınlar, isterlerse erkeklerden daha fazla çalışabilecek kadar güçlüdürler. Ama her şeyden önce onlar kendi güçlerine saygı duymak zorundalar, saçıp savurarak, ziyan ederek kadın güçsüz hale gelir, bu türden bir kadın iyi değildir. Kadınların işi çok önemlidir ve çok saygındır. Kadınlar çok mütevazı ve çok bilge olmalılar. Bırakın kötü sözleri erkeklerin kullansınlar, ama kadınlar bunu yapamazlar. Erkekler tartışabilirler ve onlar kavga edeceklerdir, bırakın yapsınlar ama kadınlar yapmazlar. Kadınların işi barış getirmek, korumak ve insanlara yardım etmektir. Kadın kalkan gibidir, o kılıç gibi değildir ve kılıç da, kalkan gibi olamaz. Kalkan kılıca dayanabildiği için, kılıçtan daha büyüktür. Kılıç kırılabilir, ancak kalkan kırılmaz. Yani kadının en önemli gücü alçakgönüllülüktür. Alçakgönüllülükle birlikte tüm güçler ona gelir. Bu Sahaj Yogiler için hiç de zor değildir. Pek çok Sahaja Yogini’nin her yerde erkeklerle sohbet ettikleri, çok sohbet ettiklerini görüyorum. "Anne yardım edin" "Ne oldu?" "Bu bayan çok konuşuyor, lütfen bana yardım edin ", " bıktım ondan ". Erkeklerle konuşacak fazla bir şey yoktur. Buna ne gerek var? Kadınlar arasında, Sahaja Yoga'da erkekler daha fazla öğreniyorlar, Sahaja Yoga ve çakralar hakkında onlar daha fazla çalışıyorlar. Hangi çakra insanları sürüklüyor ve catch ediyor?

Erkek, bütün kadınların geride bırakılacağını bilir. Kadınlar öğrenmek zorundadır. Erkekler için Shri Rama, bizim idealimizdir. Bu anlamda Müslümanlar inanılmazdırlar. Kötü şeyler söylemek istemiyorum. Diyelim ki, eğer Riyad'a giderseniz, hiçbir Müslüman sizi görmeyecektir, kadınlara saygı duyacaklardır, eğer kadınlar caddeden karşıya geçiyorsa, onlar kadınlara saygı göstererek arabayı durduracaklardır. Ama burada, olan şey işte bunun tam tersi, kadınları biraz kasıtlı olarak görüyoruz, bunun neden böyle olduğunu bilmiyorum. Her kadına bakarak, boyunlarını kıracaklar. Her kadına bakmak, büyük bir günahtır. Sahaja Yoga'da bu tamamen yasaktır. İlk olarak gözlerinizi ve Sahaja Yoga'yı bozacaksınız. Aksi takdirde kör olabilirsiniz. Bazen insanların daldan dala konan gözleri olduğunu görüyorum. Konuşurken, gözler de kadınları izliyor. En büyük kayıp, dikkatinizdir. Dikkatiniz oraya buraya gider, o zaman da aydınlanmanın ne yararı var ki. Konsantrasyon olmadan Chitta aktif olamaz. Konsantrasyon kazanılmalıdır. Batı'da hastalıklar erkekler arasında daha yaygındır. Batılı Yogiler böyle değiller, bunun kötü olduğunu biliyorlar. Benden çözüm istediler. Siz sadece yere bakın, ayaklarınıza kadar, daha yukarısını görmenize gerek yok. Yere bakın, Yogiler yurt dışında yere bakarak yürüyorlar. O zaman bütün güzel şeyleri, çiçekleri ve çocukları görürsünüz. Yukarıda görecek bir şey yok. Öyleyse, işte bu şekilde chitta'nızı kontrol edebilirsiniz. Shri Rama buna ihtiyaç duymuyordu. Eğer Shri Rama'ya saygınız varsa, sizde Chitta'nızı Onun gibi kontrol etmelisiniz. Eşinize ona shakti olarak saygı duyduğunuzu söyleyin ama o da bunu hak etmelidir. "Yatr naryan pujante tatr ramante devata "" Tanrı kadınlara saygı duyulan yerde oturur". Ama kadınlar da saygıdeğer olmalılar.

Lütfen oturun. Puja sırasında hareket etmeyin.

Eğer kadın kendisine ibadet edilebilir kalitede ise, "Pujyante", bu onun "ibadet edilebilir" anlamına gelir. Kim kötü bir kadına, acımasız rakshasi'ye ibadet etmek ister? İbadet edilebilir olanlara, ibadet edilmelidir. Tanrılar orada ikamet ederler. İlk olarak kadınlar çocukların anneleridir. Eğer koca eşini, çocukların önünde azarlarsa, o zaman çocuklar anneye asla saygı göstermezler. O başbakandır ve bakan yardımcısıdır. Kadınlar da, eşlerine hakaret etmemelidir. Güç çocuklara, babadan geçer. Bu temel anlayış olmadan, onlar kontrolü almak için savaşırlar. Eğer kadın, erkeği nasıl idare edeceğini bilirse, kavga olmaz – Onlar çocuk gibi oldukları için, erkekleri idare etmek çok kolaydır, onlar çocuklar gibi masumdurlar. Saçma sapan konuşarak onları idare edemezsiniz, çocuklara yaptığınız gibi, onları affetmek zorundasınız. Dışarıda kavga ederlerse, rahatsız olurlar. Onlar sadece karılarına kızabilirler. Evde öfkelenmeleri, olabilir. Bu hissiyatı elde edene kadar, siz karşılıklı anlayışı, sevgiyi ve neşeyi yaşayamazsınız. Erkekler de karının ihtiyaçları ile ilgilenmelidirler, eğer karısı yanlışsa, kocanın hayır, "bu yanlış, ben bunu yapmayacağım" deme görevi vardır. Ama küçük şeyler için kavga etmeye gerek yoktur. Sahaja Yogiler de bu iyi görünmüyor. Sahaja çiftlerin birbirleriyle kavga etmelerine şaşırdım. Birbirlerini şikâyet etmeye geliyorlar. Ben tüm dünyada barıştan bahsederken, Sahaja çiftler nasıl barış içinde birlikte olamıyorlar? Eğer böyle kavga ediyorsanız, bu çözülmez. Koca öncelikle karısını tam olarak anlamış olmalıdır. Ve şunu bilin ki, diğer tüm kadınlar sizin kız kardeşleriniz ve anneleriniz gibidir.

Sahaja Yoga'dan sonra bile, birileri eğer temiz değilse, o zaman çıkış yolu yoktur. Sahaja Yogi olmayan İsviçreli bir adam vardı, Hintli değil. O bir Sahaja Yogininin babasıydı Kızın kocasının gözleri, her tarafta dolanıyordu ama Sahaja Yoga'ya geldi. İkisi de Sahaja Yoga'ya geldiler. Kız çok iyi ama adam böyle yapmaya devam ediyor. Yogi olmayan baba kızına, bu adamı bırakmasını söyledi. "Sahaja Yoga'dan sonra bile temizlenemiyorsa onu terk et", dedi. "O bir Sahaja Yogi değil, onunla ilişki kurma" dedi. Sahaja Yogi olmayan birisi bile, bu kişinin temizlenemeyeceğini anlayabilir. Sabit bir dikkati yok, o zaman bu kötüdür. Bizim kültürümüz, erkeklerin ve kadınların, kız ve erkek kardeşler olmak zorunda olduklarıdır. Ama konuşkan bir kadının sadece erkeklerle konuşmaya gittiğini görüyorum. Bunu anlamıyorum. Onlar diğer bayanlarla oturmuyorlar ama gidip erkeklerle oturuyorlar. Erkeklerde de bu aynı, onlarda sadece kadınlarla sohbet ediyorlar. Hizmetçiyle ya da başkalarıyla bile, konuşmaya başlıyorlar, özgüvenleri yok. Bunu erkeklik olduğunu düşünüyoruz ama Shri Rama, O en yüksek seviyede mükemmel bir adamdır. Ama en altta olanlar kendilerinin mükemmel olduğunu düşünüyorlar, mükemmellik nerede? Shri Rama'ya inanmayıp, şeytanlara inanmak. Eğer Shri Rama'ya inanıyorsanız, Onun idealini takip edin. Bu nedenle çocuklar ve kadınlar bozuluyorlar, ama yine de Hintli kadınlar burada, iyi bir kültürü sürdürdüler. Eğer onlarda Amerikalılar gibi olsalardı, ne olurdu o zaman? Erkekler orada bu korkunç şartlar altında sıkıştılar.

Evlilikten sonra erkekler iflas ediyor ama kadınlar bir saray yapıyorlar. Amerika'da kötü bu. Çocuklar evden kaçıyorlar. Hintli kadın, evini, kocasını ve çocuklarını idare eder ama bu değişiyor. Onlarda aynı kocalar gibi düşünüyorlar. Eğer adam kadınlarla kaçarsa, o zaman bizde erkeklerle gideriz, diyorlar. Eğer koca cehenneme gidiyorsa, ben ondan önce gideceğim. Kadınlar bunu yapmamalıdır. Dharmanın temeli kadının elindedir. Kadın onun anlamasını sağlayarak, kocayı dharmik şekilde idare etmelidir. Dharmik olmak kadının en büyük görevi ve gücüdür. En büyük dharma, affetmektir. Bu olmadan hiçbir şey yolunda gitmez. İlk şey şudur, kadın affetmek zorundadır. Çocukları, kocayı affedin, evdeki hizmetkârlara barınak verin, bunların hepsi kadının görevidir. Bu, Shri Rama'nın yapamadığı iştir, ne Shri Krishna'nın, ne de Shri Jesus’un. Rama, işe yaramaz, adharmik ve flört eden herkesi öldürürdü. Kaç tanesinin işini bitirirdi bilmiyorum. Krishna, sudarshan çakrasını (Sudarshana Çakra, Shri Vishnu tarafından kullanılan ve 108 tane tırtıklı kenarı olan, dönen disk benzeri bir silahtır. Kelime olarak "hayırlı vizyon diski" anlamına gelir. Sudarshana Çakra genellikle, bir shankha (deniz hayvanı kabuğu), bir Gada (topuz) ve bir pedma (nilüfer) tutan Vishnu’nun dört elinden birinde, sağ arka tarafında tasvir edilmiştir.) kullanırdı ve bir savaş olurdu. İsa kendisini çarmıha gererdi. Bir kez çarmıha gerilmek, her gün gerilmekten daha iyidir. Sevginin gücü ile, sadece Anne bu işi yapabilir. Her şey Onun sevgi gücüyle çözülebilir. O her şeyi o kadar sevgiyle tutar ki, çocuklar düzeltilmekten rahatsız olmazlar. Örneğin sıkıntı ortaya çıktığı zaman, sadece anne bununla nasıl başa çıkacağını bilir ve sonrada azarlar. Çünkü çocuklar annenin sevgisini anlarlar ve bu onlar içindir. Babayla çocuklar tepki verebilirler ama beklentisi olmayan annenin sevgisinde tepki vermezler. Anne çocuklarının iyi olması, çocukların onun tüm güçlerini, kendisinde olan bütün iyiliği almasını istemekten başka bir şey istemez. Eğer anne bunu hissediyorsa, onun çocukları iyi olacaklardır. Ama bazı anneler çok karışıyor ve her şeye müdahil oluyorlar. Koca geride dururken, her zaman o öne çıkar.

Çocuklar bu şekilde şımaracaklardır. Bu kadar zararlı bir ortamda, çocuklar çok duygusal olabilirler. Yani kadın arkada kalmalı ve kocasını öne çıkarmalıdır. Koca her ne yaparsa yapsın eşleri onun arkasında olup, ona yardım etmek zorundadırlar. Kocanın gücü, karısıdır. O zaman, o kişi nasılda saf ve çok çalışan birisi olmalıdır. Ben her şeyi kadının üzerine yıkıyorum çünkü sizin içinizde büyük güçler olduğunu biliyorum. Bana bir Anne olarak bakın. Ben herkesi aziz yapmak zorundayım. İnsanları aziz yapmak için, birçok hastalığı tedavi ediyorum. Hiç kimse bu işi yaptı mı? Sadece Ahilya kurtarıldı. İsa insanları kurtardı, şimdi Ben herkesin işini yaparak, dünyayı dolaşarak insanları kurtarmalıydım. Bu hala devam ediyor ama sevgi yüzünden bir şey hissetmiyorum. Belki de ne tür insanlarla tanıştığımı bilmediğim için, bandhan yapmam gerekiyor ama insanlar Bana gelir gelmez, Ben tüm sorunları içime çekiyorum. Yani sevgi kendiliğinden hareket ediyor. Her şeyin sevgi ile yapıldığını biliyorum. Ne olursa olsun kötü hissetmiyorum. Sadece Anne acıya dayanabilir. Bu yüzden engeller olmadan istikrarlı bir şekilde büyümenizi istiyorum. Erkekler de eşlerine tam olarak yardım etmeliler. Onları anlayın ve saygı gösterin, tekerlekler dengeye gelene kadar araba ilerlemiyor. Tekerleklerin her ikisi de aynı olmalıdır, ama biri solda, diğeri de sağda olmalıdır ve eğer bunu değiştirirseniz, bu çalışmayacaktır. Bu durumda hareket ediyor ve çalışıyor çünkü onlar aynılar ama eşsizler. Boy ve genişlik anlamında aynılar ama farklı şekilde çalışıyorlar. Yaşamımızda bu aynıdır, Shri Rama sadece karı ve koca hakkında düşünmedi, çocuklar ve aile hakkında düşünmedi. Normal bir insan olarak, erkek kardeş, kız kardeş, anne, baba ve herkes için düşündü.

Shri Rama, toplum üzerine düşündükten sonra, halk, devlet ve ülke hakkında düşündükten sonra, bir insan olarak faaliyetlerinde, insan ideallerini göstermiştir. Karısını çok seven bir kişi olarak, karısının saf olduğunu biliyordu ve onu terk etti. Artık insanlar kendi karısına pek çok şey veriyor ama onlar, fakir insanlara asla bir şey vermezler. Veyahut sadece kendi akrabalarına verirler. Bu politikacılar arasındaki bir hastalıktır. Ama karısı “sakshat Devi” olan birisi, ondan ayrılmak zorundaydı, bunun akrabalara ve mülklere bağımlılık olduğunu anlamalıyız. Batı’da evlilik ilişkisi iyi değil ama Sahaja'dan sonra, karıları onların her şeyleri oldu. Burada liderler ayrılmak zorunda kaldılar çünkü karıları iyi değildi. Karılarının vaazları ile dikkatleri bozuluyordu. En az beş Yogi, karıları yüzünden ayrıldılar. Karıları Sahaja Yoga'yı ve bu kişilerin buradaki rolleri anlamalıdır. Bu durumda kocalar, karıları aynı fikirde olmamalılar. Ona “sen çok konuşuyorsun, sessiz ol” deyin. “İşe yaramazsın, senin çakraların iyi değil” deyin. O sadece bu şekilde düzelecektir ama onun yerine, siz kendinizi suçlayıp karınıza mı itaat mi edeceksiniz? Eğer karınız size çalmanızı söylerse, bunu yapar mısınız? Sahaja Yoga'dan sonra bile, hala dikkat etmeniz gereken bazı catchler var. Shri Rama vesilesiyle, Onun büyük bir müridi olarak Hanuman hatırlanmalıdır ve O hizmeti ile nasıl da meşguldü. Yaşamının, Shri Rama'ya hizmet etmek için olduğunu biliyordu. Biz Sahaj Yoga'da, Onun farkındalığına sahip olmalıyız.

Ama bu sizin, yemediğim yemekleri Benim için pişirmeniz anlamına gelmiyor, çok fazla yemek pişirmeniz Beni rahatsız ediyor, şudur, budur. Zorla birisine hizmet etmeye devam etmeyin. İhtiyacımız olan şey, hizmet etmeye heves etmektir. (Sewa) Hanuman, Shri Rama’ya yemek vermedi. Delhi'deki insanlar çok fazla yemek servis etmeye devam ettiler, onlara eğer durmazsanız artık gelmeyeceğimi söylemek zorunda kaldım. Ne yapmanız gerekiyorsa, yapın. Birisini, birbiri ardına yemek yemeğe zorlamak kötü bir şey ve Benim hiç bir şeye ihtiyacım yok, yorgunum, size sadece çiçekleri söyledim, ama buna çok da fazla harcamayın, bazen bir sürü çiçek Beni endişelendiriyor. Lütfen Anneniz dengede. O bütün bunlardan anlamayan basit bir kadındır. Hizmet etmenin coşkusunun Hanuman ji'den geldiğini öğrenmeliyiz. Benim için yapılan özel bir hizmet yok. Ama eğer Bana hizmet etmek isterseniz, Sahaj Yoga'ya hizmet edin. Sahaja Yoga'ya hizmet etmek, Bana hizmet etmektir. Kaç tane aydınlanma verdiniz? Kaç kişiyi dönüştürdünüz ve onlara ilham verdiniz? Ama yeni insanlara, onlar da bhoot olduğunu söylerseniz, var, onlar sadece çekip giderler. Bir beyefendiye onun içinde bhootlar olduğunu söyledi, bu yüzden Sahaja Yoga'dan ayrılmıştı, hatta ona bhootların sayısı bile söylendi, çünkü bu Yogi yerelde bir otorite olduğu için, o kişi buna inandı, onun kim olduğunu bilmiyorum ama bu kişi ayrıldı. Öyleyse Hanuman'dan öğrenmemiz gereken şey, hevestir, "Ram kaj karne ko tatpar" (Ram'ın işini yapmaya istekli olmak) Bizim işimiz nedir? Benim işim Sahaj Yoga’dır. Benim işim Sahaj Yoga’dır, Kundaliniyi yükseltmektir, insanları huzurlu ve sevilebilir kılmaktır, sevgiden bahsetmektir. Sahaja Yoga hakkında konuşun, çakralar hakkında konuşun, onların anlamalarını sağlayın.

Bu, siz onlara ders vermeye başlayın anlamına gelmiyor. Bazı insanlar çok fazla ders vermeye başladılar. Onlara durmalarını söylemek zorunda kaldım. Aksi halde Sahaja Yoga bitecektir. Sadece uzun dersler var, Annenin konuşması ve Aarti için zaman yok. O sadece duramadığını söyledi, neden böyle olduğunu bilmiyor. "Bunu nasıl düzeltebilirim?" "Supari'yi (baharatı) ağzınıza koyun" Sonra "Ne kadar?" deyin. "Bu ağzının büyüklüğüne bağlıdır" " Bunu bile bilmiyorsunuz, o zaman Sahaja Yoga hakkında nasıl konuşuyorsunuz? " Bunu bile bilmiyorsunuz. İnsanlar ders vermeyi seviyorlar. Sahneye çıkıp, mikrofonu bırakmayacaklar. Mikrofonu olan kişi, onu bırakamıyor. Bu yeni bir hastalıktır. Bu yüzden, neden ders vermek gerektiğini anlamalısınız, Anne’nin o kadar çok konuşması var ki, her programda bir kaset veya video koyabilirsiniz. Sonra insanlar kâğıda soru yazabilirler ve onlardan bir sonraki programa sorularını getirmelerini isteyin. Hasta veya başı dertte olan biri varsa, şimdi, bir Yogi var, Kalküta'ya tedavi etmeye geliyor. Şimdi Rusya'ya çağrıldı. Tek bir kişi, her yere Hanuman gibi koşuyor. Hepiniz iyileştirebilirsiniz. Bütün kadınlar bunu yapabilir, bütün erkeklerde, ama hiç kimse bunu yapmayı denemez. Ders vererek kaç tanesini tedavi ettiniz? Neden Hindistan'da sadece bir insan var, ne olduğunu bilmiyorum. Şu ana kadar Hindistan'da insanları tedavi edebilecek tek bir adam var. Londra'da tedavi edebilecek ~ kadar insan var ve Fransa'da da. Kişi, Bandhan vermek gibi, insanlar üzerinde çalışmayı öğrenmelidir. Yurtdışından birini davet etmeye gerek yok. Tedavi edemiyorsanız, Sahaja Yoga rozetlerini kaldırın. Kendinizi bile tedavi edemezseniz diğerleri üzerinde nasıl çalışırsınız?

Herkesin birisini tedavi etmek için gereken bütün gücü vardır. Birini davet etmek yerine, bunun üstadı olmayı öğrenin. Tedavi etmek için dışarı çıkmaları gerekir. Sadece çalışmak için biraz cesaretiniz olsun. Hiçbir şey olmaz. Çalışarak, yayıldığı ölçüde derinleşen bir ağaç gibi, sizde derinleşirsiniz. Sahaja Yogiler Enkarnasyonlardan çok farklıdır. Onlar daha önce hiç toplum içinde çalışmadılar. Hiç kimse bir kitlesel güce sahip değildi. Sadece bir kişiden bir kişiye aktarılma, Kral Janaka’dan Nachiketa’ya olduğu gibi. Ama şimdi hepiniz buna sahipsiniz. Sadece büyütün bunu, hepsi bu. Kendinizi ve başkalarını iyileştirin. Sahaja Yoga'yı anlayın, her şeye sahipsiniz. Ama yine de dikkatiniz hala şaşkın. Neyin peşinden koşuyorsunuz? Bunu hala anlamıyorsunuz, Sahaja Yoga sadece bir kutsamadır. Hiçbir şeyden mahrum olmayacaksınız, sadece Sahaja Yoga için çalışın. Çalışmasanız bile kutsanmış olacaksınız. İş veya terfi, bu ve şu. Herkes kutsandı ve hiçbir şeyden vaz geçmeyin. Diğer taraftan, bizler özgürlük savaşı sırasında işkence gördük, buzun üstünde yattım, elektrik şoku aldım. Ailem hapse girdi. Evimiz satıldı. Bir kulübede yaşadık ... çok fedakârlıklar yapmak zorunda kaldık. Ve siz bunu yapmak zorunda değilsiniz, ama sadece alın bunu. Eğer bir kapı açıksa bir diğeri de olmalıdır, sadece tek bir tanesi işe yaramayacaktır. Herkes Bana aldıkları kutsamaları bildiriyor. Başkaları için ne yaptığımızı görmek zorundayız. Ama liderlik için bir sürü kavga var. Bunların hepsi Annenin oyunudur. Oradan ne zaman düşeceğinizi bileceksiniz. Özellikle kadınlar buna karışmamalılar, çok yakında düşecekler ve erkekler de, bakan falan gibi bir şeyin olmadığını bilmeliler. Bu, Annenin oyunudur. Buna karışmayın. Ben neden bir lider var derim, bu bir oyundur. Liderler yoktur. Eğer egonuz varsa, bu bir testtir. Eğer sizde ego varsa, siz gittiniz. Bu hemen gösterilecektir. Sahaja Yoga'da her şey açığa çıkacaktır.

Ben bir şey söylesem bile, bu yüzlerinde görünür. Bir keresinde bazı liderler gelip kendi hatalarını itiraf ettiler. Onların daha iyi, tatlı, mütevazı ve sevgi dolu olmak, herkesle yakın olmak ve paylaşmak için, daha fazla sorumlulukları var. Şimdi Shri Rama'nın hayırlı vesilesiyle, neyi gösterdiğimizi anlamak zorundayız. Sadece birazı bile Annemizi memnun ederdi. Shri Rama uzun bir süredir ormanda sürgündeydi. Sadece babasına itaat etmek için, çıplak ayakla yürüdü, çok çalıştı. Şimdi, Bana itaat etmek için sizin sürgüne gitmenize gerek yok, çıplak ayakla yürümeye, aç kalmaya gerek yok. Bunların hepsi sizin için orada. Ama Sahaja Yoga'da insanları nasıl iyileştireceğinizi, Sahaja Yoga hakkındaki her şeyi bilmek zorundasınız, çoğunlukla da sevgi ile ilgili olanları. Bu sevginin gücünden başka bir şey değildir. Herkes faydalanacaktır. Bu sadece özel insanlar için değildir. Bu sadece tek bir ülke için değil, tüm dünya içindir. Dikkatinizin nasıl olduğunu izleyin. Eğer iyi değilse, bunu düzeltmeliyiz. Ruhun gücünü bunun içine koyun. Her şeyi konsantre olarak yapın. Adanma ve sevgi sizi derinleştirecektir. Aksi takdirde çok fazla çöp var. Eğer çöp gibi kalmak istiyorsanız, bunun sonunda nereye gittiğini biliyorsunuz. Özellikle, her şeyde yetenekli olduğunu hissetmek istiyorsanız, ilk şey alçak gönüllülüktür, sadece Bana karşı değil, herkese karşı. Sevgi ile, alçakgönüllü bir şekilde konuşun ve insanların Sahaja Yoga'da her yere koku yaymak için, lotus gibi çiçek açabildiklerini gösterin. Eğer siz bunu bu şekilde yapacaksanız, insanlar sizin harika olduğunuzu söyleyeceklerdir. Bir gün siz de, Maryada Purushottama olarak adlandırılacaksınız. Siz Rama’nın tapınağısınız, bu yüzden içinizde buna sahip olun. Buna puja yapın. Kendinize saygılı olun. Kendi içinizde aydınlanmanın faydalarını elde edin. Buna adanmanızın ve saygınızın olması gerekir. "Şimdi anladık". "Biz Yogiyiz, nasıl yanlış yapabiliriz" deyin. Hemen kutsamaları alacaksınız, derhal. Ben “Rokra Devi” olarak adlandırıldığıma göre, bunu istediğinizde, siz kutsamayı alacaksınızdır.

Herkes bununla kutsanıyor ve bunu dünyaya geri veriyorlar. Shri Rama, ideal olanı göstermek için, tüm güçlerini insanların hayrı için kullandı. Zamanı geldiğinde nasıl bu kadar yükseğe çıktığınıza şaşıracaksınız. Hiçbir hastalığınız olmayacak, bütün kötü alışkanlıklarınız üzerinizden akıp gidecek. İhtiyacınız kadar yiyecekolacak, konuşacak ve izleyeceksiniz. İç gözlem için zihninizi izleyeceksiniz. "Aklım nereye gidiyor?" “Ben bir Sahaja Yogi'yim, kes şunu” deyin. Bunu yaparak meditasyonda olacaksınız. Kundalininiz tatmin olacak ve size kutsamalar verecektir. “Anne nasıl bir kutsama bu” diyorsunuz, ama siz bunun içine atlamak zorundasınız, ancak o zaman bunu bileceksiniz. O zamana kadar sıkı çalışmanız gerekli. Shri Rama gece yarısı doğmuştu, bu yüzden pujayı geç saate yapalım. Shri Rama Puja özellikle uzun olan bir puja değildir. O insan formunda olduğu için, O zekâmızla anladığımız, içimizdeki insanlığımızdır ve düşüncelerimiz değişti. Shri Rama sayesinde bizler düşüncelerimizi değiştirebiliriz. Tabiatımız değişebilir çünkü O bizim idealimizdir. Onun ideallerine ulaştıktan sonra, bir başkasına ulaşıyoruz, çünkü O insan ideali idi. Bizim idealimiz olmak için, Tanrının bu dünyaya bir insan formunda gelmesi harikadır. Dharma'yı muhafaza etme gücümüzü bize göstermek için, O tüm zorlukların üstesinden geldi. Bu Vishwa Dharma’dır ve Yoga konumudur.

Tanrı hepinizi kutsasın.