
Virata Puja. Lake Road Ashram, Melbourne (Avustralya), 10 Nisan 1991

Mesafeler nedeni ile ve bir diğer taraftan da bütün bu süre zarfınca Melbourne’da da bir aşramımız olmadığı için, kolektivitenin burada henüz doğru şekilde dokunmamış olduğunu gördüm ve bu durumda sanırım yapılacak en iyi şey şu, bu gün Viraat’a ibadet etmek zorundayız. 

Viraat
için, Ezeli Baba veya kolektivitemiz için çalışan, bizim beynimizde olan Kişi
diyebilirsiniz. Kundalini yükseldiği zaman Onun aktivitesi, bıngıldak kemiğinin
delinmesi ile sona erer. Kundalini, buraya girmeden önce Sahastraraya girer. Sahastrara
bin tane sinirle çevrelenmiş bir bölgedir ve tıbbi terimlerde limbik bölge
olarak adlandırılır. 

Şimdi,
bu bin sinirin tamamı, Vishuddhi’nin on altı adet önemli sinirine bağlıdır.
İşte bu yüzden Shri Krishna’nın on altı bin karısı olduğunu söylerler, bu odur,
O tüm güçlerine kendisinin eşleri sayesinde sahip olmuştu, Ben de tüm güçlerime çocuklarım sayesinde sahibim.

Yani
yükselişimizde büyüdüğümüz zaman, dhyana’mız (derin meditasyon) içinde, Sahastraramıza gitmeliyiz. Eğer Sahastrara
açılmamış olsaydı, bu kitlesel aydınlanmayı yapamazdık. Bu ne şekilde birbirine bağlı? Kolektivite, günümüz Sahaja
Yogasına çok bağlantılıdır. 

Bundan
önce, bu sadece Agnya çakraya kadardı ama Kundalini Sahastraraya ulaştığı
zaman, tüm sinirleri aydınlatır ve sinirler çok sessiz, güzel renklerde,bütün
bu VIBGYOR renklerindeki [Violet, Indigo Blue, Green, Yellow, Orange,
Red – Menekşe, Çivit Mavisi, Yeşil, Sarı, Turuncu, Kırmızı (sırayla gökkuşağı
renkleri)] alevler gibi görünürler. Bunların görüntüsü o kadar rahatlatıcı,
o kadar güzeldir ki, tüm dünyada sanırım insanoğullarının görebileceği daha iyi
bir manzara yoktur. 

Yani
Sahastrara açıldığı zaman – ki, şimdi bildiğiniz gibi Roma’da bir puja
yapıyoruz – bundan önce de bunun kolektiviteye gitmesi gerekmişti, işte bu
odur, Benim dikkatimi kolektiviteye koymam gerekmişti. İnsanları görmeliydim,
onların değişik problemlerini, hepsinin acı çektiği şeylerin permütasyonlarını
ve kombinasyonlarını görmeliydim. Bunların hepsi yedi ana notaya getirilebilir de
diyebiliriz, ama onlar aynı zamanda yirmi bire bölünmüşlerdir: Biri solda, biri
sağda ve biri de merkezde. Yani bizim hepsinin bir araya toplarsak, yirmi bir adet
temel problemimiz var, içimizde çözmemiz gereken yirmi bir ana problem. 

Sahaja
Yoganın başında, Ben sadece insanları iyileştirmeye çalıştım, fiziksel
problemleri, akli problemleri, onların ailevi problemlerini, finansal
problemlerini iyileştirmeye çalıştım. Her tür problem Sahaja Yoga’da çözüldü ve
arada kimi bazı büyük talihsizlikler de oldu. Bildiğiniz gibi, onlar Agnya’ya
geldikleri zaman, bütün atmosferi, Tanrının otoritesi olmayan bir tür otorite
ile ele geçirmeye başladılar. 

Bunun
bir sonucu olarak, pek çok insan Agnya dışına çıktı ama Sahastraraya gelenler,
kolektivitenin yükselişinizin temeli
olduğunu anlamalılar. Eğer kolektif değilseniz, eğer merkezlere (toplantılara) gelmiyorsanız,
birbirinizle buluşmuyorsanız, o zaman siz parmaktan kesilen tırnak gibisiniz demektir
ve Tanrının sizinle bir işi yoktur. Ağacın dışındasınız, ağaçtan çıkan çiçekler
gibi, onlar bir süre var olabilirler, buna şüphe yok ama bir süre sonra
ölüdürler ve bitti. Bu yüzden hepinizin kolektiviteyi anlaması çok önemlidir,
eğer Sahaja Yoga’da bu oturtulmadıysa, Sahaja Yoga ölüp gidecektir. 

Şimdi
kolektivitenin gerçekten de maksimum tabiatta olması gereken yer olan Amerika’ya
gidiyorum ama bu böyle değil. Amerika’daki kolektivitede pek çok sorun var ama
hala şunu söylemeliyim ki, onlar tek bir şeyi anlıyorlar, bu da onların çok
kolektif olmalarının gerektiğini. Problemler şunlar: Orada Sahaja Yogi olan çok
az kişi var ama onlar birbirleri arasında sorumluluğu anlıyorlar. Hepsi çok
çalışıyorlar. Sahaja Yoga’yı yayıyorlar. Şimdi bakın, bu “Divine Cool Breeze – Tanrısal
Serin Esinti“ dergisi orada başladı. Onların Amerika’da bu kadar az sayıda
insanla yaptıkları pek çok aktivite var, bu inanılmaz, bu şeyleri nasıl
hallediyorlar. Ve bunu çok güzel bir
şekilde yapıyorlar çünkü onlar bir araya geldiklerini hissediyorlar. Onlar çok
uzaktalar, Honolulu’dan New York’a kadar o kadar uzak bir mesafe var ki, ama bir
o kadar çok anlayış, o kadar çok sevgi ve sorumluluk duygusu var ki. Az sayıda
oldukları içinde, “kesinlikle kolektif olmalıyız” şeklinde son derece büyük bir
sorumluluk hissediyorlar. Gruplar oluşması
durumu yok. 

Eğer
birileri hata veya böyle bir şey yapsa bile, hiç kimse ile bunu asla konuşmaz
sadece Benimle konuşurlar. Asla birbirleri ile tartışmazlar, asla birbirleri
aleyhine konuşmazlar. Asla gruplar kurmazlar. 

Dışarıdaki
çocuklar, ... buraya gelebilirler. Yer var. Birazcık kayabilir misin, ortaya..
oraya. Sizin orada onlar yer bırakın, buraya gelin. 

(Marathi
dilinde: Sen öne gel. Öne gel. Baba istediğin kadar öne gel, gel ve bu tarafa
otur. Eh, Hari, onu buraya al. Öne gel, Baba onları biraz çek)

Çocuklar
önde oturabilirler. Çok fazla yer kaplamıyorlar. Çocuklar kucağınızda bile
oturabilirler. 

(Marathi
dilinde: Dışarıda kaç kişi var?)

Kayabilir
misin? Arada boşluk bırakabilirsin. 

Bu
kolektivite meselesi. 

Çocukları
buraya getirin. Bütün çocuklar buraya gelsin. Puja sırasında Bana yardım
edebilirler. Onlar yardım etme hususunda çok iyiler. Evet. 

(Marathi
dilinde: Onları daha sonra yakabiliriz, şimdi ihtiyacımız yok)

Evet,
evet, gelin. Zavallı çocukları dışarıda kaldılar. Düşünebiliyor musunuz? 

(Marathi
dilinde: Gelin, gelin)

Hımm,
oturun, oturun, oturun. 

(Marathi
dilinde: Dikkat edin, dikkat edin. Onları sonraya bırakın)

Oturun,
oturun, oturun. Buraya, oturun. Şimdi, oh, Gelin, gelin, buraya gelin, buraya
gelin. 

(Marathi
dilinde: Kendiliğinden yer oluşturulabilmeli, sadece büyük bir kalbimiz olmalı)

Şimdi
dışarıda kim var? Orada küçük çocuklar var mı? 

(Yogi:
Sadece çok küçük çocuklar, Sadece bebekler)

Gelin,
gelin. Sanırım eğer sen biraz oturabilirsen... böyle büyük bir asana ile değil
de, daha küçük bir asana ile oturabilirsen, insanlar gelebilirler. Birini
kaldır ve sanırım pencerenin birini açmak önemli. 

(Marathi
dilinde: Pencereyi açın)

Evet,
biraz yer var. Eğer üç tane kamera varsa, o zaman nasıl yer olur ki? Sanırım
orada bir kameramız olabilir ve onlarda içeride oturabilirler. Tamam mı? Hepiniz
bu şekilde bir diziniz yukarıda oturmalısınız, bu sayede daha fazla yer olur.
Baba Mama’nın oturduğu gibi. 

(Marathi
dilinde: Bir dizin yukarıda otur. Bu şekilde, her şey hallolacak)

Bunu
Chaya’nın kucağına bırak. 

Kendinizi
yaymayın. Bir bacağı bu şekilde biraz yukarıya çekin. Evet, biri düz, biri de
böyle. Böyle oturmak daha bile kolay. Oturması daha kolay. 

Şimdi,
bu kolektivite duygusu, bu küçük salonda – önemli değil – hepimiz beraberiz.
Ve, “hepsini nasıl içeriye sokacağız?” Çünkü hepiniz bir arada olmadıkça,
bundan keyif alamazsınız. 

Şimdi,
herkes sessiz olmalı, tamam, çocuklar? Hepiniz. Aksi takdirde sizden dışarı
çıkmanızı isteyecekler. 

Yani
şimdi bakalım: Kolektiviteyi nasıl atlıyoruz? Çok pratik bir gerçekçi anlayış
var. İlk önce, kolektivite olmaksızın var olamayacağımızı bilmeliyiz. Gövdenin
beyinle bağlantıda olmasının gerekmesi gibi, aynı şekilde, kolektivite olmadan
Sahaja Yoga var olamaz. Bir kez bunu anlayın, sonra da kolektivitenin, içinizde
ve dışınızda kesinlikle oturmuş olması meselesini halletmelisiniz. Oturtmanız gereken şey daha çok içinizdedir.
İçinizde her ne yaptıysanız, dışınızda bu tezahür eder. 

Şimdi,
bunu içimizde nasıl oturturuz? 

Her şeyden önce, birbirimizle akraba olduğumuzu
anlamalıyız. Gyaneshwara dedi ki, “Techi Soyarik hoti.”(Anlamı:Onlar senin akrabaların
olacaklar)

Kim ağlıyor orada? Tamam, dışarı çıkartın. 

(Marathi
dilinde: Bırakın gitsin. Annesini özlüyor)

Bu
yüzden ilk şey şudur ki, kendi içlerimizde iç gözlemle şunu görmeliyiz, “zihnimizde kolektiviteye
aykırı olan ne yapıyoruz? Aklımız nasıl çalışıyor?”

Başka
bir kişi için insanın aklına ilk önce ne gelir bilmiyorum ama ilk şey şudur, bu
kişiler sizin gerçek akrabalarınızdır ve başka hiç kimse akrabanız değildir. Bu
çocuklar sizin çocuklarınız ve bu adamlar da sizin erkek kardeşleriniz ve bu
hanımlar da sizin kız kardeşleriniz. Biz yekpare büyük bir aileyiz. Bizler tek
bir bedenin parçalarıyız ve bu el, diğer ele vuramaz. Tanrıya şükür ki, el
düşünmez aksi halde insanoğulları diğer el hakkında da düşünmeye başlayabilirler. Ama
bunu yapmazlar çünkü onlar tek bir beyin aktivitesi ile birbirleri ile
bağlantıdadırlar. Bu yüzden de kişininanlaması gereken ilk şey şudur –
karşınızdaki kişinin hatalarını görmeye çalışmayın, bunun yerine diğer kişideki
iyilikleri görün. 

Bu
gerçekten de, size en fazla yardımcı olacak olan şeydir. Hindistan’da olduğu
gibi – bilemiyorum, burada da belki de aynı – eğer onlar sizi biliyorlarsa, öyle
varsayalım, onlar “bu kişiden nasıl faydalanabileceklerini” derhal
keşfedeceklerdir. Eğer birisi bakanın kardeşi ise, hemen bakanın kardeşine
yanaşırlar. “Tamam, bu işi benim için yapabilir misin?” Sonra birileri de der
ki, “ben şöyle şöyleyim” İnsanlarda hemen, “Bu kişi ne şimdi? Bu kişiden nasıl
bir iş çıkartabiliriz?” Benzer şekilde,
Sahaja Yoga dili içinde biraz daha ileri gidebilirsiniz. Birisini tanır
tanımaz, “onunla ne tür bir iş yapabilirim?” diye düşünmemelisiniz. Ben bunu
gördüm, eğer birisinin parası varsa, hemen onun üstüne atlarlar. “Tamam, hadi
beraber iş yapalım”, Sahaja Yoga’da bile. Veya eğer böyle bir şey varsa, derhal
o kişiyi amaçları için kullanmaya başlarlar. 

Bunun
aksine, yapmanız gereken şey şudur, birisini tanır tanımaz, o zaman bakın bu
kişide hangi iyilikler var? Ben bu iyiliği nasıl içime nasıl çekebilirim? diye
düşünmelisiniz. Çünkü kendimizi spritüel olarak zenginleştirmek için buradayız,
bu yüzden de ilk ve en önde gelen şey olarak, “Bu kişinin iyiliğini kendi içime
çekmek için ne yapabilirim?” diye düşünmek zorundasınız.

Yani
ondaki kötü kalitelere bakmak yerine, siz bu kişinin iyiliğine dikkat ediyor
olacaksınız çünkü kötü kaliteler sizi hiç bir şekilde beslemeyecektir. Aynı
zamanda da eğer bir kişinin kötü
kaliteleri varsa, sizin bunun üzerinde düşünmenizin bir faydası yoktur çünkü
bunun üzerinde düşünmeye başlamanızla bu şeyler düzelmeyecektir, bu başka
birisinin problemidir. Yapılacak en iyi şey, o kişi bizden birisi ve ben neyi
kullanabilirim diyerek, diğer kişiye hayranlık ve anlayışla bakmaktır. Şimdi, eğer elim varsa düşünmem çünkü bizler
bu şekilde programlandık. Eğer bunu tutmam gerekiyorsa, elimi kullanırım,
ayağımı değil. Ellerimin bunu yapacağını
bilirim ama yürümem gerektiği zaman, ellerimle yürümem çünkü ayaklarımın
yürümesi gerektiğini bilirim. Aynı şekilde hangi Sahaja Yoginin kendinizi
beslemeniz için size yardım edeceğini bilmelisiniz. Aklınız derhal çok berraklaşacaktır.

Şimdi
olan gibi, Yeni Zelanda’da gerçekten de ölmek üzere olan bir oğlan gördüm ve
oğlan geri döndüğü zaman ona karşı gösterilen
tavır, olması gerektiği şekilde kibarca değildi ama en iyi şans bu – görmeniz
gerektiği zaman, siz şefkatinizi nasıl tatbik edebilirsiniz. Bizler şefkatten,
sevecenlikten bahsediyoruz. Haydi şimdi, bu oğlan bu kadar hastayken,
şefkatimizi nasıl tecrübe edebileceğimize bir bakalım. 

Aksine,
herkes ona karşı çok acımasızdı. Ona şöyle yaparak, laf atarak geçiyorlardı.
Çünkü bizler şefkatli olmalıyız. Şimdi Anne dedi ki, “Şefkatli olmalıyız”.
Güzel, nereden şefkat sahibi olacağız? Duvarların üzerinde? Şefkatimizi nerede
kullanacağız? Şefkatimizi nerede
kullanacağız? 

Bu
nedenle “Sahaja Yoga tatbik edilmelidir” cümlesi, siz sürekli olarak
fotoğrafımla beraber oturun demek değildir, bu anlama gelmez. Bu, siz şefkati
tatbik edin, bunu uygulayın demektir. Sonrasında ise sevgiyi tecrübe
etmelisiniz. Başkalarını sevmeyi nasıl tecrübe edersiniz? 

Eğer
birisini severseniz, ne yaparsınız? Lütfen o kişiyi memnun etmeye çalışın.
Küçük şeyler insanları çok mutlu edebilir. Biliyorum, hepiniz Beni çok memnun
etmeye çalışıyorsunuz. Bana hediyeler verirsiniz. Benim için iyi olan şeyler
bulacaksınız. Benim için güzel çiçekler, Beni memnun edecek güzel şeyler almak
için yolunuzu değiştireceksinizdir. Şunu söylemek zorundayım, bununda son
derece memnunum. Ama eğer siz kolektiviteyi anlar ve birbirinizi memnun etmeye
çalışırsanız, Ben daha da memnun olurum, çok daha fazla memnun olurum. Beni en
fazla memnun eden şey böyle bir kişidir, dikkat daha çok birbirinizi memnun
etmektedir. 

Siz
birbirinizi memnun etmeye karar verir vermez, diliniz farklı olacaktır. Dil
tatlı bir şey olacaktır. Makasın iki ağzı gibi (keskin) olan dil, bal gibi tatlı bir şey olur. O zaman siz az
konuşursunuz ama gerçekten de karşınızdaki kişinin üzerine bal dökersiniz ve
diğer kişi de bundan dolayı sahiden neşe duyar. 

Yani
şimdi, sevgiyi tecrübe etmek için: siz bunu nerede tecrübe edersiniz? Kendinize
bir soru sorun. “Ben sevgiyi nerede tecrübe ederim? Neyi severim”. Evimizi
severiz, fotoğraflarımızı, dekorasyonlarımızı, her şeyi severiz, “ama ben bu
sevgiyi karımda, kocamda veya diğer Sahaja yogiler üzerinde kullandım mı?”

Sahaj
kültürümüzde, şefkatimizi ve sevgimizi kullanmalıyız ve üçüncü bir şey olarak
ise sabrımızı kullanmalıyız. Biliyorum kimi çocuklar biraz daha yaramazlar,
kimileri ise daha az yaramaz. Belki de kimi insanlar çok konuşkanlar, bazen sahiden
Benim de başımı ağrıtıyorlar, konuşuyor,
konuşuyor, konuşuyor, ve konuşuyorlar, çok fazla. Bazen şöyle düşünüyorum, bu
iyi çünkü ağzım için bu bir dinlenme – bu bir bakış tarzı. Başka bir bakışla
da, -siz sadece aklınızı kapatın, bırakın o konuşsun, her ne yapmak istiyorsa
bırakın onu. Bir kere bitirdiği zaman ve dili dışarı sarktığında, siz artık çok
fazla sıkmaz ve gevezeliklerini birisi dinlediği için kendini tatmin de olmuş
hisseder. 

Yani
sabır gereklidir ve sabrın, başkalarının sizin sabrınızı görebileceği bir
şekilde olmasına ihtiyaç vardır. Örneğin dün, sanırım yaklaşık üç saat boyunca her
tür insanın elini sıkarak oturuyordum, her tür problem ve en son gelen kişi Bana
dedi ki, “sabrınıza bakarak, kendi sabrımı geliştirdim”. Ve sevgi size sabır
verir. Bu sevgi sizi besler. Size söylüyorum bu kesinlikle gerçekçi bir yöntem:
Ben burada Tanrıya güvenmenizden bahsettim, Ben sadece kendinize güvenin
diyorum. Bu kesinlikle gerçekçidir çünkü beyniniz hakkında konuşuyoruz. 

Herkesi
affetmemiz gerektiğini söylüyoruz ama bunu uygulamıyoruz. Küçük küçük şeyler,
delilerin hatırlamaları gibi. Demek istiyorum ki, eğer biri onu incittiyse, incitildiğini
hatırlamak hususunda, sadece bir yılanın bu kapasiteye sahip olduğunu işitmiştim.
Ama burada, insanların bundanda daha düşük bir kapasiteye sahip olduklarını
görüyorum. On üç yıl önce, on beş yıl
önce, her ne olduysa, hepsi bunları tek tek hatırlar, onları her ne incittiyse
hatırlarlar ama kendilerinin başka insanları nasıl incittiğini hatırlamazlar.
Başkalarına karşı, nasıl da edepsizce davrandıklarını hatırlamazlar. Çünkü bu
egosu olan insan aklıdır, o başkalarını incitebilir ve hiç bir şey hissetmez.
Bütün kırgınlıkları almaya devam eden süper ego ise, durmadan bundan yakınır.
Öyleyse şunun farkına varmalısınız, kolektiviteyi yıkan sizlersiniz. 

Her
şeyden önce, burada korkunç liderlerimiz oldu, işte bu yüzden kolektivitemiz
çok zayıf ama şimdi daha ağırbaşlı, daha iyi insanlar buluyoruz. Melbourne
içinde, size lider olmak üzere biraz daha yaşlı birisini getirmeyi düşünüyorum
çünkü sanırım Greg’in sorumlulukları çok fazla. Bu yüzden de [Mr.] Henshaw’ı(John Henshaw, in 1991den
2000 yılına dek Melbourne lideri)düşündüm ve ona sordum, kabul etti. Yani şimdi Melbourne’da,
kendisi ashramda kalan emekli birisi olacak ve o size bakacak. O Melbourne’da
kolektivite ile ilgilenmek için mümkün olan her şeyi yapacaktır ama şunu
bilmelisiniz ki, Benim sizlerle lideriniz vasıtası ile bir bağlantım var. Bu
siz, Benimle bağlantıda olmazsınız anlamına gelmiyor. Diyelim ki bir iğne var
ve siz iğneyi Bana batırdınız, hemen elim kendisini çekecektir – bu, burada bir
refleks eyleminin de var olduğu anlamına gelir ama çoğunlukla her şey beyne
rapor edilir. Aynı şekilde, her şey beyine
rapor edilmelidir ama eğer siz başından itibaren lidere karşı eleştirel bir
tavır geliştirirseniz, o zaman bu durum sizin
için olduğu kadar, lider içinde çok zor bir hale gelir. İlk olarak, eleştirmemelisiniz.

Beyninizi
eleştiri için kullanmayın, eleştiri hali hazırda Batıda çok fazla. Demek
istiyorum ki, onların yeni bir eleştiri teknikleri var. Eleştirmenler nedeniyle
bütün sanat bitti. Sanatçılar tablolarını göstermeye korkuyorlar,
eleştirilecekleri için sanatçılar yaratılarını göstermeye korkuyorlar. Şimdi geriye
kalan tek şey eleştirmenler, eleştirmenler ve eleştirmenler. Şimdi eleştirmenler,
eleştirmenleri eleştiriyorlar, hepsi bu. Yaratıcılık yok, hiç bir şey yok! 

Bu
yüzden her şeyi takdir etmeye çalışın. Çocuklar resimler, tablolar üretiyorlar,
her neyse. Bazen çizdikleri zaman yüzümü çok komik çiziyorlar – çocuklar değil,
yetişkinler bile. Önemli değil! Ben bunu takdir ediyorum, o kişiyi
cesaretlendirmek için “bu çok iyi, muhteşem, çok hoş” diyorum. 

Yani
eleştiri aklımızdan çıkmalı ama takdir etmek hayata geçirilmelidir: başkalarının
çocuklarını takdir etmek, başkalarını takdir etmek çok önemli ama bu sizin
herkesi takdir edip, karınıza veya kocanıza işkence etmeniz demek değildir- bu
da bir dengedir. Öncelikli sorumluluğunuz ailenizdir ama başkalarını da takdir
etmelisiniz ve bu, siz hiç kimseyi kıskanmadığınız zaman olur. Bu kıskançlık,
nereden geldiğini bilmiyorum, bu yüzden de Ben bu kıskançlık kalitesini, neden
kıskançlığın var olduğunu bilmiyorum. 

Yani,
eğer kıskançlığınız varsa da, onu doğru bir amaç için kullanmalısınız ve bu
doğru amaç, spritüel olarak sizden daha yüksek olan bir kişiyi kıskanmanızdır
ve bunu tatbik ettiğiniz zaman siz daha iyi birisi olursunuz. Kıskançlık eğer
yarışmak içinse, o zamanda daha şefkatli, daha sevecen, daha verici, daha
sabırlı olan kişi ile rekabet edin. Bu
sayede, bu rekabet çok sağlıklı bir rekabet olur ve kolektivite de çok beslenir
bundan. 

Şimdi,
hepinizin tek bir benliğin parçası olduğunuzu hissetmeye çalışın. Bunu anlamaya
ve uygulamaya çalışın. Bunun size çok yardımı olacaktır. Birisine küçük bir
hediye almak gibi küçük şeyler. Bir şey görürsünüz, “şu kişi için bu çok hoş (bir hediye olacak)”, dersiniz. 

Biz
resmi olarak, erkeklerin kadınlara hediye vermemesine ve kadınlarında erkeklere
hediye vermemeleri gerektiğine karar verdik ama bu kişi, eğer kız kardeşiniz
ise, rakhi kız kardeşiniz ise, verebilirsiniz veya rakhi sister erkek kardeşine
hediye verebilir ama kişi bunlar dışında bunu yapmamalıdır. 

Bunu
böyle yaptık çünkü bunun problemler yarattığını gördüm ama bu sizin kadınlardan
nefret etmeniz veya erkeklerden nefret etmeniz anlamına gelmez ama saflık için
bir mesafe muhafaza edilmelidir. Siz tamamen saflaşana dek, bu mesafeyi korumak
daha iyidir. Bu saflık tatbik edilecektir ve bu saflık uygulaması, sizin başkaları
için saf duygular geliştirmeye çalışmanızdır. Saflık içinde her şey gelir, her
şey de saflık içinde gelir. Eğer safsanız, derhal çok iyi bir Sahaja Yogi
olursunuz ama bunu pek çok faseti (kıymetli
bir taşın işlenmiş/parlatılmış yüzeyleri) vardır. Geçen gün olduğu gibi,
bir kız vardı, onlar prasad dağıtıyorlardı ve oda bir tür tatlıyı almak için
mücadele ediyordu. Bunun üzerine Ben ona küçük tabaklardan birini verdim ve
“sen dağıt” dedim. Bir anda ne
istediğini unuttu ve küçük, küçücük elleriyle çok tatlı bir şekilde herkese
prasad dağıtmaya başladı, çok tatlı bir şekilde. Yani bu, çocuklarınızla
çocukluklarından itibaren tecrübe edilmelidir, onlara “tamam, hadi bu şeyleri
yap, bunu insanlara dağıt, git ve onların başlarına kum kum sür” demelisiniz –
güzel bir şekilde yapamayabilirler ama bunun önemi yok. Başkaları ile nasıl
tanışacaklarını, onlarla nasıl konuşacaklarını, başkaları ile nasıl beraber
olacaklarını öğreneceklerdir. 

Şimdi,
kolektivitenin en kötü düşmanı kavgacılıktır. Kimi insanlar esas itibariyle
saldırgandırlar; onların konuşma tarzı son derece saldırgancadır, bir şeyleri
söyleme şekilleri saldırgancadır. Belki de bir şeyler yüzünden, belki de daha
iyi eğitimli oldukları için, belki de öfkeli bir aileden geldikleri için, belki
de bir tür üstünlük kompleksi veya aşağılık kompleksine sahip oldukları için
veya güvensizlik duygusu nedeni ile veya belki de posses oldukları (ele geçirildikleri) için
saldırgandırlar. 

Onlar
baskı kurmaya çalışır ve kuvvetli üstün hissetme duygularını insanlara
göstermeye çalışırlar. Onlar değersiz olabilirler, buna gerek yoktur ama onlar
bunu yaparlar ve bu dizginlenmesi gereken bir şeydir. Bu yüzden de burada tatbik
etmeniz gereken şey alçak gönüllülüktür. Mütevazı olmaya çalışın. 

Buna
benzer bir şaka vardı, şöyle ki: bir beyefendi merdivenlerden çıkıyordu ve bir
diğeri de yukarıdan geliyordu. Yukarıya
çıkan beyefendi karşıdan gelene “lütfen kenara çekilin” dedi. Yukarıdan gelen
ise, “ben aptallar için kenara çekilmem” dedi. Tırmanan kişi ise, “ama ben
çekilirim” dedi ve çekildi. 

İşte
alçak gönüllülük böyle çalışır. Başkalarına karşı yaklaşımınızda mütevazı
olmalısınız. Demek istiyorum ki, İngiliz dili görünüşte çok alçak gönüllüdür, siz
“lütfen” demek zorundasınız, on kere “teşekkür ederim” demek zorunda olmanız
gibi, “lütfen, lütfen, lütfen”, “teşekkür ederim, teşekkür ederim, teşekkür
ederim”, ama kalpten bir şekilde değil.
Diyelim ki birisi size “teşekkür
ederim” demedi, karşındaki kişi seni dövebilir bile! “Bana neden teşekkür
ederim demedin?” Bu alçak gönüllülük değildir! Alçakgönüllülük hiç bir şekilde
başkalarına saldırmaya çalışmanız değildir ve eğer başka kişiler
saldırgansalar, siz bunu çocukça bir şey, aptalca bir şey, salakça bir şey
olarak görürsünüz, bunun bir anlamı yoktur çünkü siz o kadar güçlüsünüzdür ki,
buna tahammül edebilirsiniz. Sizin tecrübe etmeniz gereken alçakgönüllülük
budur ve eğer tüm bu kalitelere sahipseniz, bencilliğinizi kaybedeceğiniz için,
gerçekten de şaşıracaksınız. Bencilliğiniz akıp gitmeye başlayacaktır çünkü
bencillik, nasılda çirkindir ve siz cömert olmaya başladığınız zaman, çok kısa
sürede anlamaya başlarsınız. 

Hepiniz
Benim için çok fazla para harcamayı arzu ediyorsunuz, biliyorum. Bana hediyeler
vermek istiyorsunuz. Bunu şimdi durdurdum, bireysel olarak Bana hiç bir hediye,
hiç bir şey veremezsiniz. Ama cömertlik genel bir terim, müşfik olmanın
cömertliği, şefkatin cömertliği, sabrın cömertliği ve maddi şeylerdeki
cömertlik var. Bir şey görürsem, Ben derhal şöyle düşünürüm, “Oh, bunu
almalıyım çünkü bu şeyi, bu hanıma veya bu beye verebileceğimi biliyorum” veya
“şu amaçla veya bu organizasyon için veya yaptığımız bu tür bir iş için bunu oraya
verebilirim ”. Bu derhal Bana gelir. 

Hayret
edersiniz, eğer pazardaysam ve eğer susamışsam, gidip de kendime içecek bir şey
almalıyım diye düşünmem bile – bu aklıma gelmez. Hayatım boyunca buzdolabımı
açmadım bile, şaşarsınız. Ama başkaları için koştururum, onlar için pişiririm.
Ama diyelim ki, evdeyim ve yemek yok. Kendim için yemek pişirmem- bu doğru.
Eğer evde hiç kimse yoksa ve kocam orada değilse, iki üç gün yemeyebilirim ve
sonra, hizmetçiler, hizmetçi gidip kocama şikâyet edecektir, Ben o zaman
gerçektende hiç yemek yemediğini hatırlarım. Fark etmedim. Eğer yiyorsam, bu sadece yemek yemektir çünkü
kocam oradadır ve bu yüzden de Benim onunla beraber yemek yemem gerekir. Ben
asla çay içmeye alışmadım ama kocam çaya çok düşkün olduğu için çay içmeye başladım,
yani bunu yapmaya devam ediyorum, böylece yapmayı bırakmamalıyım, (bırakırsam) ilerde daha zor
olacaktır. 

Bu
sadece kendini başkalarına göre ayarlamaktır. Bu zor değildir. Başkasını memnun
eden bir kaç şeyi, orada burada yapmalısınız. Memnun etmeye çalışmaktan zarar
gelmez ama bu sadece hanımın yapacağı şey değildir, kocalarda karısını memnun
etmek için bir şeyler yapmalıdır. Bu sadece karı koca arasında değildir. Bu
sizinle çocuklar arasında da olacaktır. Bütün Sahaja Yoga ailesi arasında,
bizler kendimizi ayarlamalıyız, bu şekilde olmalıdır. Bu yüzden de, aynı kameralarınızı
ayarlamanız gerektiği gibi, sizde ayarlamalarınızı tecrübe edin, eğer kamerayı
ayarlamazsanız, doğru resmi çekemezsiniz, aynı şekilde kendinizi tüm
atmosferle, bir kişi ile uyumlu olacak şekilde ayarlamadığınız sürece, gerçek
resmi elde edemezsiniz ve o zamanda bununla kavga etmeye başlarsınız. Aslında,
kavga kendi içinizde olmalıdır. Bu oldukça uzun, uzun bir hikâye, demek
istiyorum ki, bildiğim kadarı ile insanoğulları ve kolektivitenin problemleri.
Ve bazı problemler şimdi çözülüyor. Bundan dolayı mutluyum, insanlar aşık
olmuyorlar. Demek istiyorum ki, aşık olmuyor ve kafalarının üstüne
çakılmıyorlar. Ama şimdi bu daha iyi, onlar sakinler ve üzerinde düşünüyorlar.
Birisi ile evlenmek için evleniyorlar,
aşık oldukları için değil. Bu olmakla olan çok büyük bir şey çünkü bu size
aklın saflaşmasını getirecektir ve saçma sapan şeyler üzerinde gezinmeyen bir
akıl verecektir. 

Yani
dediğim gibi, bütün bu şeyleri uygulayın, kolektiviteniz çok güzel olacaktır ve
en iyi şey sizlerin beraber meditasyon yapmanızdır. 

Delhi
de, bir ashram kurduk, her sabah insanların gelip oturduklarını ve beraberce
meditasyon yaptıklarını görüyorum. Burası bir tapınak gibi. Bu bir kilise gibi.
Oraya geliyorlar ve pek çoğu oturup beraber meditasyon yapıyorlar. 

Kolektiviteyi
hissetmenin en iyi yolu, meditasyon yapmaktır. Tabii ki evde meditasyon
yapabilirsiniz, derinliğiniz için bunu
temizleyebilirsiniz ama diğer taraftan sizler birlikte meditasyon yapmak
zorundasınız ve birlikte meditasyon yaptığınızda, sizin sahip olduğunuz kuvvet o
zaman diğerlerini de kuvvetlendirir ve tüm kolektivitenin gücü çok daha fazla
artar. Birlikte meditasyon yapmamız çok büyük bir şeydir, herkes bunu
anlamalıdır. Ne zaman vakit bulursanız ve bu vakti bulun, örneğin sabahları –
ashrama gideceğiz ve meditasyon yapacağız. Pazar sabahı, biz sadece gidip, ashramda
meditasyon yapacağız, deyin. Sadece meditasyon için gelmelisiniz. Meditasyon
yapın ve gidin çünkü Ben bu ashramda oturuyorum. Ben buradayım. Bu yüzden
evlerinizden çıkın, buraya gelin ve meditasyon yapın. Meditasyonun size çok
yardımı olacaktır. Siz her nerede bir aradaysanız, Ben (orada) sizinle beraberim ama birbirinizden uzak olduğunuz zaman,
sizinle beraber değilim. 

Sadece
zorluklarla (karşılaştığınızda),
Benim olmadığım kimi yerlere itildiğinizde, Benim orada olmadığımı düşündüğünüz
yerlerde, Ben oradayım ama eğer siz kendinizi kasıtlı olarak kolektivitenin
dışında tutuyorsanız, sizinle birlikte değilim. Bu yüzden de, kolektivitenizi
büyütmeye çalışın, aksi takdirde kendi derinliklerinizin içine giremezsiniz,
büyük bir Sahaja Yogi olamazsınız, size gerçek anlamda bir Sahaja Yogi denemez.
Sadece kolektivite hissiyatı olanlar Sahaja Yogi olabilirler. 

Bu
yüzden, Melbourne’da önümüzde pek çok kişi var ve nicelik (miktar) arttığı zaman kalite düşmemelidir ve çok güçlü bağlara
sahip olmak sayesinde kolektivitenin kalitesi çok güçlü olmalıdır. Birisini övdüğünüz zaman, Ben bundan
hoşlanıyorum. Normalde şunu gördüm, ne zaman bir yerlerdeysem, insanlar sadece
negatif kişiler hakkında konuşurlar, hiç kimse pozitif insanlardan bahsetmez,
bu yüzden de Ben onlar hakkında bir şey bilmiyorum. Çoğunlukla negatif olanları
biliyorum. Yani çok pozitif olan, çok büyük olan, iyi şeyler yapan insanlar
hakkında bir şeyler bilmek istiyorum, negatifi unutun gitsin, onlar bir şekilde
bırakacaklardır. Bu yüzden de en iyisi pozitif olan, iyi iş yapan, gerçek
Sahaja Yogi olan insanlardan bahsetmektir. 

Hepinizi
Melbourne’da güzel bir kolektiviteye sahip olmak ve kendinizden neşe duymanızla
kutsuyorum ve her, her toplantı sizler için bir eğlence ve bir festival
olmalıdır. 

Tanrı
hepinizi kutsasın!

Öyleyse
bu gün, Virata’ya ibadet etmelisiniz. O, Viraata olan ve Shri Krishna’nın
kendisi olan Akbar’dan başka bir şey değildir. Bunun için bir şarkı da söyleyebiliriz,
ilk önce ayaklarımı yıkamak için Ganesha’nın şarkısı ve sonra Krishna için bazı
şarkılar. 

(Marathi dilinde: Şarkılar var mı sizde?
Vithala’nın bütün şarkıları var bizde, Maharashtra’da Vithala’nın tüm şarkılarını aldınız.
Önce Ganesh Stuti’yi söyleyin ve sonra da ayağı yıkayın ve daha sonrasında da şarkı
söyleyebilirsiniz )

Accha (güzel, iyi),şimdi ayaklarımı
çocukların yıkaması gerek, tamam mı?

H.H.
Shri Mataji Nirmala Devi
