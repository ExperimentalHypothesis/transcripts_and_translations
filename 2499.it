Compleanno di Shri Guru Nanak, Noida House (India), Novembre 1999.

Oggi è il compleanno di Shri Guru Nanaka[1].    Viene celebrato in tutto il mondo con un entusiasmo che non ho mai    riscontrato in India. Per la prima volta è stato pubblicizzato su molti    giornali e in modi diversi.

Guru Nanaka ha sempre parlato di Sahaja Yoga.   Tutto il resto, disse, è  solamente ostentazione. A proposito della religione   affermò che  digiunare, recarsi in pellegrinaggio ecc., serve soltanto a   mettersi  in mostra. Ora dovete scoprire il potere che è in voi e   stabilizzarlo.  Guru Nanaka ha sempre ripetuto in continuazione la stessa cosa.   Non  ha mai parlato di rituali. Ma all’epoca di  Guru Teg Bahadur[2],   si combatté la guerra contro i governanti musulmani. Così egli prescrisse   Kada (bracciale di   ferro),   la spada (kripan)  per mantenerli in stato di allerta.   Invece Guru Nanaka ha sempre  parlato dello Spirito. Lo ha spiegato molto   chiaramente, ma nessuno ha  dato ascolto a ciò che egli aveva scritto. Si   limiteranno ad indicare  un versetto con un dito e a leggerlo ad alta voce.   Potremmo forse  comprenderlo in questo modo? Se esaminiamo scrupolosamente i   suoi  scritti e li assorbiamo, l’intera Shabad–Jalam (confusione) in cui la maggior parte delle persone è intrappolata, svanirà.   Osservate la condizione dei Sikh!

Se non ci si guarda dentro e non si sperimenta l’energia   innata, come  si potrà seguire la religione Sikh? È questo l’unico   insegnamento di  Guru Nanaka, ciò che viene chiamato Sikh (conoscenza). A  quell’epoca tutti i santi avevano la discriminazione per capire   chi  era santo e chi no. Tutti i Guru inserivano le loro poesie ed esperienze    nel Guru Grantha[3],  ed   è per questo che il Guru Grantha è tenuto in così alta  considerazione.   Soltanto i Guru più stimati vi contribuirono. Erano  così spirituali che   fecero una selezione di tutte le scritture  religiose, inserendone l’essenza   nel Guru Grantha.

È questo che facciamo in Sahaja Yoga. Non seguiamo   nessun santo o  nessuna Incarnazione in particolare; le rispettiamo tutte e   creiamo un  equilibrio. Ma sono rimaste tutte soltanto parole, le persone non   le  hanno approfondite. È per questo che Kabir ha scritto che persino gli  studiosi   hanno continuato a leggere come pazzi, senza assorbire  alcunché. In questo   modo è nata una razza di folli. Adesso non si  combatte alcuna guerra, ma sono   talmente condizionati che indosseranno  il turbante, porteranno spade e   cimieri ecc. Tuttavia non hanno  alcuna obiezione contro il consumo   dell’alcool. Tutti i Guru hanno  messo in guardia i discepoli dagli effetti   dannosi dell’alcool.  Chiunque parli di consapevolezza non potrebbe mai   appoggiare il  consumo di vino. Da un lato consumano alcool, dall’altro   indossano il  turbante e portano spade e cimieri! Vorrebbero far parte di quel   clan  in ogni modo. Ciò ha inciso sulla loro crescita interiore. Hanno    accettato questa situazione e, di conseguenza, sono diventati  materialisti.   Osservano tutto da un punto di vista materiale.

Non dovrebbe essere difficile trasformare queste   persone, perché noi  Sahaja yogi ci atteniamo a ciò che predicavano i Guru. I   Guru non  erano in grado di dare la Realizzazione alle persone, mentre noi la    diamo. Essi parlavano di raggiungere il ‘Sahaja Samadhi’ ma non dicevano  in   che modo. Chi risveglierà la Kundalini? Guru Nanaka diede la  Realizzazione   soltanto a due suoi discepoli. Un Guru che dà la  Realizzazione a due   discepoli soltanto! Quale sarebbe l’effetto sulla  società? Così si iniziò a   venerarlo a livello esteriore.

Si costruirono enormi Gurudwara[4],   ma non servono a niente. Gli esseri evoluti sono pochissimi, gli altri sono   soltanto una razza di Sardars[5].    Come si potrebbe parlare loro della verità? Ma adesso i Sikh hanno  iniziato   ad entrare in Sahaja Yoga. Ne ho visti parecchi con in testa  il turbante.   Forse alcuni vengono senza turbante. Per esempio i  Namdhari Sikh[6].    Ci sono molti Namdhari Sikh a Bangkok. Almeno cinquanta o sessanta    partecipano al programma. Indossano turbanti bianchi. Non so quale sia  la   loro particolarità, ma seguono ciò che predicava Guru Nanak. È così  che si   creano delle distinzioni e si inizia a combattere. Guru Nanaka  ha dichiarato   di essere il profeta dei musulmani e il Guru degli  indù. Finché non si   ottiene la Realizzazione, non è possibile  comprenderlo, ma era necessario   prepararci per questo momento. Adesso è  nostro dovere mettere in pratica le   sue parole. Tuttavia le cose sono  andate nella direzione opposta e molti   ricercatori si sono persi,  nessuno sa dove!

Stavo parlando di Gyan Deva, che appartiene al   culto di Nath. Egli  scrisse a proposito della Kundalini ma i suoi discepoli,   che si  chiamano ‘Varkari’, prendono due pesanti cembali (o piatti, strumenti musicali a percussione. ndt), indossano    abiti di iuta e si recano a Pandhari Nath, a Pandhar Pur. Impiegano  un mese   per arrivarci. Viaggiano a piedi, quindi si considerano  persone molto votate   al sacrificio. Per tutto il viaggio masticano  tabacco. Questi Varkari hanno   creato questo culto. Portano in  processione Gyan Deva su una portantina.   Quando era in vita, Gyan Deva  non poté mai permettersi le scarpe, ma mettono   le sue ciabatte sulla  portantina e   le portano in processione da un villaggio all’altro.  Ovunque si rechino, gli   abitanti del villaggio offrono loro cibo e  bevande. È un nuovo metodo di   chiedere l’elemosina. Nel luogo di  nascita di Gyan Deva e in località come   Puna e Niwase, le donne  coltivano Tulsi[7] in pesanti vasi di terracotta, se li mettono sulla testa e si recano in    processione ad Anandi. L’ho visto io stessa. La gente ha accumulato  molto   denaro nel nome di Gyan Deva. Io non so che cosa fare per  fermarlo. Tutti i   suoi obiettivi sono andati perduti. Un tizio  qualsiasi tiene grandi   conferenze su Gyan Deva, dice qualunque cosa  gli venga in mente e c’è gente   che gli dà ascolto con fede cieca!

Lo stesso vale per Guru Nanaka. Nessuno sa che   cosa egli abbia detto realmente. Hanno costruito Chandigarh[8],    Guru Nanaka ha parlato di Chandi. Ha parlato dell’avvento della mia    incarnazione sulla terra, ha spiegato tutto, ma nessuno se ne cura. La    maggior parte dei profeti e dei Guru è stata trattata in questo modo.    Ovviamente voi avete sperimentato la verità, quindi non potete  accettare la   falsità. In Sahaja Yoga la falsità scompare. Moltissime  persone in tutto il   mondo hanno ricevuto la Realizzazione del Sé.  Adesso nessuno potrebbe   diffondere la falsità. Tutto ciò che ho detto  in Sahaja Yoga è inciso su   nastro e registrato. Nessuno potrebbe  modificarlo. Le persone potrebbero   ascoltare i nastri, ma seguitano a  leggere libri senza comprendere. Per   questo motivo ho detto di avere  più nastri e far stampare dei libri.   Ascoltare le cassette avrà  sicuramente un impatto sulle loro menti. La gente   prende la lettura  come un passatempo. A che cosa serve? Ma adesso i Sahaja   yogi hanno  raggiunto un livello in cui non possono perdersi. Non dovranno    adottare cose sbagliate. Ecco che cosa dobbiamo apprendere da Guru  Nanaka.   Guru Nanaka ha detto: “Conosci te stesso.” Invece, che cosa  stanno facendo!   Comunque, in Sahaja Yoga queste cose non accadranno  perché li ho persuasi   tutti. Adesso non possono cambiare. Ora non si  potrebbe fare niente di male,   ciò che è successo è successo. Leggere  le scritture e i testi della Chiesa   non porterà alcun beneficio. Il  risveglio della propria energia è la lezione   che dobbiamo apprendere  da Guru Nanaka. Noi, esseri realizzati, comprendiamo   Sahaja Yoga così  profondamente che adesso non vi è necessità di ricercarvi altri    significati. Tuttavia, alcune persone suggeriscono di seguire dei  rituali. È   tutto inutile, io non l’ho mai detto, eppure la gente fa  ciò che io non ho   mai detto di fare. Quando, ora, ascoltano i nastri  dei miei discorsi e   capiscono che Madre non ha detto una cosa, perché  farla? Invece, a causa dei   vecchi Sanskara (condizionamenti), si continua ad osservare certi rituali.

Finché non ci libereremo dei nostri   condizionamenti, non comprenderemo  davvero Sahaja Yoga. Io vi ho resi molto   speciali. Conoscete il vero  significato della religione. Sapete tutto,   conoscete voi stessi e gli  altri. Potreste dare la Realizzazione alla gente.   Adesso siete  diventati perfetti. Come ci si può perdere adesso? Non potete   cadere.

Oggi ho riflettuto sulle sofferenze di Guru   Nanaka. Quante cose ha  sopportato! Sua moglie non collaborava assolutamente.   Che cosa ne ha  fatto la gente delle sue (di lui) conquiste?   Queste  persone stanno facendo un pessimo uso del Signore Gesù, di Maometto e    soprattutto di Guru Nanaka perché è stato l’ultima incarnazione. Sainath  di   Shirdi si è incarnato dopo di lui; Sainath era contro tutti i  rituali e i   condizionamenti perché sono fuorvianti. Ovviamente, dopo  il risveglio, le   cose cambiano. Le persone realizzate ricevono la  conoscenza. Senza la   Realizzazione ciò non è possibile. Quindi Sainath  non creò organizzazioni, e   nemmeno noi; non abbiamo nessuna  organizzazione. Dopo il risveglio le persone   si organizzano  automaticamente, nello stesso modo in cui si organizzano i   diversi  organi del corpo. Anche senza un’organizzazione, in Sahaja Yoga tutto    sta procedendo perfettamente.

Vi benedico tutti. Dovete tenere a mente che non   dobbiamo travisare  ciò che abbiamo raggiunto. È il sacrilegio peggiore. Non   dobbiamo  alterarlo, non lo si dovrebbe permettere.

Che Dio vi benedica.
NOTE:
[1] Guru Nanak (1469-1539) è considerato l’ispiratore della religione Sikh. In tutto egli ebbe dieci successori, i Guru a cui si fa riferimento nel discorso. L’ultimo delle serie fu Guru Gobind Singh, fino al 1708.

[2] Il nono Guru dei Sikh. A quel tempo, in India, il sovrano musulmano, Aurangzeb, deteneva grande potere ed obbligava la popolazione a convertirsi alla sua religione. Guru Teg Bahadur rifiutò l’imposizione e fu per questo decapitato di fronte alla popolazione, l’undici novembre 1675.

[3] Scrittura sacra dei Sikh.

[4] Luoghi sacri di adorazione dei Sikh.

[5] Termine che indica coloro che indossano il turbante, quindi i Sikh. In India sono molto diffuse le barzellette sul conto dei ‘Sardars’ con cui si ironizza su una certa loro presunta ‘lentezza’…

[6] Gruppo all’interno della religione Sikh.

[7] Specie di pianta simile al basilico, considerata sacra dagli indù.

[8] Città capitale degli Stati federati di Haryana e del Punjab. Fu costruita fra il 1950 e il 1953 e deve il suo nome alla Dea Chandi, a cui è dedicato un tempio.


 Se non ci si guarda dentro e non si sperimenta l’energia innata, come si potrà seguire la religione Sikh? È questo l’unico insegnamento di Guru Nanaka, ciò che viene chiamato Sikh (conoscenza). A quell’epoca tutti i santi avevano la discriminazione per capire chi era santo e chi no. Tutti i Guru inserivano le loro poesie ed esperienze nel Guru Grantha[1], ed è per questo che il Guru Grantha è tenuto in così alta considerazione. Soltanto i Guru più stimati vi contribuirono. Erano così spirituali che fecero una selezione di tutte le scritture religiose, inserendone l’essenza nel Guru Grantha.


[1] Scrittura sacra dei Sikh.



