Guru Puja. Cabella Ligure (Włochy), 20 Lipiec 2008.

Dzisiaj jest bardzo wielki dzień dla wszystkich sahaja yoginów. Ponieważ Sahastrara otworzyła się w was i mogliście poczuliście istnienie Boga. Samo mówienie, że jest Bóg, nie wystarczyło. I mówienie, że nie ma Boga także było złe, bardzo złe, a ludzie, którzy tak mówili, narazili się na cierpienia. Dopiero po otrzymaniu realizacji wiecie, że Bóg istnieje i że istnieją wibracje. To bardzo wielkie otwarcie na całym świecie. Dziś mówię, że to dlatego jest to dla was jeden z największych dni.
Wielu z was czuło chłodny powiew na dłoniach i z mózgu. Niektórzy rozwinęli się w Sahaja Yodze, niektórzy nie. Niektórzy nadal mają stare "catche". Teraz jednak muszę powiedzieć, że bardzo wielu z was może stać się guru. Czyli nauczycielami. I powinniście działać jak nauczyciele. Żeby działać jak nauczyciel, powinniście naprawdę gruntownie znać Sahaja Yogę, jej teorię i praktykę, a wówczas możecie stać się guru. To ogromna odpowiedzialność, jest mnóstwo do zrozumienia dla Guru. 
Przede wszystkim nie możesz mieć ego. Nie powinniście mieć blokad na żadnej czakrze. Powinniście być cały czas absolutnie czyści. I wtedy wibracje powinny płynąć w obu dłoniach. Jeśli płyną w jednej ręce, a w drugiej nie, nie możesz zostać guru. Więc powinniście być doskonałymi sahaja yoginami, dopiero wówczas możecie być guru.
A tak wielu z was może być guru, ale najpierw powinniście się upewnić: "Czy jesteście zdolni być swoim guru, czy nie?" Mając pokorę zrozumiecie, że ci, którzy sądzą, iż mogą być guru, powinni zostać guru, ponieważ teraz nie mogę podróżować od jednego miejsca do drugiego. I wy musicie wykonywać Moją pracę, czyli dawać ludziom realizację. Musicie jednak umieć dawać masową realizację , tylko wówczas możecie być guru. Jeśli potraficie dawać realizację masowo, wówczas możecie być guru.

Możecie używać Mojego zdjęcia, ale realizacja nie powinna być ze zdjęcia, ale od was. Dopiero wówczas możecie być guru. Zarówno mężczyźni jak i kobiety mogą być guru i rozprzestrzeniać wszędzie Sahaja Yogę. W tym całym podróżowaniu pominęłam Kanadę, więc poprosiłabym niektórych z was, żebyście pojechali do Kanady, ponieważ jest to bardzo piękne miejsce. I mamy tam bardzo pięknych sahaja yoginów. Macie teraz wykonywać Moją pracę. Nie będę w stanie wszędzie jeździć, ale wy macie jeździć do innych krajów i tworzyć nowych sahaja yoginów. Potraficie to.
 
Na początek możecie używać Mojego zdjęcia, ale później możecie je tylko tam postawić, a korzystać z własnych mocy i dawać realizację. Potraficie to robić i tak właśnie możemy rozprzestrzenić Sahaja Yogę na całym świecie. Zrobiłam wszystko co tylko mogłam, ale nie sądzę, abym nadal mogła podróżować, tak więc mówię wam, że powinniście to przejąć i wypracować. To nie znaczy, że Mnie skreślacie. Nie. Bynajmniej. Jestem z wami i wszędzie, gdzie pracujecie, stawiajcie Moje zdjęcie, ale realizację macie dawać wy i starajcie się dawać masową realizację. Jeśli to nie zadziała, powinniście wiedzieć, że nie jesteście guru. Jeśli potraficie dawać masową realizację, wtedy jesteście guru. W przeciwnym razie nie jesteście. 
Powiedziałam, że możecie używać mojego zdjęcia, ale to wy macie dawać ludziom realizację. Po tym poznaje się guru. Następnie wiecie już, jakie są czakry i czego brakuje w ludziach. Wyjaśniłam to bardzo jasno. Tak samo zobaczycie, że ci, którzy przyjdą po realizację, będą mieć jakieś defekty i stwierdzicie na jakich czakrach mają blokady. Wiecie, jak te czakry czyścić, więc macie powiedzieć im, jak to się robi. Teraz opanowaliście już Sahaja Yogę, więc powinniście wiedzieć, co trzeba robić. Jeśli uważacie, że opanowaliście, jeśli wierzycie, że opanowaliście, to wówczas możecie zostać guru. Ale przede wszystkim powinniście sami ustalić i przekonać się, czy jesteście guru, czy nie. Teraz jest to wasz obowiązek - dawanie realizacji ludziom. Możecie ją dawać, jeśli macie wibracje, jak guru. Także kobiety, one są nazywane "gurui", nie guru, ale "gurui". Ale można również nazywać je guru. One także potrafią doskonale wykonywać tę pracę. Rozwiązanie problemów ludzi nie jest zatem trudne. Gdy dostaną realizację, ich problemy zostaną rozwiązane. Siła, którą dostaliście, jest ogromna, wszyscy powinniśmy jej używać. Początkowo możecie działać grupą, jeśli chcecie a potem powinniście robić to indywidualnie. Czy wyobrażacie sobie, jak wielu sahaja yoginów będziemy mieć na całym świecie, jeśli wszyscy zostaniecie guru? 
Czegokolwiek nauczacie, musicie to praktykować. Osoba pijąca nie może zostać guru. Osoba, która flirtuje albo prowadzi rozwiązłe życie, nie może stać się guru. Najpierw więc sprawdźcie siebie: "Jesteście czyści, czy nie?" Jeśli jest wielu opętanych ludzi, którzy próbują zostać guru, to nie sa w stanie. Uczciwie powinniście sprawdzić przed zdjęciem a jeśli jesteście opętani to nie możecie być guru. Tak więc, żeby zostać guru najpierw musicie krytycznie spojrzeć na siebie, poznać siebie w pełni i potem możecie stać się guru. Nie chcę mówić nikomu z osobna. Ale wszyscy możecie sami to stwierdzić. Powiedzmy 4-5 osób może zebrać się razem i mogą sprawdzić jeden drugiego, czy są w porządku, czy nie. Czy czegoś brakuje, czy mają blokady. Jeśli jednak stwierdzą, że jesteście w porządku, wówczas możecie zostać guru i głosić Sahaja Yogę. To wasz obowiązek. Tak właśnie Sahaja Yoga będzie rosnąć, w przeciwnym razie, gdy Ja się wycofam lub nigdzie nie będę jeździć, Sahaja Yoga się zmarnuje. Więc waszym zadaniem jest nieść tę pochodnię, światło, teraz wy jesteście za to odpowiedzialni. Dostaliście swoją realizację. 
Ja urodziłam się z tą odpowiedzialnością. Urodziłam się z całą tą wiedzą. A teraz wy także rozumiecie siebie. Kiedy zaczynacie własną realizację, nie potępiajcie siebie, ale również uważajcie, żebyście nie stali się egoistyczni. Musicie być bardzo pokorni, bardzo pokorni wobec wszystkich. Wypracujcie to, bo jeśli oni nie są zrealizowanymi duszami, nie powinniście ich potępiać, ale powiedzcie im, bardzo cierpliwie i ze słodyczą, że nie są w porządku. Powiedzcie im, jak medytować, jak się udoskonalić, teraz to jest bardzo duża odpowiedzialność. Faktycznie Ja wykonałam tę pracę i wy także możecie ją wykonywać. Tak więc wszyscy powinniście stać się guru. To jest dzień Guru Purnima i błogosławię was, żebyście wszyscy stali się guru. 
Wszystko co teraz dostaliście, nie marnujcie tego, nie pozbywajcie się tego, ale użyjcie tego dla poprawienia ludzi. Jeśli chcecie, początkowo zbierzcie się w 4-5 osób. Potem powinniście się rozdzielić, musicie dać temu czas. Dostaliście realizację, ale musicie realizację dawać, w przeciwnym razie wasz stan nie będzie w porządku, nie będzie normalny. 
Dlatego dzisiaj chcę wam powiedzieć, jakie cechy powinien posiadać guru. Przede wszystkim powinien on być odwiązaną osobą. To nie znaczy, że macie porzucić rodzinę czy coś w tym rodzaju, ale powinniście mieć postawę odwiązaną, że jeśli ktoś z waszej rodziny postępuje źle, powinniście odejść od niego lub od niej. Po drugie, przez swoją realizację powinniście próbować rozprzestrzeniać szczęście i usuwać ich problemy. Widzieliście, że wszystko, co Ja zrobiłam, wy też możecie robić. Macie moc robienia tego, ale bez hipokryzji. Żadnej hipokryzji, w przeciwnym razie zepsujecie imię Sahaja Yogi. Tak więc, dopiero, kiedy jesteście pewni co do siebie, możecie zostać guru i prowadzić pracę Sahaja Yogi. Sądzę, że dałam wam wszystkie swoje błogosławieństwa, całe swoje wsparcie, żebyście teraz to przejęli i stali się guru. Możecie też mieć wszystkie puje i używać [Moje] zdjęcie. Widzieliście, jak to trzeba wypracować, i jeśli ktoś ma gdzieś defekt lub jakieś czakry są zablokowane, wówczas powinniście powiedzieć tej osobie, jak to skorygować. Najlepiej przed zdjęciem. I bardzo pokornie powinniście powiedzieć im, co należy zrobić, możecie uratować wszystkich ludzi. Ja już nie będę dostępna, w pewnym sensie... Zrobiłam, co mogłam, i nie sądzę, żebym mogła dokonać tego ponownie. Nie z powodu podeszłego wieku, ale dlatego, że chcę wam dać całkowitą wolność rozprzestrzeniania Sahaja Yogi.
Dostaliście to za darmo i musicie dawać to ludziom za darmo, nie żądać pieniędzy. Tylko w dni, kiedy są puje, uważajcie żebyście nie wstawiali siebie do pujy, dopóki nie jesteście przekonani i pewni, że stworzyliście, co najmniej stu sahaja yoginów, dobrych sahaja yoginów. Wówczas oni mogą robić również waszą puje, ale najlepiej jest zaczekać. Nie wchodźcie w ten biznes z pują, dopóki każdy z was nie będzie miał tysiąca ludzi, wówczas będziecie mieć prawo do swojej pujy. Ale możecie mieć puję z Moim zdjęciem, dopóki nie będziecie całkowicie w porządku. Najważniejsze, żeby mieć pewność. Nie potępiajcie siebie. Wszyscy jesteście duszami zrealizowanymi, ale ci, którzy sądzą, że mogą stać się guru, mogą się nimi stać i spróbować. Musicie mieć cierpliwość do poszukiwaczy. Nie możecie się złościć ani wybuchać. Dopóty, dopóki nie robią wam kłopotów, nie powinniście tracić panowania nad sobą. Powinniście być spokojni. 
Większość guru jest lub dawniej była bardzo wybuchowa, dlatego byli tak zajęci swoją zapalczywością, że nie potrafili stworzyć niczego sensownego, tak sądzę. Nie potrafili nawet dawać realizacji. Więc muszę więc was ostrzec - kontrolujcie swój temperament. Obserwujcie siebie, jeśli się złościcie, wówczas nie możecie stać się guru. Guru musi być osobą kochającą, bardzo kochającą i pełną zrozumienia. Powinniście też być pokorni, nie znieważać ludzi, nie krzyczeć na nich. Jeśli źle się zachowują, poproście, żeby wyszli, ale nie krzyczcie. Jeśli uważacie, że ktoś się źle zachowuje, poproście tę osobę, żeby wyszła, ale nie trzeba krzyczeć ani złościć się na tą osobę. 
Tak więc jest to teraz bardzo duża odpowiedzialność. Dostaliście realizację, a więc połączcie się w czworo lub pięcioro w grupę Sahaja Yogi, dającą ludziom realizację. Spróbujcie. Oczywiście, będzie tam Moje zdjęcie, ale musicie próbować. Postarajcie się zrozumieć, jaka jest teraz wasza odpowiedzialność. Jeśli dano wam pozycję, zawsze troszczcie się o związany z nią obowiązek. Tak samo, jeśli staniecie się guru, ciąży na was pewna odpowiedzialność, przede wszystkim, żeby wasze własne zachowanie zawsze było bardzo dobre. 
Na początku nie możecie mówić im nie chodźcie do kościoła, nie róbcie tego czy tamtego. Dajcie im realizację i wtedy możecie do nich mówić. Na początku nie powinniście im mówić, bo was po prostu odrzucą. Akceptujcie ich takimi, jakimi są. Na początku, jeśli to możliwe, nie powinniście leczyć ludzi. Możecie zacząć z Moim zdjęciem, ale nie leczcie ich. Później, jeśli będziecie pewni, to niech 4-5 osób razem leczy taką osobę. Leczenie ludzi nie jest łatwe i możecie złapać ich negatywność. Zanim więc zaczniecie nad nimi pracować, musicie założyć bandhan. Bandhan jest bardzo dobry. Powinniście nawet wychodząc z domu, powinniście założyć bandhan. 
Powinniście też bardzo dobrze przemawiać, jeśli to możliwe. Teraz wiecie już tyle i możecie im to mówić. To jest ogromna odpowiedzialność. 
Pracuję od 1970 roku i od wielu aż do dziś tak ciężko przepracowałam, ale teraz już nie mogę tego robić. Muszę wrócić i trochę odpocząć, każdy to mówi i wy też się z tym zgodzicie. Możecie mówić o mnie, jeśli jest taka potrzeba, ale używajcie przy tym Mojego zdjęcia. Zawsze, gdy macie spotkanie, używajcie Mojego zdjęcia. 
Ci, którzy myślą, że mogą być liderami, jako guru powinni najpierw sprawdzić własne wibracje. Medytujcie przy Moim zdjęciu i sprawdźcie. Musicie z całkowitą uczciwością stwierdzić, że jesteście w stu procentach w porządku, i że nie ma żadnej blokady, dopiero wówczas możecie stać się guru. Musiecie być tego pewni. Najpierw możecie mieć dwie osoby, potem trzy, ja zaczynałam od pięciu. Tak więc, możecie sobie wyobrazić jak można to robić. Spróbujcie najpierw z dwoma, trzema, pięcioma i więcej. A potem możecie także rozreklamować. Jeśli daliście realizację, powiedzmy około... powiedzmy, że daliście realizację dziesięciu osobom, możecie rozpocząć własną organizację, czy jak to tam nazwiecie i wypracować to.
Macie teraz moc. Macie prawo. Ale musicie też mieć temperament. Na początku powinniście być bardzo cierpliwi i mili. Bardzo mili. Potem stopniowo przekonacie się, że potrafią leczyć ludzi. Początkowo możecie używać do leczenia Mojego zdjęcia, a potem przekonacie się, że sami potraficie leczyć. Przede wszystkim sprawdzając wibracje, powiecie, które czakry są zablokowane, które są dobre, które są złe. Następnie powinniście je skorygować. Jeśli jest coś złego, musicie to skorygować i wtedy stać się guru. To nie tak, że przez samo założenie, że "jestem guru" stajecie się guru. Ale musicie być bardzo, BARDZO kompetentni wobec siebie. Musicie siebie osądzić. Przede wszystkim musicie stwierdzić, czy możecie stać się guru i wtedy możecie wysyłać mi swoje relacje.
Z przyjemnością dowiem się, ilu ludzi teraz macie, tak właśnie Sahaja Yoga mogłaby się rozprzestrzenić, bez wątpienia. Nie może pozostać na tym etapie dlatego, że ja się wycofuję, ale - ponieważ teraz jest tak wielu sahaja yoginów - będzie rosła i wypracowywała. Nie sądzę jednak, żebym mogła podróżować, więc wracam do Indii. Nie będę mogła znowu przyjechać. To niemożliwe. 
Lepiej więc wypracowujcie to sami. Musicie do Mnie pisać, jeśli będziecie mieli jakiekolwiek trudności, jeśli ktoś jest zablokowany lub macie problem. Nie sądzę, żeby jakaś gazeta was krytykowała. Postąpili tak wobec Mnie, ale nie wobec was. Obiecajcie Mi wszyscy, że spróbujecie stać się guru. Nie wzięłam od was żadnych pieniędzy. Niczego od was. Po prostu chcę, żebyście rozprzestrzeniali Sahaja Yogę. Na początku, nawet podczas pujy, nie bierzcie żadnych prezentów ani pieniędzy. Możecie wziąć od nich tylko trochę pieniędzy, jeśli potrzebujecie salę lub duże miejsce, ale to nastąpi znacznie później. Najpierw spróbujcie z niewielką liczbą ludzi. To się doskonale rozwinie. Następna rzecz to puja na początku nie powinniście pozwolić im robić pujy do was. Dopóki nie będziecie mieli trzystu sahaja yoginów, nie możecie im mówić, żeby robili do was puję. Na początku możecie do pujy używać Moje zdjęcie. Ale uważajcie, bo teraz posiadacie moce i to może schlebiać waszemu ego. Możecie zacząć myśleć, że jesteście wspaniali. Nie. Wy musicie ocalić świat. Cała Moja praca na tym polega i prosiłabym was, żebyście pisali do mnie, do Indii, jeśli będzie jakakolwiek trudność. Piszcie też, jak rozprzestrzeniacie Sahaja Yogę, bardzo chciałabym wiedzieć co się dzieje. Myślę, że zrozumiecie, iż teraz muszę się wycofać, nie mogę podróżować. Jeśli macie jakieś pytania, pytajcie. 
Ci, którzy są pewni, że mogą stać się guru niech podniosą ręce. O, jak wielu - tylko jedną rękę, nie dwie... 
Jeśli ktoś robi pieniądze, powinniście mu powiedzieć, żeby tego nie robił, a także napiszcie do Mnie. Nie zaczynajcie od robienia pieniędzy. Ale gdy będziecie mieli jakieś trzy tysiące ludzi, możecie obchodzić wszystkie święte dni i oddawać cześć. Ale każdy musi mieć co najmniej trzy tysiące uczniów, wtedy może poprosić o puję. 
Są ludzie, którzy nie mogą stać się guru, którzy łapią negatywności i mają problemy. Jeśli macie problemy, nie róbcie z siebie guru, ponieważ to wam [zaszkodzi] ale jeśli uważacie, że jesteście czyści i otwarci, to możecie zostać guru. Czy są jakieś pytania? 
Otwieram centrum międzynarodowej Sahaja Yogi i gdy będziecie mieli trzystu sahaja yoginów, możecie prosić, żeby robili waszą puję i brać pieniądze. Zanim to nastąpi, jeśli dostaniecie jakieś pieniądze, możecie je wysłać do tego centrum. W tym centrum będzie około jedenastu członków i Ja to ogłoszę. Jeśli macie jakieś pytania, pytajcie teraz. 
Dopóki nie będziecie mieli trzystu osób, nie bierzcie żadnych pieniędzy z wyjątkiem tych na salę i inne wydatki, ale nie bierzcie żadnych pieniędzy dla siebie. Teraz, czy możecie jeszcze raz podnieść ręce, ilu z was chciałoby być guru? 
Niech was Bóg błogosławi.
Czy macie jakieś pytania? Możecie brać pieniądze na sprawy organizacyjne, bo musicie mieć salę, głośniki, różne takie rzeczy, ale nie powinniście ich brać dla własnego użytku. Powinniście być bardzo ostrożni. Aż będziecie mieć 300 sahaja yoginów. Możecie utworzyć grupę od 5 do 10 osób i zacząć swoją pracę. Spodoba się wam. Jeśli ktokolwiek ma jakiś problem, pytajcie Mnie. Muszę pojechać do Kanady. Nie byłam tam, ale postaram się znaleźć trochę czasu. Najpierw muszę jechać do Rosji, a potem mogę jechać do Kanady. Początkowo powinniście pracować bardziej we własnym kraju, niż na zewnątrz, a potem możecie rozprzestrzeniać to wszędzie. Jeszcze raz, zobaczmy, ilu chce być guru. Och! Jak dużo. Dziękuję wam bardzo. Dziękuję wam. Dziękuję wam wszystkim. 
