25 डिसेंबर 1998
Christmas Puja
Ganapatipule (India)
Talk Language: English, Hindi | Translation (English to Marathi) - Draft, Translation (Hindi to Marathi) - Draft

बऱ्याच काळापूर्वी आजच्या दिवशी येशू ख्रिस्तांचा जन्म झाला. त्यावेळची सर्व कथा तुम्हाला माहीत आहेतच,  त्यांना किती हाल भोगावे लागले हेहि तुम्ही जाणता. ख्रिस्तांचे जीवन हे आदर्श सहजयोगी कसा असावा याचे उत्तम उदाहरण आहे. ते स्वतःसाठी जगले नाहीत तर दुसऱ्यांसाठी जगले. आज्ञा चक्रावर त्यांनी कार्य केले. तुम्ही संत असा किंवा फार मोठे सत्ताधारी असा पण हे जग इतके निष्ठ्रर आहे की त्यांना कुणाला अध्यात्म म्हणजे काय हे माहीत नव्हते व ते अध्यात्माची महत्ता जाणण्याला तयार नव्हते. इतकेच नाही तर अध्यात्मिकते वर हल्ला करणारे अनेक घटक आहेत. त्यांनी नेहमीच ते केले आहे. संतलोकांचा नेहमी छळच केला गेला, पण मला वाटते की ख्रिस्तांना  सर्वात जास्त छळल गेल.

तुम्हाला माहिती आहेच की, येशू ख्रिस्त हे श्री गणेशांचे अवतार असल्याने, ते श्री गणेशांच्या सर्व शक्तींनी संपन्न होते. त्यापैकी पहिले म्हणजे त्यांचा निरागसपणा. ते शाश्वत बालक होते असे आपण म्हणु शकतो. ते या मूर्ख जगाची क्रूरता आणि ढोंगीपणा समजू शकत नव्हते. तरीही, जर तुम्हाला समजले तर तुम्ही काय करू शकता? ख्रिस्तांनी फार मोठे धैर्य करून अशा देशात जन्म घेतला जिथे कुणाला अध्यात्मिकतेची  कल्पाना  नव्हती, मी त्यांच्याबद्दल एक पुस्तक वाचले आहे ज्यामध्ये म्हटले आहे की ते काश्मीरला आले होते, जिथे त्यांना माझ्या पूर्वजांपैकी एक - शालिवाहन - भेटले.

हे खूप मनोरंजक आहे कारण ते पुस्तक संस्कृतमध्ये आहे आणि लेखकाला कदाचित संस्कृत येत नसेल, म्हणून त्याने सर्व काही संस्कृत भाषेत दिले आहे, मला खात्री आहे की संस्कृत पाश्चात्य लोकांना समजायला सोपि  नाही. देवाचे आभार  की त्याला संस्कृत येत नव्हते, अन्यथा ते खूप धोकादायक झाले असते. त्यात लिहिले आहे की शालीवाहनने ख्रिस्तांना भारतात येण्याचे कारण विचारल्यावर त्यांनी सांगितले कि, "हा माझा देश आहे, म्हणूनच मी येथे आलो आहे, जिथे लोक अध्यात्माचा आदर करतात"  पण  मी जिथे जन्माला आलो तिथे अध्यात्मिकतेचा लोक धिःकार करतात. " त्यांची चर्चा पुढे रंगल्यावर शालिवाहनने ख्रिस्तांना पुन्हा त्यांच्याच देशात परत जाऊन निर्मल तत्त्व लोकांना समजावून सांगण्यास सांगितले. शुद्धीकरणाचे ते तत्व आहे.  नंतर ख्रिस्त आपल्या देशांत परत गेले. आणि साडे तीन वर्षांनंतर त्यांना सुळावर चढवण्यात आले.

मला असे वाटते की भारतीय  आणि पाश्चात्य जीवनशैलीमधील मुख्य फरक असा आहे की पाश्चात्य देशांत कुणाला ठार मारणे ही फार मोठी कामगिरी समजली जाते. अगदी मामुली कारणावरुन कुणाला ठार करतांना त्यांना काहीच वाटत नाही: संतांचा छळ केला जातो किंवा त्यांना वेडे ठरवले जाते. अध्यात्मापासून दूर राहण्याचा हा सर्वोत्तम मार्ग आहे. भारतात, जर  संत काही बोलले तर त्याला आव्हान दिले जात नाही - कधीही नाही. पण त्यांनी सांगितलेल्या गोष्टी मान्य केल्या जातात. कारण ते संत आहे, ते आपल्यापेक्षा खूप उच्च व्यक्तिमत्व आहे.

कांही दृष्ट लोकांनी त्यांच्या कार्यात विघ्ने आणली पण सर्वसाधारणपणे सामान्य लोकांनी संतांना स्वीकारले व त्यांचा मान राखला.  इथेही कांही भोंदू गुरु असले तर ते सहसा या देशात राहत नाहीत कारण त्यांना माहित असते की त्यांना ओळखल्या जाईल( कि ते भोंदू गुरु आहेत). ते इतके पैशाचे लोभी असतात कि ते पैसे मिळवण्या साठी अमेरिकेसारख्या देशांत जाऊन तिकडेच राहिले. हे एक लक्षण( पैश्याचा लोभ असणे)  आहे जे आपण पाहिले पाहिजे. या कारणामुळेच ख्रिस्तांनी अगदी गरीब कुटुंबात जन्म घेतला त्यांचे आईवडील साध्या गोठ्यामधे हलाखीच्या स्थितीमध्ये रहात होते. त्यांच्याजवळ बालपणी झोपण्यासाठीही व्यवस्थीत असे गादी पण  नव्हती. ही सर्व हकीगत लिहून ठेवलेली आहे. याच्यामधून हेच दिसून येते की अध्यात्मिकतेला ऐहिक गोष्टींची गरज नसते. त्यांना थाट-माट देखावे करण्याची गरज नसते. ती अंतरनीहीत शक्ती आहे. ती एक चमक आहे आणि त्यातील प्रकाश आपोआप दिसून येतो. ते दाखवण्यासाठी तुम्हाला काहीही करण्याची गरज नाही. अशा व्यक्तीला पैशाचा आणि इतर गोष्टींचा लोभ नसते.

ख्रिस्तांना तर रंजल्या- गांजलेल्या, हालअपेष्टा भोगणाऱ्या, आजारी अशा लोकांची काळजी व चिंता होती;  त्यांनी कुष्ठरोग्यांनाही ठिक केल, त्याकाळी डॉक्टर नव्हते, हॉस्पिटल नव्हते, म्हणून त्याचे लक्ष शारीरिकदृष्ट्या पीडित असलेल्या लोकांकडे वेधले गेले. तसेच मानसिकदृष्ट्याही ते त्यांना तयार करण्याचा प्रयत्न करत होते. त्यांनी डोंगरावर जाऊन लोकांना उपदेश केले; त्याकाळचे लोक भौतिकतेमधे इतके अडकलेले नसल्यामुळे त्यांचे सांगणे ऐकायचे; किती जणांना समजत होते ही वेगळी गोष्ट. अध्यात्मिक विचार समजणे कठीण असते. या गोष्टी सांगणारा व ऐकणारा अशा दोघांनीही कमित कमी आत्मसाक्षात्कारी तरी असायलाच हवे. म्हणून त्यांच्या सुंदर जीवना वरुन  आपण हे शिकल  पाहिजे की आपल्याला आत्मसाक्षात्कार नसेल तर आपण ख्रिस्तांच्या आत्म्याला दुःखी करू. जे ख्रिस्ताबद्दल बोलतात त्यांच्या सोबत  हे  झालेले आपण पाहिलेच आहे.

त्यांनी  अगदी स्पष्टपणे म्हटले आहे की "तुम्ही मला ख्रिस्त, ख्रिस्त  म्हणून हाका मारल्यात तरी मी तुम्हाला ओळखणार नाही. अगदी स्पष्टपणे म्हटले आहे . 'बायबलामधून हा भाग का काढला गेला नाही,  मला समजल नाही. त्याचा अर्थच हा आहे की जे लोक फक्त चांगले कपडे घालुन, दिखावा करण्या साठी मंदिरांत येऊन माझे नाव घेतील त्यांना मी  ओळखणार नाही. इतकी ही साधी गोष्ट आहे आणि आत्ताच्या या (Last Judgement) शेवटचा न्यायच्या काळी ख्रिस्त सर्व मानवांना अध्यात्मिक पाळीवरच म्हणजे चैतन्याच्या आधारावर, पारखणार आहेत. हा न्याय – निवाडा  चालू झालेला आहे. अनेक देशांमधे ते दिसून येत आहे, विविध लोकांचा अहंकार, आक्रमकपणा यांना आव्हान केले जात आहे आणि  युद्धादरम्यान ज्यांनी अत्याचार केले   त्यांना जाब द्यावा लागेल.  इतिहासामधून हेच दिसते की ज्यांनी ज्यांनी दुसऱ्या देशांना, दुसऱ्या लोकांना त्रास दिला त्यांना आव्हान दिले जात आहे. कारण त्यांना अशा तन्हेने लोकांना त्रास देण्याचा काहीही अधिकार नव्हता हे श्री गणेशतत्वच आहे. आणि तेच सहजयोगामधून व्यक्त होत आहे.  ख्रिस्त असे प्रत्यक्ष बोलले नव्हते पण हा  अंतिम निर्णयाचा  ( लास्ट जजमेंटचा) काळ आहे हे त्यांनी निक्षुन सांगितले होते. एका बाजूने ते दयाळु च करुणामय आहेत  तर दुसऱ्या बाजूने ते साक्षात गणेशच आहे. म्हणूनच त्यांनी मंदिरात व्यापार करणाऱ्या लोकांना हंटर घेऊन झोडपले. धर्माच्या नावाखाली तुम्ही धंदा करू शकत नाही , हे समजून घेणे किती मोठी गोष्ट आहे. पण ख्रिश्चन लोकांनी ते पाळले नाही. त्यांना काय झाले होते कळत नाही .

आमच्याकडे महात्मा गाँधी अध्यात्माशिवाय दुसर कही बोलत नसत पण जे स्वतःला गांधीचे अनुयायी म्हणत असत त्यांनी त्यांचे नुसते पुतळे उभारले आणि स्वतः वेगळ्याच गोष्टी व वेगळाच जीवनक्रमात रमून गेले. ज्यांना त्यांचे अनुयायी मानले जाते त्यांच्यापकी काहीजणांनी मिनि पब्स सुरु करण्याची दुम काढली , कल्पना  करा ? ही काँग्रेस महात्मा गांधींनी सुरू केली होती आणि काँग्रेस वाले हे सर्व करत आहेत. या देशाचे सौंदर्य म्हणजे, या देशाचा खजिना म्हणजे अध्यात्म. अध्यात्माकडे जाण्याऐवजी, ते कुठे जात आहेत?

काही लोक स्वतः ख्रिश्चन नसले तरी ख्रिस्तांचा आदर करतात, बायबलचा आदर करतात, तुम्हाला हे माहीत नसेल पण ही खरी गोष्ट आहे. त्यांनी बाप्तिस्मा घेतला नाही म्हणून फक्त ते ख्रिश्चन नाही एवढेच,  पण ते ख्रिस्तांना मानतात. कारण ख्रिस्त म्हणजे मूर्तिमंत अध्यात्म होते. भारताचे है वैशिष्ट्य आहे की इथे हिंदू-मुस्लिम असा भेदभाव न ठेवता सुफी संतांचाही आदर राखला जातो.  म्हणून ख्रिस्ताबद्दल इथे कुणाचा विरोध नाही. उलट, तुम्ही काल पाहिले की ते सर्वजण याबद्दल कसे आनंदी होते कारण ते साक्षात्कारी होते. पण साक्षात्कार मिळाला नसला तरी इथे ख्रिस्तांचा खुप आदर करतात ,  पश्चिमेकडील लोक हे ख्रिस्ताच्या जीवनाचे परीक्षण कसे करू शकतात? ते त्यांचा न्याय कसा करू शकतात? आणि त्यांच्याबद्दल अश्लील चित्रपट बनवण्याचा त्यांना काय अधिकार आहे? ते (भारतीय) हे सहन करू शकत नाहीत कारण त्यांना इतर देशांच्या लोकांपेक्षा अध्यात्माबद्दल जास्त आदर आहे.

कारण ख्रिस्ताच्या नावाखाली लोकांनी इतके चुकीचे काम केले आहे, इतके खून केले आहेत. सर्व प्रकारच्या चुकीच्या गोष्टी स्वीकारल्या गेल्या आहेत. या सर्वांसह, त्यांनी ख्रिस्तांच कस परीक्षण  केल हे समजत नाही. उदाहरणार्थ, इंग्लंडमध्ये मला जे माहित आहे ते मी पाहिले, मला धक्का बसला की जर कोणी मेला तर ते दारु  पितात. जर कोणी जन्माला आले तर ते दारु पितात. नातेसंबंध जोडण्याचा एकमेव मार्ग म्हणजे मद्यपान. "तुम्ही कसे दारु पिऊ शकता?" मी त्यांना विचारले. तर ते म्हणाले, "का? ख्रिस्ताने वाइन तयार केली." मी म्हणाली, "कधी?" "लग्नात."

हे कसे शक्य आहे? उलट त्यांनी त्या प्रदेशात द्राक्ष  खुप असायची म्हणून द्राक्षांचा रस (दाक्षासव) बनवला होता याला दारु  कसे म्हणतात येईल? दारू बनवण्यासाठी ती आधी आंबवावी लागते, ती कुजलेली असावी लागते, ती  दारू कशी होऊ शकते? तर हा सर्वात मोठा धर्म आहे –  दारु पिणे.

पण इथे(भारतात) तसे नाही, कुणी दारु  घेण्याबद्दल बोलले नाही तरी  दारु पिणे  हे धर्माविरुद्ध आहे हे सर्वजण जाणतात. दारु पिण्याने मनावर दुष्परिणाम होतात हे सर्वजण मानतात पण त्यासाठी धार्मिक व्यासपीठावर  भाषणे करण्याची जरूर पडत नाही कारण सर्वानीच ते निषिद्ध आहे हे जाणले आहे. परदेशातील लोकांना माहित नाही असे नाही, त्यांना देखील माहित आहे.

पण तरी ते एक फॅशन बनले आहे. आता अलिकडे आपल्या देशांतही ते लोण आले आहे. स्वातंत्र्यानंतर लोक कसे दारू पिऊ लागले हे मला माहित नाही आणि पुष्कळजण त्याकडे सरळ सरळ वळले आहेत. पार्टी असली की दारु हवीच, ख्रिसमस दिवस म्हणून दारु हवीच. हा त्या पवित्र सुंदर जीवनाचा  अपमानच आहे. बहुधा हे लोक जन्माला आले तेव्हाच ते धर्माची पवित्र  शक्ति गमावून बसले. भारतात एक गोष्ट अजून चांगली आहे व ती म्हणजे इथ पावित्र्याबद्दल आदर राखला जातो. ते किमान पवित्र स्थळांबद्दल अजून लोकांच्या मनात पूज्यभाव आहे. ही एक चांगली गोष्ट आहे. आता हे लोकही अलिकडे मॉडर्न बनण्याच्या अमेरिकन लोकासारखे वागण्याच्या फॅशनच्या मागे लागले आहेत ही गोष्ट वेगळी पण तरीही चांगले काय व वाईट काय, बरोबर काय व चुकीचे काय ही जाण अजून त्यांच्यामधे आहे.

आता सहजयोगांत आल्यापासून बरीच सुधारणा होत असल्याचे मला फार समाधान वाटत. विशेषतः पाश्चात्य सहजयोग्यांचे तर मला विशेष कौतुक वाटते कारण त्यांच्या संस्कृतीमधे अध्यात्मिकतेला काहीच महत्त्व नसूनही त्यांनी पूर्वायुष्यातील सर्व वाईट सवयी सहजयोगात आल्यावर टाकून दिल्या एवढच नव्हे तर कमळरूपी अध्यात्मिक सुगंध पसरवणारे सुंदर सहजयोगी ते बनले, हा एक चमत्कारच म्हणायला हवा. कित्येकजण मला म्हणतात "माताजी हे तुम्ही कसे घडवून आपले ? हे लोक इतके कस बदलले?  मी एवढेच म्हणेन की त्यांना ख्रिस्तांचे आशीर्वाद मिळाले आहेत, म्हणून ख्रिस्तांच्याच नावाखाली चाललेल्या अनेक वाईट गोष्टी पाहून ते विटले,  ख्रिस्तांची बदनामी करणारे हे चाळे पाहून त्यांच्या बुद्धीत एक जाणीव निर्माण झाली, की ख्रिस्त असे असणे शक्य नाही. ख्रिस्तांचे पावित्र्य यांच्यामधे दिसत नाही, हे सर्व चुकीचे असले पाहिजे म्हणूनच मला वाटते की अध्यात्मिकता मिळवण्याची ओढ या पाश्चात्य लोकांजवळ अधिक प्रकर्षानि असावी.

काल कुणीतरी मला म्हणाले की इथे सामुहिक ध्यान झाले नाही. हे ऐकून मला फार समाधान झाले सहजयोगामध्ये सर्वात महत्त्वाची गोष्ट म्हणजे ध्यान. पण आश्चर्य है की पाश्चात्य सहजयोगी भारतीयांपेक्षा जास्त ध्यान करतात; त्यांच्या महिला आणि पुरुष या दोघांनीही सहजयोगाचे बरेच ज्ञान मिळवले आहे. रशियन लोक, मला आश्चर्य वाटले की अमेरिकेत त्यांनी मला सांगितले, की अमेरिकन योगी सहजयोगाला चांगले नाहीत मी म्हणाली, "का?" "त्यांना तुमच्याबद्दल आदर नाही” कारण ते ध्यान करत नाहीत, पण हे अगदी बरोबर आहे, जे ध्यान करत नाहीत त्यांना सहजयोगी म्हणताच येणार नाही. मी म्हणाली. "मी सहमत आहे." त्या लोकांनी अमेरिकन योग्यांकडून ध्यान करवून घेतले. उलट रशियन, रूमानियन सहजयोगी खूप चांगले आहेत, त्यांनी सहजयोग कसा स्वीकारला हेच मला कळत नाही. मला वाटते की कम्युनिस्ट शापा खाली बरेच वर्षे राहिल्याने त्यांना आपण कशाला तरी मुकलो आहोत ही जाणीव झाली. मग त्यांनी अंतरंगापासून खूप शोध घेतला आणि म्हणून ते सहयोगातील शक्ति व सूक्ष्मता मिळवू शकले.

म्हणून मला भारतीयांना आवर्जून सांगावेसे वाटते की त्यांनी ध्यान जास्त केले पाहिजे, भारतीयांमध्ये एक-दोन वाईट दोष आहेत एक म्हणजे ग्रुप बनवून रहायची सवय त्यांना फार आहे. आपापसातही कायस्थ, मारवाडी, ब्राह्मण असे ग्रुप करून राहतील, ते जमले नाही तर आणखी कुठल्या सबबीखाली ग्रुप बनवतील. हा माझ्या देशाचा सर्वात वाईट शाप आहे, कारण एकदा अशी ग्रुप बनवायची सवय लागली की दुसऱ्यां मधल्या चांगल्या गोष्टी तुमच्या लक्षात येणार नाहीत आणि स्वतः मध्दे असलेले  दोषही तुम्ही जाणू शकणार नाही, गटबाजी मुळे या देशात अनेक समस्या उद्भवू शकतात.

ख्रिस्तांच्या      वेळेला सुध्दा   काही विचित्र शिष्य होते, त्याच्यात अध्यात्मात रस असणारे व नसणारे असे प्रकार होते. आता लोकांत अध्यात्मिक प्रवृत्ति असणारे लोक आहेत पण त्यांचा एक पाय अजुनहि खोलतच  आहे; जिथे जुन्या समस्या अजूनही अस्तित्वात आहेत. आणि हे आपल्या देशाचे नुकसान आहे. आपण एकत्र येऊ शकत नाही, एकमेकांशी मैत्रीपूर्ण राहू शकत नाहीत. अर्थात सहज योगात असे नाही, मी म्हणेन, ते खूप चांगले सोडवले गेले आहे. परंतु जर तुम्ही पाहिले तर ख्रिस्ताच्या वेळीही त्यांना  त्यांच्या  शिष्यांशी समस्या होत्या. विशेषतः पीटरसोबत काहीतरी घडले. आणि तोच म्हणतो की एक सैतान तुम्हाला भेटेल. कारण मला वाटते की लोक सैतानी शक्तींच्या गटात येतात. आणि त्याने म्हटले की त्याने अनेक लोकांमधून सैतानी भुते काढून टाकली आणि त्यांना डुकरांमध्ये टाकले. हे खरे आहे.

सैतानी शक्ती आहे जी खूप जोरदारपणे काम करत आहे. आपण जितकी अध्यात्मिकते साठी सुरक्षितता बळकट करू पाहतो तितकीच ही शक्ति(सैतानी शक्ती) जास्त प्रभावी  होत असते. पश्चिमेकडे सैतानी शक्ती वेगळ्या स्वरूपात आहे आणि पूर्वेकडे वेगळ्या स्वरूपात आहे. पश्चिमेकडे  ही शक्ती त्यांना ओळखता येण्यासाठी त्यांनी जागरुक असले पाहिजे,  ते साक्षात्कारी असल्यामुळे ही शक्ती त्यांचे वैयक्तिक नुकसान करू शकणार नाही पण त्यांना या शक्तीबरोबर नेहमी झुंज करावी लागेल उदाहरणार्थ वर्णभेद - वर्णभेद अजूनही तिथे खूप शक्तिशाली आहे, खूप, खूप शक्तिशाली. आणि तुम्हाला इतर वर्णाच्या लोकांशी लग्न करून वर्णभेदाशी  लढावे लागेल. परंतु तरीही मला कृष्णवर्णीय व्यक्तीचे लग्न गोऱ्या व्यक्तीशी करणे कठीण वाटते - ही एक अशक्य परिस्थिती आहे. जर मी प्रयत्न केला तर मला माहित नाही काय होइल.

एकदा असेच एक लग्न झाले होते, तेव्हा फ्रान्समधील एका गोऱ्या रंगाच्या महिलेचे लग्न एका काळ्या रंगाच्या पुरूषाशी झाले होते. गोरी स्त्री तिच्या पतीवर वर्चस्व गाजवण्याऐवजी, तिचा काळ्या त्वचेचा नवरा तिच्यावर वर्चस्व गाजवू लागला. हे कसे घडू शकते याचे मला खूप आश्चर्य वाटले. मला वाटतं तो सूड घेत होता. कदाचित असे केल्याने त्याला शांती मिळत असेल. म्हणून सर्वप्रथम लोकांमध्ये अपार प्रेम आणि आपुलकी निर्माण होणे आवश्यक आहे. रंग फक्त त्वचेपुरता मर्यादित आहे, त्याचा अतर्निहित प्रेमाशी काहीही संबंध नाही. त्याची खोली फक्त त्वचेपर्यंत असते. देवाचे आभार  की आपल्या देशात पत्नी खूप काळी असू शकते आणि नवरा खूप गोरा असू शकतो किंवा याच्या उलट, पण ते एकमेकांना त्या द्रुष्टिकोनातुन पाहत नाहीत. पण आपल्या देशात आणखी एका प्रकारची समस्या आहे. सामान्य माणसाची समस्या अशी आहे की तो त्याच्या अहंकारामुळे भेदभाव करतो. येशू ख्रिस्ताने तुमच्या अहंकाराशी लढण्याचा प्रयत्न केला. ते एका अतिशय गरीब कुटुंबात जन्मला होते, त्यांची त्वचाही गोरी नव्हती. तुमच्या भाषेत ते गव्हाळ रंगाचा होता, पण भारतीय भाषेत तो काळा होता. जेव्हा अध्यात्माचा विचार येतो तेव्हा तुम्ही एखाद्या व्यक्तीच्या त्वचेच्या रंगाकडे नाही तर त्याच्या आतील प्रकाशाकडे पाहता. त्वचा ही बाह्य गोष्ट आहे, पण ती पाश्चात्य जीवनाची शत्रू आहे. भौतिकवाद हा आणखी एक शत्रू आहे ज्यावर मात केली पाहिज

पण येशू ख्रिस्ताचा सर्वात मोठा शत्रू अनैतिकता आहे. पाश्चिमात्य देशांमध्ये अनैतिकतेला मोठ्या प्रमाणात मान्यता मिळाली आहे. या देशांमध्ये सर्व प्रकारच्या अनैतिक वागणुकीला  मान्यता देण्यात आली आहे. हे सर्व दुष्ट लोक एका व्यक्तीच्या बाजूने मतदान करतात आणि तो अमेरिकेचा राष्ट्राध्यक्ष बनतो.  मग तिथे सर्व प्रकारची अनैतिकता स्वीकार्य केली जाते,  पण ती(अनैतिकता)  पूर्णपणे येशू ख्रिस्ताच्या विरुद्ध आहे, पूर्णत:. . लोकांना हे समजत नाही की अनैतिकता त्यांना अशा राज्यात घेऊन जाईल ज्याला काय म्हणावे हे मला समजत नाही कारण ते प्राण्यांच्या राज्यापेक्षाही वाईट आहे. आणि ते इतके चारित्र्यहीन आहेत की ते फ्रॉइडसारख्याचे ऐकतात, जणू काही अशा माणसाची दखल घेण्यासाठी त्यांच्याकडे मेंदू नाही, त्यांच्याकडे आत्मा नाही,.

सहज योगात आल्यावरच तुम्हाला येशू ख्रिस्तांच्या जीवनाचा आदर्श प्राप्त होतो . जो काही भूतकाळा आहे तो संपला आहे. आता तुम्हाला आत्मसाक्षात्कार मिळाला आहे आणि नैतिकता ही तुमची ताकद आहे. भूतकाळ विसरून जा आणि मला खात्री आहे की जर तुम्ही नैतीक जीवन जगले तर सहज योगाच्या झेंड्याखाली आणखी बरेच लोक येतील

आपला एक आणखी मोठा शत्रू म्हणजे राग आहे. लोकांना त्याचा खूप अभिमान वाटतो. ते म्हणतात की मला राग येईल; मला खूप राग येतोय. त्यांना ते सांगायला लाज वाटत नाही आणि ते "मला खूप राग आला आहे" असे म्हणत राहतात, जणू काही तसे म्हणणे  उद्धटपणाचे व चुकीचे नाही. आता तो "मी तुमचा द्वेष करतो" असेही म्हणतात जर हे कोणत्याही भारतीय भाषेत असे संगायचे झले तर त्याचा अर्थ असा होईल की मी काही गुन्हा करत आहे.

ही सर्व आक्रमकता रागाचा परिणाम आहे. जर कोणाला रागवायचा असेल तर त्याला स्वतःवर रागवू द्या. रागापासून मुक्त होणे चांगले होईल. केस उपटून टाका, स्वतःला चावा, तुम्ही स्वतःला उशीने मारू शकता, राग घालवायचा तोच एक उपाय आहे. पण तुम्ही का रागावला आहात ते पाहा. कधीकधी राग निरर्थक असतो, त्याला काही अर्थ नसतो आणि कधीकधी तो पूर्णपणे वेडा आणि मूर्ख असतो पण जोपर्यंत तुम्ही "मला खूप राग येतोय" असे म्हणणे थांबवत नाही तोपर्यंत राग तुम्हाला सोडणार नाही. जेव्हा राग येतो तेव्हा तुम्ही समजून घेतले पाहिजे की तुम्ही अधोगतीकडे वाटचाल करत आहात.म्हणूनच येशू ख्रिस्ताने सर्व सूक्ष्म गोष्टींबद्दल बोलले नाही. मी तुमच्याशी(सूक्ष्म गोष्टींबद्दल) बोलत आहे, हे काम माझ्यावर सोडले होते. आत्म-साक्षात्काराशिवाय तुम्ही या सूक्ष्म गोष्टींबद्दल कसे बोलू शकता? ते होऊ शकत नाही.

मागच्या वेळी मी तुम्हाला चैतन्यलहरीं  बद्दल सांगितले होते. हे काय आहेत, ते कशाकडे निर्देश करतात? आपण सूक्ष्म शक्ती कशी मिळवू शकतो? ज्याला 'तन्मात्र' म्हणतात, आपला प्रकाश - तेजस, पाणी - जल, आणि पृथ्वी, अग्नि. पण मी तुम्हाला एका घटकाबद्दल सांगितले नाही, एका विशेष घटकाबद्दल, ज्याला इंग्रजी भाषेत इथर म्हणतात आणि त्याला नियंत्रित करणाऱ्या तन्मात्रेला आपण आकाश म्हणतो हे आज विशेष आहे. ख्रिस्तांनी आपले  आज्ञाचक्र उघडण्यासाठी एवढ मोठ बलीदान केल,   आणि आज आपण त्यामुळेच आकाश-स्थितीला आलो आहोत. त्यांच्याशिवाय है। होणे अशक्य होते. आपण साधारण संपर्क करतो . उदा. हातवारे, बोलणे, हावभाव इ.मधून आपण संपर्क साधतो पण चैतन्यलहरि द्वारे संपर्क होण्यासाठी आधी तुम्हालाच चैतन्य लहरी असायला हव्यात. त्याशिवाय तुम्ही काही दुसऱ्याला जाणू शकणार नाही. तुम्ही आज्ञा चक्रावर असता तेव्हा मानसिक पातळीवर असता. त्यामुळे तुम्हाला चैतन्य लहरी  नीट समजणार नाहीत इतकी ती क्षीण असतात आणि त्यांचा संदेश तुम्ही समजू शकणार नाही.. म्हणजे चैतन्य लहरीही तुमच्या मानसिकतेमधूनच येतात. पुष्कळांना "मी व्हायब्रेशन्सवर बघितले' असे बोलण्याची सवय असते

मी म्हणते, "खरंच?" जर तुम्हाल  चैतन्य लहरी जाणवत नसतील, तर तुम्ही चैतन्य लहरींना कसे विचारू शकता? हे सामान्य आहे, लोक म्हणतात की चैतन्य लहरींना विचारले. चैतन्य लहरींनी आम्हाला सांगितले. हे अशक्य आहे कारण सध्या तुम्ही मेंदूच्या पातळीवर आहात. येशू ख्रिस्ताने तुम्हाला मेंदूच्या पातळीपेक्षा वर उचलले आहे. हे सर्वात कठीण काम आहे. ख्रिश्चन धर्माचे पालन करणाऱ्या लोकांची मानसिक स्थिती सर्वात वाईट असते याचे मला आश्चर्य वाटते. ते मात्र घाणेरड्या मानसिक स्थितीमध्येच अजून तिथेच आहेत, जणू काय बोलावे ते मला कळत नाही, ते दिल्लीच्या धुक्यासारखे त्यांच्या मेंदूत अडकले आहे. ख्रिस्तांनी केलेले महान कार्य म्हणजे त्यांनी आपल्याला  त्या मानसिक पातळीच्या बाहेर आणले. आपण त्याचे किती ऋणी असायला हवे, मानवप्राण्याच्या उत्थानामधील हा सर्वात मोठा अडथळा त्यांनी दूर केला आणि आज्ञा चक्र उघडुन मानवाला मानसिक पातळीवरून पुढे येण्याचा मार्ग उघडा केला.

हा मानसिक अडथळा लॉर्ड जीझस खाइस्टची मदत व आशीर्वाद मिळवून आपण पूर्णपणे दूर केला पाहिजे. पण तुम्हीसुद्धा ख्रिस्तांना तुमच्या मानसिक पातळीवरच समजावून घेऊ लागलात तर काय करणार? म्हणून सर्वप्रथम आपल्याला स्वतःलाच   "विचार करू नको, विचार करू नको, विचार करू नको, विचार करू नको" असे वारंवार बजावले पाहिजे. त्यानंतरच तुम्ही मानसिक पातळीच्या पलीकडे (पार) जाऊ शकाल. हीच सर्वात महत्त्वाची गोष्ट आहे. ध्यानात तुम्हाला मनाच्या पलीकडे जावे लागेल. आणि ख्रिस्ताचे आभार की तेच तुम्हाला त्यासाठी मदत करत असतात,  आपल्या आज्ञाचक्रावर ख्रिस्त त्यासाठीच बसले आहेत,. मला वाटते लोकांनी वाचनही बंद केलेले बरे, माझी भाषणेही ते मानसिक पातळीवरूनच ऐकतात मग काय करायचे? म्हणजे त्यांच्या डोक्यात जाणारे सर्व काही कसे  मानसिक होते.

मला काही सहजयोगी विचारतात, ""माताजी, तुम्ही अमुक अमुक असेच सांगितले होते ना ? मग मला म्हणावे लागते, "मी तुम्हाला निर्विचारता मिळवण्यासाठी तसे केले होते. तरी तुम्ही विचारात कशाला राहता? मी म्हटले नव्हते की तुम्ही लक्ष देऊन ऐका, स्वस्थ बसून त्याच्यावर चिंतन करा, विश्लेषण करा, मी फक्त तुमचे विचार थांबतील असा शॉक दिला.'म्हणून निर्विचार होणे ही तुमच्यासाठी फार महत्त्वाची गोष्ट आहे. त्यासाठीच ख्रिस्तांनी तुम्हाला आशीर्वाद दिले आहेत आणि ही स्थिती तुम्ही मिळवाल याची मला खात्री आहे. दुसऱ्यांकडे अजिबात नक्ष देऊ नका, प्रतिक्रिया करण्याच्या फंदात पडू नका; गरज काय आहे? काय उपयोग? त्या प्रतिक्रियेचे तुम्ही काय करणार आहात?

प्रतिक्रिया तुमच्या मनात विचारांच्या लाटा निर्माण करतात, मी तुम्हाला शेकडो वेळा सांगितले आहे. ही पूजा झाल्यावर तुम्हाला अगदी पूर्णतः निर्विचार व्हायचे आहे आणि तसे तुम्ही झालात तर खूप काही साध्य केले असे म्हणता येईल. ख्रिस्तांचे हे तुमच्यावर फार फार उपकार आहेत याची जाणीव ठेवा. मग तुमच्यामधील आकाशतत्त्व कार्यान्वित होईल व ते तुमच्या चित्ता मधूनच कार्य करेल. मी माझ्या चित्तामधून बरंच काही करते हे तुम्हाला माहीत आहे; कसे ? माझ्या चित्तात विचार नसतात. पुर्णतः निर्विचार .

ते(चित्त)  जिथे जाते तिथे  ते काम करते. तुमचे चित्त (attention) जर तुमच्या विचारांकडे लागले असेल तर मग त्याला जे करायचे असते ते ते करू शकत नाही. चित्तामधून फार मोठ्या प्रमाणावर आश्चर्यचकित होण्या इतके कार्य घडू शकते. पण त्यासाठी प्रथम पूर्ण निर्विचार स्थिती मिळवली पाहिजे. असे चित्त मग तुमच्याहून आणि इतरांच्याहून एका मानवी उच्च जाणीवेच्या स्थितीला येते आणि तुम्ही आकाशाच्या संपर्कात येता. यालाच तन्मात्रा किंवा essence of ether म्हणतात. इथरचा उपयोग करूनच टेलिफोन, टीव्ही, इ. चे कार्य चालते, हाही तसा चमत्कारच आहे. या तन्मात्राद्वारेच इथे नुसते बसूनही तुम्ही कार्य करू शकता.  ते काम करते, फक्त चित्त कार्य करते. मला ते माहित आहे. तुम्हालाही चांगले माहित आहे. तुम्हाला मला तुमच्या कडे चित्त  देण्यास सांगण्याची गरज नाही, तुम्ही फक्त  चित्त  टाका  आणि ते कार्य करेल.

तुम्ही ही अतिशय महत्त्वाची गोष्ट साध्य केली आहे. मला वाटतं ही पहिली गोष्ट आहे, एकदा ती मिळाली की कोणतीही अडचण येणार नाही. आपली अभिव्यक्ती पृथ्वी तत्वापासून सुरू होते, नंतर अग्नीतत्वा  पासून आणि नंतर जल तत्वापासून. त्यानंतर तुम्ही तेजस तत्त्वामधून व्यक्त होऊ लागता, तुमचा चेहरा तेजस्वी होतो, आणि सरतेशेवटी तुम्ही जागृत निर्विचारावस्थेला (thoughtless awareness) पोचता, जिथे तुमचे चित्त काही विशेष कार्य करण्यासाठी संपूर्णपणे स्वतंत्र झालेले असते. पण तुमचे चित्त जर विचारांमध्ये गर्क  असेल तर ते तरी काय करणार? जर तुम्ही  निर्विचारावस्थेला असाल तर तुम्हाला मला सांगण्याची गरज नाही, कि "श्री माताजी, कृपया आपले चित्त माझ्यावर टाकवे."  तुम्ही तुमचे चित्त  स्वतः एकाग्र करून हे काम करू शकता.

चित्ताला अशी स्थिती आल्यावर-  तुमच्याजवळ काय आहे, तुम्ही काय कपडे घातले आहेत, दुसऱ्यांनी काय पेहराव केला आहे. इ. असले विचार तुमच्या मानातच येणार नाहीत कारण तुम्ही आपल्याबरोबर पूर्णपणे एकरूप झालेले असता. यावेळी तुम्ही आनंद, समाधान, शांती यामध्ये इतके तल्लीन असता की माणसांच्या सामान्य गोष्टींचीही तुम्हाला फिकीर वाटेनाशी होते.

आता सहजयोग दूरदूरच्या देशात पसरत आहे. तुम्ही लोक कार्य करत आहात याचा मला अभिमान आहे. अलिकडे तर आफ्रिकन देशातही सहजयोग सुरू झाला आहे याचे मला फार फार समाधान आहे. आता तुम्ही सर्वजण अगदी प्रत्येकजण हे कार्य करण्यास समर्थ आहात. तुम्ही फक्त जागृत निर्विचारावस्था मिळवली पाहिजे हेच ख्रिस्तांचे आपल्याला आशीर्वाद आहेत. ते झाल्यावर तुम्हाला आनंदच आनंद मिळणार आहे.परमेश्वराचे तुम्हा सर्वांना अनंत आशिर्वाद