Programma Pubblico. Caxton Hall, Londra (GB), 18 Maggio 1981.

Oggi vi parlerò del lato destro, cioè del sistema nervoso simpatico di destra, che è espressione di quell’aspetto della nostra energia sottile che è l’energia di Mahasaraswati; essa ci fornisce il potere di agire. Tramite il lato sinistro noi desideriamo, mentre utilizzando il potere del lato destro, il potere della Pingala Nadi, agiamo. Vi ho già parlato l’altro giorno del lato destro; vediamo ora come viene formato. Mi scuso con le persone che sono qui per la prima volta, ma quando inizio a introdurre un nuovo argomento succede sempre la stessa cosa; più tardi vi spiegherò che cos’è Sahaja Yoga.

Il lato destro, Pingala Nadi, è una energia che ci permette dì agire; è formato dai cinque elementi, tutti e cinque gli elementi che hanno dato origine al nostro essere fisico e mentale. Per questo, ci aiuta a risolvere tutti i problemi fisici e mentali, a compiere la nostra attività mentale, a sviluppare la crescita fisica ed intellettuale.

Poiché è formato da questi cinque elementi, quando gli esseri umani hanno avuto per la prima volta l’idea di poter fare qualcosa per determinare il risultato delle loro azioni, subito, per esempio in India, hanno pensato: “Perché non cerchiamo, in un modo o nell’altro, di raggiungere il principio essenziale di questi elementi?” Cosa che è al di là della fisica, al di là della chimica. E pensarono che, per raggiungere questo scopo, sarebbe stato meglio se avessero cercato di invocare o di risvegliare le deità che governano questi cinque elementi.

Tuttavia questo si trasformò in un errore davvero grande. Devo dire che gli esseri umani, qualsiasi cosa intraprendano, non sanno a che punto smettere. Se dite loro: “Vi dovete lavare i denti ogni giorno”, si metteranno a farlo 12 volte in 12 ore. Dite una cosa qualsiasi e loro andranno talmente agli estremi da distruggere lo strumento che dovrebbe essere trattato con cura. Questa è la natura degli esseri umani: non riescono a porre un freno a se stessi. Non hanno il buon senso di dare equilibrio alla vita.

Così, qualunque cosa diate loro, ne diventano a poco a poco talmente pazzi che ... in Maharati c’è un modo di dire: “Alla fine si metteranno della cenere sulla testa”, per dire, per dichiarare: “Ora io sono morto, sono diventato cenere”, qualcosa di questo tipo. Diventano cosi forsennati che, persino praticando il risveglio di questi principi, perdono la capacità di vedere le cose, si dimenticano che noi siamo alla ricerca dello Spirito, e non di questi elementi.

Ne siamo al di là, dobbiamo arrivare al di là di essi. Tutti questi elementi ci sono utili unicamente per raggiungere uno stato in cui possiamo accrescere la percezione, aver più tempo da dedicare alla meditazione e gioire della nostra realizzazione del Sé. Ma loro sono stati completamente accecati dall’avanzata compiuta verso il lato destro che, in poche e semplici parole, altro non è che il materialismo. Sono diventati talmente responsabili, talmente efficienti...

La prima strofa dei Veda dice: “Leggere i veda senza conoscere il proprio Spirito è del tutto inutile”. Ma questa strofa è stata sempre tralasciata. Si sono invece messi ad adorare le deità, a stimolarle facendo ogni genere di riti, e si sono buttati proprio a capofitto in queste pratiche, del tutto sconsideratamente, senza mai volgersi indietro.

Cosi, interrogando gli elementi, cercarono di scoprire i principi, arrivarono per esempio a identificare la gravità come l’essenza di Madre Terra. Ma non lo è, non è quella l’essenza di Madre Terra. La gravità è l’energia che è prodotta da lei, ma l’essenza di Madre Terra è la sua fragranza. Non riuscirono ad oltrepassare il limite oltre il quale sarebbe stato loro possibile vedere la vera essenza sottile, il principio sottile di questa energia di gravità: la fragranza. Tutti i tipi di fragranza provengono da lei. I magneti sembrano altra cosa, ma persino i magneti derivano, anch’essi, dalla fragranza, se veramente si risale alla loro origine… Provengono da lei!

Allo stesso modo andarono avanti, scoprendo le così dette energie sottili, o principi di questi elementi; questo al tempo dei Veda. Poi è arrivata la ‘scienza’: la gente ha iniziato a studiare la fisica, la chimica, eccetera, ad acquisire conoscenza delle cose che aveva di fronte penetrando in esse per scoprire di cosa erano fatte.

Per esempio sono penetrati nell’atomo; sono andati all’interno delle molecole e cosi via, cercando di fare altre scoperte; poi hanno scoperto l’oscillazione dei protoni, hanno scoperto l’oscillazione degli atomi. Ed ora non riescono proprio a capire da dove provenga l’energia che permette queste oscillazioni. Non hanno potuto afferrare questa energia, così hanno pensato: “Meglio sfruttarla”, ed in questo modo hanno iniziato ad usare l’energia.

Ora si è arrivati ad un punto tale che, come ho visto, in ogni campo il microchip, o qualcosa del genere, sta prendendo piede. Fra qualche tempo non userete più neanche le mani, né la testa, nulla. Sarà il microchip a fare tutto. Ma, con una cosa del genere, con un comportamento così estremo, diventerete delle macchine, schiavi delle macchine.

Oggi il petrolio sta per esaurirsi, domani si esaurirà l’elettricità, e cosa farete allora? Non saprete nemmeno sommare due più due. Resterete senza la possibilità di fare dei conti, ritornerete ad essere lo stesso uomo primitivo, e non so proprio cosa potrete fare: vi arrampicherete sugli alberi e vivrete come scimmie? Non so cosa accadrà.

Tutto questo progresso da voi realizzato è giunto, quindi, troppo lontano. Come risultato della troppa efficienza, della troppa responsabilità, siete diventati del tutto dipendenti da questa modo di essere e allora avete iniziato a dominare gli altri.

Sono state introdotte le macchine e avete prodotto così tanti macchinari che non sapevate più cosa farne. Dovevate perciò trovare dei mercati dove poterli vendere, e avete iniziato ad accaparrarvi altri mercati, ed è cosi che tutti gli attuali problemi economici hanno avuto inizio. Ci sono nazioni in via di sviluppo, ci sono nazioni sviluppate, c’è di tutto in questo pazzo mondo.

Ma si arriva ad un punto in cui ci si accorge che queste macchine hanno causato qualcosa di assurdo dentro di noi. Raggiunto questo punto, finalmente cominciamo a pensare: “Cosa dobbiamo fare ora?” Siamo stati veramente irresponsabili! Non tanto voi, forse, ma i vostri predecessori che si sono messi a combattere contro il mondo intero, a far di tutto, dovevano essere sempre al posto giusto nel momento giusto, senza porsi alcun freno.

A causa di questa superefficienza vi siete ritrovati insofferenti, senza sapere più cosa fare. Ad esempio, di giorno si doveva indossare un abito grigio, la sera uno smoking e poi, se si doveva bere del vino, si doveva prendere il bicchiere giusto... Troppo complicato! Così avete detto: “Buttiamo tutto a mare, non vogliamo più tutte queste sciocchezze! Avete accumulato un sacco di regole false ed orribili che ci hanno fatto diventare cosi rigidi!” Ed è così che tentate di buttare via tutto.

Ma anche nel momento in cui rinnegate tutto, dove vi dirigete? Voglio dire: dovete vivere, non potete semplicemente appendervi da qualche parte. E allora dite: “Ora seguiamo un altro stile di vita!” Ma il nuovo stile di vita è persino peggiore del primo, molto peggiore. Poiché non si ha nessuna responsabilità, nessun rispetto, nessuna comprensione. In questo modo il potere del lato destro scompare completamente e subito vi sentite stanchi. Ho avuto modo di vederlo, per esempio in televisione.

I giovani, ed io sono una donna davvero anziana in rapporto a loro, dopo aver detto due o tre parole: “Haah”, si afflosciano. Questo è un atteggiamento molto diffuso oggi: qualsiasi spettacolo andiate a vedere c’è qualcuno che farà - “Haah”. Che cosa vi prende per comportarvi così? Questo, oggi è molto diffuso, si nota facilmente. La ragione è che siete stanchi, siete veramente stanchi. Perché? Perché il vostro cervello è lo stesso vecchio cervello e voi, oggi, avete intrapreso un nuovo stile di vita a cui non riuscite ad adeguarvi. E allora vi dite: “Ora starò qui seduto senza fare nulla. Non voglio più essere efficiente né altro, starò qui seduto”.

Ma il cervello fa; BUM, BUM, BUM, BUM, BUM, BUM dalla mattina alla sera. Come frenare il cervello quando lavora senza sosta consumando tutta la vostra energia? Vi ritrovate senza più nessuna forza. Allora, per agire, dite: “Ricorriamo a qualcosa che ci tiri fuori da questa follia. Ricorriamo a qualcosa...”, che vi porterà, come noi diciamo, verso il lato destro od il lato sinistro. Prenderete una cosa come l’hashish, o qualche altra cosa, come l’L.S.D., per andare sul lato destro o sul sinistro. Ora, ciò che accade in questo modo lo sapete molto bene.

Grazie a Dio oggi avete capito che anche questa è una cosa senza senso, una cosa che non era positiva. Ci sono due aree dentro di noi chiamate Ardi: Ardi Murti ed Ardi Devi. Ardi Murti è quella che vi trasporta nella dimensione del lato sinistro, il Subconscio; Ardi Devi è la dimensione, sul lato destro, nella quale si cerca di richiamare i Deva, dimensione che chiamiamo Sopraconscio.

Ambedue sono del tutto inutili per gli esseri umani. In realtà esse non sono state create per voi, ma per le persone morte, che sono anime morte, buone a nulla, e che non possono ottenere la realizzazione. Non è per voi, quella è una zona che non dovreste assolutamente ricercare. E invece siete entrati in queste aree a causa delle vostre attitudini estreme. Alcuni utilizzando le droghe, alcuni unendosi a qualche genere di movimenti come il messianismo, lo spiritualismo e tutti i tipi di ‘ismi’.

Altri sono andati sul lato destro dandosi al... come lo chiamate? Queste persone che sono razziste, e tutte le organizzazioni razziste eccetera, eccetera; sapete, tutto quel genere di persone del tipo di Hitler. Tutto ciò non ha alcun significato, ma è come una specie di tossico che vi fa dimenticare la realtà. La realtà è che siete esseri umani, che dovete diventare lo Spirito, che voi siete lo Spirito. Questa è la realtà

Ora, l’attuale indirizzo della vita occidentale va talmente nella direzione sbagliata, in questo paese, che sono davvero molta preoccupata. Ne ho parlato personalmente con molte personalità, anche con le loro mogli, del fatto che le qualità intellettive degli inglesi - dato che siamo in Inghilterra parliamo degli inglesi - sono eccellenti, è qualcosa che ho sempre detto. I giovani inglesi possiedono menti eccellenti, ma il loro cuore è fatto cosi: sono impauriti, da cosa Dio solo lo sa, ma sono impauriti.

Non so come abbiano preso questa strada. Anche solo fare un’azione qualsiasi li spaventa. Supponiamo che debbano indossare un determinato colore, allora: “Potrebbe non accordarsi bene con gli altri”. Non sta bene? Non importa! Che importanza ha? Avendo messo in discussione tutto, hanno paura di fare qualunque cosa, sebbene dicano di avere abolito tutte le regole e di avere adottato nuovi e liberi metodi di vita e così via; ma questa liberazione non è altro che un’altra follia che non ha allontanato la loro paura.

Le qualità intellettive dei Sahaja Yogi inglesi e degli inglesi in genere sono eccellenti. Parlando con uno di loro vi sembrerà di parlare con un letterato, non da meno di Shakespeare. Sono molto bene informati, conoscono qualsiasi cosa chiediate loro. “Qual’è questa strada?” “È questa”. “Ora, qual’è il nome di questa strada?” E riguardo a qualcuno vi diranno chi era il nonno, tutto ciò che ha fatto, tutto ciò che si è detto di lui, scandali, tutto.

Otterrete qualsiasi informazione da loro. Sanno tutto di tutto. A volte mi stupisco di come la gente conosca le cose, sapete, in ogni dettaglio, come: quante donne ha avuto, da quante ha divorziato e quello che ha fatto, e dove è andato, e cosa ha scritto. Sia che si tratti di uno scrittore oppure di un artista, di un tifoso di calcio o di un ladro, oppure di chiunque altro sia apparso su un giornale, come se avessero succhiato tutto il giornale nella loro memoria. L’intero argomento è così chiaramente definito nelle loro menti, che è qualcosa di sorprendente.

Ma se dite loro di aggiustare una sedia, non la toccheranno mai. Mai fidarsi di loro. Qualunque cosa gli chiediate di fare, vi diranno: “D’accordo, domani alle sette in punto sarò lì”. Seppure arrivassero dopo sette giorni, ringraziate la vostra buona stella. Ho incontrato persone che hanno fatto così con me.

Ora sono passati quattro anni e non ho mai più rivisto la loro faccia. Immaginate di avere a che fare con X, Y, Z, da Oxford e A, B,C, D, da Cambridge. Hanno preso il loro diploma con votazioni eccellenti, eccetera, eccetera, ma se entrate nella loro camera troverete un porcile. Non riuscirete a capire in che posto siate capitati. Voglio dire, non crederete che possa appartenere ad una persona istruita.

Non c’è più alcun senso di responsabilità nella loro testa. Se questa energia che lavora nella testa non è indirizzata verso un canale che sviluppi della responsabilità, senza alcun dubbio troverete che tutti diventano paranoici, che qualcosa non va nel loro cervello. Quelche non va nel cervello è che vi è tanta energia, ma non è affatto canalizzata. In che modo dovremmo farlo? Persino dopo la realizzazione scopro che le persone non hanno rispetto per nulla. A volte la cosa più sorprendente è che, nonostante questa continua attività cerebrale, essi ottengono tutte le gratificazioni dello Spirito. Alzano la Kundalini e via dicen

do, ma hanno perduto la capacità di essere responsabili. Ed è per questo che, anche in Sahaja Yoga, non si comportano in modo responsabile.

Questo si riflette non solo nel loro lavoro, ma anche in Sahaja Yoga e in qualunque cosa facciano. Questo genere di mentalità è priva di cuore, non mette il cuore in nessuna cosa. Supponiamo che vi dica qualcosa…, forse questo non vale tanto per i Sahaja Yogi, ma ho visto che accade; in genere parlate per un’ora di seguito e dopo un’ora... tutto perduto, finito, Sono esattamente come prima.

Cosa è accaduto? È solo attraverso le vibrazioni, solo attraverso il modo in cui voi lavorate a questo livello che la vita potrà cambiare. Ma, per quanto li riguarda, nulla viene registrato nella loro memoria. A volte, mentre parlo, mi chiedo: “Dove vanno le mie parole? Giungono alla loro testa, oppure sotto i loro piedi?”. La ragione è che manca il cuore. Se le registrate attraverso il cuore, potrete farcela. Se mettete il cuore nelle cose riuscirete a farcela. Ma questo cuore, come vi ho detto, è come quello di una gallina. Proprio come il cuore di una gallina. Ed è questo il motivo..., questo è ciò che manca alla nostra personalità.

Riguardo a questo, si è arrivati a uno stadio in cui dobbiamo risvegliare il nostro lato destro, non il sinistro. Il lato destro è completamente distrutto, e in esso vi sono due leader, due deità, oltre naturalmente a Brahmadeva il Creatore, colui che ha creato l’universo ed è ancora impegnato nella creazione e nel fare tantissime cose per voi. Ma vorrei suggerire che dovremmo essere attenti a due modelli che abbiamo avuto nel corso della storia. È importante comprendere quali modelli seguire, dato che il lato destro è ciò che redime, lo strumento attraverso il quale diventate magnifici, diventate regali ed ottenete il completo riscatto, come sapete.

Ora, due figure devono veramente ispirarvi in questo, ed una è Shri Rama. Shri Rama risiede nel cuore destro ed è il padre. Egli è il padre ed il senso di paternità, è colui che è venuto su questa terra come un re per insegnarci il giusto modo di essere padre. Egli è il Re Padre, è il re benevolo che fu descritto prima di Platone. È il re generoso, ed era l’ideale venuto su questa terra per insegnarci come comportarsi in modo responsabile verso gli altri, come rispettare gli altri, come comprendere i loro sentimenti.

Egli giunse fino al punto di sacrificare la moglie per il bene dello stato. Lo fece, e dovette chiedere alla moglie, che era incinta, di andare a vivere con un grande saggio. Quando la gente si domanda cosa egli abbia mai fatto alla moglie... ebbene, ella era la Dea. Era talmente straordinaria che lui non doveva preoccuparsi per lei. Egli era così sicuro di lei, dei poteri che lei aveva, che fece quel che fece e non c’era niente di sbagliato nel lasciare alla Dea delle cose da fare, invece di starsene tutto il tempo con lei.

Questo gentiluomo, Shri Rama, comprese le responsabilità di un re, ed è questo senso di responsabilità che manca in noi, questo senso di responsabilità nei confronti di noi stessi e nei confronti degli altri. È davvero sorprendente. Vedete, io vengo dall’India e non ho mai avuto a che fare così da vicino con gli inglesi fino al momento in cui sono arrivata in Inghilterra; prima di allora abbiamo incontrato solo missionari. I missionari: oh loro sì, si sentivano terribilmente responsabili della conversione di tutta la gente al Cristianesimo.

Si alzavano al mattino presto, prendevano le loro Bibbie e andavano ovunque, ripulendo tutti i viottoli sporchi e tutti i bambini, come in Pickwick Papers, capite? E così lavavano tutte le persone sporche che trovavano, le baciavano; facendo tutto ciò che può restare impresso alla gente per convertirla. Andavano persino nelle foreste a convertire.

Si sentivano così responsabili che per loro era un dovere farlo, quello era il lavoro del divino, loro facevano il lavoro di Dio, dovevano convertire ed in questo modo andavano avanti; ed erano così alcune delle persone che ho incontrato. Poi vi erano i governatori. I governatori si sentivano estremamente responsabili, erano spietati, credevano di fare la cosa più importante del mondo: estendere l’impero britannico, e si comportavano in modo responsabile riguardo a questo.

Quando si tratta di espandere il Regno di Dio, noi non lo facciamo. Prima di tutto, guardando alla nostra vita, dovremmo vedere: ci  comportiamo in modo responsabile?

Trovo che nell’epoca moderna ci siamo sbarazzati di questo senso di responsabilità. Meglio chiamarla ‘senso di responsabilità limitata’. Diciamo semplicemente: “Sì, sì, so che avrei dovuto fare così, lo so, lo so”.

Non riesco proprio a capire. Se avete un cuore come potete dire: “Lo so che non avrei dovuto farlo. Lo so che avrei dovuto far così”. II motivo è che non vi è cuore, e il cuore è sempre bloccato quando il vostro lato destro lavora in modo esagerato. Ciò significa che il vostro cervello è troppo attivo, senza che voi compiate nessuna azione reale all’esterno. Pensate troppo e non mettete in pratica i vostri pensieri. “Sarei dovuto andare”; “Avrei dovuto fare”; “Avrei dovuto dire”. Questo è il problema, per i1 vostro lato destro.

Anche tra i Sahaja Yogi incontro persone che hanno problemi di lato destro. Per onorare il lato destro dobbiamo guardare a Shri Rama, a come si sentiva responsabile per il mondo intero. Come era solito prendersi cura delle persone. È una cosa davvero importante che dobbiamo imparare. Al contrario ciò che vedo è che se una persona trova qualcosa che appartiene ad un altra, la getta via, e andando in casa di un altro si butterà senza cura sulle cose dicendo: “Che m’importa. È come se fosse casa mia. Mi piazzerò proprio qui, come piace a me”. Manca assolutamente un senso di responsabilità riguardo al fatto che ci troviamo in casa d’altri e che dobbiamo averne cura.

Nelle stesso modo dovete capire che siete venuti nel mondo di Dio. Questo è il Regno di Dio. Dovunque siate entrati, siete stati degli estranei. Oggi siete ospiti in questa casa. E cosa fate? Come vi comportate? Agite in modo responsabile? Siete come Shri Rama, che prese su di sé tutti i problemi di questo mondo, e continuava ad agire in modo così responsabile? Non avrebbe fatto nulla, neanche un’inezia che potesse arrecare disturbo ad un’altra persona. Per quanto possibile, desiderava confortare e mantenere le regole della buona convivenza. Le regole sono create per dare una buona convivenza ed una buona comprensione.

Fino a che non avrete questo senso di responsabilità la vostra collettività non potrà funzionare bene. Non potete essere collettivamente a posto. Non avete bisogno di diventare come delle macchine per ottenere questo, non c’è alcun bisogno d’agire come macchine, come i giapponesi per esempio: solo una persona che parla, gli altri non cantano. Tuttavia questo genere di singolare individualismo che voi avete instaurato non potrà mai darvi quel tipo di collettività che ci si aspetta dai Sahaja Yogi.

Tutti noi dobbiamo essere un unico essere, sentirci responsabili l’uno dell’altro. Non solo nei confronti di una o due persone, perché: “Lui è il mio amico. È mio marito. È mia moglie”, ma nei confronti di ognuno di noi. Dobbiamo sentirci responsabili nei riguardi degli altri, nei riguardi delle loro cose, dei loro bambini, delle loro abitazioni, di tutto. Dobbiamo essere persone responsabili e se manca questo senso di responsabilità, come potrete agire in modo responsabile verso la vostra realizzazione dei Sé?

Potrà unicamente trattarsi di una cosa centrata sull’Ego, per cui penserete: “Sono proprio migliorato di parecchio. Ho accresciuto i miei poteri, devo avere ancora più poteri”. Ma se non possedete questo senso dì responsabilità, perché mai Dio dovrebbe darvi dei poteri?

La cosa principale è che il vostro lato destro è totalmente indebolito. Ed esso è il Surya Nadi. Questa Nadi è detta la Nadi attraverso la quale gli esseri umani preservano il proprio ‘prana’. Vi da quindi il prana-shakti. E questo prana-shakti è l’energia delle forza vitale dentro di voi, che oggi vi manca. A questa mancanza si aggiunge quella del vostro cuore. Per lo meno un uomo che ha esaurito il proprio prana-shakti, ma che ha cuore, potrà utilizzare in maniera reale quel potere che si sta accumulando nel suo cervello, ed esaurirlo, come se liberasse tutto il suo cervello; se vi è cuore in lui.

La volta scorsa, quindi, vi ho detto che il lato destro di un essere umano è molto importante quando questi entra in Sahaja Yoga. Perché quando la Kundalini sale, anche il vostro lato destro viene risvegliato. Ora, la domanda è: “Perché Sahaja Yoga non si diffonde come dovrebbe in Inghilterra, mentre in Australia si diffonde così rapidamente? È una domanda davvero interessante che mi hanno posto in molti.

La ragione è che manca il lato destro. Il lato destro deve essere risvegliato, ma innanzi tutto dovrebbe esserci un lato destro. Se non esiste un lato destro, cosa potete risvegliare? Se non vi è assolutamente luce, cosa potete illuminare? Ci deve essere una lampada, affinché questa possa essere illuminata.

Tutto questo modo di parlare stereotipato che abbiamo nella società: “Lo so, lo so...” oppure chiediamo qualcosa ed allora:... “non lo so” e “come stai?”, simili espressioni bisognerebbe abbandonarle. Dovete capire che dovete essere persone responsabili. Nella vita questa è una cosa davvero importante.

Personalmente ritengo che finché non avrete questo senso di responsabilità, questo ‘cuore’ nei confronti di Sahaja Yoga, ne gioirete solo a parole, proprio come potreste divertirvi con qualsiasi altra cosa. La vera gioia giunge quando il vostro Spirito, veramente. emana all’esterno le sue vibrazioni. Voi assorbite le mie vibrazioni, d’accordo, le percepite, ma che ne è delle vostre? State emanando all’esterno vibrazioni, oppure esse vi stanno solamente riscaldando la testa?

Una domanda molto semplice: state emanando qualche vibrazione all’esterno? Abbiamo alcuni Sahaja Yogi che, non appena entrano in una casa, ognuno immediatamente lo percepisce; tutti sentono che è entrato qualcuno di speciale. Immediatamente scatta un meccanismo, in men che non si dica: qualcuno di speciale è entrato. Anche qui ve ne sono alcuni, non è che non ci siano, ma sono pochi. Dovete emettere vibrazioni, altrimenti vi prenderete cura soltanto di voi stessi. Per quale motivo non emettete vibrazioni? Perché non avvertite questo senso di responsabilità.

Nella vita di tutti i giorni, dal mattino alla sera, dovete curarvi di sviluppare dentro di voi la responsabilità come strumento, altrimenti le vibrazioni non potranno fluire per la fondamentale ragione che il sistema nervoso si manifesta attraverso il lato destro. II sistema nervoso viene formato dal lato destro; tutti gli elementi che sono dentro di noi hanno concorso alla sua formazione. Se si indeboliscono i chakra che derivano da questi elementi…, come sapete tutti i chakra sono formati dagli elementi, se il contenitore è debole nulla potrà funzionare.

Dovreste essere capaci di contenere quest’acqua di amore, o si potrebbe dire, acqua di beatitudine; e finché non riuscirete a farlo Sahaja Yoga non potrà diffondersi. Si espanderà molto lentamente. Credo sia questa la differenza tra gli Inglesi e gli Australiani; le vostre qualità mentali sono senz’altro migliori rispetto a quelle degli Australiani. Loro non sono letterati, e in quel paese ho incontrato pochissime persone che fossero semplicemente laureate.

Qui tutti sono Dottori o M.A.D., o in ogni caso sono molto istruiti. Nonostante ciò Sahaja Yoga non si è diffuso. Come mai? La ragione è che le qualità mentali sono buone, ma l’azione è estremamente povera, perché siete esauriti, c’è come una lotta nella vostra mente. Non fate nessuna azione che vi permetta di liberare energia vibratoria all’esterno.

Il lato destro, come viene detto, è la creazione di Brahmadeva, e il Brahma shakti, come viene chiamato, è il potere di Brahma che fluisce dentro di voi. Lo definiamo come potere dello Spirito. Ed è vero, ma lo Spirito, il Potere dello Spirito, scorre nel vostro sistema nervoso centrale. Se tutta l’elettricità è accumulata qui, e i cavi sono piccoli e inadeguati, cosa potete fare con tutta quell’energia immagazzinata? I fili di trasmissione devono essere migliorati e, a questo scopo, il vostro lato destro deve fare enormi progressi. In ogni minuto dovete agire in modo responsabile, è questo ciò che manca.

D’altra parte trovo che le persone che hanno senso di responsabilità si sentono estremamente angosciate. Addirittura sentono che dovrebbero urlare e alzare la voce, e fare chissà che. Non si rendono conto che gli altri sono veramente dei santi, sono anime realizzate, grandi personalità senza dubbio, con il lato destro, però, debole.

Questa non è una bella cosa da accettare, anzi, è veramente brutta, però non significa che dobbiate sentirvi colpevoli, lo ripeto ancora una volta. Perché, con molta... abilità, questo è il modo in cui risolviamo la cosa: sentendoci colpevoli. Sentirsi colpevoli è la cosa migliore: “Sono spiacente, sono davvero spiacente. Avrei dovuto far così, lo so, lo so, lo so”. Ma allora, come potrete migliorare se avete un sacco, qui, continuamente riempito di responsabilità rinnegate? Buttate in quel sacco tutti i rifiuti che nascono da questo comportamento e poi dite: “Sì, sì, lo so, non avrei dovuto farlo”.

Cosa potete fare adesso? Io sono vostra Madre, non potete dirmi che avete intenzione di appendervi all’albero più vicino. Cosa posso fare? In tante, tante situazioni si sente anche dire: “Sì, avrei dovuto farlo, ma non l’ho fatto”. Ad esempio, dico a qualcuno: “È meglio se cuciniamo per dieci persone, stanno per arrivare”; e questa persona poi viene a dire: “No, mi dispiace, mi sono dimenticata, non ho cucinato”. Ora, che si può fare? Non si può certo picchiarla, non è vero? Che si può fare? Questo è il modo in cui siete abituati, veramente non sapete come comportarvi.

Il punto è questo, in tutto questo parlare dello Spirito e di Dio, bisogna capire che il veicolo deve essere migliore. Il veicolo è talmente misero che non trasporta nulla, altrimenti emettereste vibrazioni; so che potete. Ovunque voi siate gli altri saranno attratti, la gente dovrà raccogliersi intorno a voi. Sarete sorpresi. Sono stata in Australia per al massimo un mese o giù di lì, e da quando sono tornata sono stati creati già sette centri, e ciascuno ha almeno trecento persone che lo frequentano regolarmente.

Non vi dico questo perché vi sentiate colpevoli, ma solo per risvegliarvi. Per arrivare a questo livello, perché abbiate la coscienza del fatto che dovete crescere fino a questo livello, che dovete assumere questa posizione. Perché voi siete i guerrieri, voi siete i ricercatori, lo siete stati per ere e non è nel vostro interesse agire in modo irresponsabile. Dovete farlo, è mio sincero desiderio che comprendiate quello che vi sto dicendo. Sedersi semplicemente in meditazione, mettere le mani verso di me o verso la mia fotografia non è tutto.

Così state ancora ricevendo. Siete ancora dalla parte di chi riceve. Voi dovete essere dalla parte di chi dà. Come potrete farlo? Talvolta assorbite così tante vibrazioni che dopo un po’ di tempo non le percepite più. È tutto cosi ricolmo, la foto è talmente colma. Ma riguardo al riversarle fuori? Perché non le potete emettere?

La ragione è che il veicolo dentro di voi, che corrisponde al lato destro, Pingala Nadi, è fuori uso. E questo è ciò che bisogna capire: il lato destro potrà essere ricostruito solamente quando prenderete ad esempio la vita di Shri Rama, il modo in cui egli ha condotto la sua vita. In ogni istante della sua vita egli fu attivo, dinamico. Non sprecò un solo minuto della sua vita, uno solo, dovunque egli fosse; in una foresta oppure nel posto in cui si rifugiò con la moglie quando era in esilio.

E lì scoprì che la moglie era una donna molto pudica e non voleva fare il bagno in uno spazio aperto. Ed ecco... una roccia completamente scavata, una roccia enorme, perforata, potete immaginarla? E dentro acqua, come uno spruzzo d’acqua o qualcosa di simile che sgorgava, acqua che cadeva dentro la roccia. Di modo che vi era una pietra qui, una qui e una lì e, infine, una zona aperta. La luce penetrava dall’una e dall’altra estremità, ma nessuno, capite, poteva guardare dentro. E poi, ecco che furono creati alberi, alberi chiamati skitakaris che significa qualcosa come: alberi che danno sapone. Ovunque si trovasse egli creava una nuova dimensione, una nuova casa, un nuovo stile di vita.

Naturalmente egli era un’incarnazione, si capisce, ma è il nostro ideale. Certo non lo sono quelle persone che stanno sedute per ore lungo la strada a bere, sentendosi tanto importanti. Ne ho visti alcuni seduti qui vicino, vicino ad una chiesa, e a uno di loro qualcuno, passando, chiese: “Allora, che state facendo?” “Noi stiamo..., stiamo uccidendo noi stessi”. E lo disse con molta fierezza. Voglio dire, proprio non capisco che interesse hanno ad uccidere se stessi? Quanto tempo è stato necessario a Dio per crearli?.., e ora eccoli lì seduti a dire con fierezza: “Ci stiamo uccidendo”.

Questa è la situazione in cui improvvisamente mi trovo. Così vi chiedo: cosa dovrei fare? Come? Voi dovete avere senso di responsabilità in ogni momento della vostra vita. E non pensate che quando c’è qualcosa che non va, se fate un po’ i furbi, se le vostre piume si spargono da tutte le parti..., tanto fa lo stesso. Per voi può non avere importanza, ma ne ha per il Divino. Una persona così non può trasmettere il messaggio dì Dio, non può comunicare la beatitudine di Dio, non può emanare il suo amore.

Dobbiamo diventare molto responsabili; nella vita di tutti i giorni, non dico riguardo Sahaja Yoga, ma nella vita di tutti i giorni. Il modo in cui vivete, quello che fate; vi preoccupate solo di voi stessi, o avete cura degli altri, vi sentite responsabili verso gli altri? Voglio dire, addirittura l’abitudine corrente è quella di non augurare nemmeno ‘Buongiorno’. Sembra rientri nelle cattive maniere.

Capite, dicono che sia cattivo costume anche aprire la porta a qualcuno, che sia qualcosa da non fare. Ritengono che sia servile. Insomma, tutte le buone maniere, tutto il nostro senso di responsabilità, sembrano essere roba da schiavi. Queste cose, queste idee moderne che circolano nell’aria dovreste spazzarle via. Dovete essere persone, esseri umani di una qualità molto grande.

Dovrete essere le persone che hanno creato nuovi mondi. Riuscirete a crearli, lo so. Dovete solo innalzarvi fino a quel punto, e non sprofondare nei sensi di colpa e pensare: “Oh Dio, che abbiamo fatto”. No! Svegliatevi e sorgete, e fate ciò che deve essere fatto.

Questa è la mia sensazione riguardo l’Inghilterra. L’Inghilterra è così grande, ed è il cuore, ‘il cuore’. Ma guardate le condizioni del cuore. Il vostro cuore è talmente debole, non si ha cuore nei riguardi dì nulla. D’accordo, mi amate. Io vi amo, ma riguardo al vostro amore per gli altri? E l’amore per le cose degli altri? Amare non significa scrivere lettere d’amore, ma fare qualcosa per questo amore.

È proprio questo, il fare qualcosa che manca, manca, manca. E perciò dobbiamo ricostruire il nostro lato destro, correttamente, nella giusta forma. Se realmente desideriamo cucinare, dobbiamo sapere come accendere il fuoco dentro di noi e non rimanere seduti, preoccupandoci di come poterlo fare.

È una cosa molta bella essere qui in Inghilterra per una ragione: questo è il luogo da cui Sahaja Yoga si metterà in moto e si diffonderà in tutto il mondo. Attraverso di voi, lo so. Ma se non rendete migliori le vostre reti di comunicazione, rimarrà completamente stagnante. E la responsabilità del ristagno ricadrà su di voi, Sahaja Yogi di Londra, perché non avete accomunato le vostre vite, ecco il motivo per cui non ha funzionato. È una responsabilità enorme. Naturalmente è sbagliato assumersi delle responsabilità nei confronti di cose ingiuste, ma non assumersi le responsabilità del lavoro Divino, quando Dio vi ha benedetto con la Realizzazione del Sé; è assolutamente contro Dio, contro voi stessi, contro Sahaja Yoga .

L’altra personalità di cui vi parlavo all’inizio è Shri Hanumana. Shri Hanumana è una figura molto potente. Di essa non ho parlato ma, per fare un esempio, Rama una volta trovò suo fratello colpito da una freccia e disse ad Hanumana: “Perché non vai a cercare quel certo tipo di medicina, che troverai su quella data montagna? Va’ dunque, e trova quella pianta”.

Hanumana aveva nove poteri, nove poteri per mezzo dei quali poteva diventare minuscolo o grande, e poteva sollevare qualsiasi cosa. Aveva molti poteri di questo tipo. Per esempio poteva diventare talmente pesante che nessuno poteva sollevarlo; questi poteri gli venivano dal lato destro. Si recò dunque sulla montagna, ma non riuscì a trovare quella pianta da nessuna parte, proprio non la trovava.

Così disse: “Beh,, perché non prendere tutta la montagna?” Mise su di sé l’intera montagna, la portò a Rama e gli disse: “Ora, scegli qualunque cosa ti piaccia!” Avrebbe potuto ritornare e dirgli: “Oh, non riesco a trovarla, mi dispiace, so di non essere stato di nessuna utilità”, questo se fosse stato un Inglese. Invece disse: “D’accordo, se vuoi, hai a disposizione l’intera montagna; ora vieni, dunque, prendila”.

In ogni atteggiamento della sua vita traspare il suo senso dì responsabilità, e la sua maniera di portare avanti le cose. Per esempio, la volta in cui fu mandato da Ravana, e Ravana gli disse: “Non puoi stare in questo posto, perché sei venuto qui?” In realtà Hanumana in precedenza era andato da Sita, dicendole che era stato mandato da Shri Rama e le aveva mostrato un anello; e lei riconobbe che era l’anello del marito.

E Hanumana aggiunse: “Madre, se vuoi ti posso portare via sulle mie spalle”. Ma ella rispose: “No, vedi, io sono una donna che è già arrivata qui con un altro uomo e non voglio che si parli ancora male di me, e anche tu poi avresti una cattiva fama. Perciò non verrò. Puoi quindi tornare indietro, d’accordo? E dì a Rama che sto bene”. Digli: “Tu sei il marito. Vai e battiti con quell’uomo”. “In ogni caso io non verrò con te”.

In seguito egli fu catturato e portato da Ravana. Ravana disse: “Tu sei una scimmia e cosa sei venuto a fare qui?” Egli rispose: “È meglio che liberi la moglie di Shri Rama perché…”. E Ravana disse: “Tu scimmia, mi dici queste cose? Va bene, bruciategli la coda”. Hanumana replicò: “Se lo fai, ti dimostrerò qual’è il senso di responsabilità di questa coda”. E si mise a bruciare l’intera Lanka con la sua coda.

E avrebbe potuto dire: “Beh, mi ha bruciato la coda, è meglio che scappi. Che potrei restare a fare, meglio scappar via, andarsene, dimenticare tutto. Non continuerò ad impegnarmi per conto di Rama. Oggi mi ha bruciato la coda, domani potrebbe farmi qualcos’altro”. Invece mandò a fuoco l’intera Lanka, la bruciò completamente, finché Ravana dovette dire: “Per favore, perdonami”.

Hanumana compì ogni genere di stratagemmi per dimostrare che Rama era veramente potente. Il suo senso di responsabilità, la sua dedizione, il suo amore sono espressi in così tanti modi, che si dice basti invocare una sola volta il suo nome per poter completare qualsiasi lavoro desideriate.

Qualsiasi lavoro desiderate effettuare, verrà portato a termine. Il suo giorno è il martedì. Il martedì, se gli chiedete una qualsiasi cosa, vi aiuterà nel completare il vostro lavoro. Ma non è che voi vi mettete a sedere e: “Allora, andiamo Hanumana, vorresti per favore fare questo lavoro?” Se voi però, vi state impegnando nel lavoro, allora  verrà ad aiutarvi. Ciò significa che mette in azione, riattiva e fa scorrere la vostra energia in quella direzione per cui il vostro lavoro viene compiuto. È così pronto ad aiutare, in così tanti modi che non potete immaginare. Molti Sahaja Yogi lo hanno provato, ed egli ha compiuto grandi miracoli.

Gli Australiani hanno un grande affetto per lui! Io ne conosco la ragione. Diciamo che lo sentono così vicino che ogni qual volta succede qualcosa si rivolgono ad Hanumana. “Hanumana, per favore, prenditene cura”. E mi hanno detto che cose così miracolose sono accadute da quando hanno cominciato a rivolgersi a Shri Hanumana.

Ma voi dovete possedere il veicolo per poter accogliere Hanumana. È una deità molto sottile dentro di voi, e se voi siete irresponsabili...Egli odia le persone irresponsabili, le odia, non le può proprio sopportare. Sente che sono persone del tutto inutili. Non si prende cura di persone simili; di coloro che non si comportano in modo responsabile. Potrebbero trovare qualsiasi scusa, mostrarsi pentiti, fare qualsiasi cosa, egli semplicemente non si cura di simili persone, non ha amore, non ha rispetto, non ha attenzione per le persone irresponsabili.

C’è una frase molto bella che voi dite: “Dio aiuta coloro che si aiutano [in Italiano: ‘Aiutati che Dio ti aiuta’ n.d.t.]. Nella lingua inglese si trovano tantissime cose belle, tutte le ninne nanne e così via. Vorrei che la gente non si limitasse solamente a dar voce a questi proverbi, ma li mettesse in pratica. La gente mi ascolta, ma non lo fa.

Ora, avete sentito quel che ho detto oggi: dovreste scoprire fino a che punto vi comportate in modo responsabile. Quando è stato fondato il nostro primo Ashram... - se ci sono persone nuove, vi prego scusatemi, in quanto si tratta di un programma aperto, ma noi dobbiamo parlare di queste cose. Quando andai al nostro primo Ashram, rimasi veramente di stucco. Voglio dire, giovani che vivevano come maiali.

Non riuscivo a capire. In effetti non si trattava di hippy; non erano ragazzi dediti né al fumo, né all’alcool o altro, ma erano cosi irresponsabili! Entravano in bagno e ne uscivano come elefanti in una cristalleria. E veramente vivevano in questo modo. Ero sconcertata, come potevano comportarsi così? Ed erano tutti laureati e avevano anche preso il dottorato e tutto il resto.

Era incredibile ciò che era accaduto a quelle persone. Piano, piano, sono migliorati, ma questo gruppo e andato via e un nuovo gruppo è subentrato e poi un altro ancora. È così sorprendente: una volta che diventano responsabili e bravi, in un modo o nell’altro Hanumana li tira fuori da tutto questo. Semplicemente ne vengono fuori.

Ora devo chiedervi di stabilire, di decidere che da oggi, in ogni istante, in ogni azione della vostra vita, voi sentiate il senso di responsabilità che aveva Hanumana. Per qualsiasi compito, rivolgetevi a lui. Di lui si dice che (Madre dice una frase in sanscrito che significa:) “qualsiasi lavoro si debba fare, egli è pronto”. Semplicemente è pronto. Chiedetegli una cosa qualsiasi, egli è pronto per farla. È questa sua qualità che dovreste possedere, ed è questa qualità che è così carente oggi in Inghilterra. Tutti i vostri scioperi, i vostri problemi possono essere risolti.

Quando andai all’Ashram, la prima volta, fui molto sorpresa. Chiesi a qualcuno: “Hai un lavoro?” E mi rispose: “No, sono felicemente disoccupato”. Io dissi “Davvero, sei felicemente disoccupato? E come mangi allora?” - “Prendiamo il sussidio”. - “Oh, davvero?” - “Abbiamo il sussidio dallo Stato”. Che significa questo? È una cosa senza senso. Siete dei parassiti.

Non c’è alcun rispetto per se stessi. Lasciamo perdere il rispetto da parte degli altri, non c’è alcun rispetto per se stessi. Ero stupefatta e dissi loro: “Dovete trovarvi tutti un lavoro. Chiunque prenda il sussidio non potrà restare in questo Ashram”. Vorrei che il vostro governo si rendesse conto di questo: si devono creare dei cittadini responsabili. Proprio qui, in Inghilterra, dobbiamo dimostrare che, per mezzo di Sahaja Yoga, avete rovesciato la situazione e ora siete persone pulite, efficienti e responsabili. Questo è ciò che dobbiamo far vedere. Una volta che dimostrate questo, la gente resterà sorpresa.

Un atteggiamento irresponsabile lo avete anche nei confronti dei soldi altrui. Per voi è il massimo poter approfittare dei soldi degli altri. È una caratteristica molto comune. Quando i Sahaja Yogi andarono in India per la prima volta, una volta tornati qui, non spedirono mai una lettera di ringraziamento. Ed io ero sconcertata. Dissi: “Sono passati sei mesi, cosa avete fatto in tutto questo tempo?” - “Sappiamo che avremmo dovuto scrivere, sappiamo che avremmo dovuto scrivere”. - “Ma allora, perché non avete scritto?” Senza nessun senso di responsabilità. Che atteggiamento è questo? Non riesco a capirlo.

Gradualmente sono cresciuti, cresciuti e cresciuti, e ora sentono questa responsabilità. Coloro che hanno iniziato a sentirla sono i Sahaja Yogi maturi, devo dire. Chi arriva adesso, deve sapere che si deve possedere questo senso di responsabilità: “Oh..., ora siamo realizzati; adesso basta, ci accomodiamo, prendiamo le benedizioni dì Madre”. Stando seduti a godere di questo stato di cose senza fare nulla, il processo si fermerà.

Dovete essere capaci di dare agli altri, dovreste ‘emanare’. Se non potete voi stessi emanare vibrazioni…se siete illuminati dovreste essere capaci di dare la luce agli altri. Potete alzare la Kundalini, d’accordo, ma per quanto riguarda la vostra personalità? È veramente irresponsabile, non è in alcun modo vicina a quella di Hanumana, a quella caratteristica di Hanumana di completa obbedienza al vostro essere, di totale proiezione dell’amore che avete ricevuto, di quel potere divino che avete ricevuto.

Fintanto che non abbiate raggiunto questo stadio, non dovreste sentirvi soddisfatti della vostra realizzazione del Sé. La realizzazione del Sé è completa soltanto quando voi stessi diventate i portatori della luce, i guru, le grandi stelle. Questa è la mia ambizione. So che a volte mi aspetto qualcosa dai miei bambini, ma voglio che loro capiscano; io desidero che siate veramente onorati nel Regno di Dio come i bellissimi figli della vostra Madre.

Che Dio vi benedica!

Mantenetevi efficienti. Dicendovi tutto questo, sicuramente io vi correggo, sicuramente risveglio Hanumana e Shri Rama dentro di voi, senza dubbio, lo so. Voi però teneteli desti, manteneteli svegli e voi stessi siate pronti e attivi, responsabili e rispettabili. Dovete comprendere che siete dei santi, santi di una qualità davvero speciale: siete i santi che possono dare la realizzazione agli altri.

Sapete tantissime cose che prima erano sconosciute. Persino oggi vi sono dei santi che sono anime realizzate, ma non sanno come dare la realizzazione. Non sanno tutto quel che sapete voi. Avete così tanta conoscenza, avete tante altre cose, ma il veicolo è povero, non può trasmettere la beatitudine. La coppa deve essere sana, integra, altrimenti non può trasportare l’acqua di questa bellissima fontana di amore che si è riversata sulla Terra. Siate consapevoli che questo amore dentro di voi è risvegliato.

Tenetelo desto, conservatelo. Per favore, chiudete gli occhi. Sedetevi per terra. Mettete tutte e due le mani verso di me, in questo modo….

I pensieri sono scomparsi ora. Non vi sono più pensieri, persino se voleste sentirvi colpevoli, ora non potreste. Non c’è nulla di cui sentirsi colpevoli. Quindi, risvegliate voi stessi, risvegliate dentro di voi quel fuoco dello Spirito che vi fa confidare ed emanare vibrazioni.

Dovete muovervi con molta rapidità. Dovete raggiungere questo obiettivo con molta rapidità. Non ci rimane molto tempo. È comodo dire: “Questa lotta è difficile”, e così via. Non dobbiamo mai dire frasi del genere. Possono andar bene in una commedia o qualcosa di simile, non per persone che sono state scelte da Dio.

Sollevate leggermente le mani; e potrete sentire la brezza fresca sulle mani. Va meglio ora? Il lato destro si sta aprendo, molto meglio.

Non va bene che si pianga, assolutamente. Sapete, vostra Madre non può mai essere arrabbiata con voi, mai. Solamente devo risvegliare in voi il fatto che…, che io vi amo moltissimo, che desidero che voi abbiate la vostra redenzione, tutti gli onori e tutta la gloria.

Chiudete gli occhi e lasciate che scorra, lasciate che scorra. Vedete, il senso di responsabilità dello Spirito è talmente grande che chiunque voi siate, una volta che sia stato risvegliato, esso dà la realizzazione agli altri, agisce.

Siate responsabili come lo è lo Spirito. Se voi diventate lo Spirito, sarete proprio così come è lo Spirito.