Včera jste mě požádali o status gurua. Je to stav, není to status, protože status je vnější, lze jej udělit komukoliv a kdokoliv může říci: „Toto je váš status.“ Za nějaké vnější zásluhy nebo za něco můžete propůjčit nějaké osobě status. Toto je stav. „Stav“ znamená něco co je vrozené, co se vyvinulo na takovou úroveň, že jste se stali mistrem. Samozřejmě musíte být svým vlastním pánem, pro začátek. O tom není pochyb. Pokud nejste ani svým vlastním pánem, jak můžete tohoto stavu dosáhnout? Nuže, jak říkám, je to vrozené. Pak člověk začne přemýšlet: „Je-li to vrozené, sahadža způsobem, jak toho dosáhneme?“ Existují určité schopnosti, které musíme začít rozvíjet. První schopností je, zdali se můžeme stát bezmyšlenkovými. V meditaci se můžete na krátkou dobu stát bezmyšlenkovými. Tato krátká doba by se měla postupně zvyšovat – že jste bez jakékoliv myšlenky. Děje se to, také můžeme říci, je to stav, ale jak toho opět dosáhneme? Protože lidské bytosti nemohou pochopit, že se může cokoliv stát spontánně, musí se to udělat – něco se musí udělat. Proto máme v Sahadž něco velmi, velmi jednoduchého, že máte mantru „nirvičar“. Takže teď sledujete cokoliv a říkáte mantru: „Tvaméva sákšát nirvičar.“ Pak to začnete vidět, jste toho svědkem, aniž byste o tom přemýšleli. Jen se dívejte, buďte svědky. Jen samotné dívání vytváří ten stav v nás, ten první stav. Je velmi důležité, abyste se stali svědky – sakši. Jakmile se stanete sakši, celá ta věc, cokoliv vidíte, vám dává úplnou představu o tom předmětu, o jemném i hrubém. Vidíte to a znáte to a jako sahadžajogín se to stane vaším poznáním. Můžeme říci v moderní terminologii, že něco vidíte, že je to zaznamenáno ve vaší mysli a projevuje to radost, projevuje znalosti, projevuje soucit, ať už je situace jakákoliv. Protože nyní máte mnoho dimenzí, které musíte rozvinout, je třeba tyto dimenze rozvinout. Předpokládejme, že jdete a potkáte někoho, s kým musíte jednat. On mluví, mluví, mluví. Prostě se staňte bezmyšlenkovými. Co se to tedy stane, jakmile se stanete bezmyšlenkovými? Zaprvé se vás jeho myšlenky, jeho slovní bombardování nedotknou, protože vy jste úplně v jiné říši. Ale v této oblasti se projeví vaše síla: to ho může zchladit, může ho to přimět zmlknout nebo snad k vám bude cítit ohromnou lásku. Takže slovo „guru“ znamená gravitaci, jako má matka Země gravitaci. Stejně tak musí mít člověk, který je guruem, gravitaci, přitažlivost. Jak si ale tuto přitažlivost rozvinete? Někteří lidé se jen uměle stávají velmi vážnými a někdy ukazují, že jsou velmi seriózní nebo tak nějak. Gravitace je ve vás. Ve druhém stavu bychom měli říci, ve stavu guru pada se musí projevit vaše přitažlivost. Jakmile se stanete svědky, začne se vaše přitažlivost projevovat. Nebude se projevovat jako hněv nebo vážnost nebo něco podobného. Ale projeví se způsobem, že se celá věc stane nesmírně důstojnou a majestátní. Projeví se to samo sebou. Takže stav, do kterého se povznesete, se nyní stává účinným. Před tím to nebylo. Museli jste neustále manipulovat, říkat tohle a támhleto. Ale ve svém tichu můžete projevit svou přitažlivost a tato přitažlivost je nesmírně ... působí jako magnet. Jak víte, v Matce Zemi je magnet. To nazýváme gravitací, díky které jsou lidé přitahováni. Spočíváme na této Matce Zemi kvůli její gravitaci. Všechno je přitahováno k Matce Zemi kvůli její gravitaci. Získáte tak magnetický temperament, magnetický charakter, magnetickou osobnost. A tato magnetická osobnost, kterou si rozvinete, okamžitě ukazuje, že projevuje svou sílu. Zkuste to pochopit. Jako na mě teď přichází světlo: jen to dává světlo, ale nic se to neprojevuje. Vidíme sluneční paprsky, to je nejlepší příklad. Sluneční paprsky, když dopadnou na listy, paprsky, které vypadají jednoduše, projevují svou schopnost přeměnit ji na chlorofyl. Stejně tak, když jste v té výšce nebo v tomto stavu, pak aniž cokoliv říkáte, aniž něco děláte, dokonce i letmým pohledem – se projevujete. Ale nejen to, ale všechno nahráváte. Tolik lidí si muselo všimnout, že zřídka na něco zapomenu. Například jednou jsem cestovala a viděla jsem nějaké červené kameny poblíž Sangamneru. A když jsem řekla, že „Proč ne, máme pro Pratišthán nějaké červené kameny“, řekli: „Ale v celé Maháráštře nejsou žádné červené kameny.“ Řekla jsem: „Jsou.“ „Kde?“ Řekla jsem: „Jděte tudy – najdete je poblíž Sangamneru.“ Řekli: „Už jsme tudy tolikrát cestovali, nikdy jsme to neviděli.“ Řekla jsem: „Nevím, co vidíte, víte, co sledujete, rozhodně jsem to viděla.“ Když tam jeli, uviděli hory a hory těchto červených kamenů a nikdy si toho nevšimli. Takže teď, když začnete být svědky něčeho bez myšlenek, neexistují žádné překážky pro absorbování znalostí o této věci, protože není žádná myšlenka. Dochází k úplné absorpci. A pak se to projeví. Takto v nás božská síla funguje. Takže naší gravitací – přitažlivostí je dotýkat se té hloubky v nás, která může nést Božskou sílu a projevovat ji. Dokud se nedotkneme té hloubky v nás, je Sahadža jóga jako „Hare Rama Hare Krišna“. Není to o nic lepší než oni. A proto nacházím tolik sahadžajogínů, někdy, kteří se najednou opravdu vykolejí. Protože nemají žádnou gravitaci jít dolů do své vlastní bytosti a cítit krásu a slávu své vlastní bytosti a používat tuto přitažlivost k projevení Boží moci. Dalo by se říci, že za předpokladu, že existuje vozidlo, které je velmi slabé a ještě není řádně opraveno, nemůže být použito na něco podstatného. A nejvýznamnější věcí ve vašem životě je tato Božská síla, která vypadá velmi lehká. Nikdy necítíte váhu této božské síly. Nikdy nebudete cítit tlak této božské síly. Ale pokud nejste čistí, pokud váš kanál není čistý, pak tato božská síla nemůže správně proudit, nemůže se projevit. Když tedy říkáme, že jsme nástrojem Všemohoucího Boha, pak jako tento nástroj jsme – nyní jsme připojeni k síti. Pokud tento nástroj není v pořádku, nemůže prokázat, co má dělat. My jsme však hodně nad těmito běžnými nástroji, dokonce i nad těmi nejsložitějšími, dokonce i nad těmi nejvyspělejšími a vyvinutými vědou. Protože dosáhneme stavu, ve kterém se sami staneme vědou. Vědou Pravdy, Absolutní Pravdy. To, co je pro gurua zapotřebí, je sebevědomí, sebeúcta. Toto je velmi důležitý bod [který] si lidé neuvědomují: sebeúcta. Abychom dosáhli sebeúcty, musíme dělat introspekci a vědět: „Dnes už nejsem tím, čím jsem byl předtím. Jsem realizovaná duše. Mám síly. Samozřejmě mám síly. Síly lásky, síly soucitu, síly uchopení věcí, síly tvořivosti, síly dávat realizaci ostatním.“ Nikdo neměl tyto síly! Ale z nějakého důvodu my v Sahadža józe nejsme sebevědomí. A neměli bychom být sebevědomí, protože to vám může dát ego, ale měli bychom mít sebeúctu. „Jsem guru. Jsem guru. Nejsem obyčejný člověk. Nejsem na ulici. Jsem něco zvláštního. Jsem na březích Pravdy. Musím zachránit lidi, kteří jsou slepí, šílení,“ a tak podobně. Dnes žijeme v nejchaotičtější době. V tu chvíli do vašeho nitra vejde jakési ticho. Když dojde k takové krizi, okamžitě se stanete extrémně tichými. Ale to je opět stav, o kterém mluvím. Takže pokud existuje něco, co vás rozruší nebo vás dělá nešťastnými, pokuste se dosáhnout onoho bodu, oné osy, které jsou prostě jen ticho. A toto ticho vás učiní opravdu mocnými, protože toto ticho není jen vaše. Když jste v tom tichu, jste v tichu vesmíru, v kosmickém tichu. A ticho vesmíru pracuje pro vás. Jste ve spojení s onou silou Kosmu, jak ji můžeme nazvat, ale je to víc než to. Je to Božská síla řekla bych – Božská síla, která také pracuje po celém vesmíru. Pokud tedy se ztišíte ve svém nitru,  ̈ vězte, že sedíte v Božím království. Například: když řekněme máte velkou čest stát se králem, pak půjdete ke svému trůnu a posadíte se a rozhlédnete se a cítíte ticho tohoto stavu, že teď jste král. Toto ticho je znamením, že určitě jste, určitě jste nyní v kontaktu s Božským. Jste tiší, protože Božské se postará o všechno. Nemusíte nic dělat: jen zůstaňte tiší. Ale nenásilně. A zase je to stav. Uvidíte, že pokud dojde k nějakému zmatku, dojde k nějakému problému, najednou vaše pozornost skočí na toto ticho a jakmile skočíte na toto ticho, jste v kontaktu s celou Vše-pronikající silou. A když mluvím o Vše-prostupující síle, stále nechápeme, co to je, co to znamená, tato Vše-prostupující síla lásky. Je to nějaký druh energie vznášející se kolem? Nebo je to něco jako řeka? Nebo nějaký druh éteru? Je to úplná úplnost Reality. Kompletní úplnost Reality je tato Vše-prostupující síla. Ostatní věci jsou neskutečné. A Realita je tak efektivní ... Je tak účinná, nikdy nezklame na rozdíl od tohoto mikrofonu. Je to tak ohromné – můžeme to nazvat „propojeným procesem“, který si nedokážeme ani představit tímto lidským chápáním. Jak to řídí, jak to funguje, jak to pracuje! Myslím například, když uvidíte stromy. Růžový keř dá pouze růže, nedá jablka. Vyroste do určité výšky, nebude růst jako kokosová palma. Všechny vlastnosti této přírody jsou udržovány, vyživovány, opečovávány, absolutně řízeny, ve správný čas, ve správném ročním období. Proto se to v sanskrtu nazývá „Rutambhara Pragya“. „Rutu“ znamená roční období a ten, který pečuje o roční období. Tato znalost je osvícená: jednoduchá definice. Ale stále to není dostatečné vysvětlení, protože pro lidský mozek je to tak složité, že nedokáže pochopit, jak to funguje. Nuže všechny ty zázraky, které jste popsali, jsem viděla. Myslím, že je toho tolik, co je třeba zaznamenat. Je to jen hra této Síly, která myslí, chápe, spolupracuje, koordinuje a miluje a stará se o vás. Je vám k dispozici, je vám dostupná. Kamkoliv jdete, je udržováno spojení. Je to jako guvernér, který cestuje a ochranka cestuje s ním. Takže jsou všude kolem. Nejen se Mnou, ale s vámi také. Už jste tam na seznamu. A oni vědí, že jste ten, o kterého se musí postarat. Nestarají se o nikoho jiného, neudělají nic pro nikoho jiného než pro vás lidi. Nyní se pokuste porozumět této stránce sebeúcty. Jste sahadžajogíni, to znamená, že jste tak zvláštní lidé, že tato Božská síla, ať jste kdekoliv, ať už spíte, chodíte nebo sedíte pod stromem nebo v domě, ať jste kdekoliv, toto spojení je udržováno. Snad bychom to mohli přirovnat k bezdrátovému spojení. Ale nemusíte mluvit, nemusíte nic říkat, nemusíte přikazovat, nemusíte o nic žádat, -stále je vám k dispozici. Protože už jste jedním z vládců v říši Boží. Takže všechny protokoly, to je vaše. Každý, kdo se vás snaží urazit nebo trápit, musí za takový druh akce platit. Takže byste se nikdy neměli bát. Nikdy byste neměli myslet na tyto věci na pozemské úrovni. Naopak bych řekla, lépe odpouštět, protože Bůh ví, co se stane tomu, kdo se špatně zachová. Není to jen soucit, je to také hněv, je to hněv. Jste speciální lidé. Jedinou věcí je, že musíte mít sebeúctu a musíte se snažit udržet rovnováhu. Jakmile se dostanete do rovnováhy, úkolem Gurua je dát rovnováhu ostatním. To vyvažuje vše. Vyváží to přírodu, klima, atmosféru, společnost, lidské bytosti. Je tu, aby vás vyvážil. A tato rovnováha pochází z principu Gurua, který vás vyrovnává. Pokud máte v sobě Guru princip, dostanete se do rovnováhy – automaticky! Automaticky se stanete vyváženou osobností. Nikdo vám nemusí říkat: „Nyní jste v rovnováze,“ jste v rovnováze. Jak tedy můžeme tuto rovnováhu rozvíjet? Samozřejmě ve starověku měli velmi přísné metody – nejíst mnoho, hladovět a jít do Himalájí, stát na hlavě a dělat nejrůznější věci. To přinese velkou nerovnováhu. Pokud se stanete strohou osobností, učiní to z vás tak suchého člověka, že nikdo nebude chtít zdržovat se ve vaší blízkosti. Myslím, že budete hořet, absolutně. Takže ty asketické nápady – nevím, odkud to přišlo, ať už přišlo cokoliv. Možná proto, že chtěli, aby se lidé věnovali více svému Duchu. Ale Guru není od přírody asketický. Je však tak odpoutaný, že je asketický. Může to být král nebo může být žebrák nebo může být nějaká velká osobnost nebo může být jen obyčejný člověk. Pokud je guruem, je v každém stavu v naprosté rovnováze. Nic ho nemůže rušit. Předpokládejme, že mu na hlavu položíte korunu – tak co? Ať už se jedná o lepenkovou korunu, stříbro nebo zlato nebo diamanty nebo cokoliv, nikdy na něj nemůže zapůsobit a nikdy se nemůže dostat do nerovnováhy. Například jídlo – jídlo je podle mě jednou ze slabých stránek. Guru, který by snad hodně jedl, nemusí jíst vůbec, může mít z jídel něco rád a něco ne, ať je to cokoliv. Guruovi však nic nemůže dominovat. Příznakem je, že jste v rovnováze a nemůže vás ovládat jídlo, moc, bohatství, peníze nebo cokoliv – nic vás nemůže ovládat. Vy jste nad všemi těmito věcmi. A jakmile víte, že jste nad těmito věcmi, pak se nebojíte. Už se nebojíte. Vstoupí do vás neohroženost, stanete se úplně nebojácnými. Nic vás nemůže dostat z rovnováhy, nic vás nemůže ovládnout, nic vás nemůže oslabit, nic vás nemůže přimět stát se závislým, nic vás nesvádí. Už nezůstalo nic jako pokušení. Když dosáhnete tohoto stavu za pokušením, mimo jakoukoliv chamtivost, mimo jakýkoliv chtíč, pak už nic není problém. Nic, opravdu nic vás nemůže porazit. Můžete nosit obyčejný věnec z tulsi [indické bazalky] nebo můžete nosit perly, diamanty nebo cokoliv. To se vás nedotkne. Ale ničemu neutečete. Protože když utečete od něčeho, stanete se nepřirozeně asketickými. Asketismus je ve vašem nitru – je vám vrozený. Takže vás nic nesvazuje, na ničem nezáleží. Tento stav musíme vidět. Většinou se však stane, že lidé řeknou: „Matko, nemyslím si, že jsem guru.“ Ptám se: „Proč?“ „Protože o jakémkoliv symptomu jsi mi řekla, všechny mám. Stále chci jíst toto jídlo, pořád toto. “ Jdete na to opačně. Neměli byste se snažit vážit, co vám říkám, nebo se pokoušet soudit sami sebe. Nesuďte. Postupně jdete nahoru – oceňujte se. A postupně se zvedáte a usazujete se na pozici, kterou jste dosáhli. Místo toho se budete cítit velmi rozpačitě a budete se cítit velmi depresivně, pokud začnete soudit: „Ach, Matka řekla, že musíme mít toto, Matka řekla, že musíme mít tamto.“ Pokud se celou dobu začnete sami posuzovat, nepomůže vám to. Jste sebejistí! Jste si jisti sami sebou. Neexistuje nic, co byste mohli sami posuzovat nebo odsouhlasit. Někdy vidím, jak někteří lidé neustále říkají: „Matka to řekla.“ Možná jsem to řekla, možná neřekla, je to vytrženo z kontextu, ať už to je cokoliv. Co je to? Teď jsem to řekla. Co říkáš? Protože je to velmi dobrý způsob, jak znepokojovat ostatní: „Matka to řekla.“ „Co to říkala?“ „Že byste si neměli brát jídlo každý den,“ to jsem nikdy neřekla. Ale někdo může začít s něčím tak stupidním. Předpokládejme, že i když jsem to řekla – nezáleží – co musíte říct? Takže i vy sami zmoudříte vlastní zkušeností, co je dobré. Nevěřili byste, že jsem jako lidská bytost k ničemu. Opravdu, bylo to velmi obtížné. Ve skutečnosti mi můj Otec říkával tolik věcí o lidských bytostech. Co jsou zač a jak bych to měla objevit. A je velmi těžké být lidskou bytostí, velmi, velmi obtížné. Nejprve jsem nevěděla, proč jsou reakce takovéto, proč se lidé chovají takto a co s nimi dělat, jak je řídit. Je to docela obtížné. Můžete říci, že i William Blake měl stejný problém. Ale když dosáhnete onoho stavu, pak se jen těšíte sami sebou. Vy máte větší potěšení než Já. Protože už jste lidské bytosti, takže víte o lidských bytostech. A pak uvidíte svůj vzestup a je pro vás mnohem snazší to ocenit. Pro Mě je to... nevím, protože jsem nikdy nepoznala pokušení, nikdy jsem nepoznala všechny tyto vlastnosti, které jste měli, takže nevím, jak posoudit, co z toho vychází, víte. Pokud nemáte žádné problémy, pokud jste nikdy neměli žádné, řekněme, pokušení. Jste, jak jste byli – co je na tom tak skvělé? Ale od něčeho lidského jste dosáhli vyšší úrovně, to je velmi úctyhodné. A můžete se těšit mnohem víc, než jsem se mohla těšit Já nebo Kristus nebo Šrí Krišna. Protože ten, kdo povýšil a vyrostl a nyní cítí vůni svojí ctnosti, kvalit a velikosti, pak se těší sám ze sebe. „No a co? Sedím tady, “ řekne, „ dobře, sedím tady, proč si děláte starosti? Jsem v pořádku!“ Pro něj přichází správné pochopení této změny. A mnohem lépe chápe jiné lidské bytosti, které nemají vaše schopnosti, znalosti, hloubku, přitažlivost. Protože jste byli lidská bytost. Nyní jste Božští. Protože jste byli člověkem, rozumíte ostatním. Takže Guru jako Já neví. Je to velmi odlišná situace, protože jsem Matka a viděla jsem tyto Guru, skutečné Guru a musím říci, že jsou to velmi tvrdí lidé. Nechápala jsem, jak bijí lidi, jak je mlátí, věší je do studny a dělají všechny ty věci. Nerozuměla jsem, proč to dělají. Ale vyšli z lidské úrovně, bojovali a bojovali, takže si myslí, že: „Proč by to měli tak snadno získat ostatní? Proč také nemají problém?“ Ale vy jste se nedostali ke všem těmto problémům. Jste odlišní od těch guruů. Máte to sahadž. Velmi jednoduše, nic jste neudělali. Sahadž, máte to absolutně sahadž. Neudělali jste ohledně toho nic. Vaše role gurua se tedy liší od těch guruů, kteří tolik bojovali, aby se stali vyvinutou duší. Takže váš přístup k věcem musí být soucitnější, více chápající a více milující. Protože jste to dostali sahadž, ostatní to mohou také od vás získat. Nemusíte dělat něco hrozného, nemusíte na ně křičet. Někteří lidé, kteří mě potkali, mi řekli, což je velmi smutné, že někteří sahadžajogíni jim řekli něco tvrdého, takže museli opustit Sahadža jógu. Sahadžajogín by nikdy neměl nikomu tvrdit nic tvrdého. Nemá právo to říkat. Protože aniž bych vám něco říkala, dostali jste svoji realizaci, zcela zdarma. Aniž byste udělali cokoliv, dostali jste realizaci, a pokud k vám někdo přijde pro realizaci, musíte to udělat stejným způsobem. Nedokázali jste to přes nějaký strohý, strohý – můžeme říci – výcvik. Tento postoj se tedy musí změnit. A viděla jsem, že pokud máte tento postoj, můžete být guru, ale ne sahadž. Nyní se pokuste pochopit, že existuje rozdíl mezi sahadža a neshadža guruem. Jsou velmi zlostní, velmi vznětliví. A sahadža guru nemá právo, aby byl zlostný, prchlivý. Všechno máme tak pěkné, tak krásné, všichni si užíváme této krásné atmosféry. Taková láska, takový soucit, taková úcta k sobě navzájem. Žádné soupeření, žádná politika. Jen když pochopíte jednu věc, že máte všechno sahadža způsobem a stejným sahadža způsobem to můžete dát ostatním a stejným způsobem budete respektovat ostatní. Myslím, že budete moci ... [ Je tu pán, který fotografuje, zjistěte, kdo to je, neměl by fotografovat všechny tyto věci. Bez svolení by neměl fotografovat.] (Marathi: odeberte jim filmový kotouč). (Marathi: odeberte jim filmový kotouč). (Víte, jsou to zlomyslní lidé.) Takže teď jsme v sahadža stylu. Všichni víte, že máte všechny síly, že jste všichni guruové, že jste toho dosáhli tolik, že toho můžete tolik udělat. Pak musíte být sahadž. Dostali jste to sahadž, takže nemáte právo být tvrdými, hroznými, prchlivými nebo přísnými guruy. Ale to šplhá nahoru. Viděla jsem někdy, že v Sahadža józe začíná spousta vojenských činností: jakési vojenské zacházení. To nemůže být. Není třeba ukázňování. Budou disciplinovaní sami sebou. Jsou to guruové, kteří dokážou ukáznit gurua? A pak jsou sahadž. Takže váš styl je velmi odlišný. Žádný z těchto guruů ani nevěděl, jak dát realizaci. Upřímně vám to říkám. Nikdy nevěděli, že Kundaliní mohou zvedat rukama. Velmi málo lidí historicky dalo realizaci – zatím. Ale vy lidé dáváte doleva a doprava, každému, kdo přijde, posadíte je. Právě teď jsem řekla: „Dobře, pojď, podívej se na toho člověka.“ Takže si všichni sedněte: „Teď to je ono, to je ono.“ Nyní jste překročili hranice vědy. Stali jste se vědou o Božském a víte o tom úplně všechno: „Tato čakra je napadená, to je napadení, mám napadení, máš napadení.“ Ale způsob, jakým jednáme s ostatními, je guru pada: laskavost, sladkost, starost. To je to, co vám vaše Matka dala – zájem o druhého. Účast a zájem, který plyne ke každé osobě. Musíte mít účast. Ale tito guruové: „Do toho!“ Řeknou: „Zemři, zabijte se! Jez trávu.“ Ne, takto nikoliv. Takže musíte být také mateřským guruem, sladkým guruem, nesmírně sladkým, laskavým a chápajícím, odpouštějícím. Protože jaký je účel? Co je účel? Účelem je šíření Sahadža jógy. To je ta hlavní věc, kterou zanedbáváme: že účelem naší realizace nebo našeho zrození je poskytnout realizace ostatním, šířit Sahadža jógu, emancipovat ostatní, vysvobodit celý svět. Je to naše odpovědnost. Pokud jste zodpovědní, jak se chováte? Takže už nemáme kněžství, už ne. Ani jeden člověk to neříká, ten člověk říká, že se to stalo – nic takového. Co musíte říci, říkáte tomu člověku. A vy sami uvidíte, jak zrcadlíte svoji osobnost na jiné osobě, jak reaguje a jak se chová. Postupně jsem viděla, jak se naše kolektivita to vše učí. Postupně zjišťuji, že všichni ti hrozní dominantní lidé utekli ze Sahadža jógy. Také zjišťuji, že lidé jsou velmi milující a laskaví k sobě navzájem i k ostatním. Protože jste ztělesněním dobra, ztělesněním spravedlnosti, jste ztělesněním trpělivosti, soucitu, lásky a starostlivosti. Takže už nejde o to, jak to dokážete, už tím jste. Ale neměli byste se prostě vzdát. Řekla jsem: „Jen se na něco podívej a pozoruj to.“ Nikdo to nemůže udělat, ale vy všichni to dokážete. Takže sebeúcta a pak převzetí. Převezměte své síly. Pokud jste guru, pak se ujměte své moci. Nepřebíráte svou moc. Pořád si myslíte: „Bůh ví, jestli mám ty síly nebo ne,“ toto, tamto. To znamená, že jste stále ještě jen začátečník. „Ne, jsem guru, dobře.“ Říkáme: „Matko, jsem svůj vlastní guru,“ to je vše. Ale jen se to říká ze rtů. Nejen že jste svým vlastním guruem, ale guruem celého světa. Je to kolektivní ‚guruovství‘, které máme, měla bych říct kolektivní. A teď nám nic nemůže uniknout, jsme impozantní, naprosto obrovští. Nic nám nemůže uniknout. Pokud to pochopíme, musíme je převzít. Zde například volí někoho, kdo je velmi krutý člověk, oblékají ho do šatů a říkají, že je papež. Dobrá, je to papež. Ale on není! Jen jedná, ale uvnitř není. Že je neomylný? Je omylný! Stokrát. To není náš případ. Všechny tyto věci máme ve svém nitru. Máme je, jsou tam, jsme jejich majiteli, jediná věc je převzít. Jakmile začnete přebírat, všechny badhy utečou, všechno uteče a budete překvapeni. Kdo (z nich) se může postavit člověku, který je světcem, který je guruem a který ví, že je guru? Nikdo se mu nemůže postavit. Budou utíkat. Musíte však mít introspekci, abyste viděli, že vaše sebeúcta je zcela správná. Nejde jen o to, že si myslíte, že jste guru. Znala jsem nějaké skutečné guruy a nikdy bych vám nedovolila k nim jít, protože Bůh ví, jestli se můžete vrátit v jednom kuse nebo ne. A já jsem jim řekla, že jsou skuteční guruové, vím, ale nepřibližujte se k nim. Protože jim chybí tento soucit, tento sahadža styl. Protože si myslí, že pracovali velmi tvrdě, tak proč by tito lidé neměli moc tvrdě pracovat. Můžete být cokoliv. Můžete dělat tuto práci či onu práci. Můžete být vzdělaní či nevzdělaní, nezáleží na tom. Ať už jste bohatí nebo chudí, nedělá to vůbec žádný rozdíl, pokud víte, že jste guru a že převezmete svou moc. V tomto převzetí, pokud máte nějaký talent, pokud znáte hudbu, víte, že znáte hudbu. Pokud víte, jak vařit, víte, jak vařit. Pokud jste administrátor a znáte administraci, znáte administraci. To ale také nemusí být úplně absolutní. Ale vy už jste Absolutní totalita reality. Realita je vám k dispozici. Ale převezměte ji! Nejste vůbec obyčejní. Můžeme říci, že jste výjimeční mezi obyčejnými. V tom, že vynecháte vše, co je nesmyslné, prostě to vyřadíte. Ostatní vás uvidí a budou překvapeni, jací jste to lidé. Jaký druh života vedou, jak milí jsou, jak milí jsou. A znalost je tak jemná a tak velká a tak vysokého stupně. Ale nikdy se necítíte nadutí egem. Neviděla jsem žádného sahadžajogína, který říká: „Ach, vím vše o čakrách, tohle a to. Jak se opovažuješ říkat něco takového?“ S kníry vzhůru. Ne! Se všemi těmito znalostmi se ohýbáte dolů jako strom, který je naložen ovocem. A ta pokora, ta jednoduchost a ta pokora vám poskytuje zvláštní výhodu, která může proniknout do jakéhokoliv srdce. Stali jste se apoštoly Pravdy. Můžete se stát proroky jako byl William Blake. Můžete. Tolik věcí projevíte a vy přitom nebudete věřit sami sobě? Ale věřte, že jste zajedno s touto Velkou mocí, kterou je Bůh Všemohoucí. Věky diskutovali, myslím, o neposkvrněném početí Krista. Takové hlupáky jsem nikdy neviděla. Ale on je Bůh! Je to Bůh všemohoucí, není to lidská bytost! Může udělat cokoliv! Jak Ho můžete soudit? A jak můžete posuzovat Jeho síly a práci? Chcete-li diskutovat o Bohu, máte Jeho inteligenci? Myslím, že je to něco, jako když člověk jako Já diskutuje o bankovnictví. Poté, co řeknu jednu nebo dvě věty, odpadnu. Stejně tak, když začnete diskutovat o Bohu, musíte vědět, že nemáte takovou schopnost diskutovat o Bohu, jaké jsou Jeho vztahy, jak získal syna, atd. Kdo jste? Jaké je vaše vlastní stanovisko, o kterém můžete diskutovat? A pak si v té pokoře uvědomíte: On je Bůh všemohoucí. Je všemohoucí. Může udělat cokoliv! Pak tato víra, ne slepá víra, ale skutečná víra v onen pocit, že Bůh je Všemohoucí a že nyní jste se stali poslem toho Všemohoucího Boha, vám dává veškerou sílu, veškerou odvahu, všechno. A Jeho soucit, Jeho lásku, Jeho pozornost a porozumění. Tato víra by tedy měla být s vámi naprosto zajedno. Jednou jsem se setkala s jedním skutečným guruem. Ach, byl to jinak velmi hrozný člověk! Udeřil tolik lidí, hodil tolik lidí dolů z kopců a všechny ty všelijaké věci, které udělal, nepochybně. Ale pro mě má stále ohromné ohledy. Šla jsem k němu, tak se mnou začal mluvit, jako by mluvil s Bohyní. Řekl: „Jak Ti líbí tihle světští lidé?“ Řekla jsem: „Dobrá, konec konců jsem je stvořila.“ „Ach, ale,“ řekl, „Ty jsi Bůh, proč je se svou mocí trochu nezměníš?“ Řekla jsem: „To je problém. Dala jsem jim svobodu.“ Řekla jsem: „Dobrá, je to pro vás svoboda. Můžete si vybrat, zda se chcete transformovat nebo ne, nemůžu vás nutit.“ Řekl: „Ale všemohoucí Bože, můžeš dělat cokoliv.“ Řekla jsem: „Dokážu všechno, ale nechci dělat určité věci. A jednou z nich je zbavit je svobody. To je jejich svoboda volby. To je jim dáno, protože pokud musí mít konečnou svobodu, měli by mít tuto svou malou svobodu neporušenou.“ Takže se se Mnou hádal o tomto. Řekl: „Ale když jsi Všemohoucí Bůh, mohla by existovat jiná metoda! Co dělat s těmito hroznými lidmi?“ Řekla jsem: „Vaše starost je v pořádku a já tomu rozumím, protože jste guru, ale když dejme tomu jsem Bůh všemohoucí, můj styl je jiný. Nemůžu být jako ty.“ Pak řekl: „To je pravda. Nemůžeš být jako já.“ To jsem v něm našla. Mluvil se Mnou jen tak, jako bych byla Bohem, který stojí před ním. A pak víte, řekl všem učedníkům: „Vidíte, chválíte, chválíte Pána, chválíte Ji, „suti kara“, protože Bůh miluje chválu.“ Řekla jsem: „Opravdu?“ „Ano! Pokud chválíte Pána, pak vám dá všechno, viděl jsem to. Vždy Ho chválím. Kdykoliv chci, aby se něco udělalo, jen Ho chválím a On to pro mě udělá.“ Takže jsem řekla: „Je to pravda, musím to přijmout.“ Protože On je bhakti gamya. Nemůžete se dostat k Matce, pokud a dokud nebudete mít opravdu bhakti ze srdce. Je to všechno již zabudované omezení. Co můžu dělat? Pokud nemáte bhakti, nemůžete se dostat k Matce, nemůžete. Nemůžete se dostat k Bohu. Ale pokud máte bhakti, pak se můžete dostat k Matce. Je psáno „bhakti gamya“. Pokud někdo řekne: „Dobrá. Zvedněte moji Kundaliní!“ Nemůžu zvednout jeho Kundaliní, nejen to, ale po sedm životů nebude mít realizaci! Ale pokud někdo řekne: „Matko, dáš mi prosím realizaci?“ Jednou! Takže nejen pokora, ale i bhakti. A bhakti je možné pouze tehdy, máte-li svou víru. To je věc víry, která je dnes zpochybňována všemi druhy hloupých lidí. Intelektuálové, tito hrozní lidé, kteří vytahují historky z hlavy, nebo také vědou a touto takzvanou „katolickou církví“ a touto církví a tamtou církví. Takže vaše víra v Boha musí být absolutně, naprosto neposkvrnitelná. Nic ji nemůže narušit. To je velmi důležité. Viděli jste všechny Boží zázraky, viděli jste, jak vypracováváte Jeho síly, znáte všechny tyto věci. Stále však chybí víra v Boha. Člověk, který má úplnou víru v Boha, se nazývá ten, kdo ... je sám Bůh. Říká se tomu Paramačaitanja. Guru se nazývá ten, kdo je sám Brahmačaitanja. Takže když je ve vás tato víra v Boha naprosto zakotvena, že „existuje Bůh všemohoucí, On je všemohoucí, a že já jsem poslem tohoto Boha.“ Jen toto porozumění, když se ve vás stane naprosto pevným, jste v Gurupadě. Dnes vám žehnám, aby všichni z vás dosáhli stavu, ve kterém dlíte v tomto stavu Gurupády. A ať už jste kdekoliv, ať už je vaše postavení jakékoliv, ať už děláte cokoliv, víra v Všemohoucího Boha, která je skutečně ve vás, se projeví. Nejen to že se projeví, bude jednat – stejně jako Bůh. Lze toho říci tolik. Už jsem dříve řekla hodně věcí. A také tolik lze říci později, ale dnes si musíme pamatovat na jednu věc, že musíme mít úplnou víru v Boží království a v síly Boha Všemohoucího, úplnou víru. A pak v sebe samé. Kéž vám Bůh žehná.
