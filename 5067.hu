[embed]https://vimeo.com/210060840[/embed]

Devi Puja Satarában, India 1984/02/07 Shivaji az anchavatara

... de tudjátok, ő nemcsak egy király volt, hanem Devi bhakta és ’ansha avtara’, és az anyja is ’ansha avatara’ volt. Ha valaki ’ansha avatara’, annak az a jele, hogy rendkívüli hatalma van saját maga és mások felett. Nem esnek kísértésbe, nincs hibájuk.

Nem hallotok? Mi a gond? Valami baj van a gépetekkel.

Először tudnotok kell, hogy Shivaji maga egy isteni személy volt, olyan értelemben, hogy nem volt benne hiba, teljesen független volt. Nem akarom elmesélni az egész történetét, de ha a jellemét tanulmányozzátok, meglepődtök, mennyire független volt. Nem volt a nők rabja, soha nem sóvárgott utánuk, éppen ellenkezőleg, nagyon tisztelte a nőket. Van egy történet, hogy egyszer eléje vezették egy nagy ’nawab’ (mogul herceg, főúr) menyét, mert ezt szokták tenni az emberek; nem tudom, hogy nevezik az ilyen taktikát, amikor lesből hátba támadnak valakit.

Mi a probléma? Az áramerősség le van csökkentve ilyenkor, minden kedden. Beszélhetek így is, hallotok Engem? Próbáljuk ki, nézzük meg mi történik. Kérlek figyeljetek, mert hallhattok Engem a Sahasrarán keresztül. Ha a Sahasrarára figyeltek, hallhattok Engem. Ha Én hallak benneteket, nektek is kell Engem hallanotok. Kellene. Próbáljátok meg. Csukjátok be a szemeteket, és hallgassatok Engem a Sahasrarában. Nem a fületekkel, hanem a Sahasrarán keresztül. Hallotok Engem? Jobb, ha kipróbáltok valami egyebet, ami bennetek van. A belső eszközöket is használnotok kell. Most hallotok Engem? Ezért ment el az áram, különben sohasem használnátok a Sahasrarát, csak a fületeket. Hallgassátok a Sahararán keresztül. A Sahasrarán keresztül nagyon tisztán fogtok hallani.

Tehát, ez a nagyszerű király, Shivaji, nőkkel kapcsolatban soha sem esett kísértésbe. Egyszer eléje vezették ezt a gyönyörű nőt, aki egy „nawab’ (főúr) menye volt, - mert sok pénzt és kincset zsákmányoltak, és ezt a nőt is elrabolták, amikor áthaladt a karavánja egy hegyi átjárón. Shivaji ránézett és megkérte, hogy vegye le a fátylát – mert muszlim hölgy volt. Ránézve ennyit mondott: »Ha az anyám olyan szép lett volna, mint te, akkor én is ilyen szép lennék.«

Ez a legjobb módja, hogy azt mondjuk: te a nővérem vagy.

Négyszer kellett megnősülnie, bizonyos politikai természetű problémák miatt. Négy nőt kellett elvennie feleségül, de megházasodott, mert ezt kellett tennie, és mind a négy nő a felesége volt, és soha nem gondolt más nőre. Olyan nagyszerű jellem.
Ez az első jele egy olyan személyiségnek, aki valóban érett, aki nem figyel más nőkre. Ez nagyon megszokott Maharashtrában, nekik ez nem nehéz. Nem is értik, most miről beszélek. Ez az egyik, amit meg kell értenetek, hogy annyira tiszteletteljes volt a nőkkel, hogy visszaadta mindenét, minden pénzét, minden ékszerét, és azt is, amit a főúrtól zsákmányoltak, minden fegyvert, mindent, és visszaküldött minden embert a főúrhoz, mert ha egy hölgy – ő a shakti – utazik, akkor senki nem háborgathatja. Ennyire tisztelt olyan nőket, akik valójában más csoporthoz tartoztak.

Annyi jó tulajdonsága volt, hogy lehetetlen mindet leírni. Teljesen őszinte, teljesen őszinte volt, és úgy élt, mint egy szent. Nem érdekelte a kényelem. Ha megnézitek a dolgait, meglepődtök, hogy a

kövön is tudott aludni, de a királyi rang miatt viselnie kellett minden ékszert, minden öltözéket. Ha elmentek a bombay-i múzeumba, megnézhetitek a – mi ’chilkhat’-nak hívjuk – vashálóból készült páncélját. Azt viselte. Annyira nehéz, hogy nem lehet megemelni. De viselnie kellett, és abban harcolt a háborúkban.

De nem voltak gyengéi, mint minden nyugati királynak. Nem volt gyengéje, nem volt rossz szokása, rendkívül őszinte volt, a természete spártai, és ideális király volt, teljes mértékben ideális. Mindenkihez ugyanúgy beszélt, mindenkivel tisztelettel bánt, soha nem hivalkodott azzal, hogy király, de mindig méltóságteljes maradt, és ha meg kellett büntetni valakit, teljes bátorsággal megtette, az olcsó népszerűség sem érdekelte.

Egy ilyen ember áldás volt Maharashtra számára, mert ő egy eszménykép számunkra és egy követendő példa. Az anyja egy nagyszerű asszony volt, aki kiszabadította őt a mogulok karmaiból, akik erőszakkal próbálták a hindukat iszlám hitre téríteni. Például ez az Aurangzeb, aki gyűlölte a zenét, minden évben megölt annyi brahmint – nagyon jobboldalas alak volt –, hogy az általuk viselt fonal megegyezzen a test súlyával. El tudjátok képzelni, mennyire kegyetlen ember volt, akárcsak Hitler.

De ugyanakkor nagyon becsületes volt, olyan értelemben, hogy a saját készítésű sapkák eladásából kapott pénzből élt. Nagyon jobboldalas volt, aki becsületes volt a pénz, az állam pénze tekintetében, de az Istenről alkotott elképzeléseinek annyira fanatikusan a fogságában volt, hogy olyanná vált, mint egy rakshasa. Abban az időben nehéz volt vele szembeszállni, mert rémuralom volt. Belülről senki sem szállhatott szembe Hitlerrel, de Shivajinak sikerült, és annyira jól csinálta.

Tehát Satara az a hely, ahol megalapította az első királyságát. Ez Maharasthra fővárosa – Satara – ezért olyan fontos ez a hely. A másik dolog, miután Shivaji volt a király, és a világi dolgokkal foglalkozott, a saját fia rossz társaságba keveredett egy Uttar Pradesh-ből való Kabji Kalusha nevű alakkal, így elkezdett inni, és olyan dolgokat tett, amit nem kellett volna. Börtönbe került, de még így is teljesen reménytelen eset volt, és egy jószívű ember. Ez az oka annak, hogy Maharashtra ketté szakadt, és a fiatalabb testvérének egy másik királyságot kellett alapítania, egy másik részt, aminek Kolhapur volt a fővárosa, ahol gondolom láttátok Sahu Maharaja szobrát. Ő egy nagyon erkölcsös, nagyon jó ember volt, és jól vezette azt a területet. Így Kolhapur új főváros lett.

De ezzel azt szeretném elmondani, hogy amikor a negativitás befurakodik valami nagyszerű dologba, akkor elkezd megoszlani, és úgy tartják, hogy közös jellemvonása a maratháknak (Maharashtra lakói), hogy ’Bhau Bandki’-ba (testvéri perpatvar) keverednek, mindig csoportokat alkotnak. Még a Sahaja Jógában is ezt látom. Voltam Rahuriban, és ott is azt éreztem, hogy valamilyen ’Bhau Bandki’ működik. Ez a marathák jellemvonása, amire nagyon oda kell figyelniük. Az egyik a ’Bhau Bandki’, hogy hirtelen csoportokat alkotnak, elkülönülnek egymástól, és elkezdenek harcolni egymással, a jellemük megkeményedik.

Meg kell értenetek, hogy mindaddig, amíg nincs köztünk teljes egység, nem létezhet Sahaja Jóga. Ez a fajta különválás nagyon rossz, és mindenáron el kell kerülnünk. Ez az, amit el kell mondanom minden maharashtrainak, hogy legyetek óvatosak ezzel, a ’Bhau Bandki’-val. Féltékenységből fakad, hataloméhségből, abból, ha nem fogadunk el valakit vezetőnek, ha mindenben a hibát keressük. Akkor is megtörténhet, ha a vezető hibázik. Ha valami nincs rendben a vezetővel, ha nem

jön jól ki másokkal, akkor is megtörténhet. Valamilyen kölcsönös dolog kezd működni, aminek az eredménye a kettészakadás, és végül így veszítettük el a Maharashtra királyságot. Ez egy jó példa arra, hogy megértsük, milyen keményen dolgozott Shivaji, harcolt Aurangzeb-al, megalapozta a királyságát, és hogyan vesztette el mindezt a második generáció.