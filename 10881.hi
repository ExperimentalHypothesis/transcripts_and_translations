14 जनवरी 1981
मकर संक्रांति पूजा
पुणे (भारत)
बातचीत की भाषा: अंग्रेजी, मराठी | प्रतिलेख (अंग्रेजी) - सत्यापित | अनुवाद (मराठी से अंग्रेजी) – आवश्यकता है -
मकर संक्रांति पूजा, पुणे (भारत), 1 जनवरी 1981

[श्री माताजी पहले मराठी में बोलती हैं; अंग्रेजी 24:51 से शुरू होती है]

मुझे खेद है कि मैं आपसे अंग्रेजी भाषा में बात नहीं कर सकी - और मैंने कुछ समय तक बात की है। आज का ये विशेष दिन संक्रांत का दिन है। सैन, तुम्हें पता है. 'सैन' का अर्थ है "अच्छा, पवित्र" और 'क्रांत' का अर्थ है - [श्री माताजी मराठी में बोलती हैं]। जब मैं मराठी बोलती हूं तो अंग्रेजी भूल जाती हूं।

सहज योगी: क्रांति।

श्री माताजी: क्रांति। पवित्र क्रांति। पवित्र। और यही मैं उनसे कह रही हूं। पवित्र क्रांति यह है कि सहज योग के माध्यम से अब आपका अपना धर्म स्थापित हो गया है, आप जानते हैं कि आपका धर्म क्या है। क्योंकि यदि आप अपने धर्म का पालन नहीं करोगे तो आप नष्ट हो जाओगे। आपकी चैतन्य लहरियाँ खो जाएंगी। अपनी खोज में आपको तुरंत पता चल जाएगा कि आपने कुछ खो दिया है। आप प्रभावित होंगे और इसलिए आपको सुधार करना होगा। यह इतना कठिन नहीं है।

लेकिन इसे संक्रांत - पवित्र क्रांति - बनाने के लिए आपको नए, नए धर्म, नए कदम उठाने होंगे। सबसे पहले आपके अपने कदम प्रबुद्ध होने चाहिए और फिर आगे बढ़ने के लिए आपको नए कदम तय करने होंगे। और ये नए कदम जो हैं वो पश्चिमी लोगों के लिए अलग हैं और पूर्वी लोगों के लिए अलग हैं। अभी मैंने उन्हें पूर्वी शैली के बारे में बताया है और फिर बाद में मैं आपको पश्चिमी शैली के बारे में बताऊंगी । हमें नए आदर्श, नई शैली रखनी होगी क्योंकि हम साहसी लोग हैं, हम बहादुर लोग हैं। हमें प्यार की लड़ाई प्यार से ही लड़नी है और यह बहुत नाज़ुक चीज़ है।

जब सूर्य बाएं से दाएं ओर बढ़ता है तो इसका अर्थ है कि आपकी इच्छा ही आपका कार्य बन जाती है।
आज वह दिन है जब वे आपको एक मीठी चीज़ देते हैं, यह कहने के लिए कि आपको मीठा बोलना चाहिए जो कि पश्चिमी लोगों के लिए बहुत महत्वपूर्ण है; जब आप कुछ कर रहे होते हैं और आयोजन कर रहे होते हैं, तो आप गर्म हो जाते हैं, तनाव में आ जाते है और आपका स्वभाव शुष्क, भावनाहीन हो जाता है। आपको पता है, हृदय में गुस्सा भर जाता है।

उस समय वे कहते हैं कि तुम मिठाई ले लो, यह मिठाई गर्म करने वाली चीज है क्योंकि अब सूर्य दूसरी ओर बढ़ रहा है। उस समय भी वे इसे संतुलित करने के लिए कहते हैं: “बहुत मीठा बोलो।” मीठे शब्दों का प्रयोग करो , मिठास का प्रयोग करो ।'' अपनी भाषा में मधुरता लाओ जो बहुत जरूरी है, आप इसे समझें। और यह उन धर्मों में से एक है जिसे हमें स्वीकार करना होगा कि हम एक-दूसरे के लिए और फिर बाद में दूसरों के लिए कठोर शब्दों का प्रयोग नहीं करेंगे।

सबसे पहले, एक दूसरे के प्रति । ऐसे बहुत लोग हैं जो दूसरों के प्रति दयावान होंगे क्योंकि दूसरे उन पर हावी रहते हैं लेकिन अपने सहज योगियों के प्रति दयावान नहीं होंगे।
क्योंकि यह एक सार्वभौमिक घटना है, यह पूरी तरह से सार्वभौमिक रूप से काम कर रही है। भले ही आप संगठित होंते हों , आप संपूर्णता के लिए संगठित होते हैं। जो लोग संगठित हो रहे हैं उनका काम कठोर होना नहीं है और जो संगठित नहीं हैं उनका काम धीमा होना नहीं है। हमें उसी गति से, उसी समझ से आगे बढ़ना है।

मराठी भाषा में एक कहानी है जो बहुत अच्छी कहानी है कि - [श्री माताजी मराठी में बोलती हैं] - पक्षी पकड़ने वाले ने कुछ पक्षियों - कबूतरों को प्रलोभन देने के लिए अच्छे अनाज को फैला दिया था। और कबूतरों को घोंसला [जाल] – फंदा - दिखाई नहीं दिया और वे सभी उसे खाने के लिए नीचे आ गए। और वहाँ एक जाल था. जाल में उनके पैर फंस गये।
तो समाधान यह निकाला गया कि: "यदि हम सभी एक ही गति से उड़ान भरें, तो हम पूरे जाल को साथ लेके उड़ जाएंगे और फिर वह हमें पकड़ नहीं पाएगा।" तो, एक व्यक्ति ने कहा: "ठीक है, जैसे ही मैं 'हाँ' कहता हूँ, हम सभी उसी गति से उड़ान भरना शुरू करेंगे । यदि कोई अपनी गति बढ़ा देता है तो उसे नीचे गिरा दिया जाएगा।

उसी तरह, सहज योग पर काम करना होगा; और इसीलिए, गति बनाए रखने के लिए, अपने आप को शांतिपूर्ण, प्रेमपूर्ण, स्नेही बनाए रखें। शांति ही वह रास्ता है जिससे हम इसे हासिल कर सकते हैं। यह एक विस्फोटक शांति है. विरोधाभास से आप विस्फोटक :संतुलन में आते हैं ।
आपने देवी के बारे में, देवी के विभिन्न पहलुओं के बारे में भी पढ़ा है। हमेशा: "अति सौम्य, अति रुद्र" [देवी महात्म्य से देवी सूक्तम में; "चंद्रमा की तरह कोमल और रुद्र की तरह भयानक भी"] दो विरोधाभास के द्वारा मध्य में संतुलन लाया जाता है।

इस तरह आपको समझना होगा कि सहज योग एक बहुत ही अनोखी क्रांति है। मैंने उन्हें राजनीतिक रूप से भी और सामाजिक रूप से भी, हर तरह से बताया कि हम कैसे हर देश को, इस प्रकार पूरी दुनिया को, पूरे ब्रह्मांड को बेहतर बनाने जा रहे हैं। बाद में, मैं आपके लिए सबकी विवेचना करूंगी ।

तो, आज का विशेष दिन, बहुत महान दिन है , आइए हम पूछें कि, जब आप यह पूजा कर रहे हैं, तो नए धर्मों को अपने भीतर स्थापित करने के लिए कहें, अपने भीतर बनाए रखने के लिए कहें और उन्हें आत्मसात करने का प्रयास करें।
वे प्रवेश कर जाएंगे लेकिन आपको उन्हें स्वीकार करना होगा और जानना होगा कि यह एक बड़ी लड़ाई है। और यह एक बहुत अलग प्रकार की शांति और प्रेम की लड़ाई का है।
इसीलिए वे कहते हैं: “मीठा बोलो।” दूसरों के साथ मधुर रहें।” किसी भी तरह से व्यंग्यात्मक न हो, न ही कठोर हो, बल्कि मधुर हो। मधुरता जो सच्ची हो, बाहरी और दिखावटी और औपचारिक नहीं, बल्कि सच्ची मधुरता हो।
परमात्मा सबको आशीर्वदित करे ।

सहज योगी:
ॐ त्वमेव साक्षात् श्री महालक्ष्मी महासरस्वती महाकाली त्रिगुणात्मिका कुण्डलिनी साक्षात् श्री आदि शक्ति माताजी श्री निर्मला देवी नमो नमः।

ॐ त्वमेव साक्षात् श्री महालक्ष्मी महासरस्वती महाकाली त्रिगुणात्मिका कुण्डलिनी साक्षात् श्री आदि शक्ति माताजी श्री निर्मला देवी नमो नमः।

ॐ त्वमेव साक्षात् श्री महालक्ष्मी महासरस्वती महाकाली त्रिगुणात्मिका कुण्डलिनी साक्षात् श्री आदि शक्ति माताजी श्री निर्मला देवी नमो नमः।

[ऑडियो समाप्त] 14 जनवरी 1981