8 जानेवारी 1986
Devi Puja
Pune (India)
Talk Language: English, Marathi | Transcript (Marathi) - Draft | Translation (English to Marathi) - Draft

९:१० आज सगळे आपण इथे परत पूजेला हजर झालो आहोत आणि पुण्याला पूजा करायची म्हणजे आमचं परम भाग्य आहे. कारण शास्त्रातील या नगरीला पुण्य पट्टणम असं नाव आहे. पुण्य पट्टणम -पुण्याचा राशी जिथे औतल्या गेल्या, ती ही पुण्य नागरी आहे ज्याच्यात आपला वास आहे. आणि त्या आपण किती राशी त्यात औतनार आहोत ते बघितलं पाहिजे. पण, थोडं गंभीरपणाने सहजयोग घेतला पाहिजे. सहयाजोग्याबद्दल अजून गंभीरता आलेली नाहीये. गांभीर्य यायला पाहिजे. फार मोठी गोष्टं आहे. आत्मा साक्षात्कार होणं म्हणजे अलभ्य आहे, अत्यंत अलभ्य आहे.

१०:०४ ते आपल्याला मिळालं हे विशेष, पण आपण काहीतरी विशेष आहोत, आपली ज्योत पाजदली गेली, ते केवढं मोठं कार्य घढलेलं आहे, ही किती मोठी आपल्याला संपदा मिळालेली, ही संपत्ती केवढी मोठी मिळालेली आहे, तिकडे गांभीर्य असायला पाहिजे आणि त्याबद्दल स्वतःची इज्जत असायला पाहिजे. ते जरासं कमी पडतंय. सहजच मिल्यामुळे त्याची किंमत नाहीये पहिल्यांदा.

१०:३९ दुसरं, माताजी म्हणजे कोण हे ते अजूनही पुष्कळांच्या लक्षात नाही आलेलय. कारण आम्हीं महामाया आहोत, ओळखणं सोप्प कामं नाही. पण फोटोवरुण ओळखायचं. फोटोत पुष्कड दाखले आहेत. आणि तुमचा जीवनातसुद्धा अनेक घडामोडी होतात. जे लोक गंभीरपणाने सहजयोगात येत नाहीत [बाजूला : तिकडे बोलू नका मागे, जेवणाचा गडबडीत ], ११:०७ आणि त्यामुळे अत्यंत शुल्लक अशा गोष्टी ऐकायला मिळतात. आणि आश्चर्य वाटतं कि सहजयोगा मध्ये हे बाहेरचे देशातले लोक, त्यांचे फक्त प्रतिनिधी ईथे आलेले आहेत, फक्त प्रतिनिधी इथे आलेले आहेत, आणि किती गंभीरपणाने हे सहजयोगाकडे बघतात आणि आपली स्वतःची प्रगती करून घेतात. ११:३१ आणि अजून आपल्या महाराष्ट्रात जिथे संतांनी एवढं आपलं रक्त औतलेलय, तिथे अजूनसुद्धा लोकांमध्ये ती गहनता आलेली नाही. आणि शुल्लक गोष्टींमध्ये डोकं घातलेलं आहे. लक्ष अगदी शुल्लक गोष्टीत आहे. आणि हमखास ते पुण्याला घडतं हे पाहून मला फार फार फार दुःख होतं.

११:५२ तर आज सांगायचं म्हणजे असं कि आता पुश्कळश्या गोष्टी इथे आल्यावर नजरेत आल्या माझा कि लोकांचे वायब्रेशन ठीक नाही, पहिली गोष्टं. ते मला एकदम स्टेशन वरच जाणवलं. [तर] कि माझं एकदम जीव धकला. म्हटलं झालं काय परत, काहीतरी सुरु झालं इकडे. तेव्हा एक-दोन सेंटर आता बंद करायला पाहिजेत असा माझा विचार आहे. जर एक-दोन सेन्टर बंद केले तर कदाचित ती नेगेटिव्हिटी [editor- नकारात्मकता] वाढणार नाही. कारण असं आहे कि एकदा सेंटर सुरु झाले, म्हणजे लोक जेव्हा नवीन नवीन सहजयोगात येतात, आणि जमत नाही त्यांना आपला अहंकार त्यात तृप्त करायचा असतो. कोणच्या ना कोणच्या बहाण्याने तो सुरु असतो. काहीनाकाही तरी खुस्पटं निघतात. आता एक विशेष करून वाईट हे वाटतं कि पैशाकडे फार लक्ष आहे पुण्यनगरीत, आणि त्यामुळे हि भिक्कारदशा आहे. भिकाऱ्यांसाठी सहजयोग नाही आहे. भिकाराने भिकाऱ्याला काय द्यायचा, तुम्ही सांगा? जर तुम्ही भिकारी असले, तर तुम्ही लोकांना काय देणार? भिकाऱ्यांसाठी सहजयोग नाही आहे. श्रीमंतांसाठी आहे, श्रीमंत म्हणजे ज्यांचा मतीमध्ये ‘श्री’ आहे.

१३:०२ जे भिकारपण्याचा गोष्टी करतात त्या लोकांसाठी सहजयोग नाही. ते लोकं शुल्लक गोष्टी करतात, त्रास देणार आहेत. तेव्हा अशा लोकांनी सहजयोग कृपाकरुन सोडावं. म्हणजे फार भलं होईल, आमचं ही भलं होईल तुमचं ही भलं होईल. आणि अशे लोक जर सहजयोगात राहिले तर त्यांना त्रास होणार आहे.

१३:१९ उदाहरणार्थ एक सांगते मी तुम्हाला, म्हणजे या गोष्टी बोल्या नाही पाहिजे, आज पूजेचा दिवस आहे पण सांगितलेलं बरं म्हणजे लक्षात येईल. मुंबईला जेव्हा आम्ही सुरुवातीला लोकांना सांगितलं, कि आम्हाला काही पैशे नकोत अजून काही सहजयोगाचे बरोबर ठीक झालेलं नाही आहे. जो पर्यंत ट्रस्ट होत नाही, मी पैसे घेऊन कुठे ठेवू, कसं [करू], ते मला करायचा नाही आहे. त्यावर ट्रस्ट होइसतोवर तुम्ही थांबा. [तुम्ही] मुंबईला भयंकर लोकांना खर्च असतो पगार जरी असला तरी सुद्धा. नाही माताजी असं कसं आम्ही काहीतरी दिलेच पाहिले. तुम्ही काही देऊ नका, सध्या आहेत माझाकडे पैशे. जे काय करायची रेजिस्ट्रेशन वगैरे, आधी होऊ देत व्यवस्थित, मग तुम्ही द्या. तसं झालं. त्याच्यानंतर, ट्रस्ट रजिस्टर झाल्याबरोबर, सगळ्यांनी सांगितलं माताजी आता तर आमचाकडनं पैसे घ्या, तर म्हणे कमीतकमी प्रत्येकाकडनं एक हजार रुपये तरी घ्या. अहो इतके सर्वसाधारण लोक! मला आश्चर्य वाटलं, मला कधी वाटलं न्हवतं हे लोक हजार रुपये आणून घालतील. त्यांची तुंबड गर्दी कि हे हजार आमचे ठेवा, आमचे ठेवा, आमचे, अर्थात मी सुरवातीला एक लाख रुपये माझे स्वतःचे भरले, ती गोष्टं वेगळी. पण, बाकी लोकांनी जी तुंबड गर्दी तिथे केली कि आमचे हजार घ्या, आमचे हजार घ्या त्याचं आश्चर्य वाटलं. त्यात सतरा माणसं अली ते म्हणे माताजी थोडेशे कमी राहिले तेवढे मिळाले म्हणजे द्या. म्हटलं असं करा, सध्या मी तुमचे देते पैशे, मग तुम्ही देत राहा. काही गर्दी [गडबड] नाही. त्यांचा नावानी मी सतरा हजार रुपये जमा केले, ते एका गृहस्थाकडे. ते श्रीमान, पुणेकर स्टाईल होते. त्यांच्याजवळ रुपये जमा केले, त्यांनी घेतले रुपये ते माझाकडनं व्यवस्थित, आठ- दहा माणसं बसली होती, त्यांचा समोर. आणि जमा नाही केले परत. झालं काय, गहाळ झाले. अरे गहाळ कशे झाले? सतरा हजार रुपये गहाळ कशी झाले? झाले गहाळ. आणि मग त्याच्यावर तोरा असा, कि येऊन कि तुमचे ब्लेकचे पैसे होते माताजी, तेव्हा ते गहाळ झाले. म्हटलं ब्लेक-बिकचे न्हवते. मी बँकेतून पैसे आणते आणि माझे बँकेतले पैसे आहेत, हे बघा तुम्ही. माझा ब्लॅकचा एक पैसा नाही. बोलून आणा कोणालाही मी दाखवते ना माझ्याजवळ बँकेत तेच पैसे आहेत. सगळे बँकेतच असतात. माझे कधीही पैसे ब्लेकमध्ये नाही. तेव्हा तुम्ही असं कसं म्हणता? म्हणजे हा तोरा. आणि त्या माणसाला मग कॅन्सर झाला, मेला, सगळं झालं. पण मी काय त्याच्यावरती काय शाप केला नाही, किव्हा काही नाही. मी त्याला काही, तो माझा मुलासारखा आहे, त्याला मी कशाला दुःख देणार? पण जेव्हा तुम्ही आईचा चित्तात्न उतरले, कि तुम्हाला भुतं धरणार, तुम्हाला त्रास होणार आणि तुम्हाला मग ते भोगावं लागणारे.

१५:४८ पण इथले लोकं भयंकर कद्रुक आहेत, पुण्याचे. असं मला दिसतंय. तिथे जर त्यांना म्हटलं कि अकरा रुपये कमीत कमी देणे, तर सगळे निदान तरी सगळे ऐकावन रुपये तरी देतात, निदान. अहो एकदाच द्यायचा माताजी, एकदाच येतात हे. पण आता मी हिशोभ बघितला तुमचा, तर मला आश्चर्य वाटलं, कि प्रत्येकाला खर्चवजा करून सात रुपये सुद्धा तुम्ही पूजेचे दिलेले नाही, कोणीसुद्धा आणि ते एका फॅमिलीला सात रुपये पडले. पूजेचा सर्व खर्च काढल्यावरती बघितलं तर त्यांनी दोन हजार सातशे रुपये मला एकंदर दिले, समंद वर्षाचे. तर प्रत्येक पूजेला प्रत्येक फॅमिलीतर्फे सात रुपये पडले. आणि त्यावरहि रड असते. हिशोभ बघून एवढा आश्चर्य मला वाटलं कि त्यांच्यावर अकरा हजार रुपयाचा कर्ज झालेला आहे. कारण मागचा मंडप जो होता तो, आणि हा मंडप, हा समंद खर्च यांनी केला अर्थात ते पैशे मी देणार आहे. म्हणजे माझाच पूजेचे मलाच पैशे द्यावे लागणार. नाहीतर या फॉरेनरनी द्यायचे. बरं साडीचा तुम्हाला खर्च नाही, कशाचा खर्च नाही, अकरा हजारचं त्यांच्यावरती कर्ज आहे. म्हणजे मंडपाचे पैसे यांनी द्यायचे, फॉरेनरनी, सगळं द्यायचं आणि तुम्ही पुण्य कसा घेणार? पुण्य तुम्ही घ्यायचं, असं आहे का? हि कोणची रीत झाली?

पण अगदी जर तुम्ही भिकारस्थितीत असाल, भांडीघासणारे, म्हणे कोणी लोक म्हणतात भांडीघाषणारे, त्यांनी यायचा नाही. आम्हाला भिकारी लोकांसाठी सहजयोग आधी उभा करायचा नाही. नंतर त्याच्यामध्ये भरीवपणा आला, मग सगळांना आश्रयाला बोलावू, आधी आपलं तर ठीक होऊ द्या. आधीच खोगीर भरती करूण ठेवली तर आमचंच दिवाळं वाजायचं. फूकटखोर जर तुम्ही भरले तर कसं होणारे? सध्या अशे लोक पाहिजे जे सॉलिड [editor- मजबूत] आहेत. फार श्रीमंत नको आणि फार गरीबही नको. पण दाणी असायला पाहिजे. नाहीतर आपण सहजयोग काय माताजींनी सर्व खर्च करायचा तुमचे आश्रम बांधायचे असले, तुमचं काहीकरायचं. आता या मंडपाचा खर्च मला द्यावा लागणार आहे. ह्या ज्या मंडपात बसून तुम्ही माझी पूजा करता, त्याचा [खरचं] मला. उद्या पूजेचेही मला द्यावे लागतील मला वाटतं. अशी जर परिस्थिती असली तर. जर हे फॉरेनचे लोकं नाही आले, तर तुमचा पूजेचेही मला अकरा रुपये स्वतः भरून घ्यावे लागतील कि बाबा अकरा रुपये द्या. अशी स्तिथी येणारे. आणि जितकी तुम्ही कंजूसी कराल, तितकाच तुम्हाला त्रास होणारे. आणि तुमच्यात काही लोक अशे आहेत जे कधीच वरती उठणार नाही, मला माहिती आहेत. ते पुष्कळ वर्षांपासून रगडतायेत तशेच तशेच, कारण ते शुल्लक आहेत. शूद्र लोकं आहेत. जरी नाव मोठा असला तरी शूद्र प्रकृतीचे आहेत. आणि ते वरती कधीच येणार नाही. आणि बाकीच्यानाही ओढतात आणि मग त्यांना त्रास होतो. आजार येत, कॅन्सर [editor- कर्करोग] होतो, एकादश धरतं, काय काय होतं, प्रकार होतात त्यांचे. आणि मग झालं मग माताजी आम्हाला झालं. अरे पण तुम्ही आपलं काय भलं करून घेतलं?

काल आता इतकं मी समजावून तिथे सांगितलं, पण मला नाही वाटलं फार लोकांचा डोक्यात गेला असेल ते. कारण कोणाच्या डोक्यातच जात न्हवतं. डोकचं उलट बसलेलय त्या लोकांचं. ते कसं ठीक होणारे, ते जन्मतः डोकं उलटं बसलेली लोक आहेत. आणि ते नेतेगिरी करतात. तेव्हा आता काय करावा या पुण्यासाठी मला समजत नाही.

१८:५५ आता इथे येऊन मला राहायचा आहे तर भिकाऱ्यांच्यामध्ये मला राहायचा नाही, सरळ गोष्टं आहे. भिकारी लोक त्यांना पॊसायला तरी आधी हिम्मत असायला पाहिजे. आता एकटी मी कुठे पोसत बसणार भिकाऱ्यांना. आणि जितका भिक्कारपणा कराल तितकाच या पुण्याला भिक्कारपणा येणार आहे.

आता अकरा रुपये तुम्ही दिले आम्हाला, समजा, अकरा हि दिले [नाही?] सातच दिले कारण हिशोब लावला आम्ही. आम्ही तर साढे चार हजारचं तुमच्यासाठी बक्षिस आणलेले आहे, द्यायला, ते आता देणार आहोत तुम्हाला बक्षिस.

कारण इथे चांदीचं सामान पाहिजे ना. माताजींना चांदीच्या सामानच द्यावं लागतं हे माहिती आहे ना तुम्हाला. नाहीतर प्लास्टिकचं घेऊन या काहीतरी. ते हि चालेल बाबा आता काय करायचं. माताजी म्हणजे जर भिकाऱ्यांच्याच माताजी असल्या तर प्लास्टीकचं आणलं तरी चालेल. तसं प्लास्टिक ब्लिस्टिकच घेऊन या आजकाल, मिळते स्वस्थ आपलं. नैतर टिनाचं घेऊन या काहीतरी. कारण लोक जर टिनाचा लेव्हलचे असले तर टिनाचच घेतलं पाहिजे.

१९:५६ तर हा समाजवाद, अमुकवाड, इथे काहीचालणार नाही, इथे फक्त देवाचा वाद आहे आणि तो म्हणजे असं कि आपल्यात जे उत्तमातलं उत्तम आहे ते देवाला दिलं पाहिजे. आपली सारी मेहनत देवाला दिली पाहिजे. आपलं तन - मन - धन सगळं देवाला दिलं पाहिजे. सगळं देवांचं आहे असं ठेवलं पाहिजे. अर्थात ते आम्ही घेणार नाही ती दुसरी गोष्टं. पण जे उलटे डोक्याचे लोकं आहेत या पुण्याला, विशेषकरून काहीतरी सात- आठ मंडळी अशी आहे, ते उलट शिकवतात लोकांना.

तर अशा भिक्कारपण्याने सहजयोग चालणार नाही. अशा लोकांनी कृपा करून सहजयोग सोडावा. निदान अकरा रुपये त्यांनी जर एका फॅमिलीला ठेवला, किव्हा एकवीस रुपये एका फॅमिलीत, काही जास्त नाही. सातच पूजा होतात, काही जास्त नाही. मी त्यांना सांगितलं दोन कमवत्या लोकांनां सांगा. पण या पैशांचा गोष्टी कुठल्या लेव्हलवर्ण [editor- पातळी] कुठे उतरावं लागतं, मला तर इतका त्रास होतो पुण्याला.

हे लोक सगळे फॉरेनचा लोकांना खूप तुमची माहिती आहे. आणि त्यांना मुळीच पुण्याला यायला नको. पुणं नको म्हणून या वेळी एका दिवसाचा प्रोग्रॅम ठेवला होता त्यांनी. मीच म्हटलं अरे बाबा चला.[ त्यामुळे] नकोच आहे पुणं. कारण इथल्या लोकांचा चेहऱ्यावर दिसतं त्यांना कि कंजूसळे लोक आहेत आणखीन अत्यंत शूद्र लोक आहेत. चेहऱ्यामध्ये ती हेच नाही त्यांच्यात. काही लोक चांगले आहेत, अर्थातच. पुष्कळ लोक चांगले आहेत. पण काही लोक इतके विक्षिप्त आहेत की त्यांना बघून यांनी नको. सारखं म्हणतात नको माताजी तिकडे. म्हणून देहू रोडला चला. तिथे राहतो आम्ही विल्लेगेर्स [editor- गावातल्या लोकांमध्ये] मध्ये. इथले लोक नको आम्हाला. मुंबईला काही हर्कत नाही त्यांना पण पुण्याला यायला नको यांना. मद्रासला जायला हरकत नाही, दिल्लीला जायला हरकत नाही. पण पुण्याला नको, म्हणजे काय आहे काय तुमचं.

२१:३५ तिथे जाऊन त्या तुकारामाचा जागी जिथे ते ध्यान करत असत, जाऊन त्याची माती डोक्याला लावली यांनी, ईथून विब्रेशन्स निघतात. पुण्याला म्हणे सगळ्यांचे गरम गरम येतात म्हणे, या लोकांचे सगळ्यांचे, म्हणून नकोय. गरम लोकांजवळ आम्हाला राहायचं नाही. म्हणजे आपली काय संपत्ती आहे मुख्य, म्हणजे इथे आपण आलो कशाला सहजयोगामध्ये. आपण फक्त आपली आंतरिक संपत्ती मिळवण्यासाठी आलोय. ती आंतरिक संपत्ती आपल्याला मिळवली पाहिजे. त्याच्यामध्ये हे लक्षण आहे कि कुरकुरायचं. किव्हा एखादं जसं आपलं यूनिअनचे [editor- संघ] लोकं भांडतात ना पैशासाठी तसं भांडायचं. अशे लोकं बेकार आहेत सहजयोगात. त्यांनी मुळीच येऊ नये. आणि त्रास देऊ नये. ज्यांचं लक्ष पैशाकडे आहे त्यांनी मुळीच सहजयोगात येऊ नये. ज्यांचं लक्ष पैशाकडे नाही, ते समृद्ध होणार आणि उत्तम रितीनी राहणार आहेत.

तेव्हा आज या पूजेचा आधी एवढासाठी सांगितलं मी कुरकुरणारा मनुष्य सहजयोगात राहिला नाही पाहिजे. जो प्रेमाने आदराने, म्हणजे कमाल आहे तुमची. तुमचा मला घ्यायचा [काही] नाही, मी तुमचं काही घेतच नाही. उलटे माझे डबलचे पैसे घालून तुम्हाला बक्षीशलाला परत करते कि इथेच राहू देत म्हणून. नाव माझं असतं त्याच्यात, कारण घेतलं हि पाहिजे. म्हणून घेते थोडंसं.

२२:५१ घेतलं पाहिजे, ते कशाला कि त्यांनी तुमचं धन वाढावं म्हणून. नावाला ते कसलं काय नावाला घेते आणि परत त्याचा काहीतरी करून तुम्हालाच देते, तुमचा सेन्टरला. सगळ्या सेण्टरला जर व्यवस्थित होतं, अरे त्या राहुरीला तुमच्यापेक्षा जास्त पैशे हे [जमा?] होतात. आश्चर्य वाटतं मला. राहुरीला तुमच्यापेक्षा जास्त पैशे, त्या नाशकाला जिथे कितके थोडे [लोकं] तिथून तुमचापेक्षा जास्त पैशे येतात. त्या सर्व पैशांचा दमावर तुमच्यासाठी आम्ही चांदीची भांडी घेतो. म्हणजे सगळयात भिकारी पुण्याचे लोकं आहेत हे सिद्ध झालं सोपं आतापर्यंत. अकरा हजार रुपयांचा आता कर्ज आहे यांच्यावरती. ते कोण देणार? माताजीच देणार. या आमचा माताजी देतील सगळं. म्हणजे फॉरेनरला सुद्धा हे दिसतं कि नाही आणि यांच्यासमोर सगळे हिशोब आहेत यांचा पैशांचा. ते म्हणतात हे आहे काय, या लोकांचा? साडी सुद्धा हे घेणार, मंडपाचे हे देणार, पूजेचे हे देणार, म्हणजे तुम्ही देणार काय? आणि ही सुरुवात आहे. पैशापासून माणसाचा परखींची सुरुवात होते. पैशांतच मनुष्य कसा आहे तो दिसतो.

२३:५५ आता सहजयोमध्ये किती तुमचे खर्च वाचतात, जर शहाणपणाने राहिलं तर. डॉक्टरला पैशे नको, अगदी वर वर बगितलं तरीसुद्धा. इकडे तिकडे देऊळात जाऊन पैशे फेकायचे ते नको, तीर्थ आहेत तीर्थाला जायचे ते नको, नसते उपास-तपास करून खर्च वाढवायचे ते नको, भलत्या पूजा घरात करत असत ते नको. काही नको. त्यातून इतर छंद सुटलेले असतात, सिनेमा हे ते, फालतूचे छंद सुटून. नंतर दारू, व्यसनं सुटल्यामुळे ते पैसे वाचतात, अगदी अगदी वरचालेव्हलवर. पण सगळयात मुख्य म्हणजे परमेश्वराचा आशीर्वाद आल्यावरती, काय मुश्किल आहे? पण ते पात्रता घेण्यासाठी आधी पैसाच कंजूसाचा सुटत नाही कवडीचुंबक लोकं. ते कवडीला जर चुंबकासारखे चिकटले ते पर्मेश्वराला कधी चिकटणार आहेत ?अजून शंभर जन्म घेतले तरी नाही चिकटणार. हे मी तुम्हाला सांगते. अहो त्या खेड्यातसुद्धा लोक- माताजी थोडे तरी पैशे घ्या आमच्याकडनं, असं कसं. आम्हाला लक्ष्मी मिळेल, थोडे तरी घ्या. काही नाही तर १० पैशे तरी घ्या आमच्याकडनं. आम्हाला लक्षमी मिळेल माताजी. लक्ष्मीसाठी आम्ही देतो. आमचा लक्ष्मीवर कृपा करा. १० पैशेसुद्धा असले, ते घेऊन येतील. मी म्हणते बरं घेऊन टाका आता काय. म्हणजे घेत नाही मी पैशे, तुम्हाला माहित आहे ना मला काय घायचे आहेत का पैशे. पण आपलं त्यांचा समाधानासाठी.

तर आता पैशाचा गोष्टी कोणी केल्या त्या माणसाला सरळ सांगायचं तुम्ही सहजयोग पासून परावृत्त व्हा आणि निघून जा. आणि सरळ मुकाट्याने यांना पैसे आणून द्यायचे, कोणी [तुम्हाला] तुमचा मागे फिरणार नाही तुम्ही अगदी पछाडून टाकता. हे शब्द वापरलेले लोक- पछाडतात. [दिल्लीला] मुंबईला उलट आहे. मुंबईला मागितलं तर इतके देतात, न मागताच लोकांना समजत नाही काय करायचं. आता सर्व साधारण लोकांना इथे हजार- बाराशे पगार आहे, सर्व साधारण लोकांना. ज्यांना एवढा हि पगार नाही नुसती जे भांडीघासतात किव्हा रस्त्यावर बसून भीक मागतात, त्यांच्याकडनं आम्हाला घ्यायचं नाही. त्यांच्यासाठी सहजयोग नाही. नाहीतर उद्या म्हणाल आम्ही रस्त्यावरती एक वाटी घेऊन उभे राहतो अलुमिनियमची, त्याच्यात आम्हला जेव्हढं मिळतं त्यातलं घ्या तुम्ही. अशे आम्हाला नकोय. त्यातले जे लोक असतील त्यांनी क्षमा करा. आणि कृपाकरुन जाऊन तिथे उभा राहावं आणि भीक मागावी. सहजयोगामध्ये एक प्रतिष्ठित लोकं पाहिजेत. आणि कारस्थानी पण फार आहेत, हे कारस्थान कर, ते कारस्थान कर. ते अभयचा जागेचा एवढा गोंधळ केला. हे केला हि कारस्थानी पणा करायचा नाही. मग हे कारस्थान केल्यावरती आजार आला, तब्बेती खराब झाल्या, म्हणजे मग माताजींनी खराब केलं आमचं, असं बोलायचं. स्वतः आपलं काय बिघडलंय ते बघायचं नाही, आम्ही काय वाईट वागतो ते बघायचं नाही, स्वतःकडे लक्षच नाही म्हणजे आत्मेचा प्रकाश तरी आला की नाही हे बघा ना तुमच्यामध्ये.आत्म्याचा प्रकाश आल्याबरोबरच हि माणसं कशी, एका दिवसात झाडून उभी राहतात. आणि तुम्ही कशे हो लोकं आहात?

२६:५० तंबाकू खातो, तो खातोच आहे. दारू पितो, तो पीतोच आहे. आणखी इतकाच नव्हे, तर जो कारस्थानी आहे, तो कारस्थान करतच आहे. याला काही अर्थ आहे? आणि सगळयात खराब गोष्टं जी आपल्यामध्ये असते म्हणजे ती गटबंधी. मी काल सांगितलं होतं कि पुण्यावर शाप आहे, आणि फार मोठा शाप आहे तुमच्यावरती. हा केव्हाचा शाप आहे माहित नाही पण ‘भाऊबंदकी’. हा भाऊबंदकीचा जो इथला शाप आहे, हा जर गेला नाही, तर तुम्ही एक-दुसरांचं तर कापालच, सहजयोगांचे गळे कापाल उद्या. हे फोरेनर येतील यांचे हि गळे कापाल तुम्ही. गळेकापूपणा जो आपल्यामध्ये अगदी विशेष स्वभावात बसलेला आहे, तो काढला पाहिजे पुण्याचा लोकांनी. आणि कोणत्याही गोष्टीची टर उडवायची, कोणत्याही गोष्टींमध्ये गहन उत्तरायचच नाही टर, उडवायची. म्हणजे जसं काहीवरती वरती वरती असं राहायचा, गहन उत्तरायचच नाही. टर उडवायची म्हणजे फार शिष्ट झालें, म्हणजे फार शहाणे, अति शहाणे. मूर्खासारखं वागून काय होणारे? कशाला नाही थोडा समजून चालत? थोडतरी गहन व्हायला पाहिजे.

२७:५८ इतकं वाढतंय सहजयोग पण मला घाबरायला होतंय. क्वालिटी [editor- गुणवत्ता] काहीच येणार नाही अशी भलतीची क्वांटिटी [editor- प्रमाण] वाढून काही फायद्याचं नाहिए. क्वालिटी [editor- गुणवत्ता] पाहिजे. तर फालतूचा लोकांना काढून टाका, जे सहजयोगी नाही, त्यांनी यायचं नाही. दुसरं असं कि सहजयोगी केल्याशिवाय त्यांना तुम्ही पूजेला बसवायचं नाही. चार माणसं असली तरी पुरतील, पण पंधरा घाणेरडी माणसं नकोत. मला [मला] त्रास होतो फार शारीरिक. आणि तुम्हाला आपल्या शरीरात स्थान दिलय, कोणी दिलय असं, तादात्म्य? तादात्म्य कोणी दिलय का? आणि तुम्ही अशे वागता म्हणजे त्याचा मला त्रास होतो.

तेव्हा आता शहाणपण धरलं पाहिजे. आज पूजेला - मी आजचा पूजेमध्ये आपलं सगळं स्वच्छ धून काढील आणि अत्यंत गहनतेने सगळं स्विकारीन, असा मनामध्ये विचारकरून बसायचं, निर्धार करून. सगळंकाही व्यर्थ आहे ते सोडून, मी आपल्या आयुष्याला नवीन चालना देऊन, एक नवीन मनुष्य बनणार आहे. माताजींनी आम्हाला सांगितलं आहे कि नवीन झालं पाहिजे, नावीन्य आमच्यामध्ये आलं पाहिजे, जसं आम्हाला सारं जग बदलायचा आहे. उद्या या पुण्यातच कमळ उगणार आहेत- मला माहितीये म्हणूनच इथे येऊन मी राहते. पण त्यात तुम्ही राहणार आहे कि नाही माला माहिती नाही. त्याचातल्या तुमचे किती राहणार आहेत ते बघायला पाहिजे. तुमच्यातले किती लोक टिकणारेत ते मला माहिती नाही. बेकारीचे लोक गळून पडणार हे मी सांगते तुम्हाला. म्हणून सांभाळून राहिलं पाहिजे. आज अगदी पूजेला आले तर पूजेची फार आवड, सगळे पूजेला आलेच पाहिजे. अहो पण ते पुण्य मिळवायला गहनता पाहिजे ना. पालत्या घागरीवर पाणी घालून फायदा काय? सगळ्या पालत्या घागरी. कालसुद्धा मला असं वाटत होतं बहुतेक पालत्या घागरी होत्या तिथे. कोणाचा लक्षातच येत न्हवतं आम्ही काय बोलतोय ते.

दुसरा डोक्यातून हे काढला पाहिजे कि कोणी लोक मला तुमचापासनं दूर ठेवतात, किव्हा माझ्यावरती रिस्ट्रिक्शन [editor- निर्बंध] घालतात, कोणाचा बाची छाती नाही, पहिली गोष्टं. दुसरं, मला सगळी अक्कल आहे, मी सगळांना ओळखून आहे. कोणी जरा इकडून -तिकडे केला तर मला समजतं हे नसतं तर इतकं मोठं उभ केलं असतं का मी? जी मंडळी कशी आहे, ते कशे लोकं आहेत ते सगळं मला माहिती आहे. मीच म्हणते म्हणून असं करतात. म्हणूनच मी म्हणते की कोणाला बोलू नका मला भेटायचं नाही कोणाला. मीच म्हणते ते काय म्हणणार आहेत. मला कंट्रोल [editor- नियंत्रण] करणारा मी तरी आजपर्यंत कोणी पाहिलेला नाही. किव्हा मला सांगणारा कि तुम्ही असं करा तसं करा. तोंडापुरती हो म्हणेन मी, पण करायचं तेच करणार. आणि मला समजतं कि नाही, तुमच्यापेक्षा जास्त समजतं कि नाही? आताच लिहिलं कि ‘वेद - विशारदे’, सगळ्या वेदाची जी विशारद आहे तिला हे समाजणार नाही का? त्याला शिकवायला कोणी, कोणी कि माताजी आहेत ना माताजी त्यांचा कह्यात आहेत. असं का? मग अशा माताजींना तुम्ही तरी का मानता, बेकार माताजींना? सगळ्यांनी माझा डोक्यावर जर येऊन उभे राहिले, तर माझं काय होणारे? काहीशिस्त असायला पाहिजे कि नाही. अहो इतकी शहाणी मंडळी सुद्धा इथे आहे कि ते माझाकडे प्रेसेंट [editor- बक्षीस] घ्यायला आले नाही. म्हटलं तुम्ही आला का नाही? नाही माताजी आम्ही म्हटलं कि असं आहे कि अजून सहजयोगात आमची एवढी प्रगती झाली नाही, पुण्यातलं सांगते. आम्ही म्हटलं असं कसं आम्ही अजून इतके मोठे सहजयोगी नाही. तर जे पुढे आले ते सगळे बेकारच होते, कोण मोठे आले ते .काही होते म्हणा चांगले. तर आम्ही कोण सहजयोगी आहोत. अशेही लोक या पुण्यात आहेत तुमच्या. आम्ही कोण मोठे, आम्ही कशाला घ्यायचं काही.

प्रत्येक वेळेस फॉरेनचा लोकांनी तुमचे पैसे द्यावे आणि पुण्य मात्र त्यांना मिळणार आहे. बाकी तुम्हाला मिळेल, बाकी जे काहीअसेल ते रेडिओ- बीडीओ घेऊन बसा घरी. पुण्य घ्यायचाय कि रेडिओ घ्यायच आहे पहिली गोष्टं. फॉरेनचे लोकांनी हे द्यायचा ते द्यायचा मग फॉरेनचे पैसे माताजींकडे असं बोलायचं नाही. हे भिक्कारपणाचं लक्षण आहे. आणि सहजयोगानी तसं मुळीच बोलायचं नाही. शोभत नाही. तुम्ही सहजयोगी, अहो योजिराज तुम्ही! कुठे नेऊन बसवलय मी तुम्हाला ते तरी ठेवा. सिंहासनावर बसल्यावर तुम्ही भिकाऱ्यासारखे वागता म्हणजे काय म्हणावं तुम्हाला. मला रडायला येतं. काल मी रडतच बसली होती. पुण्याला आलं कि नेहमी मला रडायला येतं.

आता पुढच्यावेळेला मला प्रसन्न ठेवलं पाहिजे. आता सांगितलं ना अकरा हजार रुपयांचा त्यांचावरती कर्ज आहे. कोण देणार, या मंडपाचा? एवढा मोठा मंडप मात्र शाननि घातलं, आईला दाखवायला. आणि त्याच्यात बघते तर सगळे पैशे आमचेच लागणार आहेत. मीच माझा मंडप करावा, मीच माझं सगळं पूजन बीजन करून तुम्ही पुण्य तुम्हाला कसं मिळणारे? असलाच प्रकार दिसतोय थोडाबहुत. लागला तर चार माणसांनी पूजा करा, पण व्यवस्थित ह्रदयानी करा. ज्यांचा ह्रिदय नाही त्यांनी करायची नाही. ज्यांचा लक्ष पैशात त्यांनी इथे कशाला, बाजारात जावा. तुम्हाला माहित आहे माताजी पैशे घेत नाही. अगदी एक कवडी मला नको तुमची. उलट स्वतःचे पैसे घालून सगळं करते. पण तुम्ही अगदीच पैसे घालणार नाही आणि फुकटखोरी कराल, ते मात्र मी आता चालू देणार नाही. हे पुष्कळदा पुण्याला झालाय आता परत होऊ देणार नाही. परत तसं करायचं नाही. आणि अशे कंजूसडेपणा करायचा नाही.

३३:०६ आणि सगळयात शेवटली गोष्ट अशी कि तंबाकू खाणारा मनुष्य सहजयोगात येऊ शकत नाही. आणि तोंडाला त्या बायका काळं भासत [editor- तोंडासमोर हात फिरवला] असतात [त्या] त्यांनी यायचा नाही. ज्या बायका असं करतात आणि पुरुष त्यांनी यायचं नाही सहजयोगात त्यांना मज्जाव आहे. मुळीच यायचं नाही. तेच लोक अशे धंदे करतात. ज्यांचा तोंडात तंबाकू असेल त्यांनी आतासुद्धा उठून सरळ चालताव्हा नाहीतर मी त्रास देणार. आणि तोंडाला त्या लावायचा नाही मिश्या. दारू तर प्यायचीच नाही पण हे सुद्धा. ते तोंडाला लावत बसायचा सकाळी मूर्खासारखं ते काय काढलाय, घाण? आमच्याकडे मोलकरणी लावतात. म्हणजे काय मोलकरणी आल्यात का इथे सगळे प्रोग्रॅमला. अशी दुर्दशा करायची नाही माझी. मलासुद्धा काहीतरी पत असायला पाहिजे जगात लोकांना वाटलं पाहिजे. आणि लोक म्हणतात ही कि माताजी रांजले गांजले आणखी भिकारी अशाच लोकांची माताजी आहेत. पुण्यात असच म्हणतात माझाबद्दल लोक. त्यात तुमच्यातसुद्धा काहीतरी दिसलं पाहिजे.

आज पूजेचा दिवशी निश्चय निर्धार करून, गंभरीता आतमध्ये आना. कि आम्ही आजपर्यंत काय झाला ते चुकलं आमचं, आई याच्यापुढे आम्ही मात्र नेटाने प्रत्येकाने स्वतःसाठी म्हणायचं आणि ग्रुप बनवायचच नाही. कोणी कोणाचा विरुद्ध बोलायला सुरवात केली कि त्या माणसाला छाटूनच टाका म्हणजे बरं होईल. ग्रुप बनवायचा नाही, ज्यांनी ग्रुप बनवायला सुरुवात केली बघा तिथे मी दहाड आणणार, आणि ते मला फार सोपं काम आहे. कोणी ग्रुप बनवायचा नाही, कोणाचाही सेण्टरवर ग्रुप बनवायचा नाही. आणि इथे कुलकर्णींना मी लीडर केलेलं आहे, त्यांना कोणी चॅलेंज [editor- हटकणे] करायचं नाही. आणि कोणी त्यांच्याशी वाद घालायचा नाही, हे मी सांगून ठेवते तुम्हाला निक्षून. कोणी जरी वाद घातला, तर मग माझं [आणि] त्यांचं पाहून घेईन मी. बिलकुल एक अक्षराने क्वेश्चन [editor- प्रश्न्न] करायचा नाही. जर त्या माणसाचा चुकलं तर मी त्याला ठीक करते आणि काढून हि टाकते, पण तुम्ही मध्ये बोलायचं नाही. मी प्रत्येकाशी संमंध ठेवू शकत नाही हे लक्षात आणलं पाहिजे. सुसंबध्यता जसं या शरीरात सुसंबध्यता आहे त्याचं कारण एकाचं कनेक्शन दुसर्याशी मग एकाच हातात एवढं, एकाच हातात एवढं अशे सगळे वेगळे वेगळे संस्था आहेत.

३५:२३ जोर जबरदस्ती करायची नाही. स्वतःवर जोर जबरदस्ती करा, स्वतःला नीट करा, स्वतःला बघा, स्वतःकडे लक्ष द्या आणि कशे बघा, तुम्ही या पुण्यभूमीत जर तुमचं झालं नाही.. अहो इथे तर नासलेले कुजलेले लोक सुद्धा वर येतील, तर तुमच्यासारख्याने का येऊ नये? या पुण्यभूमीत तुम्ही जन्म घेतला आहे ते पूर्वजन्माचा अकलेने घेतला आणि पूर्वजन्माचं सगळं सुकृत तुम्ही काय मुळा मुठ्येत घालणार अहात? अहो ते सगळं सुकृत काय तुम्हाला दिलं, त्याचामुळे इथे जन्माला घातलं, एवढा मोठ्या जागी आलात, तुम्ही सहजयोगात आला आणि आता हे काय काढलंय तुम्ही? सगळ्या गोष्टी सहजयोगाचा करायचा, मोठ्या मोठ्या गोष्टी करायचा, शूद्र गोष्टी करायचा नाही. जो मनुष्य शूद्र गोष्टी करेल त्याला म्हणायाचं तुम्ही सहजयोग सोडा. अगदी त्यांना स्पष्टं सांगायचं हे बघा कृपा करून तुम्ही सहजयोग सोडा. कोणीही शूद्र गोष्टी करायचा नाही.

मी असं करतो, मी तस करतो असा अहंभाव दाखवायचा नाही. मी काही करत नाही, माताजी सर्व करतात. ज्या दिवशी हे सुरु होईल, त्या दिवशी तुमच्यातल्या सर्व शक्त्या जागृत होतील. नाहीतर सगळ्या नष्ट पावतिल. आणि माझापस्नं दूर हटून त्रासच होणार आहे. त्या [मुळे?] हटू नका, दूर जाऊ नका. या पदराखालीच राहा. तिथेच आराम आहे सगळा, तिथेच सुख आहे सगळा. इकडे तिकडे भरकायचं नाही, कोणाचा याच्यात यायचं नाही. संभाजीरावांनी जर त्या कब्जीकलुषाचं ऐकलं नसतं तर आज हि महाराष्ट्राची दशा झाली नसती. एकट्या कब्जीकलुषाने संमंद महाराष्ट्राला सर्वनाश करून टाकला. तसं आपल्यामध्ये पुष्कळ कब्जीकलुषे मला दिसतायेत. त्यात त्यांच्या नादी लागायच नाही. इथे शिवाजी महाराजांसारखे छत्रपती उभे झाले पाहिजे. तरच हा पूणा आहे, आणि पुण्याची पुण्याई. नाहीतर बेकार आहे सगळं. कळलं का?

आता मनामध्ये निश्चय करून असं बसायचं, निर्धार करून बसायचं.

ट्रान्सलेशन ऑफ इंग्लिश स्पीच [Translation of English speech 37:18]

३७:१८ मला माफ करा, मला मराठी भाषेत बोलावे लागत आहे कारण पुणे हे एक अतिशय महत्त्वाचे; अत्यंत महत्त्वाचे ठिकाण आहे आणि येथील लोकांना देवाची एक विशेष देणगी आहे की ते येथे जन्माला आले आहेत. पुण्यनगरी हे नाव आहे. पुण्य पटनम म्हणजे ... सर्व पुण्य, त्यांच्या मागील जन्मात केलेली सर्व चांगली कृत्ये यात ओतली जातात. सर्व संतांनी या ठिकाणाची स्तुती केली आहे. प्राचीन काळात, प्राचीन ग्रंथांमध्ये असे लिहिले आहे की हे पुण्य पटनम आहे - हे ठिकाण आहे, पुण्यांचे शहर आहे.

तर तुम्ही सर्वजण इतक्या उत्तम ठिकाणी आला आहात, तुम्ही खूप आभारी असायला हवे. मी त्यांना फक्त एवढेच उद्देशून म्हणतोय की तुम्ही इतक्या महान देशात, इतक्या महान शहरात जन्माला आला आहात आणि तुमच्यावर एक विशेष, खूप विशेष जबाबदारी आहे. आणि मी त्यांना हेच सल्ला देत होतो की हे परदेशी लोक आले आहेत, ते पुण्यसंपन्नांच्या या महान शहरात आलेले खूप भाग्यवान लोक आहेत. आणि देवाच्या कृपेने मला खात्री आहे की ते या पूजेमध्ये मोठी उन्नती करतील.

तर चला आज आपण सर्वांनी ठरवूया की आपण छोट्या, क्षुल्लक गोष्टींबद्दल काळजी करू नये तर आपल्याला जे साध्य करायचे आहे त्यापेक्षा उच्च गोष्टीचा विचार करूया; आपल्या प्रगतीत [editor- अससेन्ट] आपल्याला जे सर्वोच्च साध्य करायचे आहे; आपल्या प्रगतीत आपल्याला जे सर्वोच्च साध्य करायचे आहे .... ही अशी जागा आहे जिथे तुम्ही ते साध्य करू शकता आणि म्हणूनच मी पुण्यात स्थायिक होणार आहे. ही अशी जागा आहे जिथे तुम्ही खूप मोठे होणार आहात. तुमच्या प्रगतीत महान होण्यासाठी हे सर्वोत्तम ठिकाण आहे. आणि म्हणूनच खूप महत्वाचे आहे, आजची पूजा अत्यंत महत्वाची आहे.

देव तुम्हा सर्वांना आशीर्वाद देवो.