Kuran ve Müslümanlar Hakkında, İstanbul, Türkiye 05.11.1994

[ses yok. ] iki halifeyi daha öldürüp kendisi Halife oldu. Ve ondan önceki son halife (Halife Osman) öldürüldü ve (Hz Hamza’nın) ciğeri, Ebu Bekir'in (Shri Mataji, ilk Emevi halifesi olan Muaviye bin Ebu Süfyan’ı kastediyor) annesi olan kadın (yani Hind bint Utbe) tarafından yendi. O nasıl da korkunç bir adamdı! Ve sırf Halife olmak için o bunu yaptı. O zamana kadar kimse bu Kuran'ın Kutsal Kitabını yazmamıştı çünkü o hiçbir yere yazılmamıştı. Muhammed Sahib okuma yazma bilmediği için, kendisi kitabı ezbere bilirdi. Yani bu adam, Kuran’ı bilen veya ezbere hatırlayanları, kırk yıldır bunu (hafızasında) muhafaza eden bütün bu adamların oğullarını ziyaret etti.

Kırk yıl sonra Kur'an, (Kuran Kelime olarak toplamak, bir araya getirmek demektir) bu korkunç adam Ebu Bekir  (Shri Mataji, Halife Osman’ı kastediyor) tarafından düzenlendi ve  oda bu düzenlemeyi kendisine göre yaptı. (Ayetlerin sıralamalarını değiştirdi) Bu adamda bizim büyük Bay Paul’umuz gibi bir şeydi ama kadınlardan nefret ediyordu, kadınlardan nefret ediyordu ve bu yüzden  de bu konuda çok fazla saçmalık yaptı – aslında, orijinal Kuran’ın ne kadarı orada? Bunu kimse bilmiyor.

Ama o yaptığı şeyde, Kuran'ın son söz olduğu ve Kuran'da her ne varsa bunun doğru olduğu şeklinde onu düzenledi ama sadece  bakın, her şeye rağmen, gerçek nasıl da ortaya çıktı! Biz her ne görüyorsak , bugün bile oradadır. Ama en önemlisi Muhammed Sahib kendisini diğer dinlerden asla ayırmamıştır. O, Musa'dan, İbrahim'den bahsetti,  O, İsa'yı anlattı, daha sonra kendisini anlattı. Onları asla birbirinden ayırmadı. Üç din olduğunu ya da en iyisinin kendisinin olduğunu söyle(me)di, bu tür bir şey söylemedi.

Müslümanların yanlış bir bakış açısına sahip oldukları tek nokta, onun mühürleme yaptığıdır. O, “Ben Peygamber Efendilerin  mührüyüm” dedi. Burada O, “Ben Kutsal değilim” dedi, sonra da “Ben mühürüm” dedi. Şimdi, burada iki husus var: mühür, bu  muhakkak şekilde Onun bunu mühürlediği anlamına gelmez, ama bu bir üslup anlamına da gelir, İbrahim, Musa, İsa ile aynı olan üslup, O, yani kendisi de, aynı üsluptandır ama Kendisi, “Ben Tanrısal değilim” dedi. Çünkü eğer sen kalkıp Kutsal olduğunu söylersen, herkes senin peşine düşer. Belki söylemiştir, belki de söylememiş olabilir çünkü,  belki de bunu sayın bay Ebu Bekir yapmış olmalı ama eğer Muhammed, mühür olduğunu kendisi söylediyse,  eğer Onun son sözü buysa, o zaman neden on ikinci İmam olan Mehdi’nin (İlk imam Hz Ali, ikincisi ise oğlu Hasan’dı) geleceğinden ve onun yeniden doğuş vereceğinden bahsetti. Buna ne demeli?

Şimdi siz Bana bir soru sorun, “Anne, Siz on ikinci (İmam olan) Mehdî misiniz?” Test budur. Vibrasyonlara bakın! Yani yeniden dirilişi vermesi gereken Benim ve gelmesi gereken Benim. Bunlar, tüm bu küçük şeyler, eğer bir kişi bunu dikkatli bir şekilde okursa, öncelikle Muhammedin asla “en sonuncu olan Benim” demediğini anlayacaktır. O, İncil'in son söz olduğunu veya Kuran'ın son söz olduğunu asla söylemedi. O devam etti, bakın, O birbiri ardına gösterdi, Onun açıkça söylediği her şey, Tanrısal  çizgide halen devam etmektedir.

Ve değiştirenin Ebu Bekir (yani Osman) olduğu bilinen bir gerçektir. Ve babam bütün bunları Bana anlattı ve daha sonra bunu başkalarından da doğrulattım, bu bir gerçektir ama bir şey söylemeye kim cesaret edebilir ki? Çünkü onlar zalim insan ve eğer bir şey söylerseniz, gelip sizi öldürürler.

Şunu da söyleyebilirim, Müslümanlar arasında iki tip vardır. Biri, eğitimli, aydınlanmış, başka kitaplar okumuş insanlardır, onlar her zaman her şeyin daha parlak olan tarafını almak ve başka bir şey düşünmek isterler. Ama eğitimsiz olanlar, onlar köktendinci olmak zorundalar çünkü anlamıyorlar, kesinlikle cahiller.

Ama şimdi biz büyük, diğer bir büyük ruhun geldiği Türkiye'deyiz, Kemal Paşa, Atatürk.  Tüm bunları bozan odur. O açıkça görebiliyordu. O kadar çok şeyi değiştirdi ve o kadar çok kanun çıkardı ki, o kadınla erkeği aynı seviyeye getirdi. Yine de geriye dönerek, bu yasaları değiştirmeye çalışan insanlar var. Olan şu ki, bu ülke Atatürk'ün anlattıklarından vazgeçtiği için acı çekiyor. Şimdi biz, bu ülkede, Atatürk'ün o büyük vizyonunu yeniden tesis etmeliyiz. Sadece bunu da değil, öncelikle onlara her şekilde yardım etmeliyiz.

Görüyorsunuz, onlar o kadar sade, o kadar masumlar ki,  burada gördüğüm şey onların üç, dört kuvvet tarafından saldırıya uğradıklarıdır. Öncelikle İslam çok ahlaklı bir dindir, aşırı ahlaklıdır, size bugün anlattım. Yani kadınlar erkeklere, erkeklerde kadınlara yapışıyordu. Ama şimdi başka ülkelerden, özellikle de Rusya'dan birçok fahişenin buraya geldiği Bana söylendi, bu çok şaşırtıcı. Onlar buraya geliyorlar ve aileyi mahvediyorlar, saldıranlardan bir tanesi bu. Bir diğeri de Kürt halkı, onlar hala aynı seviyedeler - buna aşiret diyebiliriz, tıpkı bir aşiret gibiler. Onlarla tanıştım, bu yüzden biliyorum. Onlar kesinlikle aşiretler, hiçbir şeyden anlamıyorlar, kavgacılar, dövüşken horozlar. Üçüncüsü, Muhammed'in zamanında hayat, o kadar sefil ve o kadar bunaltıcıydı ki, O savaşmak zorunda kaldı. Ancak bu durum, Müslümanların da her yerde savaşmalarının gerektiği, her nereye giderlerse  orada savaşmaları, orada İslam'ı yaymak zorunda oldukları anlamına gelmez.

Şimdi mesele şu: İslam onlara ne verdi? Onlar neredeler? Bu onlara ne verdi? Onlar çok ahlaksızlar, çok acımasızlar, neden? Kuran asla böyle bir şey demedi. Kuran asla din değiştirmekten bahsetmedi, asla insanların dinini değiştirmenizi söylemedi. Bu bir Hıristiyan deliliğidir. Ve bu, Hristiyanlıktan Kuran'a geçmiştir. İsa bile asla din değiştirmeniz gerektiğini söylemedi. O “sizler yeniden doğmak zorundasınız” dedi. Muhammed de asla “siz insanların dinlerini değiştirin” demedi.

Ama Hindistan'da, Hindistan'da onların ne kadar acımasız olduklarına şaşıracaksınız, hiçbir fikriniz yok. Oradaki zulmün tarifi mümkün değil. Yani insan onlara acır. Onlar Tanrıyı takip ediyorlar, dini takip ediyorlar. Huzur alıyorsunuz, neşe duyuyorsunuz ve tam bir yıkım yoluna giriyorsunuz! Bir yönden, şöyle söyleyin,  onlar ahlaksız oldukları için Batılılara karşıdırlar. Yani ahlaksız insanlar da yok ediliyorlar ve sözüm ona ahlaklı olanlar da yok ediliyor. Kendi aralarında kavga ediyorlar. Sürekli olarak aralarında kavga ediyorlar. Nerede bir Müslüman görürseniz, baba oğulla, oğul da kardeşiyle kavga edecektir.

Ülkemizde, Evrengzib veya I. Alemgir Şah  (Moğol Hükümdarı) hüküm sürerken, o adam korkunçtu ama onun oğulları birbirlerini öldürdüler! Onların dördü de. Her tür şeyi yaptılar. Aydınlanmış bir ruh olan bir adam vardı, o da öldürüldü. Yani onlara göre öldürmek dini bir şeydi, bir ritüel.

(Video Kaydı Başlıyor)

Onların Hindistan'da yaptıklarını gördükten sonra, Kuran'ın birisine kendisine faydası olacak bir şey yapabileceğine hiç kimse inanamaz diyebilirim. Onlar Hindistan'ın en yoksul insanları, en yoksulları. Onları gördüğüm zaman gerçekten ağlayacak gibi oluyorum. Çünkü bir adam diyelim ki, yirmi çocuk, yirmi dört çocuk yaptı, tek bir adam. Ve talak (boşan, boş ol), talak, talak dendiği için,  (bu kadınlar ve çocukları) sokağa atılmışlar. Muhammed Sahib bunu asla söylemedi.  Eğer Tanrısallığı anlarsanız, Onu anlarsınız.

Ben böyle bir şey yapabilir miyim? Ben böyle bir şeye izin verecek miyim? Böyle bir şeye müsaade edecek miyim? Sonrasında siz onu, Benimle yargılarsınız. Yani Muhammed Sahib'i Tanrısal olduğu için eleştirmenin faydası yok çünkü O Tanrısallıktı,  buna şüphe yok ama onları takip edenler gerçekten deliler. Tıpkı İsa'yı takip eden Hıristiyanların da, deli olması gibi. Eğer İsa’yı yargılayacaksanız, O'nu Benim tarafımdan yargılayın. Annem bunu yapar mı? (Anne) Bunu yapacak mı? Böyle bir şeyi asla yapmayacaktır.

Yani, onları Benim standardıma göre yargılamaya başlarsanız, hiçbirinin yanlış olmadığını, hiçbirinin Tanrısal yasalara  aykırı olmadığını anlayacaksınız. Peygamberlerin hepsi bir aradaydı. Onlar Bana büyük bir şekilde yardım etmek için dünyayı değiştirmeye geldiler. Onlar olmasaydı, Ben olduğum kadar başarılı olamazdım. Çünkü onlar kesinlikle içinizde çok süptil bir şekilde çakralar yarattılar. Ve onların çakraları, bizler çalıştık. Bu yüzden Müslümanları, Hıristiyanları, Hinduları veya Sihleri ​​dinlerine göre değil, onları yaratan insanların yaşantılarına göre yargılayın.

Yani, sizin için bir örnek burada. Bu konuda anlatılan pek çok şeyi Ben yapamam. İmkansız. Pekala, Muhammed evlenmek zorundaydı, beş ya da dört tane eş, tamam. Çünkü o zamanlar çok az sayıda erkek vardı, çok az ve çok, çok az sayıda erkek diyeceğim, çok az sayıda erkek  vardı ve evlenebilecek durumda olan az sayıdaki erkekler öldüler. Yani kadınlar ne yapacaklarını bilmiyorlardı.  Kendisi bile evlendi, “Genç bir kızla bile evlenirsiniz, önemli değil, onlarla evlenin, dedi. Bu evliliklerin gerçekleşmesi içindi. Evlilikler olmasını ve kadınların fahişe olmamasını istedi. Şimdi, Müslümanların kin güttüğü şey, Hıristiyanların ahlaksız olmalarıdır. Hiçbir yerde onlardan daha aşağı kalmıyorlar, bunu size söyleyebilirim, onlar hiçbir yerde daha aşağıda kalmıyorlar.

Onları gördüm. Riyad'dan Londra'ya seyahat ediyordum ve uyudum. Uyandığımda hepsinin farklı insanlar olduğunu görünce şaşırdım. Bu züppe fanileri anlayamadım [net değil], nereden çıktı bunlar? Hepsi başlarına bu şeyleri takıyorlardı, bilirsiniz, Benim bu İtalyan şeytanının kıyafetleri dediğim şeyleri. Ve aniden, gördüğünüz gibi onlar çok gösterişli bir hale geldiler, züppeler. Her iki göz, bunlar, şunlar, sigara ve içki ve kadınlar da içki içiyordu. Bu yüzden, “Burası başka bir yer olmalı” diye düşündüm. Geldiğimiz yer Paris olabilirdi. Bunun üzerine hostes Bana “Hayır, hayır onlar aynı kişiler” dedi. "Aynı kişiler mi?" dedim. "Evet, kesinlikle aynı kişiler. Hiç başka bir yere inmedik”, dedi.

Bu tür bir ikiyüzlülük, herhangi bir dinde olamaz. Sahaja Yoga'da, tek bir şey var, sizler ikiyüzlü olamazsınız. Eğer oradaysanız,  sizler iyi olana kadar düzeltilecek, düzeltilecek ve düzeltileceksiniz. Çakralarınızla çalışmaya devam edemezsiniz. Sahip oldukları her tür kusurla birlikte, kötü vibrasyonlar yaymaya başlarlar ve Vishwa Nirmala Dharma'yı bozarlar, yani bu isim, bizim mensubu gereken doğuştan gelen saf din anlamına gelir.

Eğer bir dine inanıyorsanız, siz onun mükemmel bir üyesi olmalısınız. İkiyüzlü olamazsınız, mesele budur. Sahaja Yoga'da, Ben yaşadığım sürece olabileceklerini düşünen herkes için, Ben onların kimler olduğunu bileceğim. Yaşadığınız sürece, onların kimler olduğunu sizler bileceksiniz. Yani, bu bizim başladığımız yeni bir yarış. Bu, neyin doğru neyin yanlış olduğunu bilen ve doğru yolda kalmak için yoldan çıkacak olan Aydınlanmış ruhların bir yarışıdır. Yani sorumluluk çok daha fazladır. Dediğiniz gibi  sizin ışığınız var, aydınlandınız, şimdi ışıkları açık tutun. Bu gerçek, saf dinin yolunu, başkaları için de aydınlanmış bir halde tutmak için çok büyük bir sorumluluğunuz, çok büyük bir mesuliyetiniz olduğunu bilmelisiniz. Eğer siz bir şey söyler ve (başka) bir şey yaparsanız, o zaman bizler hiç bir şekilde dindar değiliz. Bu ikiyüzlülüktür.

Bu yüzden lütfen anlamaya çalışın, birçok Sahaja Yogi'den bizden ayrılmalarını istemek zorunda kaldık çünkü onların garip sorunları var, biliyorsunuz: Agnya, bazen şu, bazen de bu. Gitmek zorundaydılar ama yine de, Sahaja Yoga'da bağışlama var, Sahaja Yoga'da kurtuluş var, sevgi ve şefkat var ve bu  işe yarıyor. Tek fark, bizde cezalandırma olmamasıdır, fiziksel cezalandırmanın, zihinsel cezalandırmanın olmamasıdır. Biz herhangi bir ceza vermek yerine, sadece “Tamam sen buraya uyum sağlayamazsın, o yüzden git” diyoruz. Eğer diğer dinler ile bu din arasında bir fark varsa, oda şudur: Sizin Bana karşı ve herhangi bir kimseye karşı yaptığınız hiç bir şeyin bir cezası yoktur. Belki İsa cezalandırabilir, bilmiyorum. Deityler  de cezalandırabilirler, bu farklı ama söz konusu olan Ben olduğum sürece, Ben cezalandırmayacağım, "pekala. Çok teşekkür ederim, gidebilirsin” diyeceğim ve bu, insanlar için artık en büyük ceza haline geliyor.

Bu yüzden sağlığınızı iyi, servetinizi iyi, mizacınızı iyi bir halde muhafaza etmelisiniz. Her şey hoş ve neşeli olmalıdır. Hepsi bu kadar. Bu otomatikman gerçekleşebilirr. Bu günümüzden nasıl da keyif alıyoruz ve ne kadar güzel şarkılar, danslar, her şey ne kadar güzel, ne kadar hoş. Çirkin ya da garip olan hiçbir şey yoktu.

Modern dans ve modern müzik bile çok güzeldi, biliyorsunuz. Çok güzeldi. Bundan, normalde bundan dolayı başım ağrır ama hiçbir şey olmadı, baş ağrım geçti, bu çok iyiydi. Yani eğer bu o saflıkla, o anlayışla yapılırsa, güzel bir şekilde her formu alır. Birçok çiçek gibi, her çiçek bir güzelliktir. Bu yüzden hepinizden ikiyüzlü olamayacağınızı hatırlamanızı rica ediyorum. İkiyüzlülüğün hiç bir şekilde size bir faydası olmayacaktır. Hiçbir şekilde ikiyüzlülüğü desteklemeyin. Bu kadar. Cezalandırmanıza, tek kelime etmenize, hiçbir şey söylemenize gerek yok. Onları cezalandırmak Benim işim değil. Onları cezalandırabilecek o kadar çok insan var ki, Ben neden endişe edeyim?

Girmeyi çok özlediğim o alana girdiğimiz için bugün gerçekten çok mutluyum ve hepsi bu. Ayrıca şunu da söylemeliyim ki Guillemette (Kuran’ın Işığı kitabının yazarı) çok fazla araştırma yaptı ve bunun için ona yardım etmeliyiz.

[Alkışlar]

Bunu kim yazdıysa, tamamını [oyunun senaryosunu] kim yazdı bilmiyorum.

Antonio: O kişi Guillemette, Shri Mataji.

Shri Mataji: Guillemette yazdı. Onu tanıdığım için bunu görebiliyordum. Pozitif hissediyor, kendisi bir Müslümanla evlendi, Pozitif bir şekilde Müslümanların Sahaja Yoga'ya getirilebileceğini ve kurtarılabileceğini hissediyor. Öyle olmalılar, sonuçta onlar da insan. Ben de aynı şekilde hissediyorum. Ve şimdi yeni bir döneme böyle gireceğiz ve Tunus hükümetinin Beni davet ettiğini duymaktan dolayı mutlu olacaksınız, hükümetin.

[Alkışlar]

Ayrıca Brezilya'da da, Brezilya'ya gittiğimde, Brezilya havaalanında, belediye başkanının kendisinin Brezilya'nın anahtarını getirip Bana verdiğini ve  “lütfen Brezilya'ya iyi bakın" şeklinde Benden ricada bulunduğunu bilmekten  dolayı mutlu olacaksınız.

[Alkışlar]

Tabii ki, Rusya Beni çok onurlandırdı. Bu konuda gerçekten Kendimi çok utanmış hissediyordum ama onlar çok duyarlı ve çok akıllı insanlar. Bunu nasıl gördüler, bu tüm dünya için en büyük kurtuluştur ve onların kat ettikleri yol! Size söylüyorum,  bir gün onlar en büyük bilim adamları olarak kabul görecekler çünkü diğer ülkelerde Ben bu insanların Sahaja Yoga'nın ne olduğunu gerçekten anlamalarını bekleyemezken, onlar meseleyi çok kolay bir şekilde gördüler. O halde, şimdi onu tezahür ettirmek  ve çok büyük bir anlayışla  bunun üzerinde düşünmek size kalmış.

Türkiye'ye Carla (Türkiye’de Sahaja Yoga’yı kuran Yogini) yüzünden gelmemize şaşıracaksınız. O da başka bir dinamik hanım. Öyle bir bağlılığı vardı ki, Bana “Anne, 'Türkiye'ye geliyor musunuz?” dedi.  Türkiye'ye asla gelemezdim. Yani, burası her yönden Benim için bilinmeyen bir yer ama hep Kemal Paşa'nın hayatını okur ve ona çok büyük saygı duyarım.

“Anne Türkiye'ye gelebilir misiniz?” dediği anda, "geleceğim" dedim. O zaman, tüm bunları başlatan kendisi ve onun kendisini bununla tamamen özdeşleştirme şekli. Şimdi kendisi Malezya'ya gitti ve herkes onunla çok mutlu. Böylesine  büyük öncü işler yapmış bir sürü büyük Sahaja Yoginilerimiz de var.

Ama bunu başlatanın Gregoire olduğunu söylemeliyim. Görevlendirildiği her yerde kendisini yalnız hissetti, bu yüzden yanında Sahaja Yogiler olsun istedi ve onları elde etti. [Gülüşmeler]

Yani, öncü olan birçok insanımız var ve şimdi de onlar Güney Afrika'ya, diğer Afrika ülkelerine gidiyorlar ve bir şeylere cüret etme, bunu çözme biçimlerine şaşırıyorum. Dulio'nun Brezilya'ya ve Horacio'nun da Arjantin'e gitmesi gibi. Ve Gregoire’ın kızkardeşi Marie-Laure, çok zor olan bu yere, Bogota'ya gitti ve o ülke için çalıştı.

Yani böyle, bunu yapan çok kişi var ve bugün hepsinin ismini sayamam ama onlar gerçekten, yaratma yetenekleriyle öne çıkıyorlar. Philippe'in kendisine önerdiğim şekilde Doğu Almanya'ya gitmesi gibi, bunu hemen kabul etti. Orada çalışıyor. Ayrıca, Hong Kong'da başlayan ve çok iyi iş çıkaran biri var. Her yerde bu insanların oraya gidip bunu çözmelerine şaşırdım. Kirlenmediler veya kendilerini savunmaya çalışmadılar. Ve Sahaja Yoga böyle yayıldı.

Ama Gregoire ile başlayan kişi, kendisi  çok utangaç birisi olan Rajesh'tir. Adresimi nasıl verdi bilmiyorum, adresimi Gregoire’a verdi ve Gregoire Bana geldi.

Bu şekilde her şey o kadar güzel gelişti ki, sanki küçücük bir dere akıyor, sonrasında büyük bir nehir oluyor ve dünyadaki  okyanusla buluşuyor. Bu, bu şekilde olmuştur.

Bu Diwali gününde, bu kadar çok kutsandığımız için kendinizi gerçekten çok mutlu ve neşeli hissetmelisiniz. Pek çoğumuz gerçeği biliyor ve çoğumuz aydınlanmış durumdayız. Biz güçlü, güçlü bir kolektiviteyiz.

Çok teşekkürler.

Gregoire:  Shri Mataji,  Rajesh benden birkaç kelime söylememi istedi. Shri Mataji, siz Dünyayı kurtarabilir ve sadece Hindistan'da kalarak amacınıza ulaşabilirdiniz. Bizleri kurtarmak için bütün bu ülkelerde ne kadar özen, ilgi  ve şefkat gösterdiğinizi, ne zorluklar çektiğinizi anlamıyoruz ve bunu asla anlamayacağız.

Burası, burası çok tarihi bir şehir. Burasının adı Konstantinopolis idi, sonra Byzantium (Bizans), şimdi de İstanbul ama bence burası Nirmalpur (Nirmal'in şehri) olarak adlandırılmalı çünkü siz öyle bir sevinç boyutu ve öyle güçlü bir Diwali açtınız ki. Shri Mataji, onlar size çok teşekkür etmek istiyorlar.

Şimdi de biz kutsal ayaklarınızın Afrika'ya değmesi ve ayaklarınızın orada zafer kazanması için dua ediyoruz.

Jai Shri Mataji.
