Easter Puja, "You must forgive", Hotel Pride, Nagpur (India), March 23th, 2008

(En osannut odottaa), että te kaikki olisitte läsnä pujassa.

En tiedä, miten te kaikki onnistuitte tulemaan. Muuten tänään on hyvin tärkeä päivä meille kaikille, koska tiedätte, miten Kristus kuoli. Hänet ristiinnaulittiin. Hänet pantiin ristille, ja Hän kuoli. Se oli hienoa, mitä Hän sanoi teistä ihmisistä. Hän pyysi anteeksiantoa Jumalalta. Meidän on opittava Hänen elämästään se, miten Hän osasi antaa meille kaikille anteeksi. Meidän on myös annettava anteeksi ihmisille. Ihmisten näyttää olevan hyvin vaikea antaa anteeksi. Ja jos he ovat vihaisia, he ovat vihaisia, he eivät voi antaa anteeksi.

Silloin ette enää ole sahaja-joogeja. Sahaja-joogien on annettava anteeksi, se on hyvin tärkeää, koska se on voima, jonka olette saaneet Kristukselta: anteeksiannon. Ihmiset tekevät virheitä, se on osa heidän elämäänsä. Mutta samaan aikaan teidän on sahaja-joogeina muistettava, että teidän on annettava anteeksi. Se on paljon tärkeämpää kuin vihastuminen. Joten on annettava anteeksi ihmisille, jotka tekevät jotain väärin teidän tai Jumalan mukaan; teidän on annettava anteeksi. Ja tulette yllättymään, että anteeksianto on niin hieno, tyydytystä tuottava ominaisuus. Jos pystytte antamaan ihmisille anteeksi, teistä tulee äärimmäisen puhtaita, koska sisällä oleva lika tai viha poistuu. Anteeksiantaminen on siis suurin siunaus, joka ihmisillä on. Kristuskin sanoi saman asian: "Anna heille anteeksi, koska he eivät tiedä, mitä he tekevät."

Jos Kristuskin sanoi näin, entä te? Olemme tavallisia ihmisiä, ja jos olemme tehneet virheitä, ihmiset voivat suuttua ja hermostua. Mutta paras asia teille on antaa anteeksi. Antaa anteeksi, jos on tehnyt jotain, mitä ei olisi pitänyt tehdä. Tämä oli Kristuksen suurin ominaisuus: se, että Hän osasi antaa anteeksi. Ja Hän antoi anteeksi ihmisille, jotka olivat tehneet kauheita virheitä. Silti Hän antoi heille anteeksi, koska Hän rakasti heitä. Ja niin teidänkin pitäisi tehdä. Tänään on erityinen päivä sitä varten – erityinen päivä anteeksiantoa varten. Ja siksi sanoin, mitä ikinä ajattelettekin, on jo myöhä, mutta pidämme kokouksen, koska en halunnut jättää tilaisuutta käyttämättä.

Anteeksianto tulee ihmisiltä, jotka ovat hyvin anteliaita ja hyväsydämisiä. Kaikki tekevät virheitä, joten mekin saatamme tehdä niitä. Se tarkoittaa, että meillä on oikeus antaa anteeksi ja meillä on sydän antaa anteeksi. Jos meillä ei ole, emme ole sahaja-joogeja. Meidän on opittava antamaan anteeksi ja ilman siihen liittyviä ehtoja. Tänään on hyvin erityinen päivä, koska näin Kristus juuri teki. Hän oli yksi voimakkaimmista Jumaluuksista tai Jumalista, kuten voisimme sanoa, kaikkein voimakkain. Hän pystyi tekemään mitä tahansa; Hän olisi pystynyt rankaisemaan ihmisiä, kaikkia heitä, huonosta käytöksestä. Mutta mitä Hän sanoi? Hän sanoi: "Minä annan anteeksi", ja Hän pyysi myös Jumalaa antamaan anteeksi.

Olivatpa voimanne mitä tahansa, mitä ikinä olettekaan saavuttaneet elämässänne, olipa asemanne mikä tahansa, mutta teidän on opittava antamaan anteeksi. Muuten ette ole lähelläkään Kristusta. Teidän on opittava antamaan anteeksi; se on erittäin hieno ominaisuus, jos pystytte antamaan anteeksi, antakaa koko ajan anteeksi. Siksi halusin tänään tavata teidät kaikki, ja niin teinkin. Halusin tavata teidät kaikki ja kertoa, että tänään on anteeksiannon päivä. Se ei tarkoita sitä, että istutte alas miettimään, kuinka monelle ihmiselle teidän pitää antaa anteeksi. Se olisi järjetöntä. Mutta jos jokin ahdistaa mieltänne ja ajattelette, että se vaivaa teitä kaikkia ja olette joutuneet vaikeuksiin. Silloin vain ajattelette, että ette tiedäkään, kuinka paljon voimia teillä on ettekä voi edes antaa anteeksi. Kun teillä on kaikki nämä voimat; suurin voima, joka teillä on, on anteeksianto.

Ja tänään on anteeksiannon päivä, jolloin annatte anteeksi ihmisille, joiden uskotte tehneen väärin teitä kohtaan, tai he ovat olleet epäystävällisiä teille. Yrittäkää muistaa, kuinka moni teistä on yhä vihainen. Antakaa heille vain anteeksi. Silloin olette rankaisseet heitä. Jos annatte heille anteeksi sydämestänne, olette rankaisseet heitä. Olette antaneet heille takaisin kaiken, mitä he halusivat ja ansaitsivat. Anteeksiantaminen ei siis ole kovin vaikeaa, mutta ihmiset luulevat, että se on hyvin vaikeaa, koska heillä on tiettyjä suuria käsityksiä itsestään. Ja sitten he ajattelevat, miten he voisivat antaa anteeksi? En tiedä, mitkä asiat järkyttävät teitä, mikä tahansa voi järkyttää teitä. Loppujen lopuksi olette kaikki oivaltaneita sieluja, olette saaneet toisen syntymänne ja olette aivan erityisiä ihmisiä.

Teillä pitäisi siis olla erityisiä ominaisuuksia. Ja erityinen ominaisuus on antaa anteeksi, antaa anteeksi. Ei mennä muistelemaan, mistä asioista teidän pitäisi olla vihainen ja mistä pitäisi olla järkyttynyt. Muistakaa vain, mitä asioita teidän on annettava anteeksi. Antakaa vain anteeksi. Minkä vuoksi? Se on käytännöllistä, hyvin käytännöllistä. Oletetaan, että joku lyö Minua, hyvä on. Jos joku lyö Minua, mitä Minun pitäisi tehdä? Pitäisikö Minun lyödä takaisin?

Ei. Pitäisikö Minun kysyä häneltä: "Miksi löit minua?" Ei. Pitäisikö Minun sitten ajatella, että hänen täytyy olla typerä hölmö, kun tekee noin? Edes se ei auta. Sen sijaan, jos voitte vain antaa anteeksi, annatte anteeksi sille henkilölle, joka on tehnyt väärin. Teille on tärkeää, että annatte anteeksi, koska sillä ei ole vaikutusta. Kun annatte anteeksi, sillä on enemmän vaikutusta teihin, teidän hyvyyteenne ja oikeamielisyyteenne. Mutta luulen, että normaalisti ihmisten on vaikea antaa anteeksi. Normaalisti.

Mutta olette kaikki oivaltaneita sieluja, ette ole vain ihmisiä. Siksi pyydän teitä muistamaan, että teillä on voima antaa anteeksi. Antaa anteeksi jokaiselle, joka satuttaa teitä, joka kiusaa teitä, joka vaivaa teitä. Kuinka pitkälle hän voi mennä? Ajatelkaa vain, että annatte hänelle anteeksi, ja tulette hämmästymään, hän muuttuu. Hän muuttuu, ja tekin nautitte siitä. Ihmisten on vaikea ymmärtää sitä, mutta yrittäkää. Kokeilkaa mitä sanon. Jos joku tekee teille pahaa, antakaa vain anteeksi sille henkilölle ja katsokaa, miten hän reagoi, millainen on reaktio tuossa ihmisessä ja teissä itsessänne. Mitä tapahtuu?

Mutta jos haluatte kantaa hänen vihansa tai tyhmyytensä taakkaa, mitä se sitten onkin, silloin kuormitatte itseänne tarpeettomasti turhilla asioilla. Meidän ei pitäisi tuhlata energiaamme miettimällä mikä on vialla, mitä hän on tehnyt ja mitä hänelle pitäisi tehdä; sitä meidän ei pidä tehdä. Jättäkää hänet vain rauhaan ja antakaa anteeksi. Sanokaa: "Minä annan anteeksi." Katsokaa Kristusta. Niin voimakas henkilö, niin voimakas Jumala! Ja kun Hänet ristiinnaulittiin, kuinka Hän pyysi anteeksiantoa heidän puolestaan. Miksi Hän teki sen? Koska sillä on voimaa. Sanomalla "annan anteeksi" – se on hyvin voimakasta.

Ette menetä voimaanne, vaan päinvastoin, voimanne kasvaa. Nousette korkeammalle luonteessanne. Annatte vain anteeksi. Niin yksinkertaista se on. Sanokaa: "Minä annan anteeksi", aivan tuosta vain. Niin Minäkin teen, koska ihmisillä on omat oikkunsa ja he tekevät, mitä haluavat, mutta en suutu siitä. En järkyty tuollaisesta, en myöskään kanna huolta. Sanon vain: "Annan anteeksi", siinä kaikki. Ja tulette hämmästymään – Itselleni siitä on todella paljon hyötyä, todella paljon. Tämä on siis erittäin tärkeä ominaisuus, jonka vuoksi tänään on aivan erityinen päivä.

Ristillä Kristus sanoi: "Jumalani, anna heille anteeksi, sillä he eivät tiedä, mitä he tekevät." Ristillä, jossa Hän oli kuolemassa, Hän sanoi näin, ja meidän täytyy oppia antamaan anteeksi, itsemme vuoksi, ei muiden. Tämä auttaa meitä. Jos annamme anteeksi, tämä auttaa meitä hyvin paljon sisällämme. Tämä on viesti tälle päivälle ja pysyvästi. Pysyvästi. Jos olette vihaisia joillekin, sanokaa aina: "Annan anteeksi." Jos huomaatte jonkun satuttavan teitä, häiritsevän teitä tai kiusaavan teitä, miten aiotte käsitellä sitä? Annatte vain anteeksi, annatte anteeksi. Tämä on ainoa keino.

Siksi tämä päivä on meille hyvin tärkeä, ja olen hyvin iloinen, kun täällä on näin upea paikka, ja voin puhua teille. Kiitos teille.