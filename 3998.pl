12 września 1990
Mahakali Pudźa
Centre Culturel Thierry Le Luron, Le Raincy (Francja)
Shri Mahakali Puja: Czystość i Kolektywność, 12.09.1990, Le Raincy, Francja

Mieliśmy Bhairava Puję w Belgii i teraz pomyślałam, aby dzisiaj mieć Puję Mahakali, ponieważ wczorajsze doświadczenie, doświadczenie zeszłej nocy, było dziełem Mahakali.

Ona przez cały czas pełni podwójną rolę, jest w dwóch skrajnościach. Z jednej strony jest pełna radości, jest dawczynią radości i jest bardzo szczęśliwa, kiedy widzi, że jej uczniowie są radośni. Radość to jej własna jakość, to jej energia, i wczoraj musieliście być zdumieni widząc tak wiele pań z Francji w średnim wieku uśmiechniętych i śmiejących się. Nigdy nie widziałam ich uśmiechniętych; to bardzo zaskakujące, że były takie radosne i bardzo szczęśliwe. To jest energia Mahakali, która daje wam całą tę radość po Realizacji i tę radość, którą cieszycie się między sobą, to wszystko są cechy Mahakali.

A kiedy oni będą czytać imiona Mahakali, dowiecie się, jak Jej moce manifestują się w Sahaja Yodze i jak one pomogły wam wszystkim przeniknąć do Oceanu Radości. Na początek, muszę wam powiedzieć jedną rzecz, że kiedy celebrujecie Puję do Mahakali, musicie czuć radość w sobie, i radość innych Sahaja yoginów. Jeśli nie możecie jej poczuć, to znaczy, że jeszcze nie dojrzeliście i jest jakiś problem, może z waszymi rodzicami, może z waszymi dziećmi, może to jest rodzina, czy wasz kraj, cokolwiek to jest, ale jest to jakieś uwarunkowanie, które tak działa, że nie daje wam tej radości.

A wzrastanie w Sahaja Yodze jest bardzo ważne, czego ludzie nie rozumieją. Nawet jeśli mieszkają w ashramach, nie rozumieją jednego, że wy musicie być kolektywni. Jeśli nie jesteście kolektywni, wtedy jesteście stopniowo wyrzucani. Ta Moc Mahakali, można powiedzieć, że ma siedem strun, i te struny są po to, by wyrzucić was do zbiorowej podświadomości... Podobnie jak w sitarze, widzieliście, że ze względu na rezonans, ma on też inne struny.

Więc kiedy zaczynacie wychodzić z kolektywności, to Mahakali we własnej osobie wybiera was i zaczyna wyrzucać was powoli, powoli do obszaru podświadomości, gdzie po prostu znikacie. I zaczynają się wszelkiego rodzaju problemy, to dzieje się w każdym kraju z ludźmi, którzy nie biorą udziału w kolektywnej medytacji. Mam taką samą relację z Francji, i myślę, że ludzie, którzy nie wzrastają, zostaną usunięci.

Jak wiecie, Sahaja Yoga ma podwójne działanie, tak samo jak Mahakali ma podwójne działanie. Ona jest niezwykle kochająca, pełna radości, pełna szczęścia, ale to Ona jest wyjątkowo okrutna, gniewna, to Ona jest pogromczynią wszystkich demonów i zła, i takich ludzi, którzy próbują czynić zło. Więc kiedy już będziecie wyrzuceni na lewą stronę, wtedy możecie sobie wyobrazić, że może się w was rozwinąć każdy rodzaj chorób lewo-stronnych na początek, choroby od Mooladhary są najgorsze, rozwijają się choroby takie jak cukrzyca, musieliście słyszeć o niepełnosprawności spowodowanej degeneracją mięśni. Z tego wynikają wszystkie problemy zwyrodnienia mięśni. Więc za wszelką cenę należy tego unikać.

Ale jeśli nie należycie do kolektywu, jeśli nie rozumiecie kolektywności, i jeśli jesteście poza kolektywem, będziecie zaskoczeni, że negatywne siły połączą się i was wyciągną. Zatem jest to jedna z rzeczy, które się zdarzają, więc bądźcie bardzo ostrożni i nie unikajcie kolektywnych programów. Kolejnym problemem związanym z Mahakali jest to, że to Ona daje wam uczucie do waszej żony, do waszego męża, Ona daje.

Teraz jest też ten sam problem. Jeśli oboje są w porządku, Ona jest w porządku, ale jeśli zauważy, że któreś z nich zbłądziło, wyrzuci tę osobę i wyrzuci ją na zewnątrz, a druga osoba, jeśli jest ona przywiązana do tamtej osoby, również zostanie wyrzucona na zewnątrz.

Więc ta sprawa zakochiwania się, ten nonsens, który tu mamy, że wy wpadacie w sidła miłości, to słowo [wpadać] jest właściwe, ponieważ naprawdę wpadacie w miłość. Ma miejsce prawdziwy upadek. Więc to, co się dzieje, gdy zaczynacie się zakochiwać jest to pewnego rodzaju mayą [iluzją] Mahakali i po prostu zostajecie zauroczeni, dogadzacie swojemu ego, czy coś w tym rodzaju, albo macie jakieś koncepcje odnośnie żony, czy coś a potem myślicie: "Och, to jest ktoś dla mnie".

W takich przypadkach mogą się wydarzyć tylko dwie rzeczy; albo możecie całkowicie się zagubić, z powodu swojej żony lub męża, których wielbicie i podziwiacie - wtedy jesteście skończeni, wasza osobowość jest skończona. Albo, co jest jeszcze poważniejszą sprawą, całkowicie na zawsze zerwiecie ze sobą i będziecie się nawzajem nienawidzić.

Dlatego mówi się, że istnieje związek pomiędzy miłością i nienawiścią. Jak miłość może być nienawiścią? Ale staje się nią, z powodu tej cechy Bogini, że Ona jest z jednej strony niezwykle kochająca, niezwykle łaskawa, niezwykle delikatna, aż dojdzie do pewnego momentu. Potem Ona ​​przerzuca was na drugą stronę i dlatego w tych krajach, gdzie ludzie zawsze się zakochują, oni nie pobierają się, dopóki się nie zakochają. W tym oni również przekraczają wszystkie maryady [granice].

Zakochując się będą poślubiać kogoś, kto jest już żonaty, albo będą prowadzać się z kimś, kto nie jest jeszcze rozwiedziony lub też będą zawierać małżeństwa z osobami z tego samego kręgu rodzinnego, czy coś takiego. Robią różne rzeczy, stara kobieta poślubia młodego mężczyznę lub młody..., stary człowiek żeni się z młodą dziewczyną, wszystkie takie bezsensowne rzeczy, bez żadnych maryad. I oni nie pozostają razem, bo nie mają maryad. Poślubić, to stworzyć maryadę, maryadę waszego zachowania, i to jest ta maryada, przy której, jeśli jej nie zachowacie, to Mahakali się włączy.

Więc przede wszystkim trzeba być kolektywnym. Ci, którzy nie są kolektywni, to ci, którzy nie uczestniczą za każdym razem w kolektywnych programach. Możecie sugerować, że chcielibyście przyjść z takiego czy innego powodu. Na przykład, już wyjaśniałam, że nie należy rozmawiać, puśćcie mój wykład, jest tak wiele taśm, których nigdy nie słuchali. Niech posłuchają mojego nagrania, a potem wejdźcie w medytację, a następnie zróbcie aarti i zakończcie [program]. Ponieważ te taśmy mają być słuchane raz po raz.

Teraz ci, którzy mają jakieś pytania w związku z tymi taśmami, mogą następnym razem przedyskutować to przed rozpoczęciem wykładu. To bardzo dobra rzecz i to działa. W Indiach nikt nie rozmawia, po prostu puszczają moje wykłady audio lub wideo, a potem po prostu medytują i robią aarti. Na tym koniec.

Po [programie] nikt nic nie mówi. Ale przed jego rozpoczęciem rozmawiają ze sobą i omawiają problemy lub rozmawiają o tym, co czuli w związku z poprzednim programem. Ponieważ nie przyszliście tutaj, aby kogoś poślubić lub w kimś się zakochać. Nie przybyliście tu za jakąś kobietą, bo ona jest twoją żoną lub za jakimś mężczyzną, bo on jest twoim mężem. Mieliście tak wielu mężów i żon w poprzednich żywotach. Ale przyszliście tutaj dla swojego wzrostu, a jeśli przyszliście tutaj dla swojego rozwoju, to musicie się pilnować. Jak pracuje wasz umysł?

Jeżeli mówię, że powinniście mieć dobre życie małżeńskie, to oczywiście powinniście mieć dobre życie małżeńskie, ale nie kosztem zahamowania swojego wzrostu. Stało się to z ludźmi, straciliśmy ich tylu, jak to całe miasto. Pojawiła się taka głupota, taka głupota dosięgła ludzi.

Zatem uważajcie, aby się nie zagubić. Nie przyszliście tutaj tylko po to, żeby mieć szczęśliwe życie małżeńskie, ale szczęśliwe życie małżeńskie to tylko jeden krok. Ale jeśli ten krok odsuwa was od prawdziwej ścieżki wzrostu, to lepiej uważajcie. Musimy także zrozumieć, że niewinność, oznacza czystość, czystość myśli. Jak wyjaśniłam to wczoraj, mam nadzieję, że zrozumieliście znaczenie czystości.

Czystość musi być zrozumiana dużo bardziej przez Europejczyków. To bardzo ważne. Szczególnie dla Francuzów. Ponieważ całe społeczeństwo cierpi. Społeczeństwo może być czyste tylko wtedy, gdy życie rodzinne jest czyste.

Nie tylko to, ale także relacje pomiędzy wami muszą być czyste. Powiedziano Mi, że ktoś zakochał się w Ganapatipule. Mam na myśli podróż na pielgrzymkę. To jest tak, jakbyście musieli iść kupić sari a skończyli z mydłem do golenia w sztyfcie. To jest takie głupie. Przyjeżdżacie do Ganapatipule po... po co? Przyjeżdżacie tam, aby się wznieść, to pielgrzymka. A nie słyszałam, żeby na pielgrzymce ktokolwiek się w kimś zakochiwał i poszedł się pobrać.

Więc ten buc zakochiwania się musi zostać odrzucony w Sahaja Yodze, bo jest to jedno z największych obciążeń, i trzeba zrozumieć, że czystość oznacza niewinność. Niewinność oznacza czystość, nie tylko fizyczną, ale także czystość psychiczną. Musicie mieć czystość w umyśle, jeśli nie macie czystości psychicznej, nie możecie wzrastać. Właściwie, na Zachodzie jest ona bardziej psychiczna niż fizyczna, to fakt. I dlatego ich mózgi... odleciały. I oni stają się po prostu jak kartofle.

Bo jeśli kontynuujecie mentalnie wyobrażenia i marnujecie czas działając w ten sposób, to będzie absolutnie niebezpieczne, bo to wszystko jest wyobraźnią, nie ma to nic wspólnego z rzeczywistością. Im bardziej wchodzicie w tego rodzaju nonsens, tym bardziej oddalacie się od rzeczywistości. Ale to wcale nie oznacza, że powinniście być oschli, to wcale nie oznacza, że ​​macie zaniedbywać swoje obowiązki, tego to nie oznacza. Jak powiedziałam, [Shri Mataji mówi w Hindi].

Już mówiłam, że sok w drzewie wznosi się, prawda? Wtedy on oczyszcza, odżywia każdą część rośliny oddzielnie, w inny sposób. Tak jak matka jest matką; ojciec jest ojcem; siostra jest siostrą; brat jest bratem. Relacje brat-siostra nie mogą stać się relacjami mąż-żona. Jak to możliwe, żeby tak było?

Więc to, co dzieje się naprawdę, takie zamieszanie w umyśle, stworzyło nam ogromne problemy. Zatem sok odżywia wszystkie te części i wraca. Nie przywiązuje się do czegoś: "Och, ona jest moją żoną, więc na pierwszym miejscu jest moja żona". Ponieważ powiedziałam oczywiście, że życie rodzinne musi być w porządku, musicie dbać o swoje życie rodzinne. Ale to nie znaczy, iż sprawiacie, że wszyscy cierpią, to nie oznacza, że ​​was rozwój ma być zakończony. Tak nie może być.

Nie jesteście jak zwykli ludzie, jesteście świętymi, a dla świętych najważniejszy jest ich rozwój, a nie ich życie rodzinne, nie ich dobra materialne ani nic takiego, ani ich dzieci, ale ich rozwój. Gdy już wzrosną, wszystko wzrośnie wraz z nimi.

Teraz powinno zaistnieć zrozumienie czystości. To może przyjść do was bardzo łatwo, jeśli wzrośniecie, to jest takie błędne koło. To jest takie błędne koło.

Teraz przede wszystkim dostajecie swoją Realizację. Musicie wiedzieć, że sama Kundalini jest Mahakali shakti, ponieważ jest pierwotna. Mahakali shakti jest pierwotną shakti w nas. A Kundalini jest tą Mahakali shakti. I pozostaje w was dziewicą. To znaczy, że Ona jest czysta, ma moc oczyszczania. Wszystko to dzieje się, gdy osiągniecie swoją Realizację. Ona zaczyna przejawiać w was wszystkie swoje piękne aspekty. Teraz tym, który tam siedzi, jest Shri Ganesh.

Obecnie, ludzie nie rozumieją czym jest niewinność. Shri Ganesha siedzi tam i On jest tym, który rezyduje w Mooladharze, nawet nad swoją Matką, ponieważ jest jak strażnik, i to On mówi, czy Ona może się wznieść czy nie. Dopóki On nie da pozwolenia, Ona nie może się wznieść. Więc Shri Ganesha daje rodzaj pozwolenia na Jej uniesienie się. I On wstrzymuje całą swoją pracę.

Widzieliście Mnie, jak siedziałam godzinami. Nie muszę iść nawet do łazienki lub gdziekolwiek, bo Shri Ganesha wstrzymuje całą swoją pracę. Teraz troszczy się tylko o wzrost i w każdej czakrze On sprawdza waszą czystość, a następnie stosownie do oceny, Kundalini stara się oczyścić [daną czakrę]. Ale kiedy dotrze na poziom mentalny, to na poziomie mentalnym ma wszystkie te dziwne pomysły na romans, różne takie bzdury.

Pewnego dnia byłam zaskoczona; była dziewczyna, która po ślubie miała problem z okazywaniem miłości swojemu mężowi, przed ślubem była w porządku. Powiedziałam jej więc: "Przeczytaj jakąś książkę, w której opisano romans między mężem i żoną". Odpowiedziała: "Nie znam takiej książki". Potem poprosiłam pewnego profesora, aby poszukał. On powiedział, że nie ma takiej książki. W Sahaja Yodze romans zaczyna się po ślubie. Ale także z maryadami, nie kosztem Sahaja Yogi ani nie kosztem waszego wzrostu.

Więc ze wszystkimi tymi pomysłami, które ludzie mają na Zachodzie, wiem, że jesteście bardzo uwarunkowani w tej spawie. Więc mówicie teraz, zobaczmy, to jest w końcu jakieś..., przede wszystkim musimy dać im całe dobrodziejstwo. Teraz wybieramy ludzi, robimy wszystko. To jest cała praca Mahakali, ponieważ musicie pracować na wibracjach, to wszystko jest dziełem Mahakali.

Ale po ślubach także niektóre małżeństwa zawodzą. Powodem jest to, że oni nie wiedzą, jaki jest cel ich małżeństwa. Więc pierwszą i najważniejszą sprawą Mahakali jest to, że Ona jest czystością. Absolutną czystością. Jeśli nie możemy sobie przyswoić tej czystości, to nie możemy być Sahaja yoginami. Teraz ten umysł jest tak bardzo uwarunkowany, wiem o tym. Nasze dzieci będą o wiele lepsze niż my. Ponadto nie będą miały takich uwarunkowań jak my. I tak wiele problemów można będzie po prostu uniknąć, jeśli naprawdę staniecie się czystymi ludźmi.

Widzę, w innym społeczeństwie, w którym się poruszam, że nikt nie wydaje się być bezpieczny. Czyjaś żona ugania się za czyimś mężem, czyjaś córka lata za czyimś ojcem, chłopiec ugania się za czyjąś matką. Następnego dnia znajdujecie ich jako męża i żonę. A czasem jest to tak dziwne, że nie możecie w to uwierzyć, jak to jest możliwe? I wszyscy są zagrożeni. Mężczyzna idzie do domu i odkrywa, że jego żona uciekła z innym mężczyzną. Albo mężczyzna wychodzi do pracy i ucieka z inną kobietą.

Więc Ona, Ona jest tą, która daje wam stan stithi. Stithi oznacza wzmocnienie. Bez odpowiedniego umocnienia w czystości, nie zaś w swoim romantycznym życiu, nie możecie wzrastać. Tak jak wtedy, gdy tworzymy samolot, najpierw musimy go wzmocnić. Odpowiednio go przygotować, opracować go tak, żeby wszystkie jego części nie odleciały razem z pasażerami, gdy poleci w powietrze. W ten sam sposób, kiedy wzrastamy, robi to Shri Ganesha, po prostu całkowicie zatrzymuje akcję wydalania i rozpoczyna się wzrost.

Oni [Bóstwa] dobrze wykonują swoją pracę, mimo że zostali obrażeni, byli zaniedbywani, my źle się zachowywaliśmy, cokolwiek byśmy nie zrobili, Oni dobrze wykonują swoją pracę. Możemy zobaczyć, jak wielu ludzi dostaje swoją Realizację. A co my robimy w związku z tym? Nie możemy nawet być kolektywni, nie możemy uczestniczyć w sprawach kolektywu.

I spójrzcie na nich, jacy są hojni, są niezwykle kolektywni, są niezwykle kolektywni, do tego stopnia, że jeśli ​​ktoś np. ​​czci Shri Krishnę, jego serce się zablokuje. Dlaczego? Dlatego, że musicie również czcić Shivę. Są tak kolektywni i tak dobrze połączeni ze Mną. Więc Oni wszyscy są kolektywni. Tak samo jak wy jesteście Devami, wy również powinniście być kolektywni. Jak tylko staniecie się kolektywni, wszystkie te bezsensowne rzeczy odpadną. Wszystkie te pomysły odpadną. Nie staliście się kolektywni, ponieważ nie porzuciliście wszystkich tych rzeczy, albo boicie się porzucenia ich.

Więc co jest naszym celem? Naszym celem jest wzrastanie.

I co robi dla nas ta moc Mahakali. Ona poprzez Kundalini daje wam wzrost. Ona oczyszcza; Ona daje wam wszystkie moce. Ona was ochrania przez cały czas, Ona daje wam radość. A co my robimy dla niej? Jej jedynym pragnieniem jest to, żeby moje dzieci stały się święte, żeby posiadały piękne cechy świętego. Żeby one nie zakochiwały się w każdej kobiecie, w każdym mężczyźnie. To nie jest takie tanie.

A szczególnie w sferze psychiki, jeśli Sahasrara jest zniszczona, to jak Sahaja Yoga może działać? Cała gra jest o Sahastrarę? I ta czystość powinna się przejawić. Zamierzamy zmienić świat poprzez was, a nie przez kogoś innego. Przez tych Sahaja yoginów, którzy zamierzają zmienić świat. Teraz spójrzcie na hojność, kiedy moje ciało jest tak hojne.

Wczoraj przyszła pewna pani, która miała bardzo złą wątrobę. Zeszła na dół, a moja wątroba zaczęła pompować wibracje, okropne. Miała bardzo złą wątrobę; ona brała narkotyki, przypuszczam, że brała narkotyki i całe to cierpienie przeszło na Mnie, przez tę moją wątrobę. Ona nie myślała: "Och, Matko, ona przebyła kawał drogi cierpiąc", zaczęła po prostu pompować dla tej kobiety.

Ona jest taka hojna. I Oni sami są tak hojni w sposobie, w jaki obdarzają błogosławieństwami. Jak Oni ciężko pracują, jak Oni biegają. A co my im dajemy? Oni dają nam radość, opiekują się nami, Oni opiekują się naszymi dziećmi, zajmują się wszystkim, zarządzają wszystkim. A teraz co my dla nich robimy?

Słyszałam też, że ludzie nie pomagają, kiedy oni mają plakatować, muszą to robić, bardzo niewiele osób przychodzi. To jest wobec nich niewdzięczne, bardzo niewdzięczne. Wszystkie bóstwa są obecne, kiedy macie kolektywne programy. I co zaskakujące starzy Sahaja yogini są trudniejsi niż nowi. Mam na myśli to, że po prostu to jest zaskakujące. Czy oni stają się teraz niedzisiejsi?

Chrystus powiedział: "Pierwsi będą ostatnimi". Mam nadzieję, że tak się nie stanie. Pewność siebie, którą rozwijają, "och, jesteśmy starymi Sahaja yoginami". W Londynie mieliśmy straszne skutki tej świadomości, że "jesteśmy starzy, będziemy robić, co nam się podoba. Możemy uczestniczyć w kolektywie lub nie". Jakiś rodzaj ego. Proszę bądźcie ostrożni. Chrystus powiedział jasno: "Pierwsi będą ostatnimi". I widziałam tak wielu z nich, tak po prostu odchodzą, nawet Ja nie wiem, kiedy odchodzą. W taki głupi sposób niewyobrażalny dla nikogo.

Jak pewien dżentelmen we Włoszech, stary Sahaja yogin, po prostu wstał i powiedział: "Jestem Maha Mataji". Wszyscy zaczęli na niego patrzeć. Co masz na myśli? "Ja jestem Maha Mataji i będę robił to wszystko sam". Więc oni powiedzieli: "W porządku, więc opuszczamy ashram". "Nie, nie, nie, nie mogę zarządzać ashramem, odchodzę." Odszedł i został z kimś, z tą panią, która słuchała przeciwko Mnie, dostał raka i umarł.

W kolektywności, wy macie jeden problem, ktoś ma inny problem. Ona po prostu działa, równoważy. Jak jeden palec, który jest odcięty - on jest bezużyteczny, lub paznokieć, który jest odcięty, jest bezużyteczny.

On umiera. W ten sposób organizujemy naszą duchową śmierć i ostatecznie nie wiem, co jeszcze. I potem wracają, mówiąc: "Matko, mam teraz takie kłopoty, więc wróciłem. Przez trzy lata byłem poza Sahaja Yogą". Mówię: "Co masz na myśli, mówiąc poza Sahaja Yogą?" "Nie byłem na żadnym kolektywnym programie". Myślę o kolektywności całego świata, taka jest moja wizja i jeśli Sahaja yogini nie mogą być kolektywni, to kto będzie kolektywny? Kto urzeczywistni moją wizję?

Tak więc wszyscy ci, którzy nazywają siebie Sahaja yoginami muszą uczestniczyć w programie. I po drugie, był mały problem z hojnością ludzi. Oczywiście, to jest także cecha Mahalakshmi, Ona jest bardzo hojna. A kiedy jesteście hojni dając wibracje i opiekując się ludźmi, wtedy zasada Mahalakshmi działa. Ale Mahalakshmi nie daje pieniędzy ludziom, którzy są skąpi, nigdy nie da. Mogą mieć pieniądze w banku, ale nigdy nie mogą się [nimi] cieszyć. Więc jeśli jest taka potrzeba, ludzie muszą dawać pieniądze na Sahaja Yogę. Dostarczałam mnóstwo pieniędzy, jak wiecie, od samego początku. Ci, którzy są pierwszymi Sahaja yoginami będą wiedzieć, jak wiele byłam w stanie zapłacić. Ale teraz rośniemy i każdy powinien wiedzieć, że musimy się dokładać. Jest to przede wszystkim nasza odpowiedzialność. Na co zamierzamy wydać nasze pieniądze?

Moja rodzina uważa, że każde pieniądze, które wydaję na Sahaja Yogę, są wydane najlepiej. Dostają punyas [kredyt zasług], a to jest najlepsze co można otrzymać. Tylko z punyas zyskujecie więcej bogactwa, zdrowia i dobrobytu. Jeśli nie macie punyas nie możecie ich dostać. One przyjdą i odejdą. Rozpłyną się w powietrzu. Byłam więc zaskoczona, że ludzie nie są hojni. Musimy wiedzieć, że jesteśmy o wiele lepsi od ludzi, od wielu innych.

Podobnie jak teraz ludzie z Bloku Wschodniego, ich finanse nie są zbyt dobre. Nie mówię, że musimy im pomagać, ale musimy o tym myśleć i wysłać im coś jako prezenty. Czy możemy coś dla nich zrobić? Materia ma wartość, co również jest mocą Mahakali. To jest moc Mahakali, że ta materia niesie miłość. Wyraża [miłość]. Tak wiele razy to widziałam, gdy w słodki sposób coś Mi dawali. Tak naprawdę Ja niczego nie biorę i niczego nie potrzebuję poza pewnymi rzeczami, które pokazują taką troskę, takie zrozumienie, taką miłość. Jak wyrazicie swoją miłość do tych, którzy są tak daleko? Po prostu próbujcie, próbujcie dawać, starajcie się też dawać na Sahaja Yogę, a będziecie zaskoczeni, jak to będzie działało.

Jeśli chodzi o kolektyw, musimy wiedzieć, że Shri Bhairavanath i Shri Hanumana i Shri Ganesha, te trzy zasady, które w nas działają, wszyscy Oni mają do wykonania równoległą pracę, oni nie przeszkadzają sobie nawzajem. Ale jeśli chodzi o pomoc, robią wszystko, bez kłótni. Nie ma żadnej kłótni pomiędzy nimi. Jeśli Hanuman potrzebuje Bhairavy, ten tam jest, jeśli Bhairava potrzebuje Hanumany, On tam jest razem z nim.

Zatem ta kolektywność, przychodzi tylko poprzez zrozumienie tego - jaką wspaniałą pracę dzisiaj wykonujemy, ludzie nie są tego świadomi, oni podejmują się jej jedynie przy okazji. Widzieliście, jak ludzie walczą na wojnie, nawet jeśli boją się śmierci. Wcześniej w wojsku nikomu nie płacono, a oni szli i walczyli, być może dla swojego kraju, za cokolwiek. I oni po prostu zbierali się razem by walczyć, dawali się zabić, pomagali sobie nawzajem, robili to, te wszystkie cechy istnieją, kiedy chcemy kogoś nienawidzić. Ale kiedy chcemy kogoś kochać, czemu nie mielibyśmy pomagać, te cechy pojawiają się w nas.

To są cechy Mahakali, ponieważ Ona jest ekspertem od spraw wojennych. Ona jest Tą, która sprawia, że ​​ludzie pracują, i Ona jest Tą, która zmusza ich do walki, ponieważ jest pragnieniem. Nie mają tam niczego, tylko pragnienie, aby coś zrobić, a potem łączą się razem, a wtedy Mahasaraswati pomaga im działać, ale najpierw pragnienie jest tak silne.

Teraz musi być w nas bardzo, bardzo silne pragnienie, abyśmy byli dla wyzwolenia całego świata, jesteśmy ludźmi, jesteśmy wyjątkowymi ludźmi, mamy misję. Nic innego nie jest ważniejsze niż nasza własna osobowość bycia całkowicie oddanym Sahaja Yodze. To pragnienie musi być niezwykle silne i bardzo czyste. Ci, którzy naprawdę tego pragną, prawdziwie, uzyskają swoją Realizację, oni osiągają głębię i cieszą się z wykonywania pracy Sahaja, oni cały czas cieszą się tym, dla nich nie ma nic ważniejszego. Jest takie powiedzenie, że jeśli macie do picia wodę z Gangesu, to po co brać wodę z brudnych rzek?

Więc cała uwaga jest skierowana na tę stronę, całą radość, jaką czerpiecie z tego romansu i tej miłości staje się zerem wobec Niranandy - samej radości.

W małżeństwie widzicie, że żona mówi w taki czy inny sposób, ale wszystko to jest tak bardzo uwarunkowane. Macie radość. Macie różne radości w różnych centrach, wszystkie one dane są przez Mahakali, ale największa ze wszystkiego, co otrzymaliście po Realizacji jest Nirananda, ten stan, do którego musicie dotrzeć to stan Nirananda. Jeśli jesteście w tym stanie Niranandy, wtedy wszystkie inne przyjemności i radości są równe zeru.

Tak wielu ludzi, którzy powiedzieli Mi, że bardzo lubią krykieta w Indiach, powiedziało: "Matko, nie widzimy obecnie krykieta". Zapytałam: "Dlaczego?" Teraz nie ma radości, jest to pewien rodzaj utraconej przyjemności". Swoją drogą, Hindusi szleją na punkcie krykieta. Zobaczcie, że nawet jeśli pójdziecie do lasu, będą słuchać o krykiecie. To gra, w którą grają Anglicy, ale oni nie są nią tak bardzo zainteresowani, za to Hindusi są. I teraz, jeśli ich zapytacie, powiedzą: "Nie, nie jesteśmy zainteresowani".

Tak wielu ludzi, którzy czytali po siedem-osiem gazet mówi: "Nigdy nie czytamy gazet, bo nigdy nie ma dobrych wieści". I nadal sobie radzą, ponieważ cała uwaga skupiona jest teraz na Sahaja Yodze, bo cieszycie się tylko Sahaja Yogą. Lubicie spotykać się z Sahaja yoginiami, musicie być z Sahaja yoginami.

Mieliśmy puję w Anglii, padał deszcz i była całkowicie wibracyjna puja do Shri Ganeshy. Ale nikt się nie przejmował. Namiot, który postawili zaczął przeciekać, nikt się nie przejmował. W porządku, pojawiła się woda, pozwólmy wodzie tędy płynąć, usiądziemy z tamtej strony. Wszyscy po prostu to zrobili, bo radość była najważniejsza. Za żadną cenę nie chcieli zrezygnować z przyjemności. I kontynuowaliśmy przez całą noc. Jeden [z nich] był zmartwiony, ponieważ ktoś zagroził, że przyjdzie policja. Sprawiłam, że policja spała, i człowiek, który ich wezwał również spał. A więc całą noc radowaliśmy się sobą.

Ta radość nie może się u was pojawić, jeśli nie macie czystości umysłu. Nirananda. Możecie mieć inne radości z innych rzeczy. Z innych, innych czakr. Jak uzyskać czystość. Po prostu rozwijając stan świadomości bez myśli i patrząc na rzeczy bez myślenia. W tym celu musicie być kolektywni. Jeśli jesteście kolektywni, Ja jestem tam, gdziekolwiek jesteście kolektywni, gdziekolwiek się zbieracie, Ja tam jestem i nic Mi nie daje większej przyjemności, niż słyszeć, że wszyscy bierzecie udział w tym programie. Będziecie zdziwieni, że mamy w Australii tak wiele ośrodków w każdym mieście, ale oni wszyscy uczestniczą w programach kolektywu, ponieważ wiedzą, że kolektyw to ocean pożywienia.

To jest najprostsze, co musimy zrobić, ale buce są dużo bardziej kolektywne.

O wiele bardziej kolektywne. Buce mogą dojść do takiego rozmiaru braterstwa, że ​​bylibyście zdumieni. We Francji była pewna pani. Była starszą panią a jej córka była w Sahaja Yodze. Stała się całkowicie szalona, ​​całkowicie opętana, więc umieściła ją w domu starców. A w domu starców ona wiedziała tylko jak chodzić do kościoła. W niedzielę ubierała się i szła do kościoła, to jedyna świadoma rzecz, którą robiła. Więc umieściła ją tam i był tam kościół, i ona Mi to powiedziała, jej córka powiedziała Mi, że to zdumiewające, że wszyscy wstają rano, ładnie się ubierają i idą do kościoła, a wewnątrz kościoła są groby ludzi, którzy umarli, pośród tych na wpół-szalonych lub całkowicie szalonych starych ludzi. W innych wypadkach nie wiedzieli nawet jak się ubierać, nie umieli jeść, nie wiedzieli niczego, ale w kwestii chodzenia do kościoła, do tego zabucowanego miejsca, gdzie były wszystkie buce, wszyscy wstawali rano, odpowiednio się ubierali i szli do kościoła, siadali, śpiewali hymny i wracali. Jak opętani. Takie braterstwo buców tam było.

Jak tylko pojawia się jeden buc, jeden buc przybył niedawno z Australii. Teraz on zbiera tutaj wszystkie buce. Nawet w Pune zebrał wszystkie buce, natychmiast. Potem przyszedł tutaj i teraz zbiera te buce. Ludzie się z nim zaprzyjaźniają. Kto dokładnie jest bucem, możecie to rozróżnić, po prostu widząc buca siedzącego tam i kto siedzi obok tej osoby. Są tak przyciągane jak magnes, cóż, magnes jest cechą Mahakali. Buce znają Mnie lepiej niż ktokolwiek inny może Mnie znać, ponieważ znają moją przeszłość, oni są w przeszłości. Wiedzą, kto ma buce, i jak się wzajemnie przyciągają, i jak oni oddziaływują na zabucowaną osobę.

Dlatego właśnie musi istnieć pozytywna kolektywność. Ale jeśli chodzi o pozytywność, to nie tworzą wokół niej kolektywu. Wszyscy, którzy nie są kolektywni, stopniowo wejdą do bractwa buców, ponieważ dzisiaj mamy do czynienia z Mahakali. Ona jest tą, która wie wszystko o tych bucowych sprawach, Ona zarządza. Jest panem wszystkich tych buców, Ona je zna i opiekuje się nimi, zarządza nimi. Ale gdzie jest..., chcecie wejść do tego królestwa, to co Ona ma robić? Zamknęła je z jednej strony, ale Sahaja yogini chcą tam iść, po prostu wejść przez tylne drzwi do tego obszaru, co możecie zrobić?

Oczywiście Ona chroni, nie chce, żeby ktokolwiek tam szedł, po prostu ich zatrzymała na zewnątrz i powiedziała bucom, żeby nie przechodziły z tej strony, ale Sahaja yogini tylko tam chodzą. Powiedziano o tym. W takich okolicznościach Sahaja Yoga zaszła tak bardzo daleko, tak bardzo, w tak wielu innych krajach.

We Francji widzieliście wczoraj, jak ta ananda shakti Matki działała na ludzi. Cudownie było to zobaczyć, wszyscy do Mnie przychodzili i byli pełni uśmiechu, nigdy nie widziałam żadnej uśmiechniętej Francuzki w tym wieku, nigdy, bez wątpienia, nawet jeśli je łaskotaliście, nawet jeśli zaświadczycie, że to żart, nie będą się tak uśmiechać. Nigdy nie widziałam ich zębów. Wczoraj cała twarz była rozświetlona u ​​tak wielu, to było tak cudowne. To anandini shakti Mahakali działała wczoraj tak pięknie, a wy jesteście ludźmi, którzy będą teraz ich prowadzić lub wprowadzać ich w błąd.

Jeśli staniecie się, wszyscy staniecie się wyższymi osobowościami, jeśli staniecie się wszyscy kolektywni i jeśli staniecie się hojni, i jeśli staniecie się absolutnie czyści, powiedzą: "Spójrzcie teraz na tych ludzi, jak pięknie wyglądają". Wy już wyglądacie bardzo pięknie, wasze twarze błyszczą, ale to wszystko zniknie, a skutki znikania, nie są bardzo proste.

Więc uważajcie, oczywiście błogosławię was wszystkimi cechami Bhairavy, ponieważ jest On najwspanialszym uczniem Mahakali, i On jest Tym, który biega w górę i w dół, od rana do wieczora, a szczególnie nocą On tak ciężko pracuje zabijając te okropne rakszasy, i osiąga takie rezultaty. My wszyscy musimy do Niego dołączyć i wypracować to.

Niech was Bóg błogosławi.