5 maja 2002
Sahasrara Pudźa
Kampus, Cabella Ligure (Włochy)
Sahasrara Puja - Obserwuj Siebie, 05.05.2002, Cabella Ligure, Włochy

Muszę powiedzieć, że dzisiaj jest bardzo wielki dzień do świętowania Sahastrary, dzień Sahasrara pujy. Wydarzyło się coś bardzo wyjątkowego, że Sahasrara została otwarta. Udało się to nielicznym ludziom na całym świecie; kilku sufim, paru świętym, kilku innym w Chinach i to wszystko. Ale bardzo, bardzo niewielu udało się otworzyć Sahastrarę. Cokolwiek by powiedzieli czy napisali, nie było to zrozumiane przez ludzi, którzy się nad nimi znęcali, ukrzyżowali ich i robili te wszystkie straszne rzeczy, ponieważ nie mogli znieść kogoś, kto ma Realizację.

To wielki dzień, gdyż Sahasrara została otwarta na poziomie kolektywnym. Każdy z was to ma. Również na całym świecie macie wielu ludzi, którzy mają otwartą Sahastrarę. Oczywiście, potrzeba nam jeszcze wielu, aby zrozumieć, jak wielkim wydarzeniem jest kolektywne otwarcie Sahastrary. Niektórzy bardzo wzrośli po otrzymaniu Realizacji, bardzo. Zrozumieli Sahaja Yogę bardzo dobrze, osiągnęli głębię, a ich świadomość osiągnęła naprawdę wspaniały poziom jedności z Boskością.

Być jednością z Boskością jest największym błogosławieństwem dla ludzi. Do tej pory ludzie znajdowali się na niższym poziomie egzystencji. Mieli wszelkie problemy na tym poziomie, zazdrość, nienawiść, wszystkie rodzaje problemów, które mamy dzisiaj - walkę, niepokojenie innych, niszczenia innych i brak miłości do nich. Wszystkie te problemy istniały, ponieważ ich Sahastara nie była otwarta.

A więc naszym głównym problemem jest otwarcie Sahastrary ludziom na całym świecie, co jest bardzo proste, wszyscy możecie to zrobić i lepiej będzie pracować, jeśli zrobicie to kolektywnie. Kiedy jesteście kolektywni, możecie to bardzo dobrze wypracować. Tak jak w Sahaja Yodze było wielu ludzi, których Sahasrara była całkowicie otwarta i którzy czuli swoją głębię. Najpierw musicie poczuć swoją głębię. Jeśli nie czujecie swojej głębi, nie jesteście zjednoczeni z waszą osobowością, która jest tak głęboka. Wtedy nie możecie cieszyć się waszą Samorealizacją.

Po pierwsze powinniście zrozumieć siebie. Jeśli nie rozumiecie siebie, to jak możecie zrozumieć innych ludzi? Nie możecie. Zatem najpierw wasza Sahasrara powinna być całkowicie otwarta. "Całkowicie" oznacza pełną jedność z Boskością. To nie jest trudne. Wystarczy, że trochę pomedytujecie i potem to się wypracuje. To wypracowało się u wielu ludzi. Jestem szczęśliwa widząc i spotykając ludzi w Sahaja Yodze, którzy osiągnęli tak dużą kolektywność i świadomość Duszy Zrealizowanej.

Zatem, co to jest świadomość Duszy Zrealizowanej? Właśnie to powinniśmy dzisiaj zrozumieć. To jest bardzo ważny dzień, jak już mówiłam. Świadomość jest taka, że powinniście wiedzieć, co się dzieje na tym świecie i jak możecie pomóc. Jak możecie pomóc ludziom osiągnąć tę świadomość? Dopóki nie macie tej pełnej, pełnej wiedzy o sobie samym, pełnej siły w sobie i pewności siebie, nie możecie tego zrobić.

Dzień Sahastrary jest celebrowany, żeby umocnić wasze połączenie z Boskością, tak żeby wasza świadomość stała się całkowicie oświecona i żebyście widzieli właściwy sens we wszystkim. W tak wielu krajach widziałam, jak ludzie przyjmowali to bardzo, bardzo szybko. Zaskakująco w Afryce, która nie uchodzi za bardzo rozwinięty kraj, jest dobrze, ponieważ tysiące otrzymało Realizację. Sądzę, że rozwinięte kraje wyszły poza punkt rozwoju duchowego. Rozwinięte kraje muszą powrócić do punktu, z którego możliwy będzie wzrost.

I ludzie, którzy mają... pomimo tego, że otrzymali Realizację, nie rosną tak szybko, jak ludzie z krajów mniej postępowych i nowoczesnych. Ale to wciąż działa, wciąż działa w przypadku tak wielu ludzi, i tak wielu uzyskało swój wzrost bardzo dobrze. Ale muszę powiedzieć, że oprócz medytacji powinniście również na zewnątrz wypracować w sobie stan świadka. Spróbujcie dowiedzieć się, co jest z wami nie tak, co jest z innymi nie tak i jak możecie w tym pomóc. Tylko przy pomocy waszych wibracji możecie naprawić tak wiele rzeczy w waszym kraju, w rodzine, wszędzie. I widzicie, jak rozwija się Sahaja Yoga, że jest taka potrzeba i takie pragnienie, aby otrzymać Samorealizację.

Jedno jest ważne, wasze podejście powinno być pełne miłości i pełne zrozumienia. Oni przychodzą z ciemności niewiedzy i muszą wejść w oświeconą naturę Boskości, która dla nich może być bardzo jasna. Więc powoli, powoli rozwijacie tę pełną pasji dobroć i miłość dla nich. Jestem pewna, że możecie zrobić dużo więcej, aby pomóc im wzrastać.

Złoszczenie się na nich nic nie da, bo są takimi ignorantami. Przecież wiecie, że nie wiedzą co czynią. Tak jak powiedział Chrystus: "Oni nie wiedzą co czynią". To, co musicie zrobić to pomóc im zrozumieć, że cokolwiek robią, cokolwiek rozumieją, to wciąż mało w stosunku do tego, co wiedzieliby, gdyby byli Duszami Zrealizowanymi.

Spotykam ludzi, którzy mają problem nawet po otrzymaniu Realizacji. Oni mają ciągle problem z poprzedniego życia, które już się skończyło, umarło. Ale oni wciąż to ciągną, a tak bardzo oświecona świadomość też nie pokazuje, co z nimi jest nie tak. Na przykład weźmy ego. Ego tak się rozwinęło na Zachodzie, gdzie oni są tak rozwinięci, ego również się rozwinęło, a ci ludzie muszą się dowiedzieć, co jest z nimi nie tak.

To ego wynika z przekonania, że jesteście czymś wielkim, jesteście tym, jesteście tamtym, może wasi rodzice byli wielcy, a może wasz majątek, może zajmujecie wysoką pozycję, czy cokolwiek.

To może wynikać z czegokolwiek i to odczucie działa przeciw waszej świadomości, bo to nie jest prawdziwe. Nie jesteście czymś kształtowanym przez zewnętrzne okoliczności. Ale jesteście kształtowani przez waszą własną świadomość wewnątrz siebie. I ta świadomość musi wzrastać. Skąd?

Trzeba zrozumieć z jakiego punktu pochodzi to ego. Wczoraj czułam, że wiele osób było mocno na prawej stronie. Prawa strona nie pomoże, stworzy wam tylko problemy, choroby, i nie ma też potrzeby, żeby Sahaja yogini byli prawostronni. Więc najważniejszym zagadnieniem jest rozumieć potęgę miłości. Potęga miłości jest czymś najwyższym i najwspanialszym, i jeśli uda wam się w jakiś sposób odrzucić złość, odrzucić swoją chciwość a także własne ego, jeśli możecie to zrobić, to znajdziecie się w Sahastrarze.

Spójrzcie na te igraszki ego. Ono powstrzymuje wasz wzrost. Ludzie się gubią tylko na poziomie ego, ponieważ tylko w ego poruszają się jedynie do lewej lub prawej strony i mogą iść za bardzo na prawą stronę albo zejść na lewą stronę. Oni mogą osiągnąć dowolne ekstremum na obu tych stronach.

Tak więc przede wszystkim musicie skorygować swoje ego. Jak powinniśmy sobie radzić z tym ego? Aby poradzić sobie z tym ego, powinniście obserwować siebie i śmiać się z samych siebie! Czym jest to ego, które mamy? Jesteśmy ludźmi, ale teraz staliśmy się Boskością! I z Boskością w nas, z tym światłem w nas, musimy zrozumieć, że jesteśmy nieodłączną częścią Boskości, po prostu kroplą w oceanie miłości.

Jeśli jesteście w stanie zmniejszyć swoje ego i sprowadzić je [ego] do prawdziwego znaczenia waszej istoty, to wszystko zadziała lepiej. Widzę, że na Zachodzie to ego jest bardzo silne - bardzo, bardzo silne. I jeśli coś robią źle, to myślą, że to jest właściwe, bo ego może wspierać was na wszelkie sposoby. I na odwrót, ci ludzie, którzy jeszcze się rozwijają, kraje, które jeszcze nie są rozwinięte, gdzie ludzie mają problem nie z ego, lecz z superego. To da się skorygować.

Ale ego jest waszym osobistym wrogiem, stworzonym przez was. Musicie więc z tym walczyć i obserwować, skąd to przychodzi. To może mieć źródło w kraju, w rodzinie, to może być skądkolwiek. Więc przede wszystkim musicie obserwować swoje ego, jeżeli mamy wejść do Sahastrary. Kiedy szukałam sposobu na kolektywne otwarcie Sahastrary, odkryłam, że właśnie ludzkie ego stało Mi na przeszkodzie. Musiałam walczyć z ego ludzi. Ponieważ jestem kobietą o niewielkich wymaganiach, bez dumy, bez niczego, ludzie starali się Mnie tłumić, mówili Mi wszelkiego rodzaju rzeczy. Ale ja ich rozumiałam, ponieważ mieli problem z ego. I jak tylko to ego rozwija się i próbuje dominować, możemy mieć w tym kraju hitlerów, możemy mieć wszystkich tych strasznych ludzi na całym świecie.

A więc pierwsza rzecz, którą musicie zrozumieć, że nie możecie się nigdy podporządkowywać tym, którzy mają ego. Oczywiście nie możecie zacząć walczyć, ale mieć wiarę w siebie, że jesteście ludźmi, którzy otrzymali swoją Samorealizację. Jesteście o wiele potężniejsi niż oni. Moje moce działają tylko wtedy, kiedy jesteście Duszami Zrealizowanymi. Będziecie zaskoczeni, jak one wypracowują wiele spraw, których nie można wypracować z ludźmi z ego.

Albo innym razem słyszałam, że w Afryce ludzie nagle stali się niewidzialni. Był przewrót a prezydent był Sahaja yoginem, i stał się niewidzialny, nikt nie mógł go znaleźć. Ponieważ oni są bardzo oddani, oni są tak bardzo oddani, że użyli Moich Mocy. Wy wszyscy powinniście używać Moich Mocy, także dla ochrony. Ta siła ochrony jest bardzo, bardzo mocna, szczególnie dla ludzi, którzy są bardzo głęboko w Sahaja Yodze, którzy są bardzo głęboko.

Więc musicie mieć przede wszystkim całkowitą wiarę w siebie, że jesteście Sahaja yoginami - ale nie ego. "Sahaja yogini" znaczy, że nie możecie mieć ego. Ten ego-biznes może mieć różne źródła, wiecie to. Ale to musi być oczyszczone. Tak, jak kiedy płynie rzeka, wszelki brud do niej spływa. Ale kiedy dociera do morza, staje się morzem. W ten sam sposób musicie się nim stać. Aby stać się morzem musicie zapomnieć o tych wszystkich strumykach [dopływach], które do was wpłynęły i wszystkich złych ideach, które do was przyszły. To może pochodzić z każdego źródła. Nie wiem, jak je nazwać, bo tych źródeł jest tak wiele. Czasem ludzie wariują przez to ego.

Zatem podstawową sprawą jest obserwacja i bycie świadkiem waszego ego, jego działania, jak ono psuje wasz charakter, jak ono psuje wasze relacje i robi z was głupców. Po pierwsze, ego czyni was bardzo głupimi i zaczynacie się zachowywać w taki sposób, że ludzie zaczynają myśleć: "O, jesteś wielki, najgłupszy z kiedykolwiek żyjących". Ale to nie pomoże, bo jeśli inni pomyślą, że jesteście głupi, to co się stanie? Przeciwnie, jeśli macie mądrość, jeśli macie ten spokój, jeśli macie ten specjalny charakter cieszenia się wszystkim w życiu i macie też osobowość kolektywną, to się wypracuje. Oni będą pod wrażeniem, bo zobaczą w tym świetle swoją własną głupotę, swój własny fałsz, wszystko, i uzmysłowią sobie, że to, co myśleli nie było prawdą.

"Ten Pan jest o wiele głębszy ode mnie. Co on ma, czego ja nie mam?" To jest podstawa dla nas wszystkich. Mamy w Sahaja Yodze ludzi, którzy są liderami. Nie znaczy to, że oni rzeczywiście stali się liderami, ale to oznacza, że mają większą głębię. Jeśli nie mają - wypadają. Jeśli mają tę głębię, są liderami, w takim sensie, że inni widząc ich naprawdę się cieszą, naprawdę cieszą się z ich obecności. Więc we wszystkim sami możecie się przekonać. Szczególnie powiedziałabym, liderom, ponieważ ludzie ich obserwują i są oni dla nich wzorem. Mówią o Mnie: "Matka jest przede wszystkim Matką, co możemy uzyskać od Niej?"

Ale to od liderów możecie się tego nauczyć i zrozumieć, że to jest złe a to nieodpowiednie. Przede wszystkim powinniście stać się wzorem - wzorem Sahaja yogina. Zawsze to wam mówiłam: "Pozbądźcie się swojego ego". To najgorsza rzecz, bo na początku przynosi gniew. Myślicie, że jesteście kimś wielkim, możecie zrobić to - tamto, bo jesteście Sahaja yoginami. To nieprawda. Przeciwnie, stajecie się ogromnie pokorni, nadzwyczaj pokorni i postępujecie właściwie. Nie staniecie się już więcej aroganccy ani przepełnieni gniewem. Gniew odejdzie od was całkowicie, całkowicie. To da wam równowagę, to da wam mądrość, dzięki której zobaczycie, jaką pracę macie do wykonania i po co jesteście na tej Ziemi, dlaczego ta energia do was przyszła, dlaczego jesteście Boską osobowością.

To bardzo, bardzo duża odpowiedzialność. Nie musicie się o siebie troszczyć, nie. To Boskość o was zadba, całkowicie. Będzie was chronić, będzie się o was troszczyć i zrobi wszystko, czego potrzebujecie. Ale w przypadku, gdy macie ego, odcinacie się od rzeczywistości, od prawdy i stajecie się wybuchowymi i agresywnymi osobowościami. To musi odejść. Sahaja yogini są świętymi - nie świętymi, ale więcej niż świętymi, mogą lepiej siebie wyrazić. Mają w sobie moce, które mogą wykorzystać i pokazać innym ludziom, jacy jesteście potężni, i że możecie dać sobie radę ze wszystkim o wiele lepiej niż myślicie.

Na przykład, gdzieś jest problem i cały świat jest tym zmartwiony. Jeśli tylko będziecie w stanie świadka, problem zniknie, zniknie na całym świecie. Po prostu nie może tam zostać. Dzisiaj, jak widzicie, świat jest pełen zamętu, pojawiają się niedorzeczni ludzie, kłótliwi, dominujący ludzie są panującymi. Obecnie, jeśli tylko zobaczycie to w stanie świadka, to zniknie. Bo jesteście bardzo, bardzo potężni. Ale musicie wiedzieć przede wszystkim, że potrzebny wam jest instrument, aby użyć tej mocy. Jeśli macie ten instrument wewnątrz siebie, możecie to zrobić. Ale ze swoim ego nie możecie. Ego jest największą przeszkodą dla waszego wzrostu. Teraz widzicie, że ego jest w punkcie, po przekroczeniu którego trafiacie do Sahastrary.

Dotarcie do Sahastrary jest bardzo proste. Ale jeśli tam jest ego, już jesteście w nim zagubieni. Więc na przekór temu wszystkiemu trzeba zrozumieć, żeby obserwować samego siebie. Czy jest egoistyczny? Co o sobie myśli? Ego jest bardzo ograniczone, ono was ogranicza i nie widzicie celu waszego istnienia. Dlaczego staliście się Duszami Zrealizowanymi? Nie rozumiecie. Po prostu jesteście zaangażowani we własne sprawy, w swoją rodzinę, swoje dzieci i tym podobne, bardzo nisko. Ale jeśli macie, jeśli macie charakter wolny od ego, wtedy jesteście bardzo efektywni, cała moc działa.

To co widziałam to to, że moc Sahastrary jest tak potężna. W niektórych ludziach uczyniła cuda, wypracowali to dobrze, wspaniale. Ale z powodu ego, tak wielu ludzi wciąż nie jest na takim poziomie, żeby można było powiedzieć, że są Sahaja yoginami. Teraz Ja tu jestem, żeby wam o tym powiedzieć.

W czasach, kiedy pojawili się święci, nie było nikogo, by ich poprowadzić, by im coś powiedzieć. Przeciwnie, byli oni tak bardzo zniszczeni przez otoczenie, ludzie nigdy nie rozumieli, dlaczego oni nie mają ego, dlaczego oni są tacy pokorni. I tak ludzie stracili ich. Ale teraz wy macie moce. Wy musicie wiedzieć, jak używać swoich mocy. Ale to w żadnym wypadku nie powinno dawać wam żadnego ego, że macie moce.

Przeciwnie, powinniście być pokorni. Macie moc, ażeby być pokornymi. A jeśli potraficie być pokorni i zrozumieć, że ci ludzie nie są jeszcze Duszami Zrealizowanymi, oni są na niższym poziomie. Wciąż ego ich blokuje i oni są na niższym poziomie, oni muszą je przezwyciężyć. Kiedy to zrozumiecie, to nie tylko będzie wam ich żal, ale pojawi się też zrozumienie dla nich i przyjdzie do was pewien rodzaj pomocy od Boskości, który rozwiąże wasze problemy.

Widzę, że wielu z was ma czasami problemy na bardzo niskim poziomie. I wtedy jestem zaskoczona, czemu tak się zamartwiacie tymi problemami? Popatrzcie, jesteście tacy potężni. Zatem w Sahastrarze powinniście wiedzieć, jakie moce posiadacie. Tam jest tysiąc mocy, tysiąc oświeconych mocy w was. Jeśli potraficie to zrozumieć, to zrozumiecie, że nie ma sensu w posiadaniu ego, ponieważ macie w sobie tak wiele mocy, których nie używaliście, a które powinniście używać, ale z powodu waszego ego nie potraficie. Ale dzięki miłości możecie to zrobić.

A więc dzisiaj proszę was wszystkich, żebyście przyrzekli, że "nie damy więcej szans naszemu ego. Odrzucimy je. Odrzucimy nasze ego". Ponieważ to nie ma sensu, ono jest przeszkodą pomiędzy nami. Kiedy Sahasrara chce pracować, nie może, ponieważ ego jej przeszkadza. Więc lepiej nie mieć żadnego ego. Możesz być dobrym śpiewakiem, możesz być kimkolwiek w życiu, jakimś tak zwanym wielkim człowiekiem, ale to wszystko nie ma znaczenia. Dzisiaj potrzebujemy ludzi, którzy są bez ego, którzy posiadają moce w pełni przepływające przez nich.

Z otwarciem Sahastrary wszystkie te siły powinny płynąć, jeśli Sahasrara jest w pełni otwarta. Wszystkie te siły miłości powinny płynąć. Będziecie zdziwieni, że dokądkolwiek się udaję, tam ludzie Mnie uwielbiają. Nie wiem dlaczego, Ja nic nie robię a oni po prostu czują moją miłość.

Tak powinno być, że ludzie powinni czuć waszą miłość i powinni wiedzieć, że jesteście kochającą osobą. Rzecz w tym, że jesteście stworzeni jako nadzwyczajni ludzie, bardzo nadzwyczajni, przeznaczeni dla wyzwolenia całego świata. To jest wasza praca, a nie zarabianie pieniędzy i robienie tych wszystkich bezsensownych rzeczy. Jesteście tutaj dla bardzo, bardzo subtelnej pracy, która polega na podnoszeniu Kundalini ludzi i uświadamianiu im ich wspaniałości.

Istoty ludzkie nie zostały stworzone tylko dla wojen i walki, nie dla uprawiania polityki i robienia tych wszystkich brudnych przekrętów. Ludzie nie są stworzeni do prowadzenia takiego, że tak powiem, plugawego i brudnego życia.

Ale w tym świecie my istniejemy po to, żeby wykonywać tą wielką pracę Boga, który nas stworzył. Jest to możliwe, jeśli jesteście świadomi, że wasze Sahastrary zostały otwarte i że w tej Sahastrarze rezyduje czystość, a nie wszystkie te małe rzeczy, o które się martwicie.

Niektórzy ludzie próbują wykorzystywać Sahaja Yogę myśląc, że "mogą to robić lepiej, mogą liczyć na pomoc innych" - nic z tych rzeczy. Wy sami możecie sobie pomóc, nie potrzebujecie żadnej pomocy. Przeciwnie, możecie pomagać innym. Nie ma potrzeby oczekiwać pomocy od kogokolwiek. Spójrzcie na Mnie, Ja jestem zwykłą gospodynią domową, ale jak to działa na całym świecie. Przez co? Tylko poprzez siłę miłości. Problem w tym, że Ja mogę używać Mojej Mocy Miłości, ale wy nie wiecie, jak jej używać.

I to jest jedyny problem. Jeżeli chcecie używać siły miłości, Dzięki niej możecie zdobywać ludzi, możecie zrozumieć. Ich problem polega na tym, że nie są Sahaja yoginami, nie są ludźmi, którzy mają wszystkie błogosławieństwa i nie są połączeni z Boskością.

Wyobraźcie sobie, jesteście połączeni z Boskością. A Boskość to taka wspaniała rzecz, to Ona stworzyła cały Wszechświat, stworzyła was i wszystkie wspaniałe dzieła. Zatem kim jesteście? Wy jesteście cząstką Boskiej Mocy. Więc dlaczego nie wykorzystujemy w pełni Boskiej Mocy w nas, z miłością i zrozumieniem, żeby rozwinąć tę mądrość w was.

Oto co należy sobie powiedzieć: "Jesteśmy Duszami Zrealizowanymi". To jest szczególna osobowość, bardzo wyjątkowa. W tym świecie jest bardzo niewielu ludzi, którzy są Duszami Zrealizowanymi. Ale teraz jest ich tak wielu, widzę ich. Ale wciąż czegoś brakuje...nadal są problemy z powodu ego. Nie należy mieć ego w stosunku do czegokolwiek. Wszystko jest ulotne, to, co nie jest ulotne, jest Boską Miłością. To co nie jest ulotne, jest Boską Osobowością. Przez cały czas widzicie świętych i wszystko to, i chociaż oni nie żyją, ludzie ich pamiętają. Cała ich poezja jest pamiętana. Jednak nie mogli oni zrobić zbyt wiele dla pracy Sahastrary, nie mogli dawać ludziom Realizacji. Ale z powodu ich osobowości wciąż są szanowani. I ludzie wiedzą, że oni robili zadziwiające, cudowne rzeczy. W ten sam sposób, możecie zobaczyć swoje własne cuda i możecie zobaczyć do czego jesteście zdolni, ponieważ jesteście połączeni z Boskością.

To jedno musicie wiedzieć. W razie jakiegoś niebezpieczeństwa czy przy problemu, powiecie, że będziecie ocaleni. Bez wątpienia wielu z was zostało ocalonych, ale to nie wystarczy. Po co zostaliście ocaleni? Jaka jest wartość waszego życia? Dlaczego żyjecie? O co chodzi? Dlaczego Bóg was ocalił, dał wam to wszystko? Ponieważ tak wiele musi być zrobione dla tego świata.

Muszę powiedzieć, wy jesteście żołnierzami prawdy, żołnierzami dobra i to wszystko musi być zrobione z wielką odwagą i zrozumieniem siebie. To, co musicie zrobić, to mieć wiedzę o samych sobie. Musicie znać siebie, musicie mieć wiedzę o sobie, czym jesteście. Jeśli tego nie macie, co wam przyjdzie z otwarcia Sahastrary? Wiedza o samym sobie nie powoduje dumy ani niczego takiego. ale ma być waszym obowiązkiem, który musicie wypełnić, który musicie wypracować. Sahaja Yoga jest nie tylko dla was, ale wy jesteście dla całego świata, postarajcie się zrozumieć.

Czasem myślimy, że Sahaja Yoga jest dla naszego doskonalenia, poprawy zdrowia, to, tamto. To tak nie jest. Ona jest dla ulepszania innych. Macie moce, ale ich nie wykorzystujecie. Wciąż jesteście zajęci - dostaję listy, gdzie piszecie: "To jest z nami nie tak, to jest źle..." Dlaczego nie możecie sami się skorygować? Jeżeli nie możecie skorygować siebie, jak możecie korygować innych? Tak to jest. Powiedziałabym, widzę, że jest zrozumienie wkraczające w wasze rozumienie, że jesteście wielcy i nie jesteście zwykłymi ludźmi. Powinno to być praktykowane i używane w sposób, który pokaże ludziom, że jesteście Sahaja yoginami. Nie znaczycie mniej niż jakikolwiek Sufi, czy inne Zrealizowane Dusze czy święci. Ale macie moce, których oni nie mieli, których nie byli świadomi, podczas gdy wy macie te moce! Spróbujcie zrozumieć moce, które posiadacie.

Ale rozumiejąc to, nie powinniście odczuwać dumy w żaden sposób, bo to jest wasza praca, którą musicie zrobić. Jesteście tu i cieszycie się tym, bo to nie idzie przez wasze ego, to praca bez ego. Jeśli zdołacie to osiągnąć, to będzie bardzo dobrze. Teraz ego bardzo się zmniejszyło, muszę przyznać, bardzo. Słyszę od ludzi, że ego zmniejszyło się. Ale czasami oni wciąż są dosyć dziwni i walczą, to i tamto. Ale pomimo to, muszę powiedzieć, że cokolwiek robiono przez te lata ludzie wypracowali to między sobą. Więc musicie siebie obserwować. I sami zobaczyć, jakie macie ego, i dlaczego musicie być egoistyczni? Niektórzy mają ego swoich krajów, niektórzy ludzie - uważam, że to wszystko są mity!

To wszystko mity! Przecież moglibyście się urodzić gdziekolwiek. Jednak urodziliście się w konkretnym kraju i macie to ego. I muszę przyznać, to jest coś, czego należy się wstydzić. Ponieważ wasz kraj, jaki by on nie był, nie radzi sobie zbyt dobrze. Nie jest wyposażony duchowo, więc dlaczego macie być z niego dumni? Kiedy to wypracujecie i staną się oni duchowo wyposażeni, wtedy oczywiście możecie być dumni ze swojego kraju. Ale widzę, że tak się nie dzieje. Zatem musicie to wypracować.

Jestem taka szczęśliwa widząc, że Sahaja Yoga wszędzie tak bardzo się rozprzestrzeniła.

Rozprzestrzenia się bardzo szybko. W krajach, gdzie nigdy bym nie przypuszczała, ona się rozprzestrzenia. Na całym świecie są ludzie, którzy chcą to mieć. Chcą otrzymać swoją Realizację i dowiedzieć się, co jest ponad ludzkim życiem. Nie chcą już marnować swojego życia jako istoty ludzkie, ale jako super ludzie, powinnam nazwać ich Sahaja yoginami.

Więc nasze ego musi być widziane, musi być obserwowane w stanie świadka, jak ono działa i próbuje odwieść nas z właściwego kierunku ruchu. Tylko w tej kwestii należy być ostrożnym, ponieważ jest to ostatnie centrum do otwarcia. Kiedy się całkiem otworzy, będziecie jednością z Boskością i wszystkie wasze problemy będą rozwiązane, ponieważ te problemy są błahe i bez znaczenia. One odejdą, jak tylko wypracujecie swoją Sahastrarę.

To bardzo miło, że dziś jest tak wyjątkowy dzień, kiedy wszystkie trzy gwiazdy łączą się, i to jest specjalne błogosławieństwo. Jeśli wasze moce się zwiększą, wszyscy ci źli ludzie, którzy chcą przejąć społeczeństwo swoimi politycznymi nonsensami, oni wszyscy znikną. Nie będą mieli więcej sił, znikną. Więc natura pozbawiona ego pomoże wam - pomoże każdemu.

Niech was wszystkich Bóg błogosławi.