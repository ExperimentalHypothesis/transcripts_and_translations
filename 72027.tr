31 Aralık 1990
Public Program
 (India)

[Translation from 1990-1231 Unique Discovery Shri Mataji Sahaja Yoga Intro]

Shri Mataji: Gerçek şu ki, biz bu beden, bu akıl, bu duygular, bu ego, ve bu şartlanmalar değiliz, biz ruhuz.

İkinci gerçek ise, tüm yaşayan işleri yapan ve her yeri kaplayan süptil bir ilahi gücün var olduğudur.

Sunucu: Shri Mataji Nirmala Devi 1970 yılında Sahaja Yoga’yı kurdu,

Bu, bizi sınırlarımızın ötesine taşıyan dinamik bir meditasyon tekniğidir.

Bizler içimizdeki ruhsal enerjinin uyanması sayesinde hayatımızın fiziksel, zihinsel, duygusal ve ruhsal olarak tüm yönlerinin bütünleşmesini deneyimleyebiliriz.

Pek çok ülke, binlerce insan bu aydınlanmayı deneyimledi.

Gerçek barış, dünya üzerinde ancak insanoğlunun içsel dönüşümüyle gerçekleşecektir.

Sahaja yoga, eşsiz bir keşif.

Shri Mataji : Gerçeği arayan herkesin önünde eğiliyorum. Gerçek, değiştirilemeyen bir şeydir. Buna meydan okunamaz. Bu hayal edilemez. Kişinin gerçeği kendi merkezi sinir sistemi üzerinde hissetmesi gerekir. Gerçek nedir? Gerçek şu ki, siz bu beden değilsiniz, siz bu akıl değilsiniz, siz bu zeka değilsiniz, siz bu şartlanmalar ya da egonuz değilsiniz, siz saf ruhsunuz. Bu bir gerçektir. İkincisi ise, bütün bu kainat, Tanrının sevgisinin her yeri kaplayan gücü adı verilen çok süptil bir enerjiyle kaplıdır ve Sanskrit dilinde buna Param Chaitanya denir. Aramamız gereken iki şey bunlardır ve biz bunun ne olduğunu bildiğimizde, o zaman gerçeği kendi merkezi sinir sisteminizde hissedebilirsiniz. Bunun gerçekleşmesi için kendi varlığımızın içinde zaten bina edilmiş bir element vardır; bu da Kundalini’nin artmış kalıntısı olan bir güç. O üç buçuk sarım şeklinde sarıldığı için, ona kundalini adı verilmiştir. O sakrum adı verilen üçgen kemik içinde dinlenmektedir. Bu isimde,  Yunanlıların bu kemiğin kutsal bir kemik olduğunu bildiklerini gösteriyor. Şimdi bu, uyandırılması gereken enerjidir ve uyandırıldığı zaman, 6 tane çok süptil olan enerji merkezinden geçerek yükselir ve bıngıldak kemiği bölgesini delip geçer. Ve sonra siz, sanki bıngıldak kemiği bölgenizden serin bir esinti dışarı çıkıyormuş gibi hissedersiniz.

Bu tıpkı her enstrümanda olduğu gibi, ana elektrik şebekesine bağlanmak  gibidir. Bunun gerçekleşmesiyle, siz merkezi sinir sisteminizdeki farkındalığınızda yeni bir boyut geliştirmeniz anlamında, aydınlanmış  bir kişi haline gelirsiniz. Kendinizin ve başkalarının merkezlerini veya çakralarını hissedebilirsiniz. Böylece hem kendinize dair bilgi edinirsiniz, hem de başkaları hakkında ve onların sorunları hakkında bilgi edinirsiniz. Böylece, Jung’un insan farkındalığının bir sonraki aşamasının kolektif bilinçli olacağını söylemesindeki gibi, sizler kolektif bilinç içinde olursunuz. Yani kolektif olarak bilinçli olursunuz, bu “bir olmak” meselesidir, bu sadece bir sertifika değildir, bu bir egzersiz değildir. Sahaja, “saha” kelimesi birlikte demektir ve “ja” ise, sizinle birlikte doğan demektir. Ayrıca, “sahaj” kelimesi de  kendiliğinden anlamına gelir. Yoga ise, her yeri kaplayan bu ilahi güçle birleşmek anlamına gelir. Sahaja Yoga ile, bu yükselişe ulaşmak her insanın hakkıdır. Evrimsel süreçte, bizler insan olduğumuz bir aşamaya geldik. Sahip olduğumuz bilgi mutlak değildir, mutlak bilgiye ulaşmak içinse, düşüncenin ötesinde yeni alemlere yükselmemiz gerekir. Ve bu, Sahaja Yoga’dan sonra elde ettiğiniz, gerçeği, mutlak gerçeği hissettiğiniz ve herkesin de aynı şeyi hissettiği yeni bir alemdir.

Kundalini’nin uyanmasıyla birlikte bunun yanı sıra pek çok başka şeyde olur çünkü o sizin tüm merkezlerinizi besler. Merkezlerin beslenmesiyle, aniden sağlığınızın düzeldiğini görürsünüz. Sahaja Yoga, kesinlikle kanser gibi birçok psikosomatik hastalığı tedavi etmiştir, buna hiç şüphe yok. Ancak bu yalnızca kundalini yükselip bıngıldak kemiği bölgenizi deldiği zaman gerçekleşir. Bu ancak o zaman olur ve bu size, kesinlikle yeni bir şeyin gerçekleştiğini gösterecek şekilde çalışır. Ama bunun dışında zihinsel olarak da huzura kavuşursunuz. Pek çok akıl hastalığı tedavi edildi. Ayrıca zekanızda, bir anda keskinleşir, çünkü siz beynin sadece bir kısmını kullanıyorsunuz ama ruhun ışığının beyninize gelmesiyle olayları çok daha derinlemesine görmeye, çok daha iyi anlamaya başlıyorsunuz. Bu o kadar dikkate değer bir şey ki, evrimsel süreçteki son sıçrama veya atılım olarak bunun hepimizin başına gelmesi gerekiyor. Sahaja Yoga aslında yeni bir şey olmadığı için, hep oradaydı ama eskiden yalnızca bir ustadan tek bir öğrenciye aktarılmıştı. Ancak üçüncü yüzyılda birisi bunu kitleler için bir kitapta çok net bir şekilde yazdı ve şimdi, bu uygulanabilir hale geliyor ve dünyanın her yerinde binlerce insan aydınlanma alıyor.

Tanrı sizleri korusun.