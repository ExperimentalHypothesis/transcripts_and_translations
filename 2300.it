Shri Krishna Puja, Cabella Ligure (Italia), 15 Agosto 1993.

Oggi ci siamo riuniti qui per celebrare il Puja a Shri Krishna. Dobbiamo capire chiaramente che Shri Krishna è una deità molto importante dentro di noi perchè Lui è il Vishnu che risiede nel Void, nel Nabhi. È colui che genera il dharma in noi. Quando avete avuto la realizzazione non vi ho detto: "Non fate questo, non fate quello". Non vi ho mai detto "Questo va bene, questo non va bene". Lo avete semplicemente fatto perchè Shri Vishnu era risvegliato dentro di voi. Lui è nel Void e se è risvegliato vi porta alla luce, rimuove la vostra ignoranza, rimuove la vostra oscurità e iniziate a vedere che tutto ciò che stavate facendo era auto-distruttivo; ecco come il dharma viene stabilizzato. Naturalmente il dharma fu stabilizzato anche dai dieci guru che vennero su questa terra, i profeti che ci insegnarono cos'è il dharma. Così questa combinazione di Shri Vishnu e dei dieci guru deve stabilizzare il dharma in noi.

Ora questo dharma viene insegnato dai profeti come avete visto ovunque, hanno detto:"Non fate questo, non fate quello", hanno parlato dei dieci comandamenti. Ogni profeta ha parlato del dharma, di ciò che va fatto. Fino al punto in cui anche Cristo dovette parlarne, e dice "Non avrai occhi adulteri". Ma Shri Krishna è colui che dice "Vengo su questa terra quando c'è una glani -cioè caduta- del dharma". Quando il dharma diventa debole allora viene su questa terra e poi distrugge le persone responsabili di aver portato il dharma a questo livello di rovina.

La seconda cosa che dice è "Io proteggo i santi, proteggo i santi e uccido tutti coloro che sono demoni o satanici, che sono distruttivi". Queste sono le promesse che fece molto tempo fa come Shri Krishna. Come Vishnu lo conosciamo solo come colui che dona il dharma, principalmente. Ma tutte le sue potenti qualità furono veramente espresse quando venne come Shri Krishna. Anche al tempo di Shri Rama queste qualità non potevano essere espresse in quel modo. Così Shri Krishna passo la prima metà della sua vita a Gokul e Vrindavan, dove mostrò la bellissima espressione del suo carattere, poichè espresse ciò che voi chiamate Leela; Leeladhara, colui che disse che diventate un testimone, testimoniate il mondo intero come un film, sakshi swarupa. E una volta che vedete il mondo proprio come lo vede un bambino, nell'infantile allegria e gioia, gioite della vita. Questo è accaduto a voi, siete diventati come cittadini di Vrindavan e Gokul, dal modo in cui vi state divertendo, gioiendo della compagnia degli altri, gioiendo nell'estasi Divina. Poi mostrò anche, uccidendo Kalia, uccidendo Putana e altre persone, che se qualcuno cerca di disturbare questi gioiosi figli di Dio, lui è quello che li proteggerà definitivamente e che ucciderà tali forze del male che creano problemi.

Ma in seguito diviene il re e quando diventa re usa i suoi poteri in modo diverso. Innanzitutto, se vedete anche suo zio, i suoi stessi parenti, suo zio, il fratello della madre, era Kamsa, ed era un uomo talmente cattivo! Così Shri Krishna non lo risparmiò, lo uccise; uccise così tante persone prima di diventare il re uccise così tante persone! Ora, cosa significa il fatto che abbia ucciso il suo stesso zio? Una qualità che ha... che Cristo ebbe, possiamo dire, anche molti santi ebbero, è il perdono. Lui non credeva nel perdono. È il solo che abbia detto "Io devo punire". Dobbiamo avere anche qualcuno che punisca. Se siete come Shiva, allora Shiva era anche solito calmare i rakshasa e nella sua innocenza usava dare loro anche benedizioni. Ma Shri Krishna non credeva per niente nel perdono. Perchè era importante che ci fosse qualcuno con una mente decisa, con una tale ferma comprensione che un demone è un demone e i demoni devono essere uccisi. Durante la su vita, se vedete, uccise così tante persone. Questo non significa che abbiamo il diritto di uccidere nessuno. Lui era Shri Krishna, noi non lo siamo. Noi dobbiamo perdonare perchè siamo esseri umani; quando perdoniamo trasferiamo tutta la nostra rabbia, il nostro atteggiamento vendicativo a Shri Krishna. Lui prende il controllo.

Quando dite "Io perdono" allora prende in mano la situazione, perchè non perdona. Immediatamente prenderà il controllo, e se è giustificabile, se è necessario punirà le persone che torturano i santi, che stanno distruggendo il dharma.

Ora è sorprendente che qualsiasi cosa sia predicata da una persona, quell'area diventa proprio l'opposto, è veramente sorprendente. Ad esempio sappiamo che Cristo disse "Non avrete occhi adulteri". I cristiani sono i peggiori per quanto riguarda gli occhi

Allo stesso modo nella religione indù è detto che tutti possiedono lo Spirito. Ciononostante gli indù credono nelle diversità di casta e di comunità, e combattono tra di loro. Tutto ciò che fu predicato, viene seguito esattamente al contrario. Se leggete anche il Corano, nel Corano Maometto ha parlato continuamente della Rahimat, cioè della compassione, ma non la troverete da nessuna parte. Non ha parlato di shariat, non ha parlato di molte cose che vengono praticate dai soli musulmani.

Non ha mai detto che le donne devono coprire il loro volto o il capo, ma ciò è praticato (...) dagli indiani. Ciò che risulta evidente è questo: che qualsiasi cosa venga predicata, la gente cerca di fare proprio l'opposto. E quando accadono queste cose il dharma si indebolisce. Ora, come sapete, la nazione di Krishna è l'America; Lui regna sull'America, per cui è una nazione ricca, dato che Shri Krishna è Kubera, il Signore della ricchezza; così ha dato ricchezza all'America. Poi lui presiede la cana, cioè la comunicazione.

Un'altra qualità è che lui è colui che comunicò. Fu lui che danzò con gopis e gopas, fu lui che trasferì loro i suoi poteri. Così la parte relativa alla comunicazione è una delle sue più grandi qualità in azione in America. Così si muovono in direzione opposta: se c'è una guerra, diciamo con Saddam Hussein, l'America si dirige lì; se c'è una guerra in Corea, l'America partecipa. Ovunque ci sia un problema l'America deve andare. Si potrebbe chiedere "Chi siete voi, perchè, perchè vi preoccupate? State nel vostro paese, divertitevi, perchè spedite truppe ovunque, perchè vi occupate di tutti?". Anche la formazione dell'O.N.U. e tutto il resto è fatta sotto la guida degli americani; essi giocano un ruolo molto importante nella formazione di queste Nazioni Unite e 'Un Mondo' e 'pace', e ogni genere di cose. Ma in realtà, se vedete, mancano della cosa principale che Krishna insegnò. Vanno bene per ciò che riguarda la comunicazione, vanno bene per stabilire relazioni tra le nazioni, ma la cosa peggiore che hanno fatto è che non c'è dharma, nessuna idea di dharma, nessuna moralità. Democrazia senza moralità. Parlare di moralità in America è qualcosa fuori (...), non riescono a concepire che qualcuno parli di moralità. Ora naturalmente i rimorsi delle loro azioni li stanno davvero torturando, e alcuni di loro iniziano a capire che a causa del comportamento immorale sono giunti ad un punto in cui il 65% delle persone di quel paese che sono americane potrebbe soffrire di qualche  malattia o anche morire in giovane età. Quando giunge come una sorprendente è uno shock.

Ma nonostante ciò, nonostante tutto questo continuano così, e pensano che "No, no, no, va tutto bene, non è per noi, che c'è da preoccuparsi?". Adesso le sue punizioni sono iniziate, cosa che loro non comprendono, come sono iniziate le punizioni!

Ora supponiamo che qualcuno conduca una vita immorale e come conseguenza sviluppi qualche malattia. Ora questa malattia non è curabile. Le provano tutte per trovare modi e metodi per curare queste malattie che nascono dal modo di vivere immorale. Non possono! È un compito impossibile per tutte le scienze mediche dell'America scoprire come curare queste particolari malattie che vengono dall'immoralità. Ma la cosa peggiore è che non riescono nemmeno a dire che l'immoralità è sbagliata. Non riescono nemmeno ad ammettere apertamente che un comportamento immorale porta a queste cose. E questa immoralità è completamente trascurata nella nazione di Shri Krishna dove nacque, lo dice sempre, solo per stabilizzare la moralità. La moralità artificiale che c'è, come quella di cui parlano gli islamici, o i cristiani, o gli indù è artificiale; dove sono ipocriti, seguono un codice di comportamento e ne adottano segretamente un altro per sè. Ma in America è una cosa alla luce del giorno: qualsiasi cosa facciano non la nascondono. Dicono "Non crediamo nell'ipocrisia" per cui non la nascondono. E ciò ha portato questa nazione, una così vasta, bella, ricca, prospera nazione in una tale voragine che non so come possa riprendersi a meno che non si dedichi a Sahaja Yoga.

Ora un'altra cosa: cosa fa il dharma a una persona normale. Una persona dharmica è colei che è introspettiva per sua natura, che cerca di vedere "Faccio bene le cose? È corretto?". Non permette alla propria mente di giustificare cose sbagliate. Quello è uno dei segni di una persona veramente dharmica. Potrebbe non essere un Sahaja Yogi, ma si domanderà "È giusto o sbagliato?". Ma quella capacità è completamente scomparsa in America, non cercano mai di fare introspezione. Al contrario dicono sempre "Che c'è di male?". Quelle persone che continuano così cadranno definitivamente in un insieme confuso di cose che non avranno condotta morale, guida morale. È l'introspezione che vi dona una coscienza funzionante che vi dice "Questo è sbagliato". Potrebbero essere guidati da una parte, per esempio, vedete, potrebbero dire "Andiamo bene con l'amministrazione", forse, o "Andiamo bene per quanto riguarda le ferrovie, i trasporti marittimi", altre cose, o  forse altre cose economiche... banche o qualsiasi altra cosa.

Ma tutte queste cose sono estremamente superficiali per gli esseri umani, e sono esteriori. L'interiorità è gestita totalmente dalla coscienza, e anche attraverso l'ispezione morale di se stessi. La gente dice "Madre, cos'è questa coscienza?". La coscienza è lì, è sempre lì. Ma una persona deve essere cosciente di ciò, "Io possiedo una coscienza", e questa coscienza deve rispondere. Quella coscienza che si trova dentro di noi è la luce di Shri Krishna dentro di noi, anche prima della realizzazione. Come sapete l'ascesa della Kundalini ha luogo attraverso il Sushumna, sotto la guida di Mahalakshmi. Lei è il potere di Shri Krishna. Ascoltando la vostra coscienza, sviluppate un adatto canale di Mahalakshmi dentro di voi. Ma la gente che non ha coscienza... in una linea particolare non è così, è in ogni linea, in ogni modo, altrimenti un chakra sarà a posto, un altro chakra sarà in subbuglio. Così ci si deve riferire alla coscienza, che si trova oltre la razionalità, non è la razionalità. Qualcosa potrebbe sembrare razionale, uccidere qualcuno o portar via i soldi a qualcuno, o appropriarsi della terra di qualcuno, potrebbe sembrarlo, ma la coscienza vi dice che "Non è giusto".

Nel periodo in cui la gente ha invaso così tante nazioni, ha cercato di sottometterle fu l'America ad essere l'unica nazione, dovete comprendere, che non uscì mai dai propri confini per diventare 'impero'. È sorprendente che cosa li ha trattenuti lì. Perché in quel periodo in cui stavano accadendo tutte queste cose senza senso in tutto il mondo e in quell'era in cui le persone non si preoccupavano di soggiogare altre persone, di portare via le loro terre e diventare (...), l'America allora aveva terminato. Prima di fare ciò l'avevano fatto una volta per tutte: avevano occupato l'area, erano divenuti i proprietari delle terre, erano diventati così... Naturalmente erano stranieri. Ma dopo aver fatto ciò, nell'era in cui i popoli iniziarono ad espandere i propri imperi loro non lo fecero. Per quale motivo? Perchè non lo fecero? Dovremmo porci una domanda "Quando gli  altri stavano espandendo i loro imperi, perchè l'America non lo fece?" La ragione è molto semplice: in quel periodo erano nate alcune grandi personalità con grandi coscienze in quella nazione, ed esse guidarono la nazione. Ad esempio, diciamo, ci fu Washington.

Naturalmente ci sono state così tante persone che se le nominassi ci sarebbe una lunga lista di tali persone, me se vedete il loro carattere, la loro vita, il modo in cui vissero.

Abraham Lincoln: se vedete la sua vita, piena di coscienza, piena di coscienza. E non permisero alla nazione di essere trasportata dall'ambizione di conquistare altri paesi e di renderli loro schiavi, non fecero questo. Così nel primo momento in cui, diciamo, Colombo arrivò lì, conquistò e cercò di... in realtà lui non fece molto. Ma gli spagnoli e poi gli altri e gli anglo-sassoni, tutti loro, quando conquistarono quella nazione, si stabilirono lì, come se quell'era fosse finita per loro, una volta per tutte. E poi iniziarono a parlare di libertà, di democrazia, di valori più alti. Ma i karma del loro passato, il modo in cui avevano ucciso così tanti aborigeni, così tanti pellerossa, non saranno perdonati da Shri Krishna, a meno che non si dedichino ora a Sahaja Yoga, nonostante quel periodo, in cui non cercarono di sopraffare altre nazioni e di allargare il loro impero e compiere ogni genere di crudeltà, come Hitler.

Loro non lo fecero, e si batterono sempre per qualcosa di giusto, cercarono, diciamo, per lo meno. Poi divennero anche ipocriti, ma nel complesso, all'apparenza, cercano di mostrare che sono per l'unione del mondo intero. Sono contro il razzismo, contro il fondamentalismo, tutto ciò, intendo, hanno diffuso una sorta di  idealismo. Ma ciononostante, tutte queste idee di autodistruzione iniziarono ad attivarsi in loro. Così, direi, non sono altro che i loro karma in azione contro di loro. Ecco perchè la violenza è così sfrenata lì, così tante malattie, così tante cose... È degno di nota il fatto che tutti questi problemi sono iniziati molto di recente in America, perchè lo smascheramento sta avvenendo. Oltre a ciò, abbiamo avuto tantissimi falsi guru che sono andati lì e hanno catturato persone semplici, innocenti, che stavano cercando la verità. Ne abbiamo persi così tanti in America. Inoltre, c'erano, diciamo, nell'atmosfera, queste maledizioni delle persone che avevano ucciso, che hanno reagito e hanno agito facendo cose sbagliate.

Perchè avrebbero dovuto intraprendere azioni sbagliate per quanto riguarda la loro vita personale? Fu data loro la libertà, ma pensarono che c'era anche la libertà di rovinare se stessi o di buttare all'aria la propria vita. Questa è un'idea sbagliata che ha funzionato in loro. Poi l'intera idea divenne collettiva; quando divenne collettiva scoprirono che le persone amano tutto ciò che è distruttivo.

Così abbiamo Hollywood, abbiamo tutte quelle organizzazioni e i musicisti e grandissime, possiamo dire, forze distruttive, le quali hanno formato gruppi e organizzazioni militanti che apertamente dicono "Siamo questo". Per esempio solo in America abbiamo organizzazioni sataniche,organizzazioni diaboliche, poi c'è la stregoneria, apertamente! Sono organizzazioni registrate apertamente in America. Quando da nessun altra parte nel mondo potete avere cose come "Questa è una organizzazione di magia nera", "Questa è una organizzazione di stregoneria", sono registrate apertamente. Sono arrivati ad un tal punto! Ed è accettato collettivamente! La ragione è la punizione. Ecco perchè l'America è il posto più difficile per noi, per Sahaja Yoga.

Bisogna avere davvero compassione per loro; stanno ora passando attraverso la fase punitiva, perchè i loro avi fecero ogni genere di cose errate e anche loro non hanno accettato mai il dharma come un principio di vita. Hanno pensato che dharma significa uccidere la propria libertà, dharma significa trasferire la propria vita private e personale nelle mani di qualcos'altro. Così per stabilizzare il dharma in America, cosa possiamo fare? Sono stata in America almeno dieci volte più di quanto sia stata in Russia, e voglio veramente, in un modo o nell'altro, far loro notare che "Avete perso il vostro dharma". Ma questo non piacerà loro perchè sono molto egoisti: se dite loro questo, allora si arrabbieranno molto. Al contrario, quelli che dicono loro come Rajneesh e tutta questa gente "Oh, non esiste il dharma"... le loro debolezze, i loro ego vengono gonfiati e sono molto contenti. Per cui è un compito difficile in quel paese far capire alla gente che "Siete sotto punizione", che "Questa punizione può essere superata se diventate Sahaja Yogi". Con Sahaja Yoga il loro dharma sarà risvegliato e tutte le loro punizioni e tutte le loro maledizioni saranno finite. È l'America ad aver bisogno di Sahaja Yoga più di ogni altra nazione. Il mio interesse per l'America nasce per lo stesso motivo.

Non sto parlando molto del Sud America, ma più del Nord America.

Ma anche in Sud America ciò che ho trovato è che una nazione in cui non hanno alcuna guida per quanto riguarda il dharma, nessuna guida. Apertamente fanno il carnevale, questo, quello, intendo, come si possono fare in una nazione tutte quelle cose? Stanno seguendo le orme del Nord America. Ad esempio in Nord America hanno quella sciocchezza di Halloween, immaginate, apertamente per strada fare quelle sciocchezze!

Così seguono il carnevale: per loro "Ah... cos'è andare a Rio!". Come se fosse un grande successo andare a quel carnevale da ogni parte del mondo: dall'Australia ci sono persone che vanno. Tutto questo lavora molto contro di loro. La loro situazione è così cattiva sotto così tanti punti di vista che non è facile spiegare perchè stanno giungendo a quel livello. Per esempio ragazze di tredici anni vengono rese prostitute in Brasile. Apertamente! Tutti gli alberi vengono tagliati in Amazzonia, apertamente! Tutto il traffico di droga viene fatto apertamente. I loro politici sono corrotti, c'è cos' tanta magia nera, così tanta magia nera, lo fanno apertamente! Stanno semplicemente seguendo le orme del Nord America. Il dharma è... ad esempio questa Chiesa cattolica è presente, cosa insegnerà loro? Il dharma? Questa Chiesa cattolica? Così vanno in chiesa, fanno tutto e tornano a casa con le stesse idee che avevano prima.

Ci sono molte nazioni che sono così povere. Questo mostra che l'attenzione di Kubera non è su quel paese. Di solito le persone povere sono dharmiche, di solito, perchè, vedete, il denaro dà loro l'idea di poter fare queste sciocchezze e l'ego. Solitamente la gente povera è dharmica, ma là e diverso. Sono troppo indulgenti nei confronti della magia nera. Mi stavano dicendo che è la magia nera che proviene dall'Africa, e loro l'hanno accettata. Ma è così diffusa e sviluppata in Sud America che è impossibile concepire come abbiano accettato questa sciocchezza così facilmente per maledire se stessi.

Ora dobbiamo comprendere che questi problemi esistono anche dentro di noi, nel nostro Vishuddi chakra. Se dobbiamo tenere a posto il nostro Vishuddi chakra... abbiamo due lati,, come sapete, c'è il destro è il sinistro. Il lato destro è il Vishuddi chakra che discute, che parla del dharma, che è sul lato aggressivo, possiamo dire. Coloro che sono aggressivi, che parlano in maniera aggressiva, che, diciamo,  cercano di dominare gli altri con le parole, sono le persone di lato destro. Ho mostrato alla gente coloro che fanno veramente cose sbagliate. Diciamo che una persona, un servo rubi qualcosa. Lo chiamate: sarà così scortese con voi che sarete sorpresi "Quest'uomo è così scortese, come può essere stato capace di rubare qualcosa?" Non ha paura, vi risponde così bene... Così queste persone che sono di lato destro possono coprire qualsiasi peccato commesso, qualsiasi errore abbiano compiuto, qualsiasi omicidio abbiano compiuto, con le parole. Potrebbe essere un discorso molto aggressivo, chiassoso; la gente potrebbe pensare "Come può essere? Quest'uomo dice tutto così a voce alta...". Siete semplicemente sbalorditi e pensate: "No, non è possibile! Come può una persona che dice queste cose..." In questo modo anche noi come esseri umani ci abbandoniamo ad ogni genere di sciocchezze e poi cerchiamo di giustificarle parlando, sgusciandone fuori, sapete, come molti criminali di guerra hanno fatto semplicemente parlando, inventando storie, mostrando qualcosa del genere.

Questo vale anche per tutti gli esseri umani; hanno questa capacità di dire le cose in modo da nascondere qualsiasi malefatta stiano compiendo. Ma non comprendono mai che qualsiasi male abbiate fatto non verrà perdonato e sarà ancora meno perdonato quando parlate così. Perchè Shri Krishna ha finito (di agire). Se iniziate a giustificarvi, a razionalizzare tutte le vostre malefatte, allora sarete puniti, e sarete puniti molto duramente in così tanti modi che non saprete come uscirne. Fisicamente, mentalmente, emozionalmente, in ogni modo sarete (puniti).

Allora per il nostro Vishuddi destro dobbiamo avere un temperamento, una cultura uno stile, un comportamento, che possiede le qualità di Shri Krishna, che viene detto Madhuria, cioè melodioso. Dovremmo parlare in modo tale da risultare melodiosi. La persona che vi ascolta, è come se stesse ascoltando il flauto di Shri Krishna. La voce di un Sahaja Yogi dovrebbe essere altrettanto dolce. Quando parlate a qualcuno, dovrebbe essere melodioso, non dovrebbe essere per niente aggressivo, ma al contrario dovrebbe essere melodioso. Non dovrebbe essere sarcastico, non dovrebbe ferire un altra persona. Qualsiasi parola che ferisce gli altri non può provenire da un buon Vishuddi destro. Quindi nessuno dovrebbe ferire in alcun modo. Spero che tutti i Sahaja Yogi sviluppino quella voce melodiosa di Shri Krishna dato che il loro Vishuddi è risvegliato; madhuria nel loro comportamento.

Madhuria è, vedete... mentre parlate con qualcuno ci sono così tanti gesti con cui potete esprimere la vostra madhuria. Per esempio, particolarmente in Italia e in altri luoghi ho visto che la gente usa troppo le mani. Anche questo è lo stile di Shri Krishna. Così usano le mani in modo tale che a volte non capite cosa intendano. E talvolta il modo in cui usano le mani può essere anche piuttosto aggressivo. Le mani devono essere usate in modo tale da creare madhuria. Ho visto questo in Russia, o specialmente nei paesi dell'est, dove la gente che deve esprimere il proprio amore fa semplicemente così (Madre unisce le mani al cuore). Lo fanno per dire namaste. L'intera espressione è così dolce, e anche il loro cuore è traboccante quando mi vedono. Non sanno come esprimere ciò così mettono solo le mani in questo modo. Oppure (se) sono timidi, fanno così. Cose molto, molto dolci vengono espresse attraverso le loro mano, attraverso i loro occhi; sono le lacrime, vedete, che creano veramente tali nuvole di, diciamo, nuvole molto dense di compassione nel mio cuore quando vedo i loro occhi esprimere il loro amore per Me. Tutto, le lacrime, tutto, il volto, gli occhi, le mani, tutto ciò appartiene a Shri Krishna. Così nel loro comportamento, nel loro modo di parlare, come si esprimono! Potete usare gli occhi anche per mostrare la vostra collera, quando vi arrabbiate.

Molte persone usano i propri per controllare gli altri, mettono gli occhi così, fisssano qualcuno, cercano di controllare. Possono usare gli occhi anche per condannare qualcuno; talvolta fanno come per sputare a qualcuno, o cercano di mostrare la lingua per insultare qualcuno. Così anche nel comportamento dobbiamo avere una certa dolcezza. Come quando andai per la prima volta in Inghilterra. Vedete, ho imparato l'inglese a modo mio ma quando andai lì per la prima volta mi dissero "Ora se dovete dire parole come 'thought' (pensai) dovete dire 'thought' (Madre mostra la lingua pronunciando la parola)". Io dissi "Cosa?". "Dovete tirare fuori la lingua e dire 'thought'". Dissi "È assurdo! Perchè dovreste tirare fuori la lingua?" Disse "Finchè non tirerete fuori la lingua così, non sarà il modo giusto di parlare". Così dissi "Questo è l'inglese; avete sviluppato una qualche sciocchezza per mostrare la lingua a chiunque?". Anche un bambino, sapete, quando si arrabbia, automaticamente mostra la lingua. Così vedete, tutte queste espressioni sono... fare le facce... Ora come dicono 'labbro superiore rigido' (modo di dire che significa persona ferma di carattere), vedete dovete averlo sentito, con il naso così, vedete, un naso sdegnoso. O un volto con cui fate le facce e deformate i lineamenti solo per prendere in giro qualcuno, o per far assumere una certa espressione al naso. Le persone fanno anche così, come per far vedere che disprezzate quella persona.

Tutte queste cose, espressioni provengono dalla grazia di Shri Krishna. Ma il potere di ciò è madhuria, è la dolcezza, la melodiosità.Il rapporto dovrebbe essere così dolce che quel rapporto dovrebbe creare enorme gioia ed enorme felicità. Come avete sentito (in) quella canzone di Baba Mama sui Miei occhi: l'ho solo guardato, con quello sguardo ha generato quella bellissima musica in lui. Così per quanto è possibile, cercate di posare lo sguardo sul verde. È la cosa migliore, poi questo calma, e anche voi sviluppate la qualità che ha il verde di calmare. Dico sempre alla gente "È meglio guardare il verde intorno a voi, come rilassa i vostri occhi!". Allo stesso modo dovremmo cercare di calmare l'altra persona quando parliamo con lei. La persona deve sciogliersi. Invece, se iniziate a discutere e a bisticciare con quella persona, non si scioglierà mai. Al contrario, metterete del fuoco, più fuoco in quella persona. Quella era la qualità di Shri Krishna, la madhuria, ed essa è manifesta nella sua vita, come in modo magnifico riusciva a dire le cose con questa sua dolcezza, specialmente nella sua infanzia.

Un'altra qualità che Shri Krishna possiede e che possiamo esprimere attraverso il nostro Vishuddi destro è la diplomazia. Ma ci sono due tipi di diplomazia: una è genuina e una è artificiale. Nella diplomazia genuina non dovete adattarvi ad un certo standard, o non dovete leggere dei libri per sapere cos'è la diplomazia. Vi viene spontaneamente, l'intera cosa agisce molto dolcemente, in un modo talmente genuino. L'ho usata molte volte Io stessa, e anche voi potete usarla molte volte.

Questo è possibile se non vi arrabbiate con qualcuno, non è possibile se siete arrabbiati. C'è una storia che vi ho già raccontato circa questo Gagangar Maharaj: andai a trovarlo, ed era molto arrabbiato perchè non era riuscito a fermare la pioggia. Avrebbe dovuto fermare la pioggia e Io ero completamente inzuppata. Era così arrabbiato e disse "È il mio ego che cercavi di controllare?" e così via iniziò a discutere un pò con Me. Dissi "No, no, no, non è questo il motivo". Disse "Perchè? Perchè non mi hai permesso di fermare la pioggia? Sei tutta bagnata!". Dissi "Perchè sei un sannyasi e hai comprato un sari per Me; Io non posso accettare un sari da un sannyasi, così ho dovuto bagnarmi tutta nel tuo interesse!" Tutta la cosa è finita completamente. Tutta la rabbia, la collera si è spenta. Ecco come dobbiamo sciogliere le persone. Diplomazia non è convincere chiunque grazie al proprio intelletto o alla collera o altro, ma è scioglier un'altra persona con la propria bontà, con le buone parole, con dolci parole, grazie alla propria natura incline al perdono. Lui aveva questa qualità e la usò con molte persone.

Funzionò con alcuni, non funzionò con altri. Non ci restò male: "È un fallimento". È la reazione dell'altra persona la cosa importante da osservare. Così questa qualità del Vishuddi destro che dovreste avere e quella di parlare agli altri e farli sciogliere.

Spero che in America le persone sviluppino questa qualità e cerchino di migliorare  i rapporti con gli altri. In verità, a parlarci insieme, sono molto dolci, devo dirlo. Sono molto amichevoli con voi, date loro un qualsiasi numero di doni e saranno molto contenti ma non vi faranno mai un regalo. Li invitate a cena, qualsiasi cosa, verranno a casa vostra a cena anche dieci volte, ma non vi inviteranno mai a cena. Vedete, sono molto amichevoli finchè fate qualcosa per loro, ma quando è il momento di ritornare il favore, lo trovano difficile, non lo fanno. Così, vedete, il tutto diventa uno sfruttamento molto dolce delle altre persone. Questo è ciò che va compreso, che con la dolcezza non sfrutterete nessuno, ma con la dolcezza scioglierete quella persona, e la porterete al livello in cui possa comprendere cos'è la bontà.

Per quanto riguarda il Sud America vi ho già detto che sono persone estremamente semplici e innocenti. Sono molto poveri, semplici, innocenti. Ma ciò che è entrato in loro è questa magia nera e ora stanno comprendendo fortunatamente che è questa magia nera che sta creando loro problemi. Ma in qualche modo hanno dipeso da essa così tanto sul lato sinistro, si sentono molto colpevoli di ciò, si sentono molto male, li trovate sempre assolutamente colpevoli. Si comportano in ogni situazione come se avessero fatto qualcosa di male. Ma non sanno come correggere se stessi. Così per noi è importante non sentirsi colpevoli di ciò. Siamo tutti Sahaja Yogi, come possiamo avere colpe? Dopotutto, quando siamo lo Spirito, lo Spirito non può avere colpe.

Così questa colpa deve sparire, ma con la colpa cosa facciamo? Ciò che perdiamo è il potere del testimone. Perchè quando c'è la colpa, la mettiamo qui, la colpa sta là. Ma non possiamo vedere, non possiamo testimoniare ciò che è sbagliato e non vogliamo affrontare la difficoltà, i nostri errori o la difficoltà che abbiamo. Semplicemente viene messo qui come colpa, finito! Viene semplicemente immagazzinato lì, colpa. Ma non vogliamo affrontarlo. Per esempio un uomo, diciamo, o una donna è di natura molto crudele. Poi improvvisamente comprende che è stata crudele o altro. Allora mette tutto lì "Oh, sono stata molto cattiva, sono stata molto crudele", questo, quello, ma non affronta (il problema). Affrontare significa sapere "Perchè sono stata crudele? Che bisogno c'era? Non avrei dovuto essere crudele, d'ora in poi non sarò più crudele". Questo pone fine a tutto. Ma "Sono molto colpevole di ciò, sono molto colpevole" non

serve; al contrario sapete quali sono i problemi della colpa, e gli stessi problemi sono oggi affrontati dal Sud America. Quando andai lì rimasi sorpresa che in Brasile l'uomo più importante del posto mi parlava in un modo "Oh, lo sappiamo, abbiamo molti difetti, sappiamo di non essere bravi", questo, quello. E stavo proprio dicendo "Perchè non li corregge? Se sa che questo è l'errore, questo è il problema, perchè non dovrebbe correggerlo?". Poi mi disse "Scrivetemi tutte le cose sbagliate che avete trovato in noi". È stato molto dolce da parte sua. Così quando il giornalista venne glielo dicemmo.

Ora penso stiano facendo qualcosa al riguardo, stanno cercando di migliorare, e le cose miglioreranno sicuramente.

Ma al contrario ho trovato che la Russia è molto diversa. In Russia non hanno mai detto "Siamo colpevoli" o altro, niente di tutto ciò! Non hanno mai detto questo. Hanno detto "Quel tempo è finito, ora siamo nel Regno di Dio" Finito! "Così, quello è terminato.

Ora siamo nel Regno di Dio. E dobbiamo gioire della vita". Tutto in positivo: non hanno mai parlato del loro passato, dei loro governi, o "Questo è successo", Stalin, o Lenin o altri. Questo non li riguardava, erano al di sopra di ciò! Così "Perchè dovremmo preoccuparci?" dicevano, "Perchè preoccuparci? Lasciamoli combattere, lasciamo che facciano ciò che vogliono". Non vogliono sapere niente della loro politica, dei loro problemi o di altro. Pensano "I nostri problemi sono risolti, ora siamo anime realizzate, stiamo gioendo di noi stessi, gioiamo!". Un modo molto semplice di comprendere Sahaja Yoga. Ma ho visto persone, mi scrivono dieci pagine delle loro confessioni come se fossi un prete, un prete cattolico, vedete. Tutto di loro, ciò che hanno fatto, questo hanno fatto, e Io non voglio leggere, butto semplicemente via o brucio tutto. Cercano di confessarsi. Non c'è bisogno di confessarsi, non c'è niente da dire, e non indugiate sul male che avete commesso, ma ora gioite di ciò che possedete. È così, supponiamo che un mendicante venga fatto re, bene, dovrebbe gioire del proprio regno, dovrebbe comportarsi come un re. Ma ancora ricorda più il suo passato, così a chiunque passi di lì dice "Dammi cinque rupie", o cinque sterline. È così. Quando siete nel Regno di Dio, sappiate che siete nel Regno di Dio!

Ma questa magia nera è molto pericolosa è può agire attraverso chiunque, può agire attraverso i parenti, agire attraverso gli amici, attraverso chiunque. Così bisogna fare molta attenzione a non diventare, a causa del senso di colpa o qualsiasi altra cosa vulnerabili alla magia nera. Può rovinarvi, rovinare le vostre famiglie anche se siete un Sahaja Yogi può rovinarvi. Quindi questo senso di colpa deve essere abbandonato completamente. Non dovreste sentirvi colpevoli. La colpa viene messa dentro di voi. Qualcuno può dire "Oh, sei così cattivo, non hai fatto questo per me, non hai fatto quello" o qualcosa del genere. Loro mettono le idee, e voi iniziate "Oh, avrei dovuto fare questo per loro, avrei dovuto, è stato un mio errore", o altro. E poi nasce il senso di colpa. Invece di fare qualcosa per quella persona o invece di capire che sono tutte sciocchezze, continuano a pensarci sopra, a rimuginare e poi improvvisamente scoprono che sono affetti da problemi di possessioni o di magia nera. Dunque bisogna dimenticarlo ed entrare nell'atmosfera in cui siete consapevoli di essere ora nel Regno di Dio. Per Shri Krishna, qualsiasi cosa venga detto è meno di ciò che lui disse, come sento sempre, e il suo lavoro principale è compiuto dal nostro cervello, che è il Virata lavora attraverso il nostro cervello e, come Shiva lavora attraverso il cuore, Lui lavora attraverso il cervello. E dopo Sahaja Yoga, dopo l'illuminazione, tutte le sottigliezze del cervello e la conoscenza inizia a manifestarsi ed esprimersi. Ma la cosa più grande che accade è che l'integrazione ha luogo nel vostro cervello. Non è che il vostro cuore voglia qualcosa e il vostro cervello ne voglia un'altra. Ha luogo l'integrazione e quando quell'integrazione ha luogo è così facile condurre una vita dharmica. Anche senza pensarci, senza leggere nulla, semplicemente diventate dharmici, non vi si deve dire che dovete essere dharmici. In modo innato diventate dharmici perchè il vostro cervello, che viene usato di solito per la razionalità, per giustificare tutto ciò che è sbagliato diventa dharmico, diventa Divino. Questa è la cosa più grande che Shri Krishna compie in voi: rendere il vostro cervello, il cervello stesso, dharmico. Diventa un veicolo di comprensione del dharma, di guida a una vita dharmica e di ferma stabilizzazione del dharma. È il cervello che veramente, principalmente vi allontana dal dharma, a parte la magia nera. Ma quando il vostro Sahasrara è aperto, il Virata è espresso, allora siete stupiti di voi stessi. Colui che era solito indulgere in ogni cosa, pensando "Questo è piacere, questo è un mio diritto, avrei dovuto farlo, chi altri può dirmelo?" e cose del genere, improvvisamente diventa un profeta. Questa è la più grande benedizione di Shri Krishna, che è il Virata, e il Virata è il vostro cervello, e il cervello di Dio Onnipotente è il Virata.

Così questo è ciò che va compreso, che, dopo la realizzazione, una persona ha idee che sono sempre costruttive, e se non lo sono, allora non siete ancora un Sahaja Yogi, costruttive e dharmiche. È molto molto importante che comprendiamo ciò: dove va la nostra mente? Si sta contraddicendo? Dice qualcosa di diverso dalla realtà? Dobbiamo solo tenerla d'occhio e sarete sorpresi di vedere come il vostro cervello ha cambiato i propri modi (di operare). Il cervello sottosopra è diventato normale, questo lo ottenete molto facilmente, se solo meditate ogni giorno e osservate come l'espressione del vostro Sahasrara penetra nel vostro essere e agisce nella vostra vita. Allora tutti i poteri dei Sahaja Yogi saranno manifesti e non dovrete più dubitare di voi stessi e gli altri non dubiteranno mai di voi.

Che Dio vi benedica.
