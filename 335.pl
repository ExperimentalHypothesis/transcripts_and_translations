7 maja 1995
Sahasrara Pudźa
Kampus, Cabella Ligure (Włochy)

Dziś jest dla nas wspaniały dzień, dla wszystkich Sahadźa joginów, bo w ten dzień - rzekłabym, że spóźniliśmy się o jeden dzień lub dwa - Sahasrara została otwarta.

To był po prostu cud, powinnam powiedzieć, bo nie sądziłam, że jestem w punkcie, w którym można to zrobić. Zatem chciałam poczekać, ale wydarzyły się pewne rzeczy, które sprawiły, że pomyślałam, że ona musi zostać otwarta. To było w takiej sytuacji, że poczułam, że jeśli będę zwlekać dłużej, może to pomóc tym fałszywym guru rozsiewać swoje nonsensy wszędzie. To jest po prostu, powinnam rzec, sposób Sahadźa robienia rzeczy. Teraz minęło 25 lat. Wszyscy zebraliście się w tym czasie, i mamy tak wielu innych, których tu nie ma, którzy osiągnęli tak wiele rzeczy. Ale być może, nie jesteśmy świadomi tego, co osiągnęliśmy w prawdziwym tego słowa znaczeniu. Macie swoje wibracje. Możecie poczuć tę Wszechprzenikającą Moc. Jesteście, jak to się mówi, pływający w oceanie radości.

Wszyscy cieszycie się kolektywnością, i tym, że przekroczyliście wiele swoich ograniczeń. Wszystko to wam się przydarzyło, bo macie do tego prawo. Nie przypisuję sobie za to żadnych zasług. Tylko cały czas wskazywałam wam na jedną rzecz, że teraz weszliście do Królestwa Bożego i cieszcie się tym. Musimy rozejrzeć się wokół siebie. Cała natura cieszy się sobą; nie przejmuje się, nie przejmuje się niczym. Ona nie osiągnęła Realizacji. Ona nie poczuła Paramaćajtanji. Ale skąd wie, że my musimy się cieszyć? Kwiaty, które wychodzą na krótki czas i więdną, ale dopóki żyją, są bardzo szczęśliwe.

Nie myślą o swojej przeszłości ani o swojej przyszłości, ale cieszą się teraźniejszością. A w teraźniejszości czym się cieszą? Tym, że są pachnące i dają zapach innym; Są piękne i koją innych. Cała natura jest taka. Jeśli spojrzycie na ptaki lub cokolwiek, co nazywamy naturalnym, to wszystko jest w pewnego rodzaju medytacyjnym nastroju. Wszystkie te wzgórza i wielkie, wielkie góry. Wyglądają, jakby były świadkami tego, co się dzieje. Teraz musimy naprawdę najpierw spojrzeć wstecz na to, co osiągnęliśmy. To jest ważne, ponieważ jeśli wspinacie się na wzgórze, jeśli spojrzycie wstecz, doznacie szoku i możecie spaść. Więc normalnie ludzie mówią, nigdy nie oglądaj się za siebie.

Ale osoba, która zdobyła jakiś skarb, wciąż i wciąż idzie i liczy go i sprawdza, ile dostała, i za każdym razem, gdy to widzi, cieszy się. Tak więc wiedza o tym, co relatywnie dostaliśmy i jak coś osiągnęliśmy, z pewnością da wam większą siłę umysłu i bogactwa życia. Pierwszą rzeczą, która wam się przydarzyła, rzekłabym, że to bardzo ważne, to to, że poczuliście tę Wszechprzenikającą Moc. To pokazuje, że musieliście być wielkimi poszukiwaczami prawdy, uczciwymi, szczerymi, rozsądnymi. Że po prostu przychodząc na Mój program, poczuliście wibracje, a po tym zaczęliście się w tym zadomawiać. Tak wielu z was poczuło to nagle, i byli zdumieni i byli zszokowani i zaskoczeni, i chcieli sprawdzić, czy to prawda, czy nie. Ale potem byliście pewni, że to znaleźliście, że zdecydowanie dostaliście nowy wymiar w swoim życiu, i że czujecie tę Wszechoprzenikającą Moc Boskiej Miłości. Wystarczy Mi jeden wykład, aby opisać tę Wszechoprzenikającą Moc. Ale to, co z tego dostaliście - esencja tego, co trzeba wiedzieć - to całkowita wolność. Osiągnęliście swoją całkowitą wolność.

Po pierwsze, wolność przyszła do was - przede wszystkim, to jest najważniejsze - od waszego ego. Ten mur ego został przekroczony. Wydostaliście się z niewoli tego ego, które było naprawdę tak bardzo pełne problemów dla was. Tak wiele rzeczy robi to ego, których nie jesteście świadomi. Po pierwsze, osoba, która jest egoistą, nie przejmuje się ranieniem kogokolwiek. Rani, ale jeśli ona jest raniona, nie lubi tego. Od razu zaczyna płakać. W szczególności widziałam ludzi, którzy mają zbyt dużo ego, bardzo łatwo ich zranić, ale oni nie rozumieją, ilu ludzi już zranili, i ilu naprawdę boi się takiej osoby. Więc pozbyliście się swojego ego. Grzechem jest ranienie drugiego człowieka z jakiegokolwiek powodu; niezależnie od tego, jaki może być powód, dla którego czujecie, że powinniście go zranić.

Pierwszy to zemsta; idea zemsty jest obecna, że muszę się zemścić na osobie, która mnie zraniła lub zrobiła mi coś złego lub coś w tym rodzaju. Ta idea zemsty pojawia się, gdy reagujecie. Niektórzy reagują bardzo gwałtownie. Widziałam ludzi mordujących się nawzajem w imię zemsty, zabijających swoich bliskich i krewnych, zabijających swoich współbraci, swoich rodaków, na całym świecie panuje jakiś rodzaj głupiej idei zemsty. Ale jeśli przejdziecie do subtelnej strony zemsty, to czym ona jest? Jakiej zemsty dokonaliście? Załóżmy, że jest ktoś, kto wam dokuczał. Jesteście źli na tę osobę i zabiliście tę osobę, więc tak naprawdę ją uratowaliście. Nie będzie musiała cierpieć z powodu poczucia winy, nie będzie musiała nic robić, po prostu jest z nią koniec. Jaka to zemsta?

Zemsta powinna być tylko taka, dzięki której osoba pozbędzie się idei zabijania innych. Jak miecz nigdy nie walczy z mieczem, on walczy z tarczą. W ten sam sposób, zemsta, którą myślimy, że możemy dokonąć na innej osobie, nie jest zemstą, bo każde działanie, które podejmujecie w imię zemsty, wraca do was i rani was o wiele bardziej. Tak wiele rzeczy może się zdarzyć, jeśli osoba w imię zemsty zaczyna działać. Na przykład, wiecie, że w tych czasach na całym świecie, dokonuje się tak wiele zemsty, nawet w imię Boga; mszczą się, bo niektórzy ludzie wyznają jakąś religię, albo robią coś innego, niż wy robicie. Dokonując tego rodzaju zemsty, to co się dzieje, to po prostu zabijacie ludzi, niszczycie ich, tych, którzy nawet nie rozumieją, jakiego rodzaju zemsty dokonujecie. Ludzie podkładają bomby i podkładają wszelkiego rodzaju rzeczy i przez to zabija się tysiące niewinnych ludzi; więc jakiego rodzaju zemsta została dokonana? Oni nie zasługują na żadną zemstę. Więc ta zemsta, kiedy eksploduje, może zniszczyć tak wielu niewinnych ludzi i na pewno odbije się na was. Nie możecie uniknąć konsekwencji.

To bardzo długi proces tej zemsty. Opowiadałam wam o Trójkącie Bermudzkim, o tym, co mówią, że tak wielu czarnoskórych zostało zabranych jako niewolnicy i zostało utopionych na tym obszarze, więc ich duchy, jak mówią, nawiedzają ludzi, którzy przepływają obok; głównie białych, i po prostu ich topią. Więc to bardzo długi proces, którego nie muszę omawiać przy tej pomyślnej okazji. Ale muszę rzec, że kiedy obieramy zemstę, każda akcja ma reakcję. Więc w jakiś sposób udało wam się uwolnić od tej idei zemsty - po prostu od tej idei. Jest jeszcze jedna rzecz, że jeśli nie podejmiecie zemsty, a pozostawicie to Bogu, to On działa. On działa, nie tylko to, ale Boska Moc przejmuje kontrolę nad tym, jak naprawdę udzielić dobrej lekcji tej osobie lub tej społeczności lub tego rodzaju organizacji, która się mści na was. Nie musicie się martwić. Muszę wam powiedzieć, że w ciągu tych 25 lat widziałam, że ludzie byli dla mnie wyjątkowo niemili. Wiele organizacji, wiele tak zwanych religii i wszelkiego rodzaju rzeczy nas ścigało; media nas ścigały.

Weźmy przykład francuskich mediów. Tak bardzo próbowały nam dokuczyć i próbowały sprowadzić na nas złą sławę, nieważne. Ludzie z mediów – obecnie trzech z nich, którzy udali się do Indii – są teraz objęci nakazem aresztowania i jeśli pojadą do Indii, zostaną aresztowani. Ja nic nie zrobiłam. My nic nie zrobiliśmy. Po drugie, te same media, mam na myśli te same gazety, wszystkie zbankrutowały. Nic z tym nie zrobiliście, nie poszliście i nie mówiliście, że powinny zbankrutować. Nie zemściliście się. Dlaczego mielibyśmy my? Dlaczego mielibyśmy się mścić?

Bo nie przejmujemy się tym, co się dzieje; nie przejmujemy się tym, co ci ludzie nam zrobili. Ale prawnie są teraz zaangażowani w taki sposób, że są objęci nakazem aresztowania i jeśli pojadą do Indii, zostaną aresztowani. I cały francuski rząd jest z nimi, wszyscy tak bardzo się starają, ale ta kara wisi nad ich głowami. W swoim życiu - nie musieli umierać ani nic takiego - w swoim życiu to dostali. Więc dostaliście tę specjalną moc, że nie musicie podejmować zemsty, albo musicie po prostu wybaczyć. Po prostu przebaczcie, a przebaczenie zajmie się całym ułożeniem, jak doprowadzić inną osobę na jej właściwą ścieżkę. Więc kiedy już wyjdziecie z tej idei zemsty, naprawdę czujecie się bardzo spokojni, niezwykle spokojni, bo ten spokój, który macie w sobie, nie jest nienaturalny, nie jest mentalny, ale po prostu wam się przydarza. Wszystko w porządku, więc co? Jeśli mówili, jeśli zrobili nam coś złego, to dlaczego mamy się tym przejmować? Jest tak wiele rzeczy, które - mogę rzec - zadziałały automatycznie.

Teraz w Turcji powiedziano Mi, że jest jakiś chłopak z Anglii, który poszedł i powiedział mediom coś przeciwko Sahadźa Jodze i wszystko to opublikowano. Ale w sądzie wyznał, że: „Wszystko, co powiedziałem, było niesłuszne”. Nikt nie poszedł i mu nie powiedział, nikt mu nie groził, tak się nie stało. Więc z waszego punktu widzenia musicie zrozumieć, że nie zamierzacie wdawać się w żadne zamieszanie związane z zemstą, jakiegokolwiek rodzaju; bo należycie do Rządu Bożego. A ten Rząd jest niezwykle czujny, bardzo efektywny, a także niezwykle skuteczjny. A jeśli o was chodzi, jesteście obywatelami tego Wielkiego Królestwa. Więc to, co osiągnęliście, to obywatelstwo tego wielkiego Królestwa Bożego, gdzie powinniście czuć się całkowicie bezpiecznie. Człowiek, który jest bezpieczny, nigdy się nie boi, nigdy się nie boi. Więc także pozbyliście się swojego strachu. Człowiek jest w - nie wiem, dlaczego boi się tego i boi się tamtego, i martwi się o to i martwi się o tamto.

To zaskakujące, jak martwią się o swoje zdrowie, martwią się o swoją rodzinę, o swoje dzieci, swój dom, wszelkiego rodzaju rzeczy. Ale Sahadźa jogini nie, oni nie. My nie mamy zmartwień. To wszystko się układa. Dlaczego mielibyśmy się martwić? Ten instrument zmartwień się skończył. Jest skończony. Myślę, że się zepsuł. A wy jesteście teraz w stanie, w którym po prostu nie macie czasu na martwienie się, bo cieszycie się sobą. Ten strach, który widziałam u ludzi, działa tak bardzo, że tak wiele chorób ludzie dostają ze strachu, tak wiele chorób, zwłaszcza większość tych chorób lewostronnych, ludzie dostają ze strachu.

Czego tu się bać? To tak, jakbyście uderzali w Matkę Ziemię, mówiąc: „Tam jest wąż”. Nie ma żadnego węża, ale możecie tak właśnie czuć i dalej się tego bać. U kogokolwiek jakikolwiek pomysł o duchu lub kimś takim, albo jakimś wielkim diable, stojącym gdzieś; to wszystko nonsens. Dla was to nie istnieje. Powiedzmy, że idziecie w ciemności, więc widzicie kształty i rzeczy, a niektórzy ludzie mówią: „Widziałem jeden na drzewie, jakiś rodzaj kształtu”. To nie istnieje w rzeczywistości, to nie istnieje. Ale ten strach w człowieku sprawia, że on tak myśli. Boi się tego i boi się tamtego, a w rezultacie traci wolność. Staje się niewolnikiem, niewolnikiem tak wielu ludzi, których się boi - [boi się], że taki a taki człowiek mu zaszkodzi, taki a taki człowiek będzie mu dokuczał.

A cała koncepcja strachu zrujnowała nasze życie rodzinne. Na przykład, żona dominuje, mąż dominuje, nie ma się czego bać, nie ma się czego bać. Przez strach tylko gracie na ich rękę. Więc załóżmy, że żona dominuje, po prostu wyśmiejcie to. Jeśli nie możecie tego wyśmiać w obecności, powiedzmy, waszej żony lub waszego męża, lepiej zróbcie to na zewnątrz, myśląc: „Och! Spójrz na to!”. To wasza specjalna cecha teraz, że naprawdę możecie całkowicie pozbyć się swojego strachu. Czego tu się bać, żony lub męża? Co może wam zrobić? Najwyżej was zabije, ale cóż, umrzecie tak czy owak!

Więc strach przed śmiercią to kolejny nonsens, który mają ludzie. Po raz pierwszy, kiedy zaczęłam Swoją pracę, wszędzie pytano Mnie: „A co ze śmiercią?” Odparłam, ale skoro teraz żyjecie; dlaczego pytacie: „A co ze śmiercią?” Wiele osób zadawało Mi pytanie: „A co z naszą śmiercią?” Po co chcecie o tym wiedzieć? Powiem wam, co z dzisiaj, właśnie teraz. Więc to kolejna szalona idea - że powinniśmy wiedzieć o naszej śmierci, o tym, co się wydarzy. I cokolwiek się wydarzy, kiedy umrzecie, będzie koniec. Nie musicie nic robić potem. Więc po co wiedzieć kiedy, kiedy umrzecie, co się wam stanie? Cokolwiek ma się stać, to się stanie. Nigdy nie pytamy: „Co się ze mną stanie, kiedy zasnę?” Prawda? A to jest permanentny sen i tak bardzo się tym martwimy, że powinniśmy wiedzieć, co wydarzy się po śmierci.

Trzeba umrzeć w tym momencie, kiedy trzeba umrzeć, bo wszystko, co się rodzi, musi umrzeć. Ale przecież wiecie, że macie życie wieczne. Nigdy nie możecie umrzeć. Śmierć to nie jest znikanie tego ciała. Śmierć jest wtedy, gdy jesteście całkowicie pozbawieni kontroli nad swoją duszą, żyjącą. Kiedy jesteście duszą zrealizowaną, macie całą kontrolę, całą moc: zabrania waszej duszy, gdziekolwiek chcecie, narodzić się, jeśli chcecie; jeśli nie chcecie, nie narodzicie się, Urodzić się wśród ludzi, w swoich rodzinach, w społecznościach, gdziekolwiek chcecie. Znam wiele wspaniałych dusz, które odważnie narodziły się w społeczeństwach, które są bardzo, rzekłabym, pogarszające się i są w niebezpieczeństwie zniszczenia z powodu głupoty, którą popełniają. Więc ten fakt, że boimy się śmierci, jest całkowicie absurdalny dla Sahadźa joginów. O czym tu w ogóle myśleć, jeszcze o własnej śmierci? Dla was nie ma czegoś takiego jak śmierć, bo macie życie wieczne.

To nie znaczy, że trwacie z tym samym ciałem. Możecie zmieniać strój, ale żyjecie, jesteście świadomi i wiecie, że nawet jeśli tego ciała nie ma - będziecie tam; cały czas, dostępni dla Sahadźa Jogi, dla wszystkiego, co ma być zrobione w imię rzeczywistości. Więc musicie znać waszą pozycję jako wieczne istoty, jaka jest wasza praca, jaki jest wasz ideał, co musicie zrobić. Więc trzeba pozbyć się tej idei śmierci, bo śmierć dla was nie istnieje, jest skończona. Ponadto, wszyscy tacy ludzie, którzy boją się swojej śmierci, wykupują ubezpieczenia, to, tamto, same bóle głowy, widzicie, a ostatecznie co się dzieje? Wszystkie te ziemskie rzeczy zostawiacie tutaj i odchodzicie. Nie sądzę, żeby ktokolwiek mógł zabrać ze sobą choćby odrobinę pyłu z tą duszą, która odchodzi. Ale w waszym przypadku, kiedy was, ludzi, już nie ma na tej tak zwanej ziemi, to nie zabieracie wszystkich tych materialnych rzeczy, bo już je porzuciliście. Nie interesują was. Nie jesteście materialistami, więc wasz duch jest wolny, a kiedy umieracie, to co się z wami dzieje, jest bardzo proste - czujecie się bardzo wyzwoleni, całkowicie.

A potem odczuwacie swoją wolność całkowicie, i możecie zdecydować, co chcecie robić. Wszystko jest pod waszym własnym przewodnictwem, waszym własnym pragnieniem; wszystko się układa. Nie czujecie, że wyszliście ze swojego ciała, i to powinno wam powiedzieć, że nie powinno być strachu przed śmiercią, ale wręcz przeciwnie - powinno się ją witać. Bo poczujecie się o wiele bardziej wyzwoleni, o wiele bardziej swobodnie. Nie macie innych problemów, które musicie tak czy inaczej dżwigać na tym świecie z powodu tego ciała. Teraz zobaczcie: „Muszę brać jakieś leki, muszę brać witaminy”. Nie musicie niczego brać. Niczego nie potrzebujecie. Skończenie z tym ciałem to bardzo dobry pomysł. Bo jest takie kłopotliwe, jak widzicie!

Przez cały czas, pomimo tego, że możecie mówić, że „Och, nie dbam o to ciało,” i tak dalej, ale to ciało was nie opuści. To najtrudniejsza rzecz, jaką mamy, to nasze ciało. Więc zapomnienie o śmierci powinno być dla was najłatwiejsze. Zburzyliśmy wiele murów, jak dobrze wiecie, a uwarunkowania, które mieliśmy, skończyliśmy z nimi. To bardzo zaskakujące. Widziałam ludzi, kiedy dostają swoją Realizację, natychmiast po tym zaczynają się rozglądać. Od razu wam powiedzą, co jest nie tak z ich religią, potem powiedzą wam, co jest nie tak z ich krajem; co jest nie tak z ich kulturą. To dzięki nim dowiedziałam się tak wiele. Nie wiedziałam, że tak jest, ale oni sami nam powiedzieli. Na przykład weźmy Francuza - jeśli Francuz dostanie Realizację, to znaczy, że poznacie wszystko o Francuzach.

Rzeczy, których nigdy nie moglibyście sobie nawet wyobrazić, jakimi są ludźmi; oni wam wszystko powiedzą. Podobnie jest z Anglikami. Widziałam Anglików. Owszem, potrafią się z siebie śmiać, w porządku, ale tak naprawdę, kiedy stają się zrealizowanymi duszami, widzicie, dają wam pełny obraz Anglików: jakimi są ludźmi, co jest z nimi nie tak, jak są egoistyczni, to, tamto. Byłam zdumiona. To znaczy, Ja, Ja, Ja nigdy nie wiedziałam tylu rzeczy, które poznałam dzięki Sahadźa joginom, którzy osiągnęli Realizację. Bo widzieli wszystkie te rzeczy bardzo dokładnie i bardzo ściśle i wiedzieli, co to było. Teraz, kiedy stajecie się tak oczyszczeni, całkowicie zmyci, umysł całkowicie oczyszczony ze wszystkich rodzajów uwarunkowań, widzicie; stajecie się jak lustro, piękne lustro. A w tym lustrze można zobaczyć pełny obraz społeczeństwa, w którym żyjecie, pełny obraz rządu, który wami rządzi; wszystko, tak wyraźnie. I to jest absolutne.

To nie jest stronnicze. Na przykład pytacie kogoś, a on odpowie: „Jaka jest twoja polityka?”. Jeśli powiem: „Moja polityka jest taka, że nie mam polityki”. On powie: „Co! Nie masz polityki, jak możesz istnieć bez polityki?”. Ja nie mam polityki. Więc będą wam zadawać pytania, na które nie masz zielonego pojęcia. Ale dla zrealizowanej duszy jest zupełnie odwrotnie. On nie tylko widzi, ale także pokazuje i wyraża, bardzo wyraźnie. Byłam zdumiona tym, jak ludzie naprawdę tak odzwierciedlają społeczeństwo, w którym żyją, i kraj, który reprezentują.

Więc identyfikacja jest stracona, całkowita identyfikacja jest stracona. Nie czujecie się zbytnio zidentyfikowani. Po prostu widzicie, co jest nie tak z tym światem. Potem kolejny punkt jest taki, że zaczynacie widzieć, jak możecie pomóc, co powinniście robić, jak możecie to rozwiązać. A znaczenie tego staje się waszą główną rzeczą w życiu. Wszyscy, widziałam wczoraj, jak przynieśliście te wszystkie flagi i tak dalej, za tą flagą, widziałam, że wszyscy chcieliście, żeby pokój zapanował w tych krajach, aby otrzymały one całą radość i piękno Sahadźa Jogi. Cóż to za uczucie! To nie jest tak, że sami stajecie się Sahadźa joginami i siedzicie w kącie, nie. Oni chcą to zrobić dla kraju, z którym się nie identyfikują, ale bez identyfikacji mają to głębokie uczucie, że muszą to rozwiązać; naprawić to. To bardzo odmienny typ osobowości, który rozwijacie.

Normalnie, widzicie, jeśli powiecie przeciwko komuś słowo, że „Widzisz, w twoim kraju robią tak...” „Och, co ty mówisz? A co z twoim krajem?” Natychmiast. Nigdy nie zaakceptują. Jeśli spróbujecie powiedzieć choćby jedno słowo przeciwko nim, ich krajowi lub ich rządowi, który może być najbardziej zgniłym rządem, ale nie, mimo wszystko, „Co? U nas wszystko w porządku!” Tego rodzaju głupia identyfikacja, która utrzymuje was całkowicie przyklejonych do tego społeczeństwa; jak niektórzy powiedzą, „Nie, nie, ja muszę iść do pubu.” Pytam: „Dlaczego? Dlaczego musisz iść do pubu?” „To jest nasze społeczeństwo; to jest nasza kultura. Musimy iść. Musimy iść do pubu, upić się i upaść, wszyscy razem. Tacy właśnie jesteśmy. Nic na to nie poradzimy, widzisz, tak już jest!”.

Mówicie komukolwiek: „Dlaczego to robisz? Po co to robić?” „No, bo muszę żyć w tym społeczeństwie. W końcu, w końcu należę do tego społeczeństwa i po prostu nie mogę robić tego, co mi się podoba.” Ale kiedy dostaniecie Realizację, możecie robić, co wam się podoba. Możecie robić, co wam się podoba, bo lubicie tylko to, co jest prawe, co jest dobre, co jest konstruktywne, co jest pomocne. Więc możecie robić, co wam się podoba; po Realizacji nie ma dla was żadnych ograniczeń. Wszystkie te ograniczenia: „Nie rób, nie rób, nie rób!” - to wyraźnie was zniewala. Myślę, że to was bardzo zniewala. Ale po Realizacji jesteście tak wolnym ptakiem, że nic nie może was zniewolić. Na przykład, jest wielu kaznodziejów, którzy głoszą: „Nie należy pić, Nie należy palić, brać narkotyków”. „Należy robić to, należy robić tamto.” Ale to was nie powstrzymuje.

To nie pomaga. Ludzie walczą, próbują wszystkiego, ostatecznie popełniają samobójstwa, ale nie mogą pozbyć się tych nawyków; podczas gdy teraz jesteście tak potężni, że nic nie może się do was przyczepić. Taka jest czystość waszego charakteru, która się pojawiła. Nie pozwala, by przylgnęły do was jakieś bezsensowne rzeczy. Słyszałam od tak wielu Sahadźa joginów, jak ich oczy się uspokoiły, jak stali się tak prawi, jak stali się tak czyści i nie mogą tego zrozumieć. Rzekli: „Matko, czy to Twoja moc, Twoja czystość, którą nam dałaś, czy to nasza czystość, którą przebudziłaś?” Oczywiście wasza. Bez wątpienia. Wszystkie te rzeczy macie, i stajecie się tego świadomi, i w ten sposób stajecie się całkowicie niezidentyfikowani, rzekłabym, ze wszystkimi tymi nonsensownymi rzeczami i wam się to nie podoba. Po prostu wam się to nie podoba. I krytykujecie to.

Byłam we wszystkich tych krajach również wcześniej, i spotkałam ludzi, którzy są bardzo zidentyfikowani, i dyplomatycznie nie powinnam była w ogóle niczego mówić, co mogłoby sprawić, że poczuliby, że robią coś złego. Ale po Sahadźa Jodze, ci sami ludzie mówią nam i wyśmiewają całą tę sprawę. Na przykład, słyszałam, jak pewni Sahadźa jogini rozmawiali ze sobą. Jeden mówi: „Widzisz, w moim kraju dzieje się taka głupia rzecz.” Drugi powiedział: „Nikt nie pobije mojego; jest znacznie gorzej.” To bardzo powszechna rywalizacja wśród Sahadźa joginów. Więc musimy zobaczyć, jak czyści się staliśmy, a w tej czystości, wszystko, co jest brudne, mętne, wszystko, co będzie psuć tę czystość; nie lubimy tego. Nam się to nie podoba. Jesteśmy obmyci, oczyszczeni od środka i nie będziemy już chcieli niczego takiego w sobie nosić. Potem widziałam też, jak ludzie stali się tak współczujący. Bardzo zaskakujące jest to, jak stali się współczujący wobec siebie. Na przykład, było dwóch Sahadźa joginów, którzy nie byli ze sobą zbyt szczęśliwi, nie pasowali do siebie; cokolwiek byście rzekli.

I nie wiedziałam, jak sprawić, by poczuli, że „Widzisz, ten drugi Sahadźa jogin jest w porządku; nie ma znaczenia, w końcu, o co chodzi?” „Nie, nie podoba mi się to w nim!” A drugi by rzekł: „Nie lubię tego w nim!” I tak dalej: „Nie lubię...” On mówi, „Nie lubię...” To znaczy, widzieli nawzajem swoje wady, czy jakkolwiek to nazwać. Rzekłam więc: „Dobrze, teraz pomedytujcie przez jakiś czas, jeszcze pomedytujcie, medytujcie.” I zapytałam: „Czy teraz Mnie kochacie?” Jeden z nich mówi: „Kocham Cię bardziej niż on.” Odparłam: „To trudna sytuacja.” Jak sprawić, by to teraz zrozumieli? Ze nie można zważyć swojej miłości, nie można z niej sporządzić wykresu. To coś w was samych, a jeśli kogoś kochacie, to sprawia wam to przyjemność,. To znaczy, nie można tego określić; nie można tego zmierzyć. Ale to się działo z tymi dwoma dżentelmenami razem, i pomyślałam: „Co teraz zrobić? Są bardzo ważni i wciąż nie ma między nimi porozumienia.” Więc Boska Moc przejęła kontrolę, jak myślę. Jeden z nich nagle bardzo poważnie zachorował, bardzo poważnie. I wysłałam też wiadomość, że: „Będziecie chorzy; uważajcie.” Ale pomyśleli, że ten drugi facet może próbować być zabawny lub coś w tym stylu; to nie zostało zrozumiane. Był bardzo chory.

Kiedy on zachorował, wtedy ten, ten drugi, poczuł do niego tak ogromną miłość. To jest coś, czego nikt nie potrafi wyjaśnić, że on poszedł i siedział z tym pacjentem przez 24 godziny, i powiedział: „Jeśli potrzebujesz pieniędzy, to ja mam.” Zapłacił za wszystko, za co tylko mógł zapłacić. Więc i ten pan - który sam w sobie był bardzo sensowną i rozsądną osobą - poczuł tę miłość, to uczucie, w tym surowym gnębicielu, tym drugim, i takie zrozumienie narodziło się między nimi. Myślę, że to jest Boska Gra, że oni zostali sprowadzeni razem tak blisko i z takim współczuciem. Więc siła współczucia w was jest tak wielka, jest bardzo subtelna; nie widzicie tego. Bo na poziomie mentalnym - mówiłam im, perswadowałam, próbowałam go uspokoić, uspokoić go, w ten sposób to było, ale to nie działało. Ale kiedy ta siła współczucia zaczęła działać nagle w jednym z nich, drugi ujrzał współczucie, czyste współczucie, i po prostu stali się wielkimi przyjaciółmi. Więc trzeba poczuć współczucie w sobie. Wiele razy widziałam, że jest wielu Sahadźa joginów i czasami muszę ich poprawiać lub coś powiedzieć. Natychmiast, ktoś inny powie: „Matko, czy możesz mu wybaczyć?

Nie możesz wybaczyć?” Mówię, że „Ja wybaczyłam. Nie mówię nic.” „Proszę, wybacz, proszę.” Czuję się tak szczęśliwa słysząc to, że w jednym punkcie, w jednej sytuacji, kiedy chodzi o Sahadźa jogina, wspieracie go, nawet przeciwko Mnie; czuję się szczęśliwa. To pokazuje, że jesteście nie tylko hojni, ale także przepełnieni współczuciem. Więc to źródło współczucia, które jest w waszym wnętrzu, w waszym sercu, musicie po prostu otworzyć wasze serce. Jeśli otworzycie to serce, to tak jakbyście otwierali Sahasrarę. Zdziwicie się, jak potraficie przebaczać ludziom i żyć z nimi w zgodzie. Dostaję relacje, które bardzo Mnie niepokoją, że ludzie tworzą różne grupy, i mają różne aśramy, i nie przychodzą do kolektywu, i tak dalej. Jestem bardzo zaniepokojona. Teraz tym, czego brakuje, jest oczywiście to, że są też osoby, które myślą, że muszą mieć oddzielną, własną organizację, i dlaczego mieliby być w kolektywie, i tak dalej. Więc to jest pewne, że taka osoba jeszcze nie osiągnęła tego stanu współczucia.

W stanie współczucia podoba się wam, gdy ktoś wam mówi: „Nie mów nic takiej i takiej osobie. Nie chcę, żebyś to mówił.” To jest dla Mnie bardzo, bardzo radosne. Tak jak mieliśmy jedną parę: kłócili się przez cały czas. Wysyłali Mi listy za listami. Ach, Baba! Miałam dość. Telefony za telefonami, oboje kłócący się. Kłócili się tak bardzo, że nie wiedziałam, co z nimi zrobić. Więc pomyślałam, że lepiej, żeby się rozwiedli i zakończyli to. I powiedziałam im, oddzielnie, że: „Lepiej, żebyście się rozwiedli i wyszli z tego, ale skargi, które macie, są takie, że nie da się ich rozwiązać.” Zapytała: „Jak to?” Odparłam: „Ty mówisz: 'Mój mąż nie poświęca mi więcej czasu.

Ciągle go nie ma. I on nie spędza ze mną żadnych miłych chwil, nie wychodzimy ze sobą' i te wszystkie skargi są tam.” A mąż mówi, że „Ona zawsze mnie dręczy, że muszę ją gdzieś zabrać, muszę zrobić to i tamto. Chcę to zrobić, ale nie mogę.” Rzekłam: „Ale kiedy bierzecie rozwód, to nigdy nie możecie niczego żądać. Na stałe, mąż jest stracony i ty jesteś stracona. Więc dlaczego chcecie zrobić coś takiego?” Natychmiast, wiecie, to współczucie zaczęło działać, a potem wtrąciłam słowo: „Załóżmy, że jedno z was zachoruje jutro, to kto będzie się opiekował sobą nawzajem?” To ich po prostu zbiło z tropu. Wiecie, takie małe, małe momenty w życiu, wchodzą w życie Sahadźa joginów, widziałam to, że nagle to serce się otwiera, i wraz z tym - zwalczają te wszystkie drobne, bezsensowne pomysły, które trzymają ich z dala; z dala od siebie nawzajem i z dala od kolektywu. Tym, co daje Mi największą radość, jest widok, jak się kochacie, troszczycie o siebie, żartujecie ze sobą i tańczycie ze sobą. To jest najlepsza rzecz, która sprawia Mi radość. Nie chcę pozbyć się tego Mojego pomysłu, pomimo faktu, że tak wiele razy to spotykam, trudno Mi uwierzyć, jak Sahadźa jogini mogą się zachowywać w ten sposób, i próbować tworzyć rozłamy i dystans między ludźmi, którzy są zrealizowanymi duszami. Bo zrealizowane dusze, gdziekolwiek na świecie, jeśli je zobaczycie, one szanują się nawzajem.

Nie tylko szanują, troszczą się i nigdy nie mówią źle o innej zrealizowanej duszy. Nigdy. Nie wiem, czy wiecie coś o prywatnym życiu tych świętych. Ale w Indiach, gdzie mieliśmy ich tak wielu, kiedy ich poznacie - jak zachowywali się wobec siebie, jak się sobą opiekowali - to jest takie piękne, to jest tak szlachetne. Tak jakby troszczyli się o innego Sahadźa jogina, lub jogina, lub zrealizowaną duszę, [bardziej] niż o siebie. I to wszystko sprawia, że czujecie się jak w nowym świecie, z nowymi ludźmi, którzy troszczą się o uczucia innych, a nie o to, co chcą powiedzieć lub co chcą mieć, lub że są kimś wyjątkowym. Także w Sahadźa Jodze, wy przybyliście; utraciliście swoją wyjątkowość. Niektórzy z nich myślą, że są bardzo wyjątkowi. Załóżmy, że proszę jakąś panią, żeby nałożyła, powiedzmy, alta [kunkum] na Moje Stopy. Ona zaczyna myśleć, że jest bardzo wyjątkowa.

Ale Ja wołam ją tylko dlatego, że wiem, że ona ma okropną Adźńę [czytaj: Agję] i muszę ją oczyścić. A kiedy ktoś Mi rzekł: „Matko, ona myśli, że jest kimś bardzo wyjątkowym,” spytałam: „Naprawdę, co sprawia, że tak myśli?” „Bo Ty ją wzywasz, żeby nałożyła alta na Twoje Stopy.” Odparłam, że po prostu ją wezwałam, bo ma taką okropną, brzydką Adźńę, że będzie sprawiać kłopoty wszystkim, więc chcę ją oczyścić. Zatem, albo powinnam jej powiedzieć, że „Jesteś bardzo egoistyczna, okropna!” i wszystkie możliwe słowa, bo inaczej nie zrozumie. To jest takie zaskakujące. Jest jedna pani, która była naprawdę bardzo wredna dla swojego teścia i wszystkich w Indiach, i przyszła Mnie zobaczyć. Wezwałam ją. Właściwie ją zrugałam. Rzekłam: „Jakim prawem zachowywałaś się tak? Twój ojciec, który był takim rasistą, nigdy nie rzekł ani słowa przeciwko niemu, a dlaczego ty tak dużo mówisz przeciwko tym ludziom?” Zbeształam ją. Wyszła i rzekła: „Och, spójrzcie, Matka mnie wezwała!

Nikt nie ma prawa Jej zobaczyć” Spytałam: „Co to jest?” To jest bardzo dziwaczna sytuacja z ludźmi, którą czasami odczuwam, że oni myślą, że są kimś wyjątkowym i powinni stać się wyjątkowi. To staje się naprawdę trudne. Otóż tylko po to, żeby okazać Moją miłość, żeby docenić coś, co ludzie zrobili, i jeśli dajesz jakiś prezent tej osobie, lub okazujesz troskę o tę osobę, bo ona wykonała jakąś dobrą pracę lub coś, ona zaczyna myśleć, że jest kimś wyjątkowym. Mam na myśli, że to jest niemożliwa sytuacja! Bo oczekuję, że jeśli zrobiłam coś dobrego dla tej osoby, lub w jakikolwiek sposób zasugerowałam Moją troskę o tę osobę - ta osoba musi stać się bardzo dobrym Sahadźa joginem; w tym sensie, najbardziej pokorną, szczerą i kochającą osobą. W przeciwnym razie to nie ma sensu. Nie ma sensu być dobrym dla kogoś, jeśli oznacza to, że ta osoba wskoczy do piekła. Więc to jest również inny pomysł na wyjątkowość, żeby oni stracili poczucie swojej wyjątkowości. Kiedy kropla staje się oceanem, to stała się oceanem, jednak nie jest już kroplą. Jeśli ktoś myśli: „Jestem osobą wyjątkową,” wtedy wiedzcie, że nie jesteście już oceanem; wy jesteście nadal kroplą.

Bo jeśli już nie jesteście kroplą, jak możecie czuć, że „Jestem kimś wyjątkowym”? Więc utraciliście swoją wyjątkowość. Utraciliście ją, bo wszystkie te pomysły na wyjątkowość pochodzą z waszej przeszłości. Pewna pani, którą raz spotkałam, dawno temu, była bardzo nieuprzejmą, dumną, arogancką kobietą. Więc było to w Delhi, gdzie ludzie są bardzo świadomi pracy swoich mężów, i tego i tamtego. Ja nawet nie znałam miejsca pracy, ani nawet stanowiska Mojego męża. Więc ona była bardzo nieuprzejma dla Mnie. Spytałam: „Co się z tobą dzieje? Dlaczego jesteś taka nieuprzejma? Co jest nie tak?” Odparła: „Ty nie wiesz?

Ja jestem żoną takiego i takiego.” „Ty jesteś żoną czy mężem?” „Ja jestem żoną takiego i takiego.” Więc ona zapytała Mnie: „Co ty tutaj robisz?” Odparłam: „Jestem gospodynią domową.” Wtedy przyszedł Mój mąż. Zapytała: „Czy Ty go znasz?” Odparłam: „Tak, znam, dlaczego?” Pomyślałam, że tam też musi być coś nie tak. Więc ona rzekła: „Nie, po prostu chcę wiedzieć, skąd go znasz?” Tak jakbym była jakimś przestępcą czy co? Odparłam: „On jest Moim mężem.” „O mój Boże, on jest Twoim mężem!” „Co się stało?” Tak jakby ukąsiło ją dziesięć węży. Może, może jej mąż był na znacznie niższym stanowisku niż Mój mąż, może coś, czego nie jestem świadoma. Ale to jest to „Jestem kimś wyjątkowym.” Ten głupi pomysł bycia wyjątkowym musi być całkowicie odrzucony w Sahadźa Jodze. Nie mentalnie. Nie mentalnie. Mentalnie, jeśli ciągle mówicie: „Nie jestem wyjątkowy, nie jestem wyjątkowy,” jak mantrę, staniecie się o wiele bardziej [wyjątkowi]. Bo powiecie: „Wymówiłem tę mantrę 23 000 razy.

Kto może mówić tak jak ja?” Więc ten pomysł - jestem kimś wyjątkowym, jestem kimś wspaniałym, jestem kimś niezwykłym, czymś lepszym od innych - po prostu znika. Tak jak rzekłam, jesteście kroplą w morzu. Staliście się oceanem, jednak nie jesteście już kroplą, aby mieć ten względny system wartości. Nie ma względnego systemu wartości. Nie ma systemu, dzięki któremu można orzec: „Jestem wyżej” lub „On jest niżej”. Wszystko to stworzyło wszelkie problemy świata. Spójrzcie na nasz system kastowy w Indiach, systemy społeczne na Zachodzie, rasizm na Zachodzie, także samoświadomość „moja religia jest lepsza, twoja jest najgorsza, my jesteśmy najlepsi”. Wszystko to stworzyło problemy. Nie przyniosło to nic dobrego. To zawiodło, zawiodło i zawiodło.

Więc w Sahadźa Jodze przynajmniej nie przynoście już tej choroby - że: „Ja jestem lepszy, my, nasz kraj jest lepszy...” Tej wyjątkowości powinniście się pozbyć, a prawdziwe piękno waszej osobowości się ukaże. Do tego nie potrzebujecie specjalnej skóry, nie potrzebujecie specjalnego ciała, nie potrzebujecie specjalnego, jak można to nazwać, efektownego wyglądu. Tym, czego potrzebujecie, jest piękne serce. I mówię wam, właśnie to piękne serce przyciąga; nic innego. To piękne serce chcecie mieć. Znałam ludzi, wielu takich jak oni: Był jeden dżentelmen, który rozwiódł się ze swoją pierwszą żoną. Ona może nie była tak ładna, może brzydka, albo cokolwiek innego. Potem ożenił się z inną, dobrze wyglądającą kobietą, i uciekł z domu. Więc zapytałam go: „Dlaczego? Nie podobała ci się ta kobieta, bo była brzydka, czy cokolwiek to było, więc dlaczego teraz uciekasz od tej?” „Ona nie ma serca.

Ona nie ma serca.” A to jest to, co macie wy - bardzo wielkie, hojne, piękne, dharmiczne serce. Dostaliście je w prezencie od Boskości, i które musicie szanować. Powinniście być z niego dumni i cieszyć się nim, tak jak powinniście cieszyć się swoją hojnością. Powinniście cieszyć się tym, jak cała ta natura cieszy się sobą. Być bardzo drobiazgowym w pewnych sprawach, ciągle poprawiać innych, to prawdziwy ból głowy. To prawdziwy ból głowy. Najlepszą rzeczą jest poprawić siebie i śmiać się z siebie; to najlepszy sposób, w jaki możecie to zrobić. Każdy ma w sobie coś zabawnego. Ja też mam; muszę wyznać. I cieszę się tym, bo myślę, że próbuję i próbuję, ale zawsze zapominam.

Na przykład okulary, zawsze o nich zapominam. Przed przyjściem, zobaczcie, zawsze muszę o nich zapomnieć. Mówię Sobie, że ich potrzebuję, powinnam je wziąć, muszę pamiętać; ale niezmiennie zapominam, i nie wiem dlaczego. Ja, Ja, Ja nie mogę się bez nich obejść, a mimo to zapominam. Jest tak wiele rzeczy. Na przykład, nie wiem, jak liczyć pieniądze. Jeśli dacie Mi 100 rupii, policzę je jako 200 rupii. Mówię wam, że Ja, Ja jestem dobra z matematyki, ale nie potrafię liczyć. Nie wiem, jak podpisać czek; wyobrażacie sobie? Nie potrafię podpisać.

Musicie wypisać Mi czek, bo inaczej nie dam rady. A jeśli ktoś poprosi Mnie o powiedzmy 100 rupii, dam mu [banknot] duże 500 i zapomnę o tym. A ta osoba powie: „Matko, dałaś mi 500”. „Nie, nie, nie, dałam ci tylko 100”. „Nie, dałaś mi 500. Poszedłem do domu i to sprawdziłem.” W porządku. W końcu, jeśli on jest nieuczciwy - to jest nieuczciwy; jeśli jest uczciwy - to jest uczciwy. Więc po co się martwić, ile pieniędzy daliście, i o to i tamto, i skrupulatnie, widzicie, szukać wszystkiego w ten sposób? I widziałam, że ci wszyscy skrupulatni ludzie zawsze zawodzą. Bo widzicie, ten mózg płata im figle.

Na przykład, był pewien facet, który mi powiedział, „Wielkość twojego samochodu jest taka i taka. No dobrze, zatem wielkość garażu powinna być taka i taka.” Rzekłam: „Dobrze”. Więc, kiedy zbudowaliśmy garaż, samochód nie mógł do niego wjechać! Rzekłam, „Taki skrupulatny architekt i taka znana osoba, która dostała tyle nagród, to, tamto - jak mógł popełnić taki błąd? Ale Ja nadal tego nie rozumiałam, widzicie. Otóż on rzekł: „Teraz lepiej kup sobie mniejszy samochód”. Rzekam, „Chociaż teraz zmierz ten garaż w odpowiedni sposób, bo inaczej znowu, jeśli coś kupię, to nie wejdzie!” Więc widzicie, co mówię, jesteśmy tacy drobiazgowi, tacy skrupulatni. Teraz popatrzcie na te małe, malutkie kwiatki, które tu widzę. One nie są skrupulatne. Rosną samodzielnie, swobodnie, wszystkie dostają promienie słońca i są całkiem szczęśliwe.

Ale sposób, w jaki my jesteśmy drobiazgowi. Ci ludzie, którzy są bardzo drobiazgowi, są dla sobie utrapieniem. A potem w końcu odkrywają, że tak nie jest. Straciliście to; straciliście tę skrupulatność. Znam jedną Sahadźa joginkę; prowadziła sklep i rzekła: „Matko, wiedziałem wszystko i o wszystkim, i znałam wszystko i każdą cenę, i wszystko znałam w tym sklepie, ale odkąd dostałam Realizację; zapomniałam o wszystkim”. „Więc jesteś szczęśliwa czy nieszczęśliwa?” „Jestem bardzo szczęśliwa!” „Dlaczego?” „Bo teraz mam duży zysk”. Zysk jest najważniejszy. Po co starać się zapamiętać każdą rzecz? Więc to, aby być bardzo skrupulatnym, bardzo systematycznym, bardzo... świat jest, jeśli się rozejrzycie, żadne drzewo nie jest systematyczne. Jest niesystematycznie systematyczne.

Niektóre liście są z tej strony, niektóre z tamtej strony; niektóre gałęzie są po tamtej stronie. Nie ma systemu, bo wtedy stajecie się wojskiem, jeśli tworzycie system. Więc w Sahadźa Jodze nie ma systemu. Jesteśmy ponad czasem. Jesteśmy ponad wszelkiego rodzaju systemami; nie mamy systemu. Cały nasz system to: „Jaka jest jedność w nas samych?” Jak te dwie ręce, one nie mają wbudowanego systemu, niczego, ale one się poruszają. Zwłaszcza we Włoszech, jeśli chcecie, obie ręce poruszają się tak cały czas we Włoszech. I nie wiem, co to znaczy, ale wszyscy robią to samo. Nie ma wbudowanego systemu. Nikt im nie powiedział, żeby robili te gesty i wszystko.

Ale robią to i robią to naturalnie, wszyscy razem - bez żadnego systemu. Więc budowanie systemów mentalnych jest złe i sprzeczne z Sahadźa Jogą. Pewni ludzie pisali do Mnie: „Matko, chcemy tłumaczyć twoje transkrypcje, Zrób to, zrób tamto i zaplanuj”. Rzekłam: „Zapomnijcie o tym! Zapomnijcie!” Bo jeśli zaczniecie planować, zobaczycie, na pewno, na pewno wpadniecie w pułapkę systemów. Będziecie musieli przestrzegać systemów; ten system jest dobry, tamten system jest dobry, dlaczego nie wprowadzić tego?” I nie mówię, że to jest złe, bo jesteście przyzwyczajeni do systemów. Zwłaszcza na Zachodzie ludzie są przesadnie systematyczni, przesadnie systematyczni. We wszystkim, na przykład będą mieli dania [obiadowe], widzicie, ułożone, potem łyżki, potem widelce, potem jak się ruszać i co jeść, i jak jeść. To znaczy, tego za dużo. Jeśli macie jeść jedzenie, to jest proste; możecie jeść rękami.

Żaden system nie jest potrzebny. Wszystkie te systemy i normy są zbyt przesadzone na Zachodzie i naprawdę powinniście spróbować je powstrzymać. W rezultacie mieli antykulturę i te wszystkie bzdury; kolejny rodzaj głupoty, gdzie budowali kolejny rodzaj systemu. Zobaczcie, wtedy rzekli: „Jesteśmy teraz hippisami”. W porządku. Więc muszą mieć włosy nigdy nie myte, nigdy nie czyste, z wszami we włosach i muszą być wszyscy jak, można rzec, w stylu śankara, rozumiecie. Więc wszyscy muszą to mieć. Znowu system. Nie ma różnorodności; jeden hippis oznacza to samo co drugi. Nie można ich odróżnić jednego od drugiego.

Jeśli ktoś założy, powiedzmy, pierścionek tutaj - wszyscy założą. Jeśli założy pierścionek tutaj - wszyscy założą; bez żadnego rozumu, bez żadnego zrozumienia. A oni mówią o indywidualności; o osobowości - gdzie jest ta indywidualność? Nie ma indywidualności, bo bierzecie cokolwiek, co wasz gang, można rzec, albo można nazwać tłumy, które to biorą, bardzo modne. W Indiach, jeśli mówicie, że coś jest bardzo modne, oznacza to, że jest to bardzo drogie i bardzo piękne i jest, to znaczy jest to bardzo elitarne, słowo elitarne. Ale kiedy mówi się: „To jest bardzo modne”, oznacza, że każdemu się to podoba. To może być punkowa rzecz lub cokolwiek, to jest modne. Koniec. To jest moda. Oznacza to, że nie macie własnego pomysłu, własnej osobowości, własnej indywidualności.

W Sahadźa Jodze wy też nie jesteście związani żadną modą, nie ma mody. Jeśli lubicie; noście to, noście tamto, co chcecie. Możecie robić, co wam się żywnie podoba. Możecie nosić, co chcecie. Ale wy, jak powiedziałam znowu, że będziecie rządzić sami sobą, będziecie własnymi guru, własnymi mistrzami i będziecie robić wszystko, co jest dobre, wszystko, co jest przyzwoite, wszystko, co spodoba się Bóstwom, po prostu to zrobicie w ten sposób, bo teraz jesteście Sahadźa joginami. Więc życie staje się o wiele łatwiejsze, o wiele łatwiejsze. Nie martwicie się o rzeczy, których nie ma, i nie martwicie się też o rzeczy, które są. Bo myślicie - teraz patrzycie na coś - „Dobrze, mam teraz tę fajną [rzecz]. Muszę zatrzymać ją dla kogoś. Muszę ją komuś dać.” Więc dostałam pierścionek, który był dość duży.

Myślałam więc: „Komu mam go dać? Kto ma grube palce?” Więc zaczęłam patrzeć na palce wszystkich, widzicie, „Ktokolwiek ma gruby palec, dam mu go”. Chodzi mi o to, że myśl była dokładnie odwrotna. O ile nie jesteście Sahadźa joginami, to powiecie: „Och, wah! Taki duży, gruby palec! Dlaczego nie wyjąć trochę złota i nie użyć go, nie sprzedać?” Albo inaczej, zobaczycie: „Można wyjąć stąd kamień”. To znaczy, wszystkie rodzaje bezsensownych rzeczy pomyślicie, ale nie pomyślicie, że lepiej dać go komuś, bo nie możecie go nosić; jest za duży dla was. Dlaczego nie dać go innym? Co w tym złego? W końcu wam nie pasuje, więc dajcie go innym.

Ale to jest możliwe tylko w Sahadźa Jodze. Widziałam ludzi, bardzo miłych, bardzo, bardzo miłych ludzi, którzy byli dla siebie bardzo słodcy. I dokładnie to, czego chce druga osoba, kupią to i dadzą tej osobie. Albo mogą rzec: „O nie, mam jedno, dam ci to!”. Oni tak to robią. To jest cały czas myślenie o innych. Co powinnam dać? Co powinnam zrobić? To jest wyraz tej radości, współczucia w was. Używacie do tego swojej materii, cały czas, cały czas.

Na przykład włamano się komuś do domu w Kanadzie. Więc pisze do mnie: „Dzięki Bogu mój dom jest teraz wysprzątany! Nie wiedziałam, co zrobić z tymi gratami”. Widzicie, pojawia się takie podejście, że jeśli macie coś zrobić, dać komuś, to dajcie to komuś, kto jest Sahadźa joginem, aby wyrazić swoją miłość. Ale normalnie ludzie dadzą cokolwiek, co jest gratami w domu, widzicie, cokolwiek jest zepsute, skończone, to dadzą w prezencie. A gdy jesteście Sahadźa joginami, chcecie dać coś naprawdę wyjątkowego. Bo cała istota stała się tak piękna, zupełnie jak kwiat, rzekłabym, który pragnie obdarzać zapachem innych przez cały czas: zapachem waszego współczucia i miłości, czułości i bezpieczeństwa. To nowa era, to, co oni mówią, ale Ja powiedziałabym, że to nowe istoty ludzkie, które są przede Mną. I cała ta nowość ma tak wiele pięknych aspektów, że naprawdę błyszczą jak diamenty, nie ma co do tego wątpliwości. Moje jedyne błogosławieństwo dla was jest takie, abyście w tym wzrastali i wzrastali i stawali się większymi i większymi ludźmi; nigdy nie myśląc, że jesteście lepsi od innych; nigdy nie myśląc, że jesteście bardziej wyjątkowi od innych.

To na pewno całkowicie was uspokoi. Ktoś mógł was gdzieś zranić, nie ma znaczenia. Ktoś musiał was zbesztać, nieważne. To, do czego jesteście zdolni, to kochać drugą osobę, być czułym i miłym. Naprawdę jestem zdumiona, jak te 25 lat minęło z różnymi głupimi problemami, i miłymi rzeczami i - taką mieszanką. I wszystkie te rzeczy nigdy mi nie przeszkadzały; nigdy nie byłam zaniepokojona. Czasami udawałam, że jestem zła, albo czasami mówiłam rzeczy, których normalnie nie powinnam była rzec, bo trzeba było to powiedzieć. Ale, ogólnie rzecz biorąc, jakby siedząc na bardzo dużym statku, można rzec, wszyscy jesteśmy wzniesieni do Królestwa Boskiej Miłości I tym trzeba się cieszyć. Jeśli jedna osoba ma tę miłość i współczucie i tę czystą miłość, wtedy ta osoba może ją emanować na innych, a relacja tego współczucia jest niezwykle piękna; czego nie da się opisać słowami. Jak wczoraj nie mogłam mówić.

W jakich słowach mogłam wyrazić moje uczucia? Pomyślałam, że nie ma jeszcze słów stworzonych na tej ziemi, aby wyrazić moje głębokie uczucie tego, jak wy ludzie tak dobrze przyjęliście Sahadźa Jogę i ją zrozumieliście. Niech Bóg was wszystkich błogosławi! Pudźa Sahasrara jest krótka. Nie mamy bardzo długiej Pudźy dla Sahasrary, bo wiecie, Sahasrara otwiera się w mgnieniu oka. Więc to nie jest bardzo długa Pudźa, ale jest bardzo głęboka i, ponownie, ostatecznie ostatnia ćakra, która się otwiera, znajduje się tutaj, jest to [pitha] serca. Więc w Pudźy Sahasrara nasze serca się otwierają, to jest najważniejsze. I tym trzeba się cieszyć, otwarciem waszego serca. Nie martwcie się o żadne Bóstwa, o żadne rytuały, żadne to i tamto, po prostu otwórzcie swoje serce. Nie jesteśmy niczym związani; po prostu otwórzcie swoje serce.