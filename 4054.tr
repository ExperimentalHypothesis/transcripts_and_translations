Shri Pallas Athena Puja. Atina (Yunanistan), 26 Nisan 1993.

Bu ülkeden, Yunanistan’dan bu kadar çok Sahaja Yogiyi burada görmemden dolayı, Benim için çok muhteşem bir gün. İlk kez Yunanistan’a geldiğimde kocama, bu ülkenin vibrasyon dolu olduğunu  ve bu ülkede evrimleşmiş pek çok ruh bulunduğunu söyledim ama insanlar belki de, miraslarını kaybettiler, ama vibrasyonlar atmosferde ve Sahaja Yoga bir gün çok başarılı olmalı burada. Ve bir şekilde, bazı Yunanlı bürokratlarla tanıştık ve onlarla yaşadığımız deneyim pek de iyi değildi. Kocam Bana, “Yunanlıların gerçekten de dindar insanlar olduklarını söylüyorsan, o zaman bu insanlara bir bak. Bana nasıl davranıyorlar?” dedi. Ben de, “onlar bürokrat olabilirler, her yerde, bürokratların hangi türden insanlar olabileceklerini söyleyemezsin” dedim ama genelde, vibrasyonlar çok iyiydi, buna şüphe yok ama Ben her yere gittim burada, mesela, Delfi’ye gittim, Athena tapınağını ve diğer herşeyi görmek üzere oraya gittim. İlgi çeken her yeri Bana gezdirdiler, özellikle Beni, çünkü o (kocam) konferansı ile meşguldü ve bu yüzden onlar Bana etrafı gezdiler. Her yerde bunu hissettim, denizde bile hissettiğim şey o kadar güzeldi ki. Bu konuda, buraya sanırım onbeş yıl kadar önce geldim, belki de ondört yıl önceydi ve fark ettiğim şey şu ki, vibrasyonlar şimdi sizlere geri dönüyor ve her yer yeniden vibrasyonlanıyor.

Şimdi şunu anlamalısınız, çok büyük bir sorumluluğunuz var çünkü sizler Yunanistan’a stratejik olarak yerleştirildiniz, anlıyorsunuz. Yunanistan ve İtalya, yani Türkiye demek istiyorum, her ikisi de çok önemli. Her şeyden önce siz, doğu ile batı arasında köprüsünüz ve herkes şöyle veya böyle bununla ilgili, bu iki bölgeyi kontrol altında tutmakla ilgili onlar, bu sayede doğuyu ve batıyı kontrol edebilirler, özellikle batı ülkelerini kast ediyorum.

Şimdi karşı karşıya olduğunuzu en büyük tehlike şu, batı kültürü sizi gasp etmeye çalışabilir ve bu çok tehlikeli. Bunu anlayabilmek için şunu bilmelisiniz ki, siz çok büyük bir gelenekten geliyorsunuz, Hintliler gibi çağlar ötesinden gelen eski insanlarsınız ve sizlerin kendi davranışlarınız ile Avrupa kültürünü düzeltmek için yapabileceğiniz çok fazla şey var. Buraya gelen insanlarda olduğu gibi, turistler geliyorlar ve onlar Yunanlıların nasıl davrandıklarını görüyorlar. Sizinkiler, kendi kültürleri, kendi ucuz yaşamları ile çok kolayca Yunanlılara etki edebileceklerini düşünen Avrupalıları,  çok iyi bir şekilde etkileyebilirler.

Yani, gerçekçi bir şekilde böylesi geleneksel insanlar olarak, pek çok, pek çok, iyi şeyi yaşamda öğrendiniz, her şeyden önce, ülkenizin tarihsel geçmişini anlamanız çok önemlidir. Bu şekilde eğitilmiş olmak, Sahaja Yogiler için çok önemli çünkü yarın siz diğer insanlarla konuşmak zorunda kalacaksınız ve onlara Athena’yı, geleneklerinizi, geçmişinizi, bunun Sahaja Yoga’ya nasıl bağlı olduğunu, Meryem Ana’ya nasıl bağlı olduğunu, İsa’ya nasıl bağlı olduğunu ve bütün bu şeylerle nasıl ilişkili olduğunu anlatmak zorunda kalacaksınız. Bunun için hepimiz, bu ülkenin tarihsel geçmişini anlamaya çalışmalı ve kendinizi Sahaja Yoga hakkında konuşabileceğiniz bir şekilde eğitmeye çalışmalısınız.

Bildiğiniz gibi, Athena’nın elinde Kundalini vardır ve Onun Adi Shakti olduğunu açıkça görebilirsiniz, Sanskritçe de “atha”, “ezeli olan” anlamına gelir. Yani O, başlangıçtan beri var olan’dır. Çünkü Yunanlılar ve Hintliler arasında bir bağlantı kalmadı, bu, demek istiyorum ki, bunun tercümesi yoktu ve “Athena” dedikleri zaman, neyi kast ettiklerini bilmiyorlardı ama Hintliler bunu bilirler, burası Adi Shakti’nin tezahür ettiği yerdir, çünkü Devi Mahatmyam’da, eğer onu okursanız, onların Yunanistanı’ı “Manipurndweep” olarak tarif ettiklerini göreceksiniz. Bu, Manipur adası anlamına gelir. Manipur, bu Nabhi çakradır. Yani Nabhi’de, Yunanistan’ın olduğu yerde, Tanrıça’nın yaşadığı yerde bir ada vardır. Manipur çakra, Onun oturduğu yerdir.

Ve, Athena bu şekilde tarif edildi, sonra Onun tapınağına gittiğim zaman, orada Tanrının çocuğu için küçük bir tapınak olduğunu gördüm. Bu Shri Ganesha idi ve sonra Delfi’ye gittiğim zaman, orada gittiğimde bunu görünce şaşırdım, Bana bir höyük gösterdiler ve dediler ki, “bu nabhi, tüm evrenin göbeği/merkezi”. Ben de, “doğru bu” dedim ama etrafında dolaştığımda çok fazla vibrasyon vardı ve orada bulduğum şey, bir Ganesha heykeliydi. Greogire buraya geldiği zaman, herşeyin fotoğrafını çekti ve bunu gördü.

Yani, şimdi siz Nabhi’siniz. Burada, tüm evrenin Nabhi’sinde oturuyorsunuz. Yani, Nabhi neden önemli? Şunu çok iyi biliyorsunuz ki, Nabhi çakra bozulduğu zaman, tüm yaşam insanoğlu için sefil bir hale gelir.

Bu yüzden de, Nabhi’nin sağ tarafında, görebileceğiniz gibi karaciğer var ve çünkü, tabii ki, pek çok filozofumuz oldu, onlar çok fazla düşünürlerdi ve pek çok trajedi meydana getirdiler. Evlilik sistemine biraz meydan okuyan Yunan tragedyaları iyi bilinir, bunlarda iki erkek ve bir kadın vardı veyahut belki de iki kadın ve bir erkek vardı ve onlar evlilik içinde asla mutlu olmadılar. Yani, sol nabhi saldırı altındaydı, her taraftan. Böyle bir trajediye sahip olmak için pek çok, söylemeliyim ki, pek çok oyun yazdılar ve onları burada oynadılar. Şunu gösteren o kadar çok oyun vardı ki, iki adam ve bir kadın var veya iki kadın ile bir adam var ve karı koca arasında saf bir ilişki yoktu. Trajedi buydu. Bu her yerde Yunan trajedisi olarak bilinir. Bunların hepsi hayal ürünü ve insanlar, bilirsiniz, onlar aslında çok sol kanal oldular. “Oh, bu yaşam bir ızdırap, Bu bir trajedi. Ne yapmalıyız? Ne yapmalıyız, -neden mutlu olduğumuzu göstermeye çalışmalıyız? Bizler çok mutsuz insanlarız”,  diye düşündüler ve bütün bu şeyler aslında burada başladı. Sonra da bunlar geldiler, sizin Ortodoks kiliseniz. Şimdi bu Ortodoks kilisesi diğer bir, tabii ki, gerçekten de kadınlara çok iyi davranmıyor ve onlara, her zaman kadınlara kutsal değillermiş gibi davranıyor. Kadınlar belli zamanlarda kiliseye gidemezler ve onlar insanlara dokunamazlar, her tür saçma sapan fikre sahipler. Bu da,  kadınları çok sol kanal yaptı. Sonra bunun üstüne, bu trajediler ve diğer şeylerle birlikte bütün bunlar oluyordu ve aniden bu ekonomik problem ortaya çıktı. Bir şekilde insanlar bu konuda kendilerini çok bezgin hissettiler. Yani sol kanal burada çok, çok belirgin hale geldi ve işte, bütün bu sol kanal, bhoot benzeri organizasyonların pek çoğunun nasıl başladığına dair Benim fikrim bu ve kendinizi sefil hissetmenize neden olan pek çok guru geldi ama Yunan kilisesi tarafından yapılan en kötü şey, size kendinizi suçlu hissettirmesidir. Bu sayede siz, çok fazla sol kanal oldunuz.

Şimdi bu sol kanal olma hali, aşırı aktif olmaya başlayan, çok fazla düşünen, çok çalışan ve bütün bu şeyleri yapan insanlar tarafından daha sonraları dengelendi. Ama onlar sanırım hala çalışmaları gerektiği kadar çok çalışmıyorlar. Tembel taraftalar, Yunanlılar böyleler. Onlar tembel taraftalar. Tabii ki, Sahaja Yogiler böyle değiller. Sahaja Yogiler çok çalıştılar, Ben tüm bunları açıkça görebiliyorum ama bunun dışında-

Yani şimdi Sahaja Yogayı Yunanistan’a getirmek önemli, her şeyden önce bizim, tarihsel geçmişimizin ne olduğunu bilmeliyiz. İkinci olarak ise, (yogiler) çakralar, merkezler ve bu merkezlerin nasıl düzelteceği bilgisi ile çok iyi bir şekilde donatılmış olmalıdır. Eğer bu bilgiye sahip değilseniz, insanlarla yüzleşemezsiniz. Bu durum, bunu sadece erkeklerin bilmesi gerektiği şeklinde değildir, kadınlarda bu konudaki her şeyi bilmelidir. Çakralar nedir, nasıl çalışırlar ve bunların sonuçları nelerdir, çakralarımız tehlikede olduğunda nasıl acı çekeriz. Tüm bu bilgi sizler için bedava. Bu bilgi için para vermeniz gerekmiyor. Tek şey şu ki, günlük yaşamınızda her gün Sahaja Yoga çalışmaya başladığınızda, Ben ne söylüyorsam, bunun kesinlikle gerçek olduğunu göreceksiniz. Bunu doğrulayabilirsiniz. Bu böyle. Bu havada gezinen bir şey değil. Bu kesinlikle orada. İnandığımız her şeyi kanıtlayabilir ve bunun gerçek olduğunu başkalarına da gösterebiliriz. Mutlak bir gerçektir bu. Bizler bir tür fanatizmi, ırkçılığı veya bunun gibi bir şeyi yaymak üzere burada değiliz. Tek bir evrensel dine sahip olduğumuz, tek bir evrene ait olduğumuz şeklinde tek bir anlayış altında, tüm dünyayı birleştirmek için buradayız.

Şimdi, o zaman insanlar, “siz dinimizi terk mi ettiniz?” diye soracaklardır. Dininizi bırakmanız gerektiğini onlara söylemeniz gerekmez, bunu söylemeniz gerekmez. Hiçbir şekilde onlara karşı sert olmanız gerekmez. Aksine, “hayır, hayır, hayır, hiç bir şey yapılması gerekmez” diyin. Siz sadece gelin, Sahaja Yoga’yı kabul edin ve ruhunuzu kabul edin. Bu yavaş yavaş açılmaya başlayacaktır. Bu hepinize oldu, Sahaja Yoga’ya ilk geldiğinizde sizlerde  farklı bir formdaydınız. Şimdi yavaşça, açılmaya başladınız, olgunlaştınız ve Sahaja Yogayı çok iyi anladınız. Benzer şekilde, sizler de başkalarına aynı anlayış, şefkat ve sevgi ile, farksız bir şekilde öğretmek zorundasınız. Aksi takdirde insanlar,  normalde birilerinin her zaman kınandığını düşüneceklerdir. Tabii ki, onların kimisi kötü bir etki altındaki kişiler ve siz onlarla geçinemezsiniz ama pek çoğunuz, şefkatimiz, sevgimiz vasıtası ile ve aynı zamanda başkalarının duyguları hakkındaki  çokça anlayış ile daha fazla sayıda insanı Sahaja Yogaya getirmemiz gerektiğini bilmelidir.

Şunu gördüm ki, Sahaja Yoga’nın çok uzun süreden beri bulunduğu ülkelerde bile, aniden birileri ortaya çıkıp, sorun çıkarmaya başlıyor ve bhoot benzeri bir şey oluyor, bilirsiniz, yanlış davranıyor. Aniden, bu oluyor. Böyle bir kişi, bilirsiniz, eğer bilgilendirilirse biz onu Sahaja Yogadan çıkarabiliriz. Onu temizleyebiliriz ama hepiniz bir şeyi kesin olarak bilmelisiniz ki, hepiniz kendinizi iyileştirmek, kendinizi düzeltmek, başkalarına yardım etmek için tüm bu güçlere sahipsiniz. Her şeyi kendiniz yapabilirsiniz. Hepiniz bu güçlere sahipsiniz ama tek bir şey var ki, samimi ve dürüst olmalısınız. Eğer samimi ve dürüst değilseniz, bu asla işe yaramayacaktır. Aksine, boomerang olacaktır.

Yani Sahaja Yoga’da, amacın samimiyeti çok önemlidir. Sizler tam olarak amacın samimiyetine sahip olmak zorundasınız, öncelikle siz kendi kurtuluşunuza ulaşmak için buradasınız ve ikinci olarak ise başkalarına yardım etmek için buradasınız. Tüm dünyadaki insanlar şimdi yardım talep ediyorlar. Çok fazla problem, çok fazla felaket var, pek çok korkunç şeyin, hergün olmaya devam ettiğini biliyoruz. Yani bizim sarsılmaz, dengede, huzurlu, neyin doğru neyin yanlış olduğunu anlayan insanlara ihtiyacımız var ama bunlardan ayrı olarak, kendinizin Tanrının Krallığına girdiğinizi bilmelisiniz. Pek çok kişi, “Tamam, bizler çok dindarız, bizler İsa’ya dua ediyoruz, bizler buna dua ediyoruz, bizler şuna dua ediyoruz, elde ettiğimiz şey nedir?” diyorlar.  Sizler bunu elde edemezsiniz çünkü bağlantıda değilsiniz. Bağlantıda olmalısınız. Bir kez bununla bağlantıda olduğunuzda, şeylerin hallolmaya başladığını fark edeceksiniz.

Ama samimiyet çok önemlidir ve kendinize inanın. Oldukça yetenekli, oldukça yetenekli biri olduğunuza dair kendinize inancınız olmalı ve pek çok şeyi halledebileceğiniz çok yüksek derecede bir farkındalığa erişebilirsiniz. Ne tür bir geçmişten geldiğiniz önemli değil. Ne tür bir ülkeden, ırktan, ne tür bir şeyden geldiğiniz önemli değil. Hepiniz çok iyi bir şekilde yapabilirsiniz ve bunun olduğunu,  hiç bir umudumuz olmayan pek çok ülkede gördük. Örneğin, Rusya gibi bir ülke, gözünüzde canlandırın, asla hiçbir Tanrıya ibadet etmediler. Tanrıyı bilmiyorlardı. Onların herhangi bir dini, hiç bir şeyi tanımalarına izin verilmemişti ama aniden Ben oraya gittim, bilemiyorum,  Beni tanıdılar, aniden. Beni sadece tanıdılar ve sadece fotografımla onları orada buldum. Leningrad’a ilk gidişimde hayret etmiştim, salonda iki bin koltuk vardı ama diğerlerinin hepsi binanın dışında ayaktaydı. Ben, “Neden dışarıda ayakta duruyorsunuz?” dedim. Onlarda, “tüm koltuklar dolu Anne ve buradakilerde diğer insanlar. Dışarıda ikibinden fazla kişi var” dediler. Bunun üzerine Ben, “bu çok fazla” dedim. Onlar da, “Anne, bize ne olacak” dediler. Bende, “tamam, programı bir bitireyim”, dedim. İçeriye girdim, programı yaptım, her şey bitti ve hayret edersiniz, programı yaptığımız sırada,  dışarıdaki insanlar hala bekliyorlardı. İnsanlara aydınlanma verdim, onlar bekliyor, bekliyor, bekliyorlardı. Dışarıya çıktığım zaman, onlara verdim. “Şimdi ne yapmalı? Hemen şimdi sizlere aydınlanma veremem” dedim. Bunun üzerine, “tamam o zaman, ne yapabiliriz” dediler. Bende, “yarın sabah gelebilir misiniz?” dedim. Onlarda, “tamam” dediler. Yani içeride olanlar ve dışarıda olanların hepsi, hepsi geldiler ve gelip açık havada oturdular, Ben onlara aydınlanma verdim.

Yani bu ilk başlangıç ama şimdi Moskova’da veya herhangi bir yerde bizim kocaman, büyük stadyumlarda rezervasyon yaptırmamız gerekiyor. Ondört ila onaltı bin kişi orada ve aydınlanma verildi onlara ama Sahaja Yoga’yı kabul etmede o kadar hızlıydılar, Beni kabul etmede o kadar hızlıydılar ki, Sahaja yogayı anlamakta da o kadar hızlıydılar ki. Bu Rusların bu kapasiteye sahip olmalarını hayal bile edemiyorum.  Bu geri gitme meselesi değil, samimiyetlerine meydan okunması meselesi değil. Kendilerinden şüphe etmeleri, bunu gibi bir sorun yok. Sadece oradalar ve o kadar çok, o kadar, o kadar çok ki, bazen bu demokrasinin bizlere sadece zarar verdiğini düşünüyorum. Demokrasi sayesinde tabii ki Sahaja Yoga yapabiliyoruz ama bazen insanların kesinlikle çok aptal oldukları yerlerde, Amerika gibi yerlerde, orada çok sersem insanların yaşadıklarını gördüm ve onlar sadece banyolarını, perdelerini ve sabunlarını seçmekle meşguller ve sürekli olarak seçeceklerdir, sadece bu saçma sapan şeylerle meşgulller. Rusya’daki insanlar, sanatçılar ve bilim adamları bile, bu kadar duyarlı, bu kadar derin, onlar bu kadar kendi içlerine bakarken, diğerleri o kadar aptallar ki.

Bilim adamları ile bir konferans yaptım. Orada onlardan üçyüz kişi kadar vardı ve onlarla bilim hakkında konuşmaya başladım. Bilimle başlamanın daha iyi olacağını düşündüm. Onlar da, “Anne, daha fazla bilim, daha fazla bilim istemiyoruz. Bize Tanrının biliminden bahsedin siz”, dediler. O kadar açık fikirli insanlar ki. Rusya’da Sahaja Yoga yapan ikiyüz doktorumuz var ve bu Sibirya’ya kadar yayıldı. Şimdi, bizi Tanrıya ulaştırmayan bu demokrasinin ne yararı var. Bu bize, Tanrıyı aramamız gerektiği, Tanrıya karşı alçak gönüllü olmamız gerektiği duygusunu bize vermiyor. Öyle ise, bizi delirten ve ahmaklaştıran bu tür bir demokrasiye, bu tür bir özgürlüğe sahip olmanın ne yararı var? Ve bu herhangi bir demokratik ülke için çok doğru çünkü demokrasinin para odaklı olduğunu bilmek zorundasınız. Yunanlılarında çok paragöz insanlar olduklarını biliyorsunuz. Tabii ki, Amerikalılar kadar kötü değiller ama onlarda oldukça paragözler. Bunun yanısıra İtalyanlar da paragözler ama en kötüsü yolsuzluk. Şimdi İtalya açığa çıkıyor. Eminim, bu sizin ülkenizde de açığa çıkacak. Tüm bu ülkeler açığa çıkacaklar ama her şeyden önce Sahaja Yogiler sağlam kişiler olmalılar. Onlar çok, çok sağlam olmalılar ve Sahaja Yoganın ruh odaklı olduğunu bilmeliler, başka bir şey değil ruh odaklı. Ruhunuz aydınlanmış olmalı, ruhunuz her şeyi çalıştırmalı, sizler bu beden, bu para, bu pozisyon, bu güçler, hiçbir şey değilsiniz. Siz ruhsunuz. Kişinin bilmesi gereken şey budur.

Sizlerin pujalar için Cabella’ya gelmesinin çok zor olduğunu söylemiştim ve hepiniz katılamazsınız ama bir hafta, mesela Guru puja sırasında sanırım, gemi veya bunun gibi bir şeyle siz gelebilirsiniz. Genoa’ya gemi ile gelmeniz daha kolay olacaktır ve sonrasında sizin aşağıya gelişinizi organize edebiliriz. Guru puja için hepiniz gelmelisiniz. Bilirsiniz, Sahastrara puja ve Guru puja çok önemli ve eğer Guru puja için gelebiseydiniz, bir hoş bir fikir olurdu bu. Sanırım bu ayarlanabilir ve guru pujaya gelebilmeniz organize edilebilir. Biliyorum bu – Ben her nerede isem, diyelim ki onu burada yapsam, o zaman burası diğer herkes için uzak olacaktır. Bu yüzden Ben, Milano’nun ortada bir yer olacağını düşündüm, orası İngiltere’ye daha yakın olacaktır, diğer Avrupa ülkelerine daha yakın olacaktır. Amerikalılar ve Güney Amerikalılar buranın zor olduğunu düşüneceklerdir, yani bu sefer de Güney Amerikalıların gelmesi için tüm biletleri ve her şeyi temin etmemiz gerekecek ama onlar çok derin insanlar. Kolombiya’da çok şaşırdım, onlar o kadar iyi Sahaja Yogiler, çok güzel Sahaja Yogiler ki. Çok temiz kalpli, çok iyi, iyi eğitimliler. Üç, dört tanesi Hindistan’da evlendi ve çok  mutlular.

(Bu tamam. Unut gitsin. Önemli değil.)

Yani bunun için, iki şey yapılmalı. İlk olarak, kolektiviteye gelmelisiniz.  Bu çok önemli. Hepiniz kolektiviteye katılmalısınız ve lütfen dikkatinizi Bana koyun, diğerlerine değil. Lütfen dikkatinizi Bana koyun. Dikkatinizin (yönünü) fazla çevirmeyin. Dikkatinizi iyi durumda tutmalısınız. Bu çok önemli.

Yani siz yapmalısınız –tek bir şey yapılmalı, bu da kolektiviteye gelmek ve dikkatinizi izlemektir. Dikkatiniz nerede? Nereye bakıyorsunuz? Başınızı çok fazla çeviriyor musunuz veya doğrudan dikkatinizi koyuyor musunuz? Dikkatinizi kesinlikle sarılıp sarmalanmış bir şekilde ve burada kolektiviteniz için yaptığınız toplantılarda tutmak zorunda olmanız çok önemlidir. Bu şekilde dikkatiniz sabitlendiği zaman, spiritüel olarak büyüdüğünüz bir konum olan düşüncesiz farkındalığa yükseldiğinizi kesinlikle göreceksiniz. Eğer düşüncesiz farkındalıkta değilseniz, spiritüelliğinizde büyüyemezsiniz. Bu yüzden dikkatinizin nerede olduğunu görmek çok önemlidir. Dikkatinizi nereye koyuyorsunuz?  Eğer dikkat kontrol edilebilirse, o zaman diğer şeyler yoluna girecektir.

(O ağlıyor. Çocuk çok fazla ağlıyor, sanırım. Onu biraz dışarı çıkarabilirsiniz. Sanırım ona sıcak geldi. Şimdi anne ile bu halloldu.)

Yani, ilk şey kolektif olmaktır. Bu çok kötü bir niyet, aynı zamanda kimi insanların fikri de kolektiviteyi yıkmak, sorun çıkarmak, liderleri dikkate almamaktır. Bunun bir sonucu olarak liderlerde bıktılar, bıraktılar. Bu insanlar yapacak hiç bir şey istemiyorlar. Bu yüzden de kendi fikirlerini ileri sürüyorlar, liderleri rahatsız etmeye çalışıyorlar, onlara problemler çıkarıyorlar, sanki her şeyi bilirlermiş gibi davranıp, her yerde gösteriş yapmaya çalışıyorlar. Bu tür olan herkes, aynı zamanda gruplar da meydana getirirler. Bu yüzden onlara dikkat edin. Bu tür bir grup yaratmaya çalışan veya sorun çıkaran veya işleri zorlaştıran birisine değil de, her zaman kolektiviteye yapışmalısınız. Sadece kolektivite içinde olanların büyüyeceğini ve kolektivite içinde olmayanların büyümeyeceğini anlamak zorundasınız. Çünkü bir tırnak gibi, eğer kırılırsa büyümez. Aynı şekilde herhangi bir  şekilde bundan uzak durursanız, eğer liderlerle herhangi bir probleminiz varsa, Bana yazabilir, Bana anlatabilirsiniz, Ben halledebilirim ama her zaman bu şekilde yapmaya devam edenler ve böyle gruplar kırılacaktır ve bunu yapacak birileri olacaktır. Bunu yapmaya çalışacak kimi negatif insanlar olacaktır. Bu yüzden, kolektivite dışında kalmamak için çok dikkatli olmalısınız. Her zaman kolektiviteyi desteklemek zorundasınız, kolektiviteye yardım etmek zorundasınız ve onu beslemek zorundasınız.

Bildiğiniz gibi, ona da anlatıyordum, eğer onun para problem varsa, biz Cabella’dan para verebiliriz çünkü bundan önce Ben kendi kendime seyahat ederdim. Yunanistan’a bile kendim geldim, her şeyi ödedim. Yani, ayrıca bakın, sonra Benim pek de hoşlanmadığım bir şekilde, Stomatis’in bir şeyleri ödemesi gerekti. Çok fazla ödeme yapıyordu çünkü bizim o kadar küçük bir grubumuz var ki,   ama şimdi, büyük bir grubunuz olduğu için, sizler sorumlu hissettiniz ve bunu ödemek istediniz. Tamam, önemli değil ama Sahaja Yoganız için ödeme yapmamak, aydınlanmanız için değil, Sahaja Yoganın bilgisi için değil. Bu orada ve insanlar işte bundan dolayı, işte şundan dolayı gibi, bütün bu fikirleri kafanıza sokmaya başlayacaktır. Bu gibi insanlar dışarıda tutulmalıdır çünkü sizler spiritüelliğinizi geliştirmek için buradasınız, başbelası olan bu aptal kişileri dinlemek için değil. Bu yüzden (dikkatinizi) kendinizde, kendi gelişmenizde, kendi beslenmenizde tutun. Bu çok önemli. Yani bu bir şekilde kolektiftir ama aynı zamanda bireyseldir çünkü kolektivite dışında ne kazandığınızı izlemelisiniz, kolektivite dışında ne kazandığınızı kendiniz için görmelisiniz.

Sonra ikinci olarak, evde, sizler her gün, her gün, her gün, tekrar söylüyorum, bunu kaçırmayın, akşamları yatmadan önce meditasyon yapmak zorundasınız. Kendinizi yıkayabilirsiniz, ne diyorsunuz, su tedavisi veya bir şeylerden sonra on dakika meditasyona oturun. Kendinize onbeş dakika vermelisiniz ve sonra uyuyun. Diyelim ki, bir gece yapamadınız, önemli değil ama her gece yapmaya çalışın. Mümkün değilse, bir gece yapamadıysanız, sabah yapabilirsiniz ama bu çok önemli. Meditasyon yapan ve meditasyon yapmayan birisini Ben kolayca fark ederim. Bu bir farktır ve öyle bir farktır ki. Her gün meditasyon yapan bir kişiyi sağlığı ile, onun yüzünden, davranışlarından derhal anlarsınız, her şeyde farklıdır o ve hiç meditasyon yapmayan kişileri sadece tuhaf bulmakla kalmayacaksınız, onların çocukları da tuhaftır, akrabaları da tuhaftır, herşey tuhaftır.

Bu yüzden meditasyon sizin çok önemli bir parçanızdır çünkü hamile olan kadınlarda, eğer meditasyon yapmazlarsa onların çocukları baş belası olabilir ve çok tuhaf bir hale gelebilirler. Bu böyle bir şeydir. Bu herşeyi etkiler ama sizin meditatifliğiniz, Sahaja Yoga karakteriniz, her bir kişiye, çocuklarınıza, ailenize, toplumunuza, herkese yardım eder ve herkes, sizin ne tür bir aileniz olduğunu, nasıl insanlar olduğunuzu,  nasıl bir kişiliğiniz olduğunu anlayabilir ve sizin üzerinizden Sahaja Yogayı alırlar. Yani bireysel yaşamınızda da, başka bir şey değil sadece meditasyon yapmanız önemlidir. Düşüncesiz farkındalık konumuna gelmelisiniz. Bu yüzden de mantra, bildiğiniz gibi  “Nirvichara” dır. Düşüncesiz farkındalık konumuna gelmek için “Nirvichara” mantrasını kullanmalısınız ve bu alanı, bu düşüncesiz farkındalık alanını arttırmaya çalışın ve işte bu şekilde çokça büyüyeceğinizi göreceksiniz. Şimdi pek çok güç elde ettiniz, sizin sayenizde aydınlanmış, sizin sayenizde iyileşmiş pek çok insan bulduğunuzda, bazen bu egonuzu etkileyebilir. Bu ego şeylerine kapılmış olabilirsiniz. Böyle insanlar için, iç gözlem yapmaları ve kendinizi görmeleri gerektiğini söylemeliyim. Ayna ile yüzleşin ve şimdi ne kadar ego sahibi olduğunuzu kendinize sorun. Kendinize gülün. Kendinize gülmeye bir kez başlarsanız, egonuz akıp gidecektir ve içinizde bu tür bir egoya sahip olmanın yanlış olduğunu anlayacaksınız.

Kendinize dair şeyleri keşfetmenin pek çok yolu ve metodu var. Kendinize bandhan verin ve ellerinizi fotoğrafa doğru tutun, hangi çakraların catch ettiğini derhal hissedebilirsiniz ve sizler nasıl temizleneceğini biliyorsunuz. Bazen içinizde de hissedersiniz. Eğer çakralarınız catch ediyorsa, bunu içinizde hissedebilirsiniz. Bunu  hissedebilirsiniz, kendiniz hakkındaki farklı merkezleri parmak uçlarınızda hissedebilirsiniz.

Yani bu sizin hakkınızda, siz bileceksiniz. Başkaları için, bilirsiniz, siz sadece çakralar hakkında konuşmalısınız. “O kişi bhoot gibi” veya “onun egosu var”, dememelisiniz. Hiçbir şey dememelisiniz ama onun agnyası catch ediyor demelisiniz, bu onun egosu olduğu anlamına gelir. “Onun nabhisi kötü,  onun bu şeyi kötü”,  diyebilirsiniz. Yani şimdi dil değişmeli. Bizler Sahaja Yoganın lisanı ile konuşmalıyız. Şimdi bizlerin  Sahaja Yogiler olduğumuz anlaşılmalıdır. Güçlerimiz var, vibrasyonel güçlerimiz var ama eğer bu vibrasyonel güçleri kullanmazsanız, ne olacak? Onları kullanmalıyız, mesele bu. Her zaman unutuyoruz. Geçen gün bir şeyleri açamadıklarını gördüm. Ben, “bir bandhan verin”, dedim. Bandhan verdiler ve derhal işe yaradı, bilirsiniz. Küçük küçük şeylerde de şaşıracaksınız, bir şey çalışmıyorsa ona sadece bir bandhan vermelisiniz ve bu işe yarar. Sizin Sahaja Yogiler olduğunuzu, azizler olduğunuzu bilmek önemlidir ve pek çok şey yapabilirsiniz, bunu unutmamalısınız. Sahaja Yogiler olduğunuzu unutmamalısınız. Sizler artık sıradan insanlar değilsiniz. Şimdi azizlersiniz ve pek çok şey yapabilirsiniz.

Tüm bunlar hallolduğu zaman, kendinize şaşıracaksınız, nasıl, nasıl da bütün bu şeylere ulaştınız. Ve size anlatayım, insanlar Bana, onların güller gibi göründüklerini söylüyorlar, hepsinin yüzü ışıldıyor, çok güzel görünüyorlar ve diğerleri sizin Sahaja Yogiler olduğunuzu fark edebilirler. Havaalanında da, pek çok insanın, “bu kadar tatlı ve güzel görünen, ışıldayan bu insanlar da kim. Bunlar kimdi?” dediklerini gördüm. Yani eğer Ben bu kişilere, “onlar azizler” desem, bu kadar çok aziz olabileceğine inanmayacaklardır ama var ve bizler tüm dünyada buna ulaştık. Bütün dünyada o kadar çok Sahaja Yogi var ki, kaç tane olduğunu bile söyleyemem, binlerce ve binlerce.

Bu yüzden size,  Yunanistan’ın çok şey yapabileceğiniz bir yer olduğunu tekrar söylüyorum. Her şeyden önce, kendinizi Sahaja Yogada oturtmalısınız ve ne olduğunuzu bilmelisiniz, her zaman ne olduğunuzu hatırlayın. Siz bir Sahaja Yogisiniz. Çocuklara bile, “Sen bir Sahaja Yogisin”, demelisiniz. Bu sayede onlar da, uygun davranacakları ve bir Sahaja Yoginin davranması gereken tarzda davranacakları bir şahsiyet geliştirirler.

Yani bütün bu şeyler Sahaja Yoganın sadece ön hazırlıkları ama eminim ki sizler Cabella’dan teypleri getiriyor olmalısınız ve eminim ki, kendiniz ve Sahaja Yoga hakkındaki daha derin olan bütün her şeyi biliyor olmalısınız.  Başlamış olan yeni bir çağdır. Geçen gün, Satya Yoganın artık başladığını söyledim. Bu yüzden de o, sahte olan her ne ise, yani Asatya olan her şey açığa çıkmaya başlayacak. Tüm bu sahte insanlar açığa çıkacaklar ve işlerin nasıl hallolduğuna şaşıracaksınız. Ve doğduğunuz dönem öyle büyük bir zaman ki, Sahaja Yogaya gelmiş olmanız ve aydınlanmanızı almış olmanız, tüm evreni daha yüksek bir farkındalığa yükseltecek olanlardan birisi olmanız o kadar büyük bir şey ki. Tabii ki biz kaçının kurtulacağınızı söyleyemeyiz.   Bu başka bir konu çünkü evrimsel kısmına dair bildiğim şey şu, varsayalım ki bizler şempanzelerden geldik, pek çoğu ise  arada kayboldu, bilirsiniz ve şimdi geride kalan pek çok şempanze var ve bir orta / ara var, insanlar kayboldular. Aynı şekilde belki de pek çok aptallıkları yüzünden, kendilerinin meydana getirdikleri ve  kendilerini yok eden alışkanlıklarından dolayı pek çok insan kayboldu. Ama sizin sorumluluğunuz çok büyük. “Ben sadece sıradanım, ben işe yaramazım” diye düşünmeyin. Asla. Asla böyle düşünmeyin. Hepiniz azizlersiniz ve büyük şeyler yapacak kapasitedesiniz.

Tanrı sizleri kutsasın.

H.H. Shri Mataji Nirmala Devi

