Jak utrzymywać chłód w ciele podczas lata (rady udzielone yoginom przez Shri Mataji), Fragment z wykładu "Porady zdrowotne, słońce, zachodnie nawyki, mózg i kwestie medyczne", 13.01.1986, Musalwadi, Indie

Yogin: Jak w lecie utrzymywać chłód w ciele?

Shri Mataji: W lecie, aby utrzymać chłód w ciele, powinniście w pierwszej kolejności wziąć trochę lodu i masować nim wątrobę, utrzymujcie wątrobę chłodną, nie rozmyślajcie za dużo, nie jedzcie gorącego pożywienia, podobnie jak ci liczni ludzie, co latem jedzą arbuzy i podobne rzeczy. One powinny być odpowiednio schłodzone, nawet w Indiach mango musi być schłodzone a potem spożyte. Wszystkie tego typu owoce powinny być schłodzone przed spożyciem. Niektórzy jedzą mango bezpośrednio po zerwaniu z drzewa, to jest bardzo złe. Musicie je najpierw schłodzić przez 24 godziny a potem spożyć. Wszyscy z nas o tym wiedzą, ale nie wiem, czy obecnie ludzie są tego świadomi. Mamy z tym coraz więcej problemów. Zredukujcie spożycie mięsa, a szczególnie ryb, w lecie nie powinniście w ogóle jeść ryb. Po pierwsze, to mięso jest zepsute, coś jest z nim nie tak, jeśli zawiera ono fosfor, który was rozgrzewa. Więc unikajcie wszystkich tego typu rzeczy, jedzcie to, co was schładza.

Szczególnie w Indiach jest bardzo łatwo to osiągnąć, gdyż mamy tam coś, co nazywa się ‘gool khand’ zrobione z płatków róż, jest bardzo dobre na schłodzenie wątroby. Mamy też kardamon, cukier z trzciny cukrowej, sam cukier. Wszystkie te produkty ochłodzą wam wątrobę i będziecie się czuć bardzo dobrze.

Zmiana w waszym odżywianiu jest bardzo ważna w okresie letnim. Sahaja yogin nigdy nie powinien przebywać na słońcu. Uwierzcie Mi. Nigdy, nigdy nie przebywajcie na słońcu. W związku z tym, że ten mózg potrzebuje całkowitego wyciszenia, nie potrzebujecie aktywności w słońcu.

Nawet gdy śpicie, nie powinien wpadać do waszej sypialni nawet jeden promień słońca. Nawet Ja gdy śpię, chcę aby była całkowita ciemność. Gdy do mojej sypialni wpada choć najmniejszy promyk, o czym ludzie bardzo dobrze wiedzą, Ja nie mogę spać, gdyż muszę działać. Więc reakcja na światło jest we Mnie tak wielka. Może to wynikać z tego, że jestem bardzo wrażliwa na wszystkie żywioły, a co dzieje się z wami? Musicie podczas snu unikać światła słonecznego na ile jest to możliwe, i nie przebywać za długo na słońcu. Oczywiście, przebywanie na słońcu pomaga wam, gdyż daje wam witaminę D, dzięki której lepiej budują się wasze kości, lecz uważam, że wasze kości są dobrze zbudowane i nie ma potrzeby dalszej ich rozbudowy. Ale teraz, dzięki Bogu, jest dostępny rozpuszczalny wapń, który możecie spożywać, dzięki temu otrzymujecie witaminę D, jeśli tego chcecie. Po co przypiekać głowę na słońcu?

Jeśli przebywacie na słońcu, to będziecie mieć albo łysą głowę albo będziecie mieć dżunglę w głowie. Będziecie mieć, jedną z tych rzeczy w zależności od osobowości. Dzieje się tak, bo mózg nie może tego znieść, wasza skóra nie może tego znieść.

W końcu, nie jesteśmy ludźmi z dżungli, prawda? Jeśli spytacie bushmena, to on nigdy nie siedzi na słońcu. Tak robią tylko nieliczni. Zapewne wiecie, że dzisiaj musimy popracować nad Sahastrarą, a Sahastrara jest mózgiem.

Yogin: Czy hemoroidy są problemem Mooladhary? Hemoroidy?

Shri Mataji: Prawa strona. Prawa Muladhara. Prawa strona. W tym celu musicie utrzymywać w sobie chłód.

 I znowu jest mowa o ochładzających efektach, wszystko to, co ochładza, musi być zrobione, a także dobrze jest jeść czarne suszone winogrona. Jak one się nazywają?

Yogin: Rodzynki.

Shri Mataji: Rodzynki. Czarne rodzynki, namoczcie je przez noc w soku pomarańczowym i zjedzcie je, tj. zacznijcie je moczyć rano, a zjedzcie wieczorem przed zaśnięciem. To was ochłodzi, to jest bardzo, bardzo schładzające. (HINDI) Zapomniałam nazwy (MARATI)

Na alergię najlepszy jest gheru, wszyscy tego używajcie, powinniście używać gheru, ci co cierpią na alergię, weźcie małe grudki, te okrągłe, potrzyjcie o to, i spożyjcie to z wodą około siedmiu razy dziennie, a także jedzcie to, to jest dobre na alergie. Ale każdy powinien to robić, nie tylko ci, co mają alergie. Gheru nie jest dobre dla tych, co mają nadaktywną wątrobę.

A teraz, jeśli już skończyliście…