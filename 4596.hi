आत्म-साक्षात्कार के बाद क्या होता है?

कैक्सटन हॉल, लंदन (यूके), 26 जून 1978

प्रश्न यह है कि आत्म-साक्षात्कार के बाद वास्तव में हमारे साथ क्या होता है? बेशक, मेरा मतलब है, आप निर्विचार जागरूक महसूस करते हैं, आप सामूहिक चेतना महसूस करते हैं, आप दूसरों की कुंडलिनी को महसूस कर सकते हैं, आप कुंडलिनी को ऊपर उठा सकते हैं, आप चक्रों को महसूस कर सकते हैं। यह सब आप जानते हैं। लेकिन असल में, इंसान के साथ गहरे तरीके से क्या होता है, यह देखना होगा।

तो, सबसे पहले, आइए जानें कि हम कैसे हैं, आत्मसाक्षात्कार होने से पहले हम क्या हैं, ताकि हमें पता चलेगा कि बोध के बाद हमारे साथ क्या होता है। अब यह विषय बहुत सूक्ष्म है और मैं चाहूंगी कि आप इसे बहुत, बहुत बड़ी एकाग्रता से सुनें।

आज मैं अमूर्त चीजों के बारे में बात नहीं करने जा रही हूं, लेकिन बिल्कुल ऐसी चीज के बारे में जो वास्तव में बहुत तथ्य पूर्ण है।

एक इंसान क्रमागत उत्क्रांति से बना है - आप यह अच्छी तरह से जानते हैं - कि वह उत्क्रांति से बना है। और एक बड़ा वाद-विवाद चल रहा है। ये इन बातों को नहीं समझते, इसलिए विवाद है। लेकिन वह सात चरणों में विकसित होता है और इसलिए कहा जाता है कि: इस दुनिया को बनाने में उसे सात दिन लगे। हम कह सकते हैं कि पूरे ब्रह्मांड ने लगभग सात चरण लिए। लेकिन, जैसा कि आप समझते हैं, एक बीज में सभी सूक्ष्म बीज होते हैं, एक पेड़ के सभी भागों को प्रकट करने के लिए। इसी प्रकार मनुष्य की सृष्टि हुई। और जैसे बीज फिर से फूल में या फल में फिर से प्रकट होता है और फिर स्वयं को उसी प्रकार अभिव्यक्त करता है, जैसे मूल वृक्ष ने किया था, वैसे ही आप कह सकते हैं कि प्रत्येक मनुष्य में भी ये सभी बीज हैं।

तो आइए हम सृष्टि की शुरुआत में ही चलते हैं। बिल्कुल शुरुआत तक। बेशक, मैंने आपको बताया है कि कैसे, सबसे पहले, परमात्मा और स्वयं परमात्मा की शक्ति के बीच अलगाव हुआ। लेकिन फिर उसके बाद जब वह शक्ति जो मूल रूप से एक शक्ति थी जो, तीन शक्तियों को जन्म दे रही थी। एक शक्ति तीन शक्तियों को जन्म दे सकती है। उदाहरण के लिए, बिजली एक शक्ति है लेकिन यह गर्मी बन सकती है, यह चुंबकत्व बन सकती है, यह कुछ भी बन सकती है। उसी तरह, ईश्वर की एक शक्ति, दिव्य प्रेम की, तीन शक्तियों को जन्म दे सकती है। और ये तीनों शक्तियाँ दीर्घवृत्ताकार रूप में गति करती हैं। इतना ही मैंने आपको अपने क्रिएशन लेक्चर में बताया था। लेकिन आज चूँकि हम इतने करीब हैं और बहुत कम हैं, मुझे लगता है कि हम इस विषय को बेहतर तरीके से वर्णन कर सकते हैं।

अब इन तीनों शक्तियों को हम इस प्रकार कह सकते हैं; हमारे पास तीन शक्तियाँ हैं। (माँ शायद चक्र चार्ट की ओर इशारा कर रही हैं) यह पहला, दूसरा और तीसरा या आप कहते हैं, यह बाईं ओर है, यह बीच में है और यह दाहिनी ओर है। ये तीनों शक्तियाँ इस प्रकार एक दीर्घवृत्त में घूमने लगीं।

अब, मध्य बिंदु परमात्मा है। और ये उसकी तीन शक्तियाँ हैं। लेकिन एक ही रेखा पर, ऐसा आप कह सकते हैं। लेकिन उनमें से तीन एक साथ एक दीर्घवृत्त की तरह चलते हैं। और वापस उस बिंदु पर। फिर से ऐसे ही गतिशील होती हैं। वे 360 डिग्री में और उसके लिए भी अलग-अलग दिशाओं में जा सकती हैं। लेकिन इस गतिशीलता से ही उन्होंने अंतरिक्ष और समय का निर्माण किया - जो उन्हें एक बिंदु से शुरू करने और दूसरे तक पहुंचने में ले गया। और इन दीर्घवृत्तों के बीच में अंतरिक्ष था|

तो विशिष्ट गति, प्रत्येक विशिष्ट गति ने एक अंतरिक्ष और समय का निर्माण किया। यह गति, जब यह इस तरह नीचे आई, तो एक दूसरे के ऊपर एक बिंदु पर इस तरह गोल-गोल घूमता रहा। एक सर्पिल (कुण्डलाकार)की तरह आ रहा है, आप कह सकते हैं। और फिर यह फिर से वापस चला गया।

जब यह गति ही हुई है, यह गोल वस्तु जो बनी या गोलाकार वस्तु है, उसके चारों ओर अब तीन शक्तियाँ हैं। एक केंद्र में, एक उपरी परत पर और तीसरी उसके चारों ओर, आप कह सकते हैं। संस्कृत भाषा में इन तीन शक्तियों को महाकाली, महालक्ष्मी और महासरस्वती कहा जाता है। अंग्रेजी भाषा में इनके लिए कोई शब्द नहीं है। इसका मतलब यह नहीं है कि हम सभी वैज्ञानिक शब्दों को नामंजूर कर दें, लेकिन ऐसे कोई शब्द नहीं हैं। ये तीन शक्तियाँ, जिनमें से एक जो महासरस्वती थी, वह है जिसमें पाँच तत्व थे। एक शक्ति में पांच तत्व थे। दूसरी है, महालक्ष्मी, वह थी जिसमें उत्क्रांति शक्ति का जिन्न था। तो यह थी विकासवादी शक्ति। तीसरी थी इच्छा शक्ति, है महाकाली शक्ति।

अब ये, जब वे इस तरह एक गोलाकार तरीके से गतिमान हुए, जैसा कि आपने देखा है, बाहरी परत महासरस्वती शक्ति द्वारा बनाई गई है। ये पांच तत्व हैं। जब यह वृत्ताकार गति बहुत घनी हो गई तो पूरी चीज ठोस हो गई| मेरा मतलब अंग्रेजी भाषा में ही आप 'सॉलिडीफाइड' कह सकते हैं। आप देखिए, अन्यथा अभिव्यक्ति के लिए कोई शब्द नहीं है। लेकिन हम 'ठोस' कह सकते हैं। और जब यह 'ठोस' हो गया तो यह चटक गया। लेकिन उसके पास ये तीनों शक्तियां थीं।

आप कल्पना कर सकते हैं लेकिन हम समझ नहीं सकते। हम पांच तत्वों को समझ सकते हैं क्योंकि वे वैज्ञानिक हैं लेकिन हम उत्क्रांति की शक्ति को नहीं समझ सकते हैं, लेकिन यह वहां है, हम इसका संचालन देखते हैं। यह कहाँ से आता है? और हम इच्छा की शक्ति को नहीं समझ सकते। यह वहां है लेकिन हम इसमें विश्वास नहीं करते हैं। हम उस शक्ति पर विश्वास नहीं कर सकते जिसके पास ये तीन पहलू हैं। लेकिन यह वहाँ है। यह मौजूद है। लेकिन हम इसे स्वीकार नहीं करना चाहते क्योंकि स्थूल आंखों से आप इसे नहीं देख सकते। आप किसी व्यक्ति की इच्छा नहीं देख सकते, तो क्या आप कहेंगे कि उस व्यक्ति की कोई इच्छा नहीं है?

ये तीनों शक्तियाँ अस्तित्व में थीं और उस गोल बड़ी चीज के फटने से इसे 'बिग बैंग' कहा जाता है। मैंने हाल ही में इसे जाना है, कि यह पहले से ही विज्ञान की किताबों में लिखा है, कि इसे बिग बैंग कहा जाता है। वास्तव में मुझे नहीं पता था कि वे पहले ही इस हिस्से की खोज कर चुके हैं। इसलिए! और इसी तरह बिग बैंग का निर्माण हुआ। और ये फिर से शुरू हो गए। ये टुकड़े इधर-उधर घूमने लगे। और उनकी गति के कारण उनका नुकीला पन  कटता गया और वे गोल शरीर बन गए।

लेकिन फिर भी उनमें ये तीन शक्तियाँ थीं। पहली शक्ति के साथ जिसमें पांच तत्व थे। उन पांच तत्वों ने मनुष्य में काम किया है या हम कह सकते हैं कि मनुष्य में आपके केंद्रों अथवा चक्रों के शरीर के रूप में प्रकट हुआ। आपके चक्रों का भौतिक शरीर इन पांच तत्वों से आता है जो महासरस्वती शक्ति से आए हैं।

अब इन तत्वों ने उसी अनुपात में कुछ तारों का निर्माण किया है। ऐसा इसलिए - क्योंकि इन तारों का एक ही तरह का अनुपात होता है और उसी अनुपात में हमारे पास भी वही तत्व होते हैं - हम कहते हैं कि तारे इंसानों पर प्रभाव डालते हैं। हमें इसमें जाने की जरूरत नहीं है, यह महत्वपूर्ण नहीं है। विकास के लिए यह महत्वपूर्ण नहीं है। हमारा मुख्य हित विकास है। हमारा मुख्य हित एक अतिमानव के रूप में विकसित होना है।

तो दूसरी शक्ति विकासवादी शक्ति है और यह पूरे समय काम करती है। यह तब काम करती है जब पदार्थ की रचना की जाती है। सबसे पहले,  हम कह सकते हैं, पदार्थ महज लावा, या बनी हुई गर्म गैसें होता है: जिनमें ये तीन शक्तियां होती हैं। फिर, जब वे घनीभूत होते हैं, तब ये तीनों शक्तियाँ समन्वय करती हैं, सहयोग करती हैं और इसे कार्यान्वित करती हैं, तो इच्छा शक्ति उनके अंदर ही होती है, जो इच्छा करती है, जो ईश्वर की इच्छा को नियंत्रित करती हो। यह ईश्वर है जो चाहता है कि ये चीजें होनी चाहिए और फिर यह कार्यान्वित होता है।

अब एक वैज्ञानिक के लिए यह विश्वास करना असंभव है! लेकिन वैज्ञानिकों को पता होना चाहिए कि, वे चाहें तो भी पदार्थ की गुणवत्ता को नहीं बदल सकते। यदि कार्बन की चार संयोजकताएँ हैं, तो इसकी चार संयोजकताएँ होंगी। यदि आप हाइड्रोक्लोरिक एसिड को सोडियम के घोल, सोडियम हाइड्रॉक्साइड में डालते हैं, तो आपको एक विशेष प्रकार की प्रतिक्रिया मिलेगी। आप इसे बदल नहीं सकते।

लेकिन ईश्वर के लिए, यह उनकी इच्छा है जिसने इस ब्रह्मांड को बनाया है। और अपनी इच्छा से उसने इन सभी तत्वों की रचना की, जिनके बारे में आप जानते हैं। कार्बन बनाया गया था। यह सब विकासवादी शक्ति है। इच्छा से यह विकासवादी शक्ति को देती है और विकासवादी शक्ति फिर इन तत्वों पर काम करती है और फिर तत्व विभाजित हो जाते हैं और इन तत्वों की अपनी अलग अभिव्यक्ति में आ जाते हैं।

अब, जब ऐसा होता है, तो क्रमानुसार वही इच्छा शक्ति हमें अलग-अलग 'धर्म', अलग-अलग शक्तियाँ देकर विकासवादी शक्ति के माध्यम से काम करती है। अब 'धर्म' के लिए अंग्रेजी में कोई शब्द नहीं है। हम पता लगाने की कोशिश कर रहे थे! गेविन को एक शब्द मिला तो उसने कहा, 'सदाचार '। लेकिन किसी पदार्थ का क्या सदाचार है? कुछ नही है। मैं बस इसके बारे में सोच रही थी। मेरा मतलब है, इस पदार्थ का कोई सदाचार कोई नहीं है। लेकिन उनका कहना है कि मूल शब्द ‘decorum’  का अर्थ है 'आंतरिक समझ'।

तो आंतरिक समझ ईश्वर की इच्छा है कि वह ईश्वर की इच्छा को समझे और उसे अपने अस्तित्व के माध्यम से प्रकट करे।

लेकिन मानव स्तर तक इसे दूसरे ही तरीके से किया जाता है। कि मनुष्य वस्तुओं की इच्छा कर सकता है, वस्तुओं की माँग कर सकता है। उसी तरह जानवर चीज़ों की मांग सकते हैं लेकिन जब तक वे मनुष्यत्व की विशिष्ट अवस्था तक नहीं आ जाते, उनकी इच्छाओं की पूर्ति ईश्वर की इच्छा से होती हैं। मैं आपको बताती हूँ कैसे! चूँकि परमात्मा ने बनाया, जैसे, कार्बन। कार्बन ने कभी इच्छा नहीं की थी। ठीक है? परमात्मा एक कार्बन बनाना चाहते थे इसलिए उन्होंने इसे बनाया। उसने कभी इच्छा नहीं की, वास्तव में, उसने कभी इसके बारे में नहीं सोचा, कभी नहीं। लेकिन कार्बन से उन्होंने अन्य चीजें और तत्व, अन्य तत्व बनाए, लेकिन पदार्थ द्वारा कोई इच्छा बिल्कुल भी नहीं की गयी थी। तो पदार्थ की अवस्था में इच्छा शक्ति निष्क्रिय थी। परमात्मा की इच्छा शक्ति ने काम किया लेकिन कार्बन को इसके बारे में पता नहीं था, न ही कार्बन ने इसके लिए कहा। साधारण सी बात है।

दूसरे बिंदु पशु अवस्था पर हम आते हैं जिसे भी परमात्मा द्वारा ही आयोजित किया गया था। मेरा मतलब है, पदार्थ अवस्था से मनुष्य होने तक हम अपनी इच्छा से या अपने कर्म से नहीं आए हैं, यह निश्चित है। यह परमात्मा की इच्छा थी, तो,  उन्होंने जानवरों को तत्वों से बनाया। जब जानवरों की रचना की गई थी, तो मेरा मतलब जीवन से है जैसा कि हम कह सकते हैं; जब जीवन की रचना हुई और जब जीवन अस्तित्व में आया, तो उसमें इच्छा प्रकट होने लगी। उदाहरण के लिए, एक अमीबा खाना चाहता है। लेकिन इच्छा उसके पास आती है और वह उसे पूरा करता है, इस अर्थ में कि अगर वह कुछ देखता है, तो वह जाता है और खाता है। वह इच्छा करता  है और वह इसके लिए मांग करता है। फिर भी विकासवादी शक्ति कहीं सुस्पष्ट दिखाई नहीं देती, केवल इच्छा शक्ति होती है।

तो सबसे पहले, वहां केवल पदार्थ है, स्पष्ट है, फिर इच्छा शक्ति उसमें आती है - जब तक वे मानव स्तर पर नहीं आ जातीं। मानव अवस्था पर पहुँचने तक बंदर कभी भी मनुष्य नहीं बनना चाहते थे। मुझे नहीं पता, अगर आप उनसे पूछें, तो वे कह सकते हैं, "हे भगवान, कृपया हमें उस बकवास से बचाओ! देखिये, हम खुश लोग हैं!" क्योंकि इन्सान बनने के लिए उन्होंने मांग नहीं की थी, न ही उन्हें इस बात का अंदाजा था कि यह कैसा है।

तो इस बिंदु तक, इस विकासवादी शक्ति ने कभी कोई भूमिका नहीं निभाई। लेकिन जब आप कलियुग के इस आधुनिक समय में,  हम कह सकते हैं, एक बहुत ही विकसित मानव स्तर चरण पर आए हैं तो, बेशक, परे जानने की यह इच्छा तब से मौजूद थी जब से मनुष्य इस पृथ्वी पर थे। यह इच्छा मानव अवस्था से पहले मौजूद नहीं थी। उन्होंने (जानवरों ने) कभी भी परे जानने की परवाह नहीं की। लेकिन यह सिर्फ इंसान है। आप जानते हैं कि अहंकार, प्रति-अहंकार कैसे विकसित होता है और कैसे वे मुख्य शक्ति से परे हट जाते हैं, अलग हो जाते हैं, और कैसे वे वह हो जाना चाहते हैं।

अब किसी को परे के बारे में सोचने के लिए प्रेरित करना, हम इसे कैसे करते हैं? पहले तो आप एक ऐसा माहौल बनाते हैं जिससे उसे लगता है कि वह कैद है। जिस पक्षी के पास उड़ने के लिए सारा आकाश है, वह आकाश की परवाह नहीं करता। लेकिन उसे पिंजरे में डाल दो, फिर वह पिंजरे के परे के बारे में सोचने लगता है। उसी तरह एक इंसान... मेरा मतलब है 'कैद' सुनने में बहुत ही भद्दा और बहुत क्रूर लगता है, लेकिन यह ऐसा है नहीं।

मैं जो कहने की कोशिश कर रही हूं वह इस प्रकार है कि, मनुष्य की आवरण बद्धता (एक खोल के भीतर बांधना ) इसलिए हुई क्योंकि उसका अहंकार और प्रति-अहंकार विकसित हुआ, क्योंकि उसने अपनी उत्क्रांति प्रक्रिया में अपना सिर उठाया। और जब ये दोनों मिलते हैं, तब यह मैं पन, यह अलगाव, यह बंधन, मानव बंधन शुरू होता है। अब परे जाने की इच्छा आई। अब पहली बार हमारे माध्यम से ही उत्क्रांति प्रक्रिया ने काम करना शुरू कर दिया है!

परे जाने की इस इच्छा के साथ, मानव में विकासवादी प्रक्रिया काम करने लगी। उसने इस तरफ, उस तरफ को हिलाना शुरू कर दिया, उसे कार्यान्वित करना, अब यह कर रहा है। इस खोज में अनेक प्रकार की विचारधाराएं, कितने ही प्रकार के वाद और योग की कितनी शैलियां विकसित हुईं। इसका कोई अंत नहीं है!  परे जाने के लिए।

लेकिन अगर यह समझना हो कि - सब कुछ उनकी इच्छा से किया गया है। यदि आप बस यह जान पाते कि, "उनकी इच्छानुसार किया जाएगा,"ही  उत्क्रांति का विषय वस्तु है। अगर आप इसे अपने दिल से महसूस कर पाते, तो आप सहज हैं। जो भी है वह ऐसा ही है। जो इंसानों के लिए बहुत मुश्किल काम है, खासकर उन जगहों पर जहां लोगों ने किया है, "ओह, मैंने यह किया है!" तुम देखो, उनकी मूर्तियाँ उनके पीछे बंधी तलवारों के साथ खड़ी की गई हैं! तुमने किया क्या है ? कई लोगों को मार डाला? समस्याएं पैदा कीं? आपने हासिल क्या किया? क्या आपने किसी के लिए आनंद हासिल किया? क्या आपने किसी के लिए भी विकासवादी उत्थान हासिल किया? जो कुछ चारों तरफ फैला दीखता है आपने इन सब से क्या बनाया है?

अपने सभी प्रयासों के साथ,यदि आप उन्हें एक साथ भी रखते हैं, सब कुछ, सभी मानवीय प्रयास, क्या आप उस बंधन को तोड़ने में सक्षम हो पाए ? आसान सवाल। नहीं न! लेकिन "तेरी इच्छानुसार किया जाएगा" को स्वीकार करना मनुष्य के लिए सबसे कठिन काम है। और इसलिए सहज होना एक कठिन बात है।

अगर मैं तुमसे कहूं कि, अगर तुम्हें परमात्मा तक पहुंचना है तो, "तुम अपने सिर के बल खड़े हो!" आप ऐसा करेंगे! तुरंत ही! अगर मैं तुमसे कहूं, यहां तक कि, अपनी आंतों को बाहर निकालने के लिए, तो तुम कोशिश करोगे। अगर मैं तुमसे कहूं कि, "तुम आओ और मुझे मिलो।" वे कहेंगे, "नहीं, यहाँ से बेहतर है, भारत जाकर माताजी के दर्शन करना !" क्योंकि कुछ प्रयास होना चाहिए, कुछ किया जाना चाहिए! लेकिन "आपका मतलब है,  कैक्सटन हॉल में, आप आज़ादी से वहां जाते हैं और माताजी आपको बोध देती हैं?" यह मानवीय धारणा से परे है, उसकी अपनी शक्तियों से परे है क्योंकि वह सोचता है, "ओह, यही वह हिस्सा है जहाँ मेरा 'मैं' छुटा जा रहा है। क्योंकि अब तक सब कुछ खुद ' मैंने'  किया है। ऐसा कैसे हो सकता है?" वह पहला संदेह है जो उसके अंदर आता है!

लेकिन इस विकासवादी शक्ति को माँगा जाना पड़ता है, मांगना होता है। और यही कारण है कि मनुष्य इस पृथ्वी पर रह रहे हैं। आज नहीं तो कल इन सभी को इस पर आना होगा। नहीं तो सभी प्रकार की समस्याएं : शारीरिक समस्याएं, कैंसर कहें। कैंसर तब तक ठीक नहीं हो सकता जब तक आप इसे प्राप्त नहीं कर लेते। तुम कुछ भी कोशिश करो। तुम नाक, आंख, कान निकलते रह सकते हो, यह फैल जाएगा। इसका इलाज नहीं हो सकता। आपको उस पार की अवस्था में कूदना होगा अन्यथा यह ठीक नहीं हो सकता।

यहाँ तक की धर्म में भी, लोग बन्धन में रहते हैं और धर्म का पालन करते हैं। आप नहीं कर सकते! यदि आप बंधन में हैं तो आप किसी धर्म का नहीं बल्कि अपने विचारों, अपनी धारणाओं का पालन कर रहे हैं। आप परमेश्वर की इच्छा का पालन नहीं कर रहे हैं।

एक बार जब आप वह बन जाते हैं, तो आपकी इच्छा ईश्वर की इच्छा बन जाती है। तो क्या होता है कि, तुम्हारे अस्तित्व के माध्यम से, वायब्रेशन बहने लगते हैं। इन्सान में स्थित परानुकम्पी तंत्रिका तंत्र, parasympathetic nervous system, अभी तक जो ईश्वर की इच्छा रही है उसका क्रियान्वयन है। तब ईश्वर की यह इच्छा आपमें प्रवाहित होने लगती है। एकीकरण होता है, एक पूर्ण एकीकरण। और विकासवादी शक्ति की अभिव्यक्ति होती है, इस अर्थ में कि इच्छा तत्वों पर डाल दी जाती है। उदाहरण के लिए हमारे यहाँ एक महिला थी और उसका पति एक शराबी, एक महान शराबी था। और वह आकर मुझे मिल नहीं पाती थी क्योंकि उसका पति शराबी था। और उसने कहा, "माँ, मुझे क्या करना चाहिए? मेरे पति के लिए कुछ करना चाहिए!" मैंने कहा, "ठीक है, तुम कुछ नींबू ले आओ। क्योंकि नींबू चैतन्य के बहुत अच्छे संग्राहक हैं," यह आश्चर्य की बात है! तुम्हें पता है कि यह अजीब लगता है लेकिन वे हैं। मैं इसमें क्या कर सकती हूँ? अगर नींबू ऐसे ही हैं, तो मुझे नींबू का इस्तेमाल करना होगा! अगर कोई और चीज ऐसी है, तो मुझे उसका इस्तेमाल करना होगा। लेकिन नींबू सबसे अच्छा है। तो मैंने कहा, "ठीक है कुछ नींबू ले आओ।" इसलिए मैंने नींबू को चैतन्यित किया। मैने उसे दे दिया। मैंने कहा, “तू उन्हें उसके तकिये के नीचे सात दिन तक रखना।” और अगले हफ्ते सज्जन यहाँ थे! अब मैंने तब क्या किया? कुछ भी तो नहीं! मैंने इसके बारे में सोचा भी नहीं था, बहुत स्पष्ट कहने के लिए। मैं बस इन स्पंदनों को, जो कि ईश्वर की इच्छा है, उन नींबूओं में डालती हूं। जब वहाँ नींबू रखे गए तो मेरी इच्छा शक्ति की इच्छा शक्ति, जो कि ईश्वर की इच्छा है, कार्यरत हुई। और उन्होंने उसके भीतर के लोगों को आश्वस्त किया। हो सकता है कि कुछ संस्थाएं उसके अंदर रही हों, या हो सकता है कि उन्होंने उसके मन को या उसकी इच्छा शक्ति को, किसी न किसी तरह से प्रबंधित किया हो, अथवा उसकी इच्छा शक्ति को इस स्तर पर लाया गया था कि उसका मन ही नहीं रहा था अब और अधिक पीने का और वह ठीक हो गया था।

आज तुम्हें एक लड़का मिलेगा जो यहाँ आने वाला है, एक भारतीय लड़का। तुमने उस छोटे लड़के को देखा है जो मेरे पास आता है। और बचपन से ही वे नहीं जानते थे कि उसे क्या हो गया था। जब वह थोड़ा बड़ा हुआ, तो उन्होंने पाया कि वह बेहद बेचैन रहता है और वह एक जगह नहीं बैठता है और वह बोल भी नहीं पाता है। वह इधर-उधर भागता था और रोता था। और हर समय, मेरा मतलब है, वास्तव में उसे कुत्ते की तरह जंजीर से बांधना पड़ता था। और कोई डॉक्टर मदद नहीं कर पाता था। वे हर तरह की चीजों में गए। इसे बदतर बनाने के लिए वे अध्यात्मवादियों के पास भी गए! सबसे भयानक चीज जो आप किसी के साथ कर सकते हैं वह यही है। मेरा मतलब है, यह पूरी तरह से ईश्वर विरोधी धंधा है, ईश्वर विरोधी है। तो, कुछ नहीं हो सका। तभी किसी ने उन्हें मेरे बारे में बताया। वे मेरे पास आए और मैंने वही किया। और नींबू के साथ बच्चा अब ठीक से बैठा है। और आज वह कहती हैं, मुझे फोन पर बताया कि, "उसकी समझ में बहुत सुधार हुआ है। वह समझता है कि ठीक से बैठना अच्छा है और वह अब दुर्व्यवहार नहीं करता है। जब वह अन्य स्थानों पर जाता है, तो वह ठीक बैठता है और वह ठीक है और उसने कुछ शब्द बोलना शुरू किये हैं।"

अब मैंने कुछ नहीं किया और शायद मैंने उस लड़के को सिर्फ एक बार छुआ।

आप जिन स्पंदनों के बारे में जानते हैं, ये दिव्य चैतन्य, आपकी आत्मा की इच्छा हैं। लेकिन अस्तित्व ही एक इच्छा है। अस्तित्व ही इच्छा पर है। जिस क्षण इच्छा समाप्त हो जाती है, अस्तित्व समाप्त हो जाता है। इसलिए मनुष्य के अस्तित्व के लिए यह इतनी महत्वपूर्ण बात है। वे अस्तित्व बनाये रखने के लिए हर कोशिश करेंगे क्योंकि वह आखिरी है। एक बार जब इच्छा का अस्तित्व समाप्त हो जाता है, तो वह मनुष्य का अंत होता है। मतलब,  हम ऐसा कहते हैं, जब तक दिल में चाहत है। जैसे ही दिल रुकता है हम मर जाते हैं।

अब यह इच्छा जो हम रखते है। हमें एक घर की इच्छा है। बकिंघम पैलेस में हर कोई रहना चाहता है। ठीक है? हम यह चीज़े चाहते हैं, हम वह चीज़ चाहते हैं। हम वैसे हो जाते हैं। लेकिन परमात्मा की इच्छा ऐसी नहीं है। यह हमारी अपनी इच्छा है और एक बंधन है। जब हम बंधन में होते हैं, तो यही हमारी इच्छा होती है। यहां तक ​​कि  सहज योग में भी कभी-कभी लोग मुझसे पूछते हैं, "माँ, मेरी शादी के बारे में क्या - क्या यह सच में होगी ?" इसे परमात्मा पर छोड़ दो। अब अगर इसे सच होना होगा , अगर इसे ठीक करना होगा, तो परमात्मा इस की पूर्ति करेगा, आप नहीं। जो बहुत ही सूक्ष्म और लोगों के लिए समझना मुश्किल है।

तब, कृष्ण ने जो कहा था, व्यक्ति वह समझ सकता है कि, "कर्मण्ये वाधिकारस्ते, फलेशु मा कदाचन" (अर्थ) हमें वह कार्य करना होगा जो हम चाहते हैं। कर्म (काम) हम कर सकते हैं, लेकिन उसका फल [आपको] इसे ईश्वर पर छोड़ देना चाहिए, क्योंकि वह जानता है कि भगवान की इच्छा को कार्यान्वित होना है।

ईश्वर की इच्छा को स्वीकार किया जाना है और उन्हें कार्यान्वित करना है। लेकिन आपको व्याख्यान देने से, आपको एक ब्रेनवॉश देकर, यह संभव नहीं है कि, "ठीक है इसे भगवान पर छोड़ दो!" यह 'भगवान' पोप हो सकता है। 'भगवान' कोई कार्डिनल हो सकते हैं, या 'भगवान' भारत में कोई हो सकता है, किसी तरह का पुजारी जो गांजा बेच रहा हो। मेरा मतलब है कि कोई भी इस तरह से 'भगवान' हो सकता है; ये मुद्दा नहीं है। आप ही स्थित ईश्वर, अगर वह चाहता है, तो वह जो आपके लिए सबसे अच्छा है वही करता है।

तो, आत्मसाक्षात्कार के बाद, क्या होता है? कि आपकी इच्छाएं चैतान्यित  हो जाती हैं। आपकी इच्छाएं, प्राथमिकताएं बदलने लगती हैं। महत्व बदलने लगता है, क्योंकि तुम्हारे द्वारा ईश्वर की इच्छा काम करने लगती है।

यह बहुत दिलचस्प है। आज ही, जब किसी ने मुझसे कहा कि वह जर्मनी जाता था और हमेशा जाकर शराब पीता था। क्योंकि वाइन उनकी पसंदीदा थी और उन्हें जर्मन वाइन पसंद थी। और इस बार वाइन फेस्टिवल या कुछ और था। लेकिन, आत्मसाक्षात्कार के बाद, बहुत महंगी शराब: उसने सोचा, "चलो इसे आजमाते हैं!" तो उसने खरीदा। उसने दो, तीन घूंट लिए और वह इसे नहीं ले सका, वह इसे पसंद नहीं कर सका। उसने इसे फेंक दिया। लेकिन मैंने वहां यह नहीं कहा कि, "तुम बस मत पीओ!" लेकिन यह आप में स्थित ईश्वर है जो अप्रसन्न होते है और आप उसकी इच्छा को महसूस करते हैं। तुम्हारी इच्छा उनके साथ एकाकार हो जाती है और इस तरह तुम उसे त्यागने लगते हो। और मूलत: यही बात होती है और इसी तरह आपकी प्राथमिकताएं बदल जाती हैं।

एक महिला थी जो बहुत ही कुशल गृहिणी थी। और वह जानती थी कि उसके पास कितने कपड़े हैं और उसके पति के पास कितने हैं और उसके बच्चों के पास कितने हैं और 'xyz' और पुलिस का फोन नंबर क्या है और यह और वह। और वह सब कुछ उसे मुखाग्र था। बिल्कुल कुशल! अत्यंत दक्ष ! और सब कुछ पॉलिश और उसके घर में सब कुछ। लेकिन उसकी सारी दक्षता के बावजूद अगर आप उसके घर गए, तो आपको ऐसा लगेगा कि आप सीधे पिछले दरवाजे से भाग जाएँ ! न गर्मजोशी, न प्यार। और आप महसूस करेंगे, "कहाँ बैठें ?" मेरा मतलब है कि यह बहुत अच्छा है और यह बहुत व्यवस्थित है! आप कहीं भी बैठने के लिए आरामदायक महसूस नहीं करेंगे क्योंकि महिला हर चीज के बारे में इतनी खास थी।

तो, उसे आत्मसाक्षात्कार हो जाता है और फिर क्या होता है? उसकी प्राथमिकताएं बदल जाती हैं। उसने आकर मुझसे शिकायत की, “माँ, मैं अपने ज़्यादातर नंबर भूल रही हूँ। मैं खाना बनाना भूल रही हूँ। मुझे नहीं पता कि मेरी चीज़ें कहाँ हैं!” मैंने कहा, "सच में? यह बहुत दुखद है!" (हँसी)। उसने कहा, "लेकिन मेरे साथ एक अच्छी बात हो रही है।" मैंने कहा, "तुम्हें क्या अच्छा हो रहा है?" उसने कहा, "मैं इसे बेहतर तरीके से करती हूं! मैं बहुत बेहतर खाना बना रही हूं। लोग मुझसे दूर नहीं भागते। चीजें काम करती हैं। ” मैंने कहा, "कैसे?" उसने कहा, "मुझे नहीं पता। किसी न किसी तरह से मुझे समय की बजाय सामयिकता की समझ आ गयी है।"

अब आप सामयिकता कैसे प्राप्त करते हैं? समय और सामयिकता में अंतर? आपको 'समय' देखना होगा, और 'सामयिकता ' यह है कि आप जानते हैं कि, किस समय। आज ही हम नीचे आ रहे थे और मैंने कहा, "चलो पहले टैक्सी बुला लेते हैं!" इसलिए वह टैक्सी लेने चला गया। हम ऊपर थे। इसके बाद, मुझे नहीं पता कि कितने मिनट - क्योंकि मैं अपनी घड़ी कभी नहीं देखती, यह हमेशा खराब रहती है - मैंने उनसे कहा, "चलो नीचे चलते हैं, टैक्सी वहाँ है।" और मैं वहाँ टैक्सी में थी! टैक्सी वहीं इंतजार कर रही थी। उसने दरवाजे की घंटी भी नहीं दबाई, हम वहां टैक्सी में थे। आप देखिए, आपको समय मिलता है! यह इतना शानदार है कि लोग इस पर विश्वास नहीं कर सकते, यह कैसे संभव है। लेकिन क्या होता है कि: परमात्मा की इच्छा, वह इस तरह से चीज़ को व्यवस्थित करता है, जिसे हम अचेतन कहते हैं। अचेतन तुम्हारे भीतर चेतन हो जाता है।  अचेतन क्या है? ईश्वर की इच्छा है। ईश्वर की इच्छा हममें चेतन हो जाती है और वह हर समय हमारा मार्गदर्शन करने लगती है। और मार्गदर्शक, यदि आप इसे इसके मार्गदर्शन पर छोड़ देते हैं, तो यह हमें आगे और पीछे और हर तरह से मार्गदर्शन करती है। मेरा मतलब है एक टैक्सी जैसी साधारण चीज़, मेरा मतलब है, चाहे मुझे चलना ही क्यों न पड़े, कोई फर्क नहीं पड़ता! इससे कोई फ़र्क नहीं पड़ता। लेकिन मैं कह रही हूं कि इतना भी ध्यान रखा जाता है।

तो चिंता क्यों? तुम अच्छे से बैठो! बस वही करें जो आप करना चाहें और यह वहाँ है! ऐसा इसलिए होता है क्योंकि हम कहते हैं, "हे परमात्मा, हम आपके चरणों छोड़ते हैं।" इसका क्या मतलब है? एक ही हरकत से वे इस ब्रह्मांड की रचना कर सकते हैं। वास्तव में, वह कर सकते है, मुझ पर विश्वास करें, वह कर सकता है। उसने किया है ! आपने नहीं किया है। तुम एक छोटा सा परमाणु भी नहीं बना सकते।

तो जब हम खुद का समर्पण करते हैं - आत्मसाक्षात्कार के बाद! बोध होने से पहले, कुछ भी अर्थ नहीं है। ना ! बोध के बाद जब हम कहते हैं, "हे परमात्मा  हम आपके सामने समर्पण करते हैं।" ओह, उसका अपना टेलीकम्युनिकेशन है !! उसके पास एक गतिशील शक्ति है। तो आपको आश्चर्य होगा कि, यह एक ऐसी शक्ति है जिसमें ईश्वर की इच्छा है, इसके कण-कण में। अब, क्या आप किसी ऐसे पदार्थ के बारे में सोच सकते हैं जिसमें विकासवादी शक्ति, चैतन्य और जिसमें इच्छा शक्ति है? हर कण में वह है। लेकिन जब वह प्रकाश तुम्हारे भीतर प्रकाशित होता है, जब भी तुम किसी चीज को छूते हो, तो वह तुम्हें मिल जाता है, वह चीज़। चाहे वह पदार्थ हो, चाहे वह पशु हो, या चाहे वह इंसान हो, यह उसके द्वारा छू लिया जाता है और प्रज्वलित हो जाता है। केवल एक चीज यह है कि मनुष्य इसके बारे में जानते हैं और दूसरे नहीं जानते हैं।

तो आज कोई अंदर आया और उसकी विशुद्ध ख़राब थी। मैंने कहा, "ठीक है, मेरी शॉल ले लो। आप इसे अपने ऊपर लपेटो। ” ख़त्म ! वह ठीक हो गया है! इसे चमत्कारी कहा जाए तो चमत्कारी है। लेकिन कई अन्य चमत्कार हम उन्हें  हल्के में लेते हैं। हमारी आँखों को देखो।

तो आपके साथ जो मूल बात होती है वह यह है कि आपकी इच्छा शक्ति ईश्वर के साथ एक हो जाती है और वह हर जगह, जहां कहीं भी ईश्वर की इच्छा शक्ति है, जो कोई जगह नहीं है, क्योंकि वह आखिरी चीज है और वही पहली चीज है। यह पहला था जिसने प्रकट होना शुरू किया, और यह आखिरी है जहां हम अंत करने जा रहे हैं, इसलिए यही पहला और आखिरी है। वो सभी जगह और कोई जगह नहीं है जहाँ ये स्थित नहीं हैं। इसलिए वे कहते हैं, "तुम हर जगह हो। ऐसी कोई जगह नहीं है जहां आप मौजूद नहीं हैं।" प्रकाशित हो जाता है और काम करता है।

हमारे प्यारे भाइयों, मानव जाति के मामले में ही वे इसे नकार सकते हैं। मनुष्य की महान स्वतंत्रता, मूर्ख होने के लिए, मौजूद है; मूर्ख होना, अहंकारी होना, अहंकारी होना, अंधा होना, आदरणीय है। 'वैज्ञानिक' के नाम से, 'तर्कसंगतता' के नाम पर सब कुछ चलता रहा और कहीं नहीं पहुँचा। लेकिन, जैसा कि आप कहते हैं, मनुष्यों को मूर्ख, मूर्ख, सतही होने, गौण होने की स्वतंत्रता है और किसी तरह उन्होंने उस तरह की बात को स्वीकार कर लिया  है। इसलिए लोगों को सहज पर लाना मुश्किल काम है।

इसके अलावा ईश्वर की इच्छा आप के लिए सोचती है, समझती है, संगठित करती है और प्यार करती है। लेकिन यह आपको लाड में बिगाडती नहीं। यह आपसे प्यार करती है, आपको लाड़ में बिगाडती नहीं है। अगर तुम सच में खोज रहे हो, तभी वह तुम पर उतरता है। अन्यथा ऐसा नहीं होता है। यह बहुत सूक्ष्म है। यह बहुत सूक्ष्म घटना है। उनके साथ ऐसा होता है जो वास्तव में इसकी इच्छा रखते हैं, कि उनकी इच्छा ईश्वर के साथ एक हो जाए; ऐसे लोगों को ही आत्मसाक्षात्कार मिलता है।

तो, लोकतांत्रिक तरीके से, आप सहज योग का आकलन नहीं कर सकते। नहीं तुम नहीं कर सकते। क्योंकि लोकतांत्रिक तरीकों में आप कह सकते हैं कि, "सहज योग में कितने लोग आ रहे हैं?" नहीं, कदापि नहीं! वे जितने कम आते हैं, उतना अच्छा है। इससे पता चलता है कि चूँकि उनमें से ज्यादातर आप देखिये, इस दुनिया में मूर्ख और बेवकूफ लोग हैं, क्या करें?

लेकिन जितना अधिक वे आते हैं, इसका मतलब केवल इतना है कि और भी लोग हैं जो विवेकवान हो गए हैं, वे विवेकी बनना चाहते हैं, वे खुद को सुधारना चाहते हैं, वे अपना जीवन बदलना चाहते हैं, वे वास्तव में खोज रहे हैं। क्योंकि यह कोई ऐसी सतही चीज नहीं है जैसी आम तौर पर लोग अपनाते हैं - साठ प्रतिशत। और कम से कम तीस प्रतिशत से अधिक वे लोग हैं जो कुछ ऐसा अपनाना चाहते हैं जिसमें वे कुछ भूमिका निभा सकें। तो नब्बे पूरी तरह से रद्द कर दिए गए हैं क्योंकि वे आवश्यक रूप से कुछ भूमिका निभाना चाहते हैं!

मेरा मतलब है, भले ही मैं आपसे कहूं, "आप अपने बालों को ऐसे खींचे ।" आप देखिए भारत में एक समुदाय है (हंसते हुए) जिसमें... मेरा मतलब है कि हमारे पास हर तरह के लोग हैं, आप देखिए, लेकिन यह एक खास है, उन्हें जैन संप्रदाय के 'दिगंबर' कहा जाता है। वे कोई पोशाक नहीं पहनते, कुछ भी नहीं! उन्हें आपकी बिकिनी की भी जरूरत नहीं है! बिल्कुल, वे बिना कपड़ों के रहते हैं। और यह बहुत शर्मनाक है, तुम्हें पता है!

दरअसल हमारे साथ ऐसा हुआ कि मेरे पति, जब मैं बहुत कम उम्र थी, आप देखिए, वह एक जिले के कलेक्टर थे। और हमें इन दिगंबर जैनियों द्वारा एक समारोह में आमंत्रित किया गया था। तब तक मुझे नहीं पता था कि ये सब ऐसे ही रहते हैं। मैंने सोचा था कि कम से कम दूसरों की उपस्थिति में वे कपडे पहनते होंगे, लेकिन नहीं! उन्होंने कलेक्टर और उनकी पत्नी को सभी 'सम्मान' के साथ सामने बैठाया, और सभी लोग वहाँ थे - कम से कम हज़ार लोग। और ये दिगंबर चार फीट ऊंचे एक चबूतरे पर बैठे थे। शर्मिंदगी की कल्पना करो! और मुझे नहीं पता था कि कहाँ देखना है, तुम्हें पता है !!!

और वे अपने शरीर और वह सब खुजाते चले जाते। यह सबसे शर्मनाक था। इतना बदसूरत और हास्यास्पद। लेकिन यह भी कि वे ऐसा करने को तैयार हैं क्योंकि उन्होंने सोचा कि, इससे वे 'दिगंबर' बन जाते हैं - यानी वे महान संत बन जाते हैं, आप जानते हैं। तो, वे उस कुरूपता और उस भयानक बेशर्मी को करने को तैयार हैं। लेकिन इसके अलावा सबसे बुरी बात यह थी कि वे सभी अपने बाल खींच रहे थे। तो हमें नहीं पता था कि वे हर समय अपने बाल वगैरह क्यों खींच रहे हैं: तो दूसरी बात यह है कि ऐसा माना जाता है की उन्हें किसी नाई के पास नहीं जाना चाहिए और उनके शरीर पर बाल नहीं होने चाहिए, इसलिए वे ' हर समय अपने बाल खींच निकल रहे हैं। यह एक प्रकार से उनके साथ कला बन गया है। यह एक सच्चाई है, मैं आपको बताती हूं। और भारत में ऐसे कम से कम पांच, छह हजार ऐसे होंगे जो यह बकवास कर रहे हैं, आप जानते हैं!

वे सड़क पर चलते हैं और कानून के तहत कोई भी उन पर नग्नता का आरोप नहीं लगाता है। नहीं तो भारत में सड़क पर नग्न होने की इजाजत नहीं है। इसके लिए आपसे जुर्माना लिया जाता है। लेकिन इन लोगों को हमें अनुमति देना है, क्योंकि कानून में वे कहेंगे, "यह हमारा धर्म है, तुम देखो। आप हमें मूर्खतापूर्ण धार्मिक होने से नहीं रोक सकते!" तो ऐसी बात के लिए उन्हें (हंसते हुए) सहमत होना होगा!

तो कल्पना कीजिए कि ऐसे हजारों लोग हैं जो सिर्फ धर्म के नाम पर इस तरह की बकवास कर रहे हैं। और वे सोचते हैं कि वे बहुत श्रेष्ठ हैं; वे किसी की तरफ नहीं देखते। "नहीं, हम महान हैं। हमने अपनी शर्म की बलि दी है, बेशक तार्किकता। लेकिन सबसे बड़ी हमारी बुद्धि, हमने ईश्वर के नाम पर बलिदान किया है!" और ऐसा कि, "जब हम स्वर्ग के राज्य में प्रवेश करेंगे तो आप परमेश्वर के दाहिने हाथ पर बैठने वाले हैं!" यह एक चरम मामला है जो मैं आपको बता रही हूं। जब आप चरम मामलों का वर्णन करते हैं तो लोग उन बेतुकी बातों को समझ पाते हैं जिनसे हम सत्य के प्रति अपनी अवधारणा और उस वास्तव में उस सत्य की प्राप्ति के दौरान में गुजरते हैं।

तो उस अवस्था में होने के लिए, किसी व्यक्ति को यह जानना होगा कि सबसे बड़ा मंत्र है, "परमात्मा की इच्छानुसार घटित होगा।" आपके मिस्टर, कैपिटल लेटर 'ई', कैपिटल लेटर 'जी', और कैपिटल लेटर 'ओ' से थोड़ा छुटकारा ! अगर इसे थोड़ी देर के लिए भी त्यागा जा सके, तो यह कार्यान्वित चुटकियों में करता है! (श्री माताजी अपनी उंगलियों पर क्लिक करती हैं) तुलनात्मक रूप से यह थोड़ा मुश्किल है क्योंकि, अब तक खुद को व्यक्त करने के लिए इस अहंकार नामक साधन का इस्तेमाल किया गया था। लेकिन परमात्मा की अभिव्यक्त होने के लिए बेहतर होगा कि आप उसे छोड़ दें!

लेकिन फिर, एक बार ऐसा हो जाने पर, बोध के बाद, आप शरीर के सभी तत्वों पर काबू पा लेते हैं। आखिर ये तत्व हैं ही क्या ? वे परमात्मा के चरणों की धूल के सिवा और कुछ नहीं हैं। केवल मनुष्यों को ही उसने अपने सिर पर बिठाया है और उन्हें चुनने की स्वतंत्रता दी है। और इसलिए मुझे आपसे विनती करनी है कि आप अपने विवेक को अपनाए, विवेक के प्रति समर्पण करें और अपने ई-जी-ओ (अहंकार)को थोड़ी देर के लिए छोड़ दें। फिर मैं संभाल लूंगी। इसे छूने तो दो! कुंडलिनी, इस को  यहां (सहस्रार) पर छूने दें। यह सब अंदरूनी रूप से ही निर्मित है। यह सब आप में ही स्थित है। यह कार्यान्वित होने जा रहा है और यह काम करता है। इसने कई लोगों के साथ काम किया है और इसे आपके साथ काम करना चाहिए। लेकिन यह एक व्यक्तिगत प्रश्न है। जहां तक ​​अहंकार का संबंध है यह एक व्यक्ति का प्रश्न है। लेकिन यह भी एक सामूहिक शक्ति है; कई चैनलों की तरह। उदाहरण के लिए, यह भारत में बहुत अधिक काम करता है क्योंकि वहां इस पर काम करने के लिए और भी कई चैनल हैं। तुम देखो, ये हाथ हैं। इसे कार्यान्वित करने के लिए, परमात्मा सहज योगियों का इस्तेमाल अपने हाथों के रूप में करते हैं।

आपने एक हजार हाथ वाली देवी के बारे में तो सुना ही होगा। उसके पीछे ये शक्तियां हैं और वे हाथ हैं। और वह विभिन्न शक्तियों का उपयोग करती है, क्योंकि एक जटिल काम करने के लिए, किसी को आपके बाल इकट्ठा करने पड़ते हैं, किसी को आपकी नाक इकट्ठा करनी पड़ती है, किसी को आपकी आंखें इकट्ठा करनी पड़ती हैं। परेशानी यह है कि हम हर चीज में इतने उलझे हुए हैं! किसी को गर्व है...मैंने यह भी देखा है कि लोग अपनी नेक-टाई पर भी  गर्व करते हैं जिसे आप बाजार में खरीद सकते हैं!

इसलिए इन चीजों को दूर करना होगा। एक बार जब आप अपने अहंकार को दूर कर लेते हैं, और ये सारी शक्तियाँ इसे कार्यान्वित कर लेंगी और उस सब को दूर कर देंगी। स्वाभाविक रूप से साधन परिवर्तित हो गया है, अहंकार साधन परिवर्तित हो गया है, इसलिए प्राथमिकताएं बदल जाती हैं। लेकिन इसके परिणामस्वरूप आपको क्या मिलता है? आनंद, आनंद, सभी शास्त्रों में वर्णित सभी वादे। समय आ गया है और आपको इसे महसूस करना चाहिए, आपको इसे ग्रहण करना चाहिए, इसमें महारत हासिल करनी चाहिए और इसका उपयोग करना चाहिए। यही तरीका होना चाहिए।

लेकिन मैंने देखा है कि लोग सहज योग से आते हैं, उन्हें आत्मसाक्षात्कार  होता है, वे मुझे फोन करते हैं, "हम बहुत अच्छे हैं, माँ। हम बहुत अच्छा महसूस कर रहे हैं।" वे घर पर बैठते भी हैं और ध्यान करते हैं! लेकिन उन्हें यहां आना होगा, क्योंकि यह सफाई का बहुत गहरा तरीका है और आपकी सफाई करने वाला कौन है? धुलाई करने वाली महिला मैं हूं। मुझे यह काम करना है। तो बेहतर होगा कि आप इस लॉन्ड्री में आएं! यही तो बात है। और इसे कार्यान्वित करो।

और एक बार जब आप स्थापित हो जाते हैं, तो आप अपने आप पर चकित हो जाएंगे। आप अपने हाथों की गति से भी कुंडलिनी को ऊपर उठा सकते हैं, आप उठा सकते हैं! तुमने देखा हुआ है। आप लोगों को आत्मसाक्षात्कार दे सकते हैं। लेकिन बस कोशिश करो, क्योंकि तुम्हारी इच्छा परमात्मा की इच्छा में विलीन हो जाती है। अहं उन्मुखीकरण के साथ, अहंकार के काम करने के साथ, मनुष्य के साथ जो सबसे बुरा हुआ है वह यह है कि उसका चित्त विचलित भंग होता है, बिखरा हुआ है; उसका चित्त एकाग्र नहीं होता। अहंकार की तरफ झुकाव ने इस तरह के अशांत चित्त को जन्म दिया है। हम अपनी नजर एकाग्र नहीं रख सकते। या तो हम दूसरों को देखते हैं, या हम चाहते हैं कि दूसरे हमें देखें। हमारा सारा ध्यान इसी ओर जाता है। हम खुद की और नज़र नहीं रख पाते कि जहाँ कि चित्त को जाना चाहिए। और यह सबसे बुरा काम है जो अहंकार ने किया है, वह है अपना चित्त चारों ओर बिखेर दिया है। यही कारण है कि, आप देखते हैं, यदि आप प्राचीन वस्तुओं की दुकानों में जाते हैं, तो आप पाएंगे कि इसी देश में ऐसे लोग थे जो सुंदर चीजें बना रहे थे।

(रिकॉर्डिंग में ब्रेक)

तुम्हें पता है, जरा देखो कि अचेतन ने कैसे काम किया है! मैं बताती हूं।

छोटे-मोटे विघ्न ! की तरफ ध्यान देने जैसा क्या है? क्या आपने टेलीविजन नहीं देखा है, यह बात है? क्या आपने इसे बाहर जाते नहीं देखा? क्या आपने इसे पहले नहीं देखा है? लेकिन सबका चित्त उस तरफ  जाता है। यह फिर से अचेतन काम कर रहा है। इस समय इसे बाहर क्यों जाना चाहिए? चित्त तुरंत निकल जाता है। मैं कुछ महत्वपूर्ण, और बहुत महत्वपूर्ण बता रही हूं लेकिन चित्त तुरंत चला जाता है। ऐसा किसने किया है? यह परमात्मा की इच्छा है। वह परीक्षा ले रहा है!

मैं कह रही हूं कि चित्त को अब एकाग्र किया जा सकता है, बोध के बाद ही। लेकिन यहाँ तक की आत्मसाक्षात्कारियों को भी यह काम करना पड़ता है। यह सबसे बड़ी समस्या है, मैं सोचती हूँ,  मुझे लगता है कि: हमारा चित्त इतना विचलित है। हम एकाग्र चित्त ढंग से कुछ नहीं कर सकते। इसलिए गुरु खरीदारी भी चल रही है। हम भी अपना सहज योग एकाग्र ढंग से नहीं कर पाते। क्योंकि एक बार जब हम सहज योग करते हैं, तो हम ठीक हो जाते हैं, "ओह, हमें बहुत अच्छा लगा, खुशी हुई, माँ।" ख़त्म हुआ! क्योंकि चित्त एक बिंदु पर बना नहीं रहता। यह मोबाइल (चलता-फिरता)बन गया है, यह चारों ओर फैल गया है।  आप कह सकते हैं, यह किसी भी गहराई या ऊंचाई तक नहीं पहुंच पाता है। यदि आप उन्हें (चित्त को) एक साथ (सामुहिक)रखते हैं तो यह कार्यान्वित होगा।

और इसे बदतर बनाने के लिए, इसे बदतर बनाने के लिए, अहंकार उन्मुखता  जिसने हमें यौन उन्मुख होने के लिए प्रेरित किया है। चित्त गंदा हो गया है। और इसलिए, हम कह सकते हैं कि, यह अहं-उन्मुखता द्वारा गतिहीन हो गया है। बल्कि उस गंदगी की वजह से सड़ांध मार रहा है जिस पर हम ध्यान देते हैं|

तो, चित्त को स्वच्छ ​​करने के लिए, इस कचरे को साफ करें, उस साफ-सुथरी, खूबसूरत झील में हमें ध्यान करना होगा। हमें इसे तलछट (इस प्रकार से उभर आना ताकि उसकी छठाई हो सके ) होने देना होगा। हमें इसे निकाल बाहर करना होगा। यह-सौंदर्य स्वाभाविक तौर पर प्रकट हो जाएगा। और तब तुम अपने भीतर एक लहर रहित झील को देखोगे, एक शांतिपूर्ण स्थान जिसमें तुम परमेश्वर के आनंद को अपने भीतर बहते हुए देखोगे; आप इसे देख रहे हैं और इसे दूसरों में भी अभिव्यक्त होते हुए देख रहे हैं। यही मांगना है।

कोई मानसिक गतिविधि ऐसा नहीं कर सकती। यह केवल वही होने की इच्छा है, जो इसे कार्यान्वित करती है। केवल ईश्वर के साथ एकाकार होने की इच्छा ही काम करती है। मानसिक गतिविधि, तर्कसंगतता, इसे समाप्त कर देती है। तर्क बुद्धि के द्वारा तुम परमात्मा तक नहीं पहुंच सकते। तो अपने हृदय में नम्र हो जाओ। इसलिए यह कहा जाता है, "जो लोग धन्य होंगे उन्हें अपने दिल में विनम्र होना होगा।" जो बहुत सच है। यह बहुत, बहुत सच है कि हमें अपने दिलों में विनम्र होना होगा ताकि यह काम करे। और अपना चित्त स्थिर रखें। क्या मैं बहुत ज्यादा की मांग कर रही हूँ?

आपने शुरुआत बचपन में बहुत ही विनम्र हृदय से की थी। केवल इस जीवन में यह सब कुछ ज्यादा ही जमा हो गया है। पिछले जन्मों में आप ऐसे नहीं थे - बहुत बेहतर। बस इसी जन्म में, तुमने ही थोड़ी हद पार की है। पीछे हटना मुश्किल नहीं है। तो बस अपने हृदय में नम्र होने की कोशिश करो और यह काम करेगा।

हर बार जब आप कुंडलिनी का स्पर्श पाते हैं, या जिसे आप सफलता कह सकते हैं, हर बार जब आप उस अनुभव को प्राप्त करते हैं, तो इसे अपनी स्मृति में रखें और इसकी इच्छा करें और यह काम करेगा। उन दोषों को याद मत रखो जो तुम थे [या] जहां तुम थे।

जब आप किसी पहाड़ी या पहाड़ की चोटी पर चढ़ते हैं, तो आप बचपन में गिरे हुए सभी गड्ढों को याद नहीं करते है। आप पहाड़ी की चोटी पर वातावरण का आनंद लेते हैं। इसे अपने भीतर एक मजबूत स्मृति बनाएं और इसे वहीं बनाये रखने की कोशिश करें। मैं जानती हूँ, यह परिणाम, कुछ लोगों के लिए कठिन है; वे नीचे आते हैं, फिर ऊपर जाते हैं। उन्हें पहले हुई समस्याओं के कारण कुंडलिनी नीचे आती है। लेकिन सहज योग में सारी व्यवस्था है। लेकिन अगर इच्छा प्रबल है - मानसिक गतिविधि नहीं बल्कि इच्छा - यह काम करेगी। और इसलिए मैंने आपको बताया कि ऐसा क्यों होना चाहिए, "ईश्वर की इच्छानुसार होगा।" इसे शुरू से ही स्वीकार करें। आप जो उत्थान करने वाले हैं, उसका आधार यही है। लेकिन पूरी जानकारी मैं आपको बाद में दूंगी। लेकिन यही वह आधार है जो आप अपने लिए रख  सकते हैं।

क्या अब हम अपनी आँखें बंद कर सकते हैं? और अपने हाथ मेरी ओर रखो।

केवल यह कहते हुए, "ईश्वर की इच्छानुसार होगा।" इस तरह मेरी तरफ हाथ रखो और दिल में बस इतना कहो, "ईश्वर की इच्छानुसार होगा।"

अचानक तुम पाओगे कि विचार, तुम विचारों के पार चले गए हो।