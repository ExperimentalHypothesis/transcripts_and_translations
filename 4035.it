(11/2020 SOTTOTITOLI, traduzione inedita)
S H R I   M A T A J I   N I R M A L A   D E V I
 Shri Durga Mahakali Puja
 “La Francia sta scendendo sempre più in basso”
 Parigi (Francia), 25 Luglio 1992

[Un bambino dice a voce alta: “Mataji! Jai!”. Shri Mataji sorride, gli yogi ridono]

Il puja di oggi è dedicato a Durga o Kali.

Essa è la forma della Dea che distrugge ogni male e negatività. È stato necessario farlo in Francia in quanto ho la fortissima sensazione che, giorno dopo giorno, la Francia stia andando complessivamente sempre più giù.

Mentre voi ascendete, il resto della Francia si trova nelle condizioni più pietose.

Innanzitutto, come capite, è la Chiesa cattolica. Forse non ne siete consapevoli, è probabile, dato che non leggete nessun’altra lingua: in questa nazione leggete obbligatoriamente soltanto il francese.

Pertanto, non avete pareri o notizie internazionali in merito al fatto che questa Chiesa cattolica, in passato, ha perpetrato così tante nefandezze che è inverosimile che abbia qualche rapporto con Dio.

I cardinali hanno arso, bruciato molta gente sul rogo. Non solo, ma hanno assassinato un grandissimo numero di persone che avevano provato a dire anche solo una parola su di loro.

Sono stati molto peggio dei musulmani.

Hanno invaso altri paesi come il Sud America, l’America – tutti questi paesi sono cattolici - ed anche il nostro. Ed hanno assassinato milioni e milioni di persone.

Adesso, essendo iniziato il Krita Yuga, una delle cose che ho detto ieri è che dovrete pagare per tutto ciò che avete fatto, a livello di massa o individuale.

Se questa è la situazione, si deve sapere che la Francia dovrà pagare un prezzo altissimo e questa Chiesa cattolica dovrà pagare di più.

La Chiesa cattolica ha escogitato tutta una serie di pretesti dando vita alla teoria del peccato originale.

È un modo per condannare ogni altra incarnazione, ogni altro profeta, dicendo che tutti avevano il peccato originale. E sono arrivati persino a dire che Maria è nata con il peccato originale; molti papi hanno dibattuto questo.

È la dimostrazione che questa religione contraffatta della Chiesa cattolica ha dovuto imporsi con la forza, torturando le persone, prendendo il controllo di tutte le loro idee, infondendo concetti assurdi come il peccato originale.

Un altro è la confessione, con la quale hanno procurato il Vishuddhi sinistro.

Hanno trattato le donne come nullità e hanno chiamato “donna” la Madre Maria. E ciò che vi ho detto ieri di Paolo[i] è un dato di fatto.

Ora è fondamentale che i sahaja yogi capiscano quanto sia pericolosa la Chiesa cattolica e tutto il male che ha fatto. Esistono molti libri su questo argomento, che voi non leggete perché non sono in francese.

Ci sono libri in inglese che arrivano dall’America. Dovete imparare l’inglese. Ormai ritengo molto importante che tutti i francesi imparino l’inglese, devono leggere l’inglese. Il francese non vi darà la personalità internazionale che dovete acquisire.

Avete ricevuto un po’ di istruzione, non molta. La vera cultura viene in lingua inglese, dall’Inghilterra ed anche dall’America e dall’India.

Un funzionario dell’Unesco che ha provato a tradurre tutte queste cose è stato bandito dai vostri media. I vostri mezzi di comunicazione approfittano al massimo del fatto che non leggiate altri giornali, e fanno ciò che vogliono.

Scrivono tutto ciò che vogliono scrivere, scandali, notizie sensazionali, in stampa libera.

Da un lato si ha una repressione della vita naturale degli esseri umani, che li induce a rivolgersi a Freud.

Mentre Freud è l’essere più sordido al quale si possa pensare e vi ha messo in testa le sue idee. Ma voi le avete accettate tutte, come se vi fosse già stato fatto il lavaggio del cervello. Come avete potuto accettare Freud? Se Freud fosse andato in India lo avrebbero ucciso subito.

Insomma, ciò che accade è che, in qualche modo - non so per quale motivo, non so come classificarlo - non c’è saggezza. Non c’è maturità, non c’è saggezza.

Posso capire l’America in quanto ha solo due, trecento anni di storia. Ma, i francesi? Non sono stati in grado di maturare, anzi, sono diventati estremamente frivoli.

La maturità è morta.

Uno dei motivi potrebbe essere il desiderio di rimanere sempre giovani.

In India i giovani sono definiti stupidi: gadha pachisi, significa che a venticinque anni sono asini. Non sono mai considerati persone sagge da seguire.

E, gradualmente, con questo passaggio dalla Chiesa cattolica a Freud, ciò che è accaduto è che non avete una vostra personalità per distinguere tra ciò che è giusto e ciò che è sbagliato.

Naturalmente devo dire che i sahaja yogi devono aver guadagnato moltissime punya e devono essere molto coraggiosi per nascere in questo paese. Diversamente non so come avrebbero potuto nascere qui.

La legge è talmente strana che dicono dipenda dall’umore del magistrato, come se il magistrato non conoscesse la legge.

Non ho mai conosciuto un paese così stupido nei tempi moderni. Da nessuna parte del mondo esiste una legge insulsa come qui.

Certamente, in America non c’è giustizia, fanno quello che vogliono, ma qui c’è gente cosiddetta moderna e la loro condizione è che non hanno alcun senso della legge.

Se chiedete cosa sia la legge non se ne interessano. Dipende dall’umore del magistrato. Se, ad esempio, la notte precedente ha bevuto molto, il giorno dopo arriva con i postumi della sbornia, così è finita. E allora sarà molto più parziale nei confronti degli alcolizzati.

Qui la società sta diventando tanto orribile che gli indiani ne sarebbero scioccati, senza dubbio. Non è altro che prostituzione. Vedere ed essere visti. Perché?

Ogni donna deve vestirsi in modo da essere attraente. Per cosa? È forse una prostituta? Si sono sviluppate tutte le culture da latrina.

Per esempio è noto in tutto il mondo il significato di “bagno francese”[1].

È una sporchissima abitudine indotta dalla pigrizia derivante dal consumo di alcolici. Se si beve troppo, la mattina dopo si è così letargici che si fa giusto un “bagno francese” e via.

Quindi per favore, cercate di ricordare che, come sahaja yogi francesi, il vostro compito è molto più gravoso di quello di altri paesi, poiché (qui) manca completamente la saggezza. Non la troverete nelle vostre istituzioni, né nel vostro governo, né nell’istruzione. Manca completamente la saggezza. E avere saggezza, secondo questi seguaci di Freud, significa essere egoisti. Ricavano idee così strane dalle elucubrazioni di Freud che nessuna persona di buon senso le accetterebbe.

Ma la gente ha smarrito il buon senso e cerca di assorbire, come carta assorbente, tutto ciò che è sconcio, distruttivo, orribile, subumano.

Ed è considerata una nazione cristiana.

Per favore, tutti i sahaja yogi devono comprendere che occorre procurarsi dei libri per capire dove siamo.

Ho lavorato con grande impegno in Francia, lo sapete benissimo.

Pensavo che questa fosse la porta dell’inferno, ma è molto peggio, è un pantano di sudiciume; e voi che, (pur) essendo nati qui, siete diventati come loti, belli e fragranti, dovrete combattere. Io sono sempre con voi, tutti i miei poteri sono con voi. Ma ricordate che dovete lottare contro la società, dovete salvare un gran numero di persone, dovete metterle in salvo.

Ai bambini viene data la libertà di fare ciò che vogliono, senza che abbiano nessuna comprensione di cosa sia la libertà. Supponiamo che un aereo che non sia stato assemblato correttamente sia fatto volare: che cosa accadrà all’aeroplano?

Se ai bambini viene data libertà, senza la corretta comprensione dei loro doveri e di se stessi, che cosa accadrà loro?

Per quale motivo i bambini nascono ai genitori? Forse per essere viziati, per avere libertà, oppure per avere una guida?

Voi non siete capaci di guidare i vostri figli. Sono molto maleducati, molto arroganti. Sono completamente fuori controllo.

Sapete che abbiamo dovuto combattere per un mese con questi bambini occidentali. Ed eravamo arrivati al punto di voler chiudere la scuola, perché erano bambini davvero violenti, come se arrivassero dalla giungla. Persino gli animali della giungla hanno un po’ di saggezza. Insomma, dovete pensare ai vostri bambini. Cosa ne sarà dei vostri figli? Quale sarà la loro situazione? Se vivranno anch’essi in questo sudiciume, questi bambini andranno sprecati, saranno persi.

Non avranno istruzione, carattere, personalità. Finiranno con l’AIDS o con le droghe o qualcosa di simile. Io non vedo nessun futuro per i bambini francesi, nessun futuro.

E voi dovete lottare per questo: “Noi vogliamo un futuro per i nostri figli, non vogliamo che siano rovinati”. E dovete avere coraggio per combattere questo. È fondamentale avere coraggio. Se non si ha coraggio non si può lottare.

E il puja di oggi ha lo scopo di infondere quel coraggio nei vostri cuori. Guardate tutt’intorno a voi che cosa sta succedendo. Voi siete tutti gioiosi e beati nel regno di Dio, (Shri Mataji sorride) voi siete entrati nel regno di Dio.

Ma, e tutti gli altri?

La maggioranza delle persone dove finirà? Quale sarà il futuro di questo luogo con questo orribile Muladhara?

Ormai Freud è stato smascherato per l’impostore che era, e solo adesso che ha già rovinato la gente in tutto il mondo, dopo tanti anni, ci sono dei libri. Ma il danno maggiore è stato fatto qui.

Ritengo sia una responsabilità soprattutto delle donne, poiché sono loro le responsabili della società. La società francese è andata in rovina, e adesso sta a voi assumervi la responsabilità di parlare contro questa sorta di anarchia che sta operando la distruzione delle vostre famiglie.

Se le donne si decideranno, sono sicura che potranno riuscirci con grande facilità. Invece di rivendicare un’assurda liberazione (movimento femminista), meglio chiedere l’ascesa di questo paese.

Io so di aver lavorato con grande impegno e voi siete tutti qui. Sono molto felice di vedere che siete tutti qui per realizzare i desideri del Divino. Infatti adesso dovreste sapere che moltitudini e moltitudini di persone saranno distrutte enormemente. Non dall’esterno ma dall’interno. D’improvviso verrete a sapere che molti milioni scompariranno a causa di questo morbo.

Inoltre dovete proteggervi tutti, datevi sempre un bandhan, conducete sempre una vita pura. Esistono alcune norme igieniche in Sahaja Yoga: per favore, seguitele. Non trascuratele. Se qualcuno contrae l’AIDS non dovete farlo rimanere in Sahaja Yoga, quali che siano le condizioni, qualunque possa essere la ragione.

Dovete stare molto attenti. Inoltre direi di non eseguire mai trattamenti su malati di AIDS.

Come quello che ieri stava discutendo con me. Infatti in realtà sono persone soltanto di due tipi: gli arroganti e quelli che pensano sempre che sia meglio morire, che non hanno nessuna voglia di vivere. Ci sono dunque soltanto due tipi di persone: o di lato destro o di lato sinistro. E non potranno mai ascendere.

Abbiamo provato e riprovato. Certo, uno è ancora vivo dopo sette anni, tuttavia... Non ha fede in se stesso. Forse la prossima generazione potrebbe essere migliore, se ritorneranno.

Ma, per quanto concerne questa generazione, dovreste rendervi conto che la vostra responsabilità è enorme.

Tutti i sahaja yogi devono promettere solennemente che contrasteranno questa società e cercheranno di salvare il proprio paese e i loro compatrioti da un completo disastro.

Non ci sarà nessuna guerra, saranno soltanto loro a combattere contro se stessi e morire. È una faccenda molto seria.

Per questo oggi abbiamo deciso di celebrare questo puja a Durga affinché tutta la negatività sia distrutta.

Numerose deità costituiscono il corpo di Kali. Ogni parte del suo corpo è stata creata da una deità, curata da una deità e, successivamente, si riflette anche in tutti voi.

Si dice che Dio abbia creato gli esseri umani a propria immagine, ma io direi che io ho creato voi (sahaja yogi) a mia immagine. Tutte le deità sono a vostra disposizione. Esse sono tutte con voi e vi hanno creato. Se osservate nei dettagli, sono le deità che hanno portato alla luce tutta la bellezza che avevate.

Sono state loro a creare tutta questa meravigliosa comunità, questa bellissima trasformazione e vi hanno reso persone così angeliche.

Loro fanno sempre tutto questo, ma una cosa che dovete fare voi è avere la spinta. Avevate un puro desiderio di ascesa, ma per cosa? Volete la luce, ma per cosa? Volete diventare guru, per cosa? Per salvare la gente, per la loro salvezza.

Soltanto attraverso i vostri canali io posso far funzionare Sahaja Yoga. Se avessi potuto farlo da sola, lo avrei fatto.

Non è questione di uccidere un solo rakshasa. Dio sa quanti ce ne sono, rakshasa e rakshasa. E sono ovunque. Erano anche dentro di voi, ma adesso se ne sono andati.

Quindi dovete rendere piena giustizia a Sahaja Yoga, è molto importante.

Sapevo che il puja sarebbe stato molto tardi poiché il puja di Kali si celebra sempre di notte, dopo la mezzanotte. Quindi doveva andare così, sebbene la scorsa notte io abbia dormito soltanto alle quattro e stasera non sappia a che ora andrò a dormire. Tutto funziona, tutto viene organizzato.

Voi però dovete prendere delle decisioni e riflettere su cosa poter fare per modificare questa situazione.

Perché non scrivere dei libri? Perché non scrivere alcune esperienze? Fatele pubblicare in francese. Fate sapere ai francesi cosa accade fuori. Fate tradurre alcuni libri, americani e inglesi.

Per lo meno riportate qualche citazione.

Come sono inconsapevoli. Per prima cosa questa Chiesa cattolica deve scomparire. Sparirà, non ci sono dubbi, ne sono sicura. Sono letteralmente terrorizzati da noi. E adesso dobbiamo realmente far vedere di cosa siamo capaci.

E la cosa più grottesca è che un presidente abbia scelto la propria amante come primo ministro. Insomma, non è possibile in nessun paese assennato. Non si era mai sentita una cosa simile. Devo dire che gli inglesi sono mille volte meglio. Sono davvero di ottimo livello, almeno per quanto riguarda l’amministrazione, il parlamento. La loro giustizia non è dissennata come qui: è fondata sulle leggi, non sull’umore di un magistrato.

Come si può continuare con queste idiozie che risalgono addirittura a prima del Medioevo? È gente primitiva, proprio primitiva per accettare leggi simili.

Almeno potete scrivere un libro, un titolo sulle strane leggi francesi, sui danni prodotti.

C’è un bel libro, “Fraudulent Freud[2]”. Per favore, leggetelo e rendetevi conto di come Freud abbia rovinato i francesi, di quanto i loro cervelli siano contorti, di quante idee contorte abbiano. Voi tutti siete persone molto intelligenti, brillanti. Quindi, se non con la spada, Kali deve operare attraverso la penna.

Sebbene lo sapessi, non mi ero mai resa conto che (la Francia) fosse in questo stato disastroso. Questa è dunque una sfida per tutti noi e fatemi vedere che cosa potete scrivere, tutti voi, raccogliete le vostre esperienze: come si comportano i genitori francesi, come si comportano i nonni, che cosa accade in questa nazione e via dicendo.

Vivono in un paradiso degli stolti. Non si rendono conto della distruzione che incombe sulle loro teste.

Sebbene voi siate tutti salvi, dovete pensare agli altri. Sahaja Yoga è questo, non esiste solo per preoccuparsi dei bhakta (devoti), come Kali che voleva proteggere soltanto i bhakta, i sadhaka (ricercatori). Voi dovete proteggere molte, molte altre persone. Avete tutti i poteri, fatevene carico e usateli. Potete farlo.

I vostri media sono i peggiori in assoluto. Possiamo fondare anche noi un giornale, chiamandolo “anti-media”: che cosa possono farci? Oppure possiamo dargli un nome indipendente.

E dovrebbe essere aperto alle persone che soffrono a causa del sensazionalismo dei media. Lì possono scrivere di come i media le stiano danneggiando, delle notizie false che diffondono e quant’altro.

Possiamo farlo! Perché no? Sono sicura che funzionerà. Pensate a cosa potete fare con la vostra penna.

Voi gioite di tutto ciò che avete ottenuto: musica bellissima, tutti i puja e via dicendo, ma pensate agli altri.

Sono già ubriachi e agitano la testa sul cuscino. Pensate a loro: quando proveranno anche loro questa gioia?

Io provo soltanto pietà per loro, per il fatto che abbiano adottato tutte queste abitudini nocive, a causa della repressione della Chiesa cattolica. La Chiesa cattolica li ha repressi e, a causa di ciò, hanno preso a fare tutto questo. Non esiste nessun altro motivo per cui avrebbero dovuto accettare cose simili.

In Sahaja Yoga noi non facciamo tutto questo, siamo al centro. Non abbiamo questo tipo di problemi in quanto non reprimiamo nessuno, ma non andiamo neppure all’altro limite della permissività.

Penso che tutta l’Europa possa essere divisa in due tipi di persone: gli anglosassoni e i latini.

Gli anglosassoni sono di lato destro e i latini di lato sinistro: piangono, si lamentano, sono tristi, sono attratti da ciò che è sporco e osceno. Sono di questi due tipi.

Ora, sfortunatamente voi appartenete alla parte latina, pertanto qui la Chiesa cattolica prospera.

Pensate dunque alla parte latina e rendetevi conto di quanto siano precipitati nel lato sinistro, e di quali malattie si contraggano quando si finisce sul canale sinistro; fatene una bella lista.

In Francia si verificherà ciò che ho detto: le malattie incurabili di lato sinistro.

Di fatto, se si cammina per strada si troveranno in giro almeno tre, quattro matti, degli alienati. Li troverete lì. È molto semplice. Non occorre andare in un manicomio, basta andare per strada. Saranno tutti intenti a parlare e a dire qualcosa, ma è tutto lì. (Spiegheranno) perché bevono, perché sono infelici.

Non conosco le statistiche delle malattie.

Il problema è dunque estremamente serio, molto grave. E voi dovete risolverlo con la gravità del vostro Gurupada che mi avete chiesto l’altro giorno[ii]. Mi avete chiesto lo stato di guru per le signore come per gli uomini. Ed io ho risposto: “Va bene, cominciate!”.

Spero che abbiate sentito tutti la canzone che ho composto per chiederlo.

[Shri Mataji parla a lato in Marathi]

Bene, la canteranno una volta.

[Shri Mataji parla a lato in Marathi]

Va bene. Loro canteranno questa canzone per voi. Contiene diverse richieste alla Madre e l’ultima è: “Madre, adesso concedici il Gurupada, lo status di guru”.

Ma ogni guru ha il dovere di purificare la società in cui vive. È suo dovere, deve contrastare tutto questo. Cristo ha combattuto da solo, numerosi santi hanno combattuto da soli, sono stati angariati, imprigionati, avvelenati, ma hanno combattuto. Allo stesso modo voi siete nella Verità e dovete combattere. Perché siete santi.

Dio vi benedica.

[Shri Mataji parla a lato in Marathi]

La ripeteranno due volte, così potete (cantare) anche voi. Non credo l’abbiate sentita tutti, infatti deve averla sentita chi è intervenuto al Guru puja.

[Gli yogi cantano “Binati Suniye Adishakti Meri”].

[1] Inondarsi di profumo per coprire i cattivi odori invece di lavarsi.

[2] Traducibile con “La frode freudiana”.

[i] “Neppure nella Bibbia hanno parlato tanto di Maria quanto ne ha parlato Maometto. Loro l’hanno chiamata solo “una donna”. Anche l’idea di Madonna è derivata dalla religione pagana e non è menzionata nella Bibbia. Khalil Gibran ha detto: “Non so perché Paolo appaia nella Bibbia, che ci fa?”. Ha scritto un intero capitolo su Paolo.

Io stessa sono rimasta sorpresa - sono nata anche io in una famiglia cristiana - nel vedere quanto questo signor Paolo sia preminente nella Bibbia. Lui non era stato un discepolo di Cristo. Aveva ucciso un grandissimo discepolo di Cristo, Stefano, ed era epilettico - in Sahaja Yoga abbiamo provato come l’epilessia venga a chi è posseduto - e fu molto furbo, infatti ciò che fece fu bellamente scegliere il peggior discepolo di Cristo.

Cristo disse a Pietro che Satana avrebbe preso il sopravvento. Insomma, immaginiamo fra sahaja yogi: affidereste forse le chiavi della chiesa (per analogia, qui si intende Sahaja Yoga, ndt) al peggiore dei sahaja yogi?

Il signor Paolo la considerò una buona piattaforma su cui salire, da cui manovrare tutti e addossare ogni responsabilità (della crocifissione) agli ebrei. Si affiancò al più debole discepolo di Cristo, Pietro, alterando completamente l’essenza della vita di Cristo [...] Lui, Paolo, odiava le donne. Non le ha mai rispettate. Invece in Grecia, in Grecia, Atena è la Madre Primordiale. (Nella Bibbia) Hanno parlato di Dio Onnipotente e suo Figlio ma di nessuna Madre. La Madre non c’è, è una colomba. Ma non in Grecia. In Grecia Atena è la Madre primordiale. In India Lei è l’Adi Shakti, in Inghilterra era la Dea bianca. Nella Bibbia Lei non è stata menzionata come Madonna ma come “donna”. (Ci sono state) forti controversie. La Madonna è accettata da gente devota, in grado di sentirla istintivamente.” (Estratto dal Programma pubblico del giorno precedente, il 24/07/1992)

[ii] Riferimento al bhajan “Binati Suniye”, composto da Shri Mataji stessa e offerta dai sahaja yogi al Guru puja tenuto a Cabella pochi giorni prima, il 19/07/1992:

“O Adi Shakti, per favore ascolta la mia richiesta / Per favore, donami l’autorità di celebrare il Tuo Puja / Il Tuo devoto è arreso a Te dal cuore / Ora abbiamo l’attaccamento divino ai Piedi di Loto del nostro Guru / Tutti i Cieli sono scesi ai Tuoi Piedi di Loto / Dio sta dando benessere ai Suoi devoti / Lei dà la realizzazione a coloro che sono persi / O Madre, l’amore scorre continuamente dai Tuoi occhi / O Madre Vittoriosa, per favore distruggi tutte le nostre paure / O Madre, donaci quel potere di buon auspicio / Con il quale questo Spirito sarà risvegliato in ognuno / O Madre, cos’altro posso dire, dato che Tu sei Antarayami (Colei che sa tutto) / Tu sei la Dispensatrice della realizzazione del Sé e della conoscenza del Sé / Tu sei la Madre di tutti i Guru e Guru Primordiali / Per favore, dona la posizione di Guru ai Tuoi umili devoti”.

