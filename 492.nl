Diwali Puja - Het belang van meditatie - Los Angeles, USA - 3 November 2002

Ik wens jullie een heel, heel gelukkige Diwali! Jullie allen hier te zien alleen al vervult me met zoveel vreugde dat jullie allen in Sahaja Yoga zijn gekomen op zo een mooie manier. Het is van jou, het Zelf is van jou, de Spirit is van jou. Maar het 'Zelf worden' is moeilijk. Het is enkel jouw verlangen, denk ik, dat vervuld wordt. En zo kreeg je je zelfrealisatie. Zoals je wel weet kan het niet afgedwongen worden. Het moet uitwerken enkel door jouw verlangen, enkel door jouw overgave. Het heeft geen nut er over te praten, trachten te overtuigen, wat uitwerkt is jouw verlangen, zo eenvoudig is het. De kracht van het verlangen in jou werkt het uit. Velen zijn ook niet hier die over de hele wereld hun realisatie kregen. Ik denk aan hen allemaal en jullie allemaal zouden aan hen moeten denken.

Vandaag is een fijne dag waarop we kunnen denken aan allen die in deze wereld verlicht zijn. Dat is de echte Diwali: de verlichting van de mensen. Het is geen kaars, het is geen lamp, het zijn mensen. Als zij verlicht zijn, blijft er geen enkel probleem over. De problemen komen er met mensen die niet verlicht zijn. Want zij verblijven in de duisternis, zij tasten in het duister en sommigen van hen weten ook niet dat zij totaal niet op de hoogte zijn van de werkelijkheid. Eens je naar Sahaja Yoga komt en je Zelf verlicht, dan 'zie' je in dat licht, in dat licht, wat goed en wat slecht is, om te beginnen. En dan groei je erin op een mooie manier, gewoon zoals deze bloemen, die altijd gelukkig zijn, je altijd vreugde geven. Zo ook, als jij verlicht bent, dan zoek je niets met dat licht. Je hebt alles binnen in jezelf. Hou het licht aan.

Maar wat je nog kan doen is het volgende: met jouw licht kan je andere mensen verlichten zoals we dat hier gedaan hebben, we hebben één kaars aangestoken en daarmee hebben we ze allemaal aangestoken. Jullie kunnen dat dus allemaal doen want jullie hebben dat licht binnen in jezelf. Met dat licht kan je anderen verlichten en dan kunnen zij de vreugde van hun Spirit voelen. Dat moeten jullie nu beseffen, zoals jullie zoveel lichten hebben aangestoken zijn 'jullie' de lichten voor de hele wereld.

Het is niet voldoende dat je het licht hebt, maar je moet ook anderen verlichten, je moet anderen verlichten zoals deze kaarsen. Eens je dat begint te doen, zal je beseffen wat je bezit. En dan zal je je Zelf respecteren. En je zal je gedragen zoals het een heilige betaamt, of een wijze, zonder ook maar iets te verkondigen. Binnen in je wezen ontwikkel je gewoon deze mooie, uiterst mooie aard die vreugde geeft. Je wil geen valse indruk geven over jezelf want de waarheid is in jou. Het is niet nodig iets te vertellen over jezelf dat niet waar is. Mensen zullen beseffen dat jullie gerealiseerde zielen zijn, zij zullen gewoon jullie subtiele aard voelen, jullie werkelijkheid.

Of je nu van India komt, of van Engeland, of van Amerika, jullie hebben allemaal die oceaan van liefde en kennis in je. Wees er zeker van dat het er allemaal is, alleen ga je eerst genieten van jouw eigen oceaan van liefde. Eerst ga je daar van genieten en dan kan je ook genieten van deze oceaan in anderen. Ik hoef jullie niet te zeggen: "Jullie moeten van elkaar houden" of zoiets - jullie voelen liefde, jullie begrijpen het gewoon, jullie verspreiden jullie licht onder elkaar.

Soms raak je gefrustreerd met andere mensen in je land, misschien in je stad, misschien in je dorp omdat de mensen nog niet verlicht zijn. Het beste is, het uit te werken, je moet het uitwerken. Weet je, in het begin had ik één dame, een heel oude dame die van mij haar zelfrealisatie kreeg. En nu zijn jullie hier allemaal. Zo kunnen jullie ook dat werk van de zelfrealisatie uitvoeren. Dat behoeft geen moeilijke berekeningen, je hebt geen enkele dankbetuiging nodig het is er gewoon en het werkt uit. Wat doe je om iets aan te steken? Kijk gewoon. Je brengt de vlam bij de kaars en je krijgt het licht. Zo gebeurt het op dezelfde manier, jouw verlichting is van die aard dat zij licht zal geven aan duizenden en duizenden mensen over de hele wereld. Jullie weten dat er veel landen zijn die we nog moeten benaderen. Maar dat zullen we doen.

Spoor ze op en zoek uit waar je naartoe moet en waar je moet werken. Eerst en vooral ben je in staat zelfrealisatie te geven, je bent ertoe in staat. Heb vertrouwen dat je mensen zelfrealisatie kan geven. Daar heb je geen hulp voor nodig, één persoon kan dat doen, duizenden kunnen het doen. Het is heel belangrijk voor de Diwali van de hele wereld dat we mensen zelfrealisatie geven, heel belangrijk.

In Sahaja Yoga zijn er veel mensen die een beetje gefrustreerd zijn met zichzelf, vooral wat hun verleden betreft Vergeet het verleden! Het verleden is niet belangrijk, het heden is belangrijk. Wat moet je nu doen, op dit moment? Je moet je over het verleden geen zorgen maken, "Ik heb dit gedaan, ik heb dat gedaan". Wat gedaan is, is gedaan. Nu kijk je naar de toekomst. Wat kan je voor je toekomst doen? Op één of andere manier, met het licht zie je jouw pad. Je raakt alle duisternis kwijt en je weet hoever je kan gaan, hoe je mensen kan bereiken en hoe je Sahaja Yoga kan verspreiden. Het is iets dat al in jou klaar staat, maar je moet eerst en vooral jouw verbinding ermee vestigen.

Als je jouw verbinding hebt gevestigd met die oceaan die in jou zit, dan kan je het zeker uitwerken. Je kan het op zo'n mooie manier uitwerken en je zal verstomd staan hoeveel succes je zal hebben. Het succes dat je zal halen uit al die onwetendheid zal je met verstomming slaan. Maar je hebt het licht. Met het licht verwijder je alle duisternis. Het hoeft daar niet over na te denken, zij wordt verwijderd omdat jij het licht hebt.

Maar als je het licht niet hebt, dan heeft het geen zin erover te praten. Dan heeft het geen zin het te doen want het heeft geen enkel succes. In tegendeel, het is een mislukking, een vreselijke mislukking. Het kan voor de mensen ook zeer gevaarlijk zijn. We hebben ook in Sahaja Yoga zeer vreemde ervaringen gehad. Maar ik denk dat ze het ene na het andere leren: dat dit niet had moeten gedaan worden, dat dit verkeerd was. We zouden moeten uitzoeken wat jullie verblindt. In dit land, Amerika is zo op geld gericht, en dat heeft zich over de hele wereld verspreid. En als je op geld gericht bent, word je verleid, voel je dat je aan Sahaja Yoga iets moet verdienen. Sommigen denken niet zo, maar ze zijn nog steeds bezig met geld verdienen. Het is helemaal niet nodig voor jou om geld te verdienen of om voor jezelf een veilig gevoel te krijgen met geld. Jouw veiligheid is in je ingebouwd. Al deze uiterlijke zaken die totaal onnodig zijn zouden je niet mogen verblinden.

Als je nu het licht hebt, zie je dat duidelijk. En de hulp van het Goddelijke zie je heel duidelijk in je leven en je bent verrast hoe het Goddelijke jou op verschillende punten heeft geholpen. Ik krijg brieven van mensen die zeggen: "Moeder dank U," "Ik ben mijn problemen kwijt, ik ben mijn vijanden kwijt, allerhande zaken.” Terwijl ik niets gedaan heb. Jouw licht heeft de duisternis verdreven. Als je onwetend bent, kan alleen licht de duisternis van jouw onwetendheid ook verdrijven. Eigenlijk weten we niet in welke mate de kracht van het licht aanwezig is. Zoals je hier kan zien, geeft elk licht zo veel, niet alleen aan energie, maar het volledig beeld. Zo kan je bijvoorbeeld uitmaken of iemand al dan niet een gerealiseerde ziel is. Het is niet nodig om bij die persoon in de buurt te komen of voor iets speciaals te zorgen. Je zal gewoon weten of deze persoon al dan niet een gerealiseerde ziel is.

Ik heb zo veel ervaringen gehad waar ik merkte dat mensen niet weten wie een gerealiseerde ziel is. Het is zeer verrassend. Als je weet wie een gerealiseerde ziel is, dan is de helft van jouw probleem opgelost. Het volgende probleem is dan hoe je die persoon kan doen beseffen waartoe hij in staat is. Dat probleem zie ik ook bij Sahaja yogi's. Zij zijn in staat om enorm veel werk te verrichten over de hele wereld, zij kunnen zoveel zaken uitmaken die normale mensen gewoonlijk niet kunnen ontdekken. Maar Sahaja yogi's kunnen onmiddellijk uitmaken welke mensen ze voor zich hebben. Dat is het verschil. Dat betekent dat je de waarheid kent. De waarheid over iedereen, de waarheid over de hele situatie. De waarheid over wie gewoon staat te pochen, of een verhaaltje opdist, of hypocriet is.

Het is niet moeilijk want nu bezit je dat inzicht. Je kan met jouw eigen licht zien wat er met anderen verkeerd of goed is. Het is voor jou zo'n zegen dat je niet bedrogen kan worden. Want er wordt door het Goddelijke voor je gezorgd, je wordt door het Goddelijke geleid. Heb vertrouwen in het Goddelijke, heb vertrouwen in het Goddelijke! Dit is heel belangrijk. Zoals je vertrouwen hebt in een kaars, heb ook vertrouwen dat het Goddelijke je licht zal geven, je op je pad zal leiden, je naar de juiste plek zal brengen, om de juiste daden te stellen! Ik bedoel, zoveel van deze ervaringen staan je bij. Ik hoef niet te zeggen hoeveel mensen mij hebben geschreven hoe zij ondervonden dat zaken uitwerkten. Ondanks dat alles zijn we collectief, zijn we lief voor elkaar, vertellen we geen leugens, trachten we niet iemand te vernietigen. Het betekent dat we boven menselijk falen staan en dit alleen omwille van het licht. Je kan zien waar je wankelt. Je ziet het gewoon uit jezelf. Daarvoor, denk ik, is meditatie het allerbelangrijkste in Sahaja Yoga.

Elke dag zou je moeten mediteren. Zij die niet mediteren kunnen vallen, want meditatie is de lamp vullen met olie. Zij die niet mediteren, denken zonder te kunnen, vergissen zich heel erg. Ze moeten mediteren, 's morgens en 's avonds. Het probleem is dat alles zo van pas komt, zo eenvoudig, dat ze niet begrijpen dat meditatie heel belangrijk is, met veel mensen is het zo. Jullie niet, maar ik ken veel mensen die hun zelfrealisatie kregen die niet mediteren. Hun stijl is anders, hun aard is anders. Meditatie is zo verzachtend, zo'n mooie manier om zich te verbinden met het Goddelijke dat al je problemen opgelost worden in die meditatieve staat. Als je niet mediteert, geen meditatie volgt, dan zal jouw licht misschien verminderen, het zal niet voldoende licht geven. Het is belangrijk, zeer belangrijk om meer te weten over jezelf en over anderen in meditatie. "Hoe mediteren?" vragen veel mensen me. Doe niets, ga gewoon in gedachteloos bewustzijn.

Tracht in het gedachteloos bewustzijn te geraken. Als je die toestand van gedachteloos bewustzijn kan betreden dan zit je werk er op. Want dat is het punt waar je één bent met de waarheid, met de werkelijkheid, met de vreugde, met alles wat zo fundamenteel is. Als je mediteert, tracht dan niet er een soort van opdracht van te maken, neen. Meditatie is zoiets als jezelf stil maken, je gedachten het zwijgen opleggen en naar de diepe oceaan gaan die zich in jezelf bevindt. Maar veronderstel dat je dat niet doet. Als je niet mediteert, ik kan onmiddellijk uitmaken wie wel mediteert en wie niet, het is voor mij niet moeilijk. Zij die niet mediteren twijfelen altijd, ze zijn verward, ze begrijpen het niet. Daarom is meditatie het allerbelangrijkste in Sahaja Yoga. Zoals een lamp brandt door de elektriciteit die erin stroomt, zo kan je zeggen, of door de kaarsen, op dezelfde manier is meditatie een doorlopende beschikbaarheid van de goddelijke kracht. Dat zal al jouw zorgen verminderen. Niet alleen dat, maar het verwijdert alle negatieve gedachten, het verwijdert alle ontmoedigende zaken.

En als je zo mediteert, in gedachteloos bewustzijn, dan zal je verbaasd zijn hoe je geholpen wordt, van binnen en van buiten uit. Het is een enorme kracht die werkt, dit gedachteloos bewustzijn. Zij die dus niet mediteren kunnen niet ver geraken met de voordelen van Sahaja Yoga. Men zou moeten trachten te mediteren en het punt van gedachteloos bewustzijn bereiken. Wat gebeurt er nu met jou? Als je in gedachteloos bewustzijn bent, wat gebeurt er dan met jou? Wel, je krijgt vertrouwen, volledig vertrouwen in het Goddelijke, je weet dat je dat hebt.

Ik heb kinderen gezien van onze school in Dharamsala: uiterst zelfzeker en uiterst nederig. "En ik vroeg hen: Wat doen jullie?" Ze zeiden: “Moeder, we mediteren. We mediteren 's avonds op school en die meditatie helpt ons." Stel je voor, dat zeggen deze kleine kinderen. Waarom kan ook jij niet begrijpen dat meditatie je veiligheid zal geven, je echte verlichting zal geven en een volledige verbinding met het Goddelijke. Zonder de verbinding met het Goddelijke, wat is het nut ervan Sahaja Yoga te beoefenen? Ik ken mensen die mediteren, die in hun eigen wezen zijn neergedaald en die zeer ontwikkeld zijn. Ik ken ook mensen die een beetje oppervlakkig zijn. Jouw diepte ligt in het gedachteloos bewustzijn. Het is een zeer belangrijk punt dat je zou moeten bereiken. Waar je ook naar kijkt, als je gedachteloos bewust bent, word je er werkelijk reflectief over, het werkt gewoon zo.

Ik weet niet in hoeverre je in die staat kan blijven. Maar zelfs gedurende één seconde kan je het bereiken en je zal het meer en meer beginnen bereiken. Ik heb eerder al zoveel over meditatie gesproken, maar als ik vandaag al deze kaarsen zie branden, dan denk ik dat ze allemaal meditatief zijn, ze zijn allemaal in meditatie en zo branden ze. Op dezelfde manier ken ik de Sahaja yogi's die mediteren en zij die dat niet doen ken ik ook. En als zij problemen hebben, weet ik waarom deze problemen er zijn.

Het belangrijkste is dat jouw verbinding met het Goddelijke alleen mogelijk is als je mediteert en gedachteloos bewust wordt. Dat is waar het Goddelijke werkt. Het helpt jou. Het komt je ter hulp op zo'n manier dat je niet weet hoe je het tot stand bracht. Gedachteloos bewustzijn is dus het eerste punt dat jullie allemaal zouden moeten bereiken. Het is heel belangrijk. Daarna kan je iets anders bereiken, maar de eerste stap is gedachteloos bewustzijn. Het is heel belangrijk om gedachteloos bewust te worden, want dan komen er geen gedachten van de linker- of rechterkant, van verleden of toekomst. Je bent daar gewoon in het heden. Het is iets dat jullie allemaal bezitten, het is niet dat ik het jullie zeg, maar jullie hebben het allemaal. Maar 'vestig jezelf!’ Je moet jezelf in gedachteloos bewustzijn vestigen. Hoe lang maakt niet uit. Belangrijk is dat je, eens je het raakt, het blijft raken.

Veel mensen mediteren, maar hun gedachten blijven komen, ze zijn niet gedachteloos stil. Nu is dit een zeer belangrijk punt. Als je wil groeien, zou je absoluut met het Goddelijke in verbinding moeten staan via gedachteloos bewustzijn. Je moet niet bidden, je moet niemand aanroepen, niets, het werkt gewoon want het is in jou aanwezig. Al deze gedachten bombarderen je van de twee kanten in je brein. Deze gedachten die tot je komen, betekenen niets voor jou, ze nemen geen vaste vorm aan. Zelf ben je een oceaan en je moet in die staat van gedachteloos bewustzijn geraken. Het wordt altijd in alle grote boeken beschreven, maar niet zo duidelijk als wat ik je vertel. Ik zeg niet dat sommigen van jullie die niet in gedachteloos bewustzijn geraken, voor niets goed zijn, neen. Maar probeer het alsjeblieft, jullie kunnen allemaal die toestand van gedachteloos bewustzijn bereiken. Zelfs als je het maar voor één seconde hebt, is het al een heel goede zaak. Dan ga je die seconde doen toenemen.

Ik denk dat het een reflecterend brein is als je naar iets kijkt zal je gedachteloos bewust worden. En dan reflecteert dit brein de diepte van wat je ziet. Zo zullen jullie allemaal werkelijk zeer creatieve yogi's worden. Ik merk dat deze toestand van gedachteloos bewustzijn niet bij velen is gevestigd, wat niet goed is. Vandaag op deze dag van Diwali, zou ik zeggen dat: "Verlicht jezelf met gedachteloos bewustzijn!" Het is niet moeilijk, het is in jezelf aanwezig. Want gedachten komen van die en die kant. En het zijn niet de golven van je brein, neen, het zijn gewoon je eigen reacties. Maar als je mediteert in de echte zin van het woord, dan zal je dat gedachteloos bewustzijn betreden. Wat een zeer belangrijk punt is en al deze zinloze gedachten, die voor jou van geen enkel nut zijn, zullen verdwijnen. Ze zullen er niet meer zijn en dan kan je groeien en je zal heel goed groeien. Veel mensen hier zullen zeggen: "Moeder, we geraken niet in die toestand." Probeer, probeer het! Ik kan niet geloven dat je het niet kan doen. Jullie kunnen allemaal die gedachte krijgen dat "Ik kan het bereiken" en je zal het bereiken. Daarvoor moet je niets weggooien, moet je niets zien, je gaat gewoon in meditatie en je zal versteld staan hoe het werkt.

De meesten van jullie zijn er natuurlijk al, maar toch zou ik zeggen, vergroot dat gedachteloos bewustzijn, dat gebied! Vandaag is zeer belangrijk omwille van Diwali. Diwali wordt verondersteld de dag van de verlichting te zijn. Maar verlichting van binnen betekent: hoe dikwijls ben je in gedachteloos bewustzijn? En alles werkt uit omdat jij er de oceaan van bent, je hebt het binnen in jezelf. je moet er alleen gebruik van maken. Als je er geen gebruik van maakt zal het niet uitwerken. Je moet er gewoon gebruik van maken en je zal versteld staan dat je zo'n bron van vreugde wordt, een bron van geluk, ik zou zeggen, een bron van echte verlichting. De boodschap van vandaag is dus: "Wanneer je mediteert, ga in gedachteloos bewustzijn." Geen enkele gedachte is belangrijk, want zij is je eigen schepping. Maar als je één moet worden met de goddelijke schepping, moet je die staat van gedachteloos bewustzijn betreden, dat is het minimum. Eens dat tot je komt, zal het geleidelijk aan groeien en je zal versteld staan hoe je in staat zal zijn om in Sahaja Yoga enorm te groeien.

Dank jullie zeer!

 

H.H. Shri Mataji Nirmala Devi