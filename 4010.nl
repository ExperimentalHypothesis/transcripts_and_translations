8 april 1991
Kundalini Puja
Parnell, Auckland (New Zealand)

Ann Shri Gauri Kundalini Puja, 1991 4 augustus, Auckland, Australië Gauri is de Moeder van Shri Ganesha, en zij heeft Shri Ganesha voortgebracht.

Want zij nam haar bad, en om daarbij haar kuisheid te beschermen creëerde ze Shri Ganesha. Zo is ook de Kundalini de Gauri, en we hebben Ganesha die in de Muladhara chakra zetelt. We hebben dus de Muladhara als de verblijfplaats van Gauri, van de Kundalini, en de bescherming van de Kundalini gebeurt door Shri Ganesha. Zoals je weet is Shri Ganesha de godheid die onze onschuld belichaamt. Alleen Shri Ganesha kan deze positie handhaven, want zoals je weet is de bekkenplexus verantwoordelijk voor alle uitscheidingsfuncties, en enkel en alleen Shri Ganesha kan daar daadwerkelijk verblijven zonder bevuild te worden door zijn omgeving. Hij is zo zuiver, hij is zo onschuldig! En de Kundalini is de maagd, de maagdelijke Moeder van Shri Ganesha. De mensen hebben Maria in twijfel getrokken; ze zeiden dat er iets niet klopte, want hoe kan een maagd nu een kind krijgen? Maar we beseffen niet dat we het over God hebben, en in het domein van God is alles mogelijk. Zij staan boven al deze zaken, en zij kunnen om het even wat creëren; en bovendien moest Ganesha wel bij een maagd geboren worden, omdat hij zo zuiver was.

De Kundalini moet dus ondersteund worden door Shri Ganesha. Als Shri Ganesha zwak is dan kan de Kundalini geen steun vinden. Shri Ganesha moet haar ondersteunen, eerst en vooral tijdens haar ontwaken. Wanneer de Kundalini ontwaakt dan stopt Shri Ganesha alle functies die hij moet uitvoeren. Alle functies worden tot stilstand gebracht, zodat - je zult vast al hebben gezien dat ik negen uur aan een stuk, soms wel tien uur, kan stilzitten; ik sta niet op, want alle functies van Shri Ganesha, alles stopt zodra de Kundalini opstijgt. Ze wordt volledig gesteund en verzorgd door Shri Ganesha. De Kundalini is de jullie welbekende energie die je spirituele groei mogelijk maakt; maar het is een maagdelijke energie. Het is een energie die onthecht is; ze raakt niet gehecht aan welk centrum of welke functie dan ook. Ze hoeft maar één taak te vervullen, en dat is om langzaam maar zeker door al deze (energie)centra heen te gaan , ze te voeden - ze te geven wat ze nodig hebben, waar ze naar verlangen, zoveel als ze kunnen verdragen - en dan geleidelijk aan de Sahasrara te openen. Ze ligt opgerold in drieënhalve winding.

Er is een wiskundige verklaring voor de reden van deze drieënhalve winding - ik denk dat ik in mijn boek meer over haar geschreven heb. Maar hoewel zij een maagdelijke energie is, is ze toch zo wijs, zo verstandig, zo liefdevol en zo zorgzaam dat ze, wanneer ze opstijgt, je niet de minste problemen bezorgt. Ze geeft je zelfs niet eens het gevòel dat ze opstijgt. Bij sommige mensen is dat wel het geval; mensen die niet normaal zijn en die een zekere blokkade hebben kunnen het wel voelen. Maar normaal gezien voel je nog niet eens dat ze opstijgt. Ze stijgt in zekere zin automatisch op, ondersteund door het hele mechanisme, waarna ze zich van het ene naar het andere centrum voortbeweegt. Eerst opent het onderste centrum zich zodat ze naar binnen kan, en vervolgens wordt het groter en sluit het zich, zodat het de Kundalini op haar plaats kan houden. En vervolgens stijgt ze hoger en hoger totdat ze de Sahasrara doorbreekt - zo lang is de weg van de Kundalini. Dit is de ware betekenis van raja yoga. Het is niet iets kunstmatigs, gebaseerd op uiterlijk vertoon; de spontane werking van dit mechanisme is raja yoga.

Zo zeg ik ook altijd dat je maar de motor hoeft te starten om het hele mechanisme op eigen kracht te laten werken, maar door alleen de wielen te bewegen kun je de auto niet vooruitbrengen. Zo is het ook met de Kundalini als zij opstijgt: zij stijgt spontaan op en doorkruist deze zes centra. Als ze eenmaal ter hoogte van de Vishuddhi komt dan opent ze de Vishuddhi, en als ze daar vervolgens doorheen stroomt dan wordt de tong enigszins naar achteren getrokken, gewoon om de stroming te vergemakkelijken. Deze reactie wordt ook wel 'khechari' genoemd. Als mensen dus heel diep in meditatie zijn... Zij die grote hoogten hebben bereikt in hun meditatie ontdekken plotseling dat ze in de 'khechari' staat terechtkomen - we noemen het ook wel 'mudra' - en in die staat voelt het alsof er een soort nectar over je gehemelte vloeit. Als je dan je tong naar boven krult dan kun je de koelte over je tong voelen stromen; probeer het maar eens. Je hoeft hiervoor niet eens in diepe staat van meditatie te zijn. Het begint langzaam je tong te verkoelen, en zo kom je automatisch in de 'khechari' staat terecht. Wat de hedendaagse Sahaja yogi's betreft zijn er maar zeer weinigen die dit werkelijk zo ervaren. De reden daarvoor is dat je niet mediteert.

En we besteden ook geen aandacht aan onze realisatie. We praten er wel veel over; vooral in het Westen praten we er meer over dan het daadwerkelijk te doen. We moeten elke dag mediteren - net zoals we onze handen wassen of onze tanden poetsen moeten we 's ochtends mediteren, en ook 's avonds moeten we mediteren. We moeten op beide momenten mediteren, anders kunnen we geen vorderingen maken en kunnen we niet groeien. Alleen door te denken: "Wij zijn gerealiseerde zielen" zul je het nog niet worden. Deze zuivering moet elke dag gebeuren, elke dag, zonder uitzondering. En daarom worden er soms geen enkele van de beschreven ervaringen gevoeld in Sahaja Yoga, en vragen mensen: "Moeder, hoe komt het dat we de 'khechari' niet voelen?" Omdat je aandacht niet daar is geweest waar zij had moeten zijn. Je moet dus proberen te mediteren op zo'n manier dat het werk van de Kundalini vergemakkelijkt wordt. Dan worden de chakra's gezuiverd en bereik je uiteindelijk de staat van meditatie.

En het is geen kwestie van hoe je in meditatie kunt komen, maar het is een kwestie van hoe je voortdurend in meditatie kunt zijn. Je weet namelijk dat de Kundalini, zodra zij de Agnya chakra bereikt en de Agnya chakra opent, je in gedachteloos bewustzijn brengt, waarin je niet langer denkt - het denken stopt gewoon. Je bekijkt alles, je kijkt er gewoon naar, maar je raakt niet betrokken bij datgene waar je naar kijkt; je kijkt gewoon, en alleen al door ernaar te kijken groei je van binnen. Als een boom zich bijvoorbeeld midden in een turbulente atmosfeer bevindt, of in een aardbeving, dan zal hij niet groeien. Maar als de aardbeving stopt en alles kalm wordt, als alles vredig is, dan pas kan de boom groeien. Zo kan ook onze groei pas plaatsvinden als we vredig zijn van binnen. Als we dus willen dat onze Kundalini alsmaar breder wordt en alsmaar hoger stijgt, dan moeten we allereerst vrede vinden in onszelf. Maar deze vrede is pas mogelijk als je werkelijk vrede kunt sluiten met anderen. Als je geen vrede kunt sluiten met anderen die in Sahaja Yoga zijn en die deel uitmaken van de collectiviteit, als je in staat van onrust verkeert, dan kan de Kundalini nooit opstijgen. Daarom is collectiviteit zo belangrijk.

Zonder collectiviteit kan je Vishuddhi zich niet openen, en zonder collectiviteit kun je ook in spiritueel opzicht niet groeien. Alles draait om de spirituele groei, en zoals men zegt groeit de Levensboom ondersteboven: de wortels liggen in het brein, en de Kundalini moet het brein van water voorzien, zoals wij ook de wortels water geven. Dan begint hij neerwaarts te groeien, en zo begin je zelf ook te groeien. En als je begint te groeien, dan voel je de diepte van je eigen goddelijkheid. En als je eenmaal de diepte van je eigen goddelijkheid hebt gevoeld dan begin je je te gedragen op een manier waardoor mensen zullen weten dat je een 'yogiji' bent: jullie zijn mensen uit hogere sferen, jullie hebben iets edels. Het gaat er niet om hoe vaak je iets leest, het gaat er niet om hoe vaak je over Sahaja Yoga spreekt, en het gaat er evenmin om hoe vaak je namen blijft reciteren; het gaat erom hoe vaak je vanuit je hart je zuivere verlangen om te groeien uitdrukt. En als dit zuivere verlangen je overweldigt dan is het eerste en het laatste dat je zult doen mediteren - je kunt niet meer zonder. Zelfs al zou je het proberen, je kunt niet meer zonder. Als je gaat slapen zonder te mediteren zul je denken: "Oh, ik heb nog niet gemediteerd!" Niet vanuit een schuldgevoel, maar vanuit het gevoel van: "Ik mis iets, ik mis iets..." Dat zou er met ons moeten gebeuren.

Deze kracht van Gauri moet dus gerespecteerd worden, omdat zij onze Moeder is, zij is onze individuele Moeder. Zij heeft ons de tweede geboorte geschonken. Zij is degene die alles over ons weet. Zij is zo teder, en zo zacht. Kijk eens hoe zachtjes ze opstijgt: ze bezorgt ons niet de minste last; zij neemt zelf de last op zich om door te dringen in al deze energiecentra, waardoor ze ons deze tweede geboorte schenkt. Omdat zij alles begrijpt, alles weet en alles organiseert, brengt zij jou in al je schoonheid naar voren. En eenmaal je die schoonheid in jezelf begint te ontwikkelen zul je verrast zijn hoe machtig je bent. Want al deze zaken hebben dezelfde grondslag: je zult ontdekken dat waarheid hetzelfde is als schoonheid, en hetzelfde als vreugde. Je hoeft niet langer te geloven dat vreugde iets afzonderlijks is, en dat waarheid iets anders is, en schoonheid nog iets anders. We bevinden ons nu namelijk nog niet op het punt waarop we alles vanuit één zienswijze bekijken; maar als we eenmaal dat punt bereiken dan zullen we alles als één beschouwen.

Er bestaat helemaal geen scheiding. Alles is één. Een diamant heeft veel verschillende facetten, maar uiteindelijk is er maar één diamant; en die diamant is jouw Zelf, jouw Spirit. Vandaag is dus een heel bijzondere dag, waarop we onze Moeder, onze Kundalini, de Gauri, moeten bedanken om ons de realisatie te geven. En we moeten beseffen dat we haar steeds opnieuw moeten doen ontwaken, dat we haar steeds opnieuw moeten doen uitbreiden, en dat we haar steeds opnieuw moeten eren, zodat we onze realisatie altijd intact houden en zodat we onze spirituele groei intact houden. Want het is deze spirituele groei die alle mensen zal transformeren. Daarom moet je tot haar bidden: "Houd ons zuiver, maak ons zuiver." Zij zuivert je; het is haar taak om jouw chakra's te zuiveren, dus: "Zuiver ons alstublieft, reinig ons hart, onze geest, alles; en zorg er uiteindelijk voor dat onze verbinding altijd en eeuwig zal voortduren zodat we deze heerlijke kracht van Gods liefde door ons heen voelen stromen." En daarvoor zul je al het nodige doen. Je zult je heel diep in de collectiviteit nestelen, je zult er alles voor opofferen, en je zult ook proberen heel verstandig te werk te gaan en Sahaja Yoga te verspreiden; want als je Sahaja Yoga verspreidt, dan zul je net zoals een boom ook dieper groeien.

Maar dit moet gebeuren met dezelfde schoonheid als het ontwaken van de Kundalini. Zij heeft je nooit last bezorgd, zij heeft je met geen enkel probleem opgezadeld; wat we hiervan dus moeten leren is dat we ons net zo moeten gedragen als de Kundalini, die zo teder is, zo zacht, zo lief, zo doeltreffend, en die ons leven betekenis geeft. Zij vervult ons leven van betekenis, zij vervult onze verlangens, en zij neemt ons mee tot een punt waarop we zelf alles, het hele universum en alle mensen, als één beginnen te zien. Zij geeft ons het collectieve bewustzijn. Al dit werk wordt enkel en alleen door de Kundalini gedaan. Als zij naar geen enkele chakra zou gaan en geen enkele godheid zou doen ontwaken, dan zouden we nooit de vruchten hebben genoten van al die chakra's die tot ontwaken zijn gekomen. Dit is dus alleen haar werk, het is alleen haar groei en alleen haar begrip en wijsheid die ons deze prachtige staat heeft geschonken waardoor we onszelf yogi's kunnen noemen. Ik zou jullie dus allemaal willen verzoeken aandacht te besteden aan je Kundalini. Probeer haar steeds weer omhoog te brengen, en zorg ervoor dat je de vibraties voelt. En zorg niet alleen dat je zelf goed de vibraties voelt, maar ook dat je ten opzichte van anderen een andere houding aanneemt.

Uit geen kritiek op anderen, zeg nooit wat ze verkeerd doen, maar zie alleen wat ze goed doen en tot welke goede dingen ze in staat zijn. Zij is een maagd, en toch zo wijs. Zo moeten ook wij heel wijs zijn, en heel verstandig. We kunnen het ons nu niet veroorloven onze tijd te verspillen, want we moeten de hele wereld redden - dat is onze verantwoordelijkheid. Maar als we zelfs niet onze eigen chakra's uitklaren dan kunnen we niemand tot hulp zijn. Eerst en vooral moeten we dus onze eigen chakra's uitklaren, en dan pas kunnen we de hele wereld helpen. Dit is niet de een of andere sekte of organisatie waar je simpelweg kunt zeggen: "Ik hoor bij deze sekte, of deze organisatie, dus alles is in orde, ik zal wel door God gered worden." Dat werd niet beloofd in Sahaja Yoga. Hier bestaat er geen ticket naar de hemel. Je moet het zelf waar maken.

Je moet eraan werken, en dat met het volle besef van wat deze Kundalini is, en hoe zij werkt. Moge God jullie zegenen. Nu moeten de leiders mijn handen wassen. En we hebben veertien vrouwen nodig - niet zeven, of zes, maar ten minste acht vrouwen, als dat lukt. Hoeveel getrouwde vrouwen zijn er? Zij zal de lijn voor je zetten, en dan kunnen we beginnen. Je moet het eerst in deze richting doen, want je moet de lijn daar zetten... Shri Mataji, zou u graag hebben dat wij 'Hasata Ali' zingen? Ik vind dat jullie wel een lied kunnen zingen, ergens tussenin, want zij is nog met deze voet bezig. Laten we deze zingen: 'Adi Ma' - 'Adi Ma'. Kom dus nu maar.

Geef me maar uit mijn tas... Nu, wat nog meer... Moge God jullie zegenen. De andere kant, denk ik. Goed? Het is in orde. Willen jullie de horoscoop voor hen voorlezen? Het moet schoongemaakt worden... De meisjes kunnen het wassen... [De horoscoop wordt gelezen] 'Dharmasthana'. 'Dyankaraka' - dat betekent dat het je de kennis geeft, de kennis op je centrale zenuwstelsel, en ook kennis op mentaal niveau. 'Een andere kwantum': 'quantum aunsha'. Dat beteken ook 'deel', kwantum. En het is volledig.

Ze zeggen dat ze 'aunsha Avatara' zijn. Dat wil zeggen dat het deel uitmaakt van mij. Maar in mijn geval is het allemaal voltooid. Ik bedoel, het is werkelijk fantastisch... Het is als een cyclus. De vijfde, de vijfde - Sahasrara Dag. Dat hoop ik. Ik ben ook op woensdag geboren! Een massa, dat zal het wel zijn. Lees ook het laatste gedeelte maar. Ja, ga verder, ga verder.

Nishkalanka - Kalki. Nishkalanka. Nishkalankara. Het is de incarnatie van Nishkalanka. Jullie moeten hier kopies van maken. Misschien zou het het beste zijn als iedereen een eigen kopie heeft. Dan kunnen ze het altijd lezen, wanneer ze maar willen.