Evliliklerin başlangıcında Evlilik yemini üzerine konuşma, Ganapatipule, (Hindistan), 29 Aralık 1996.

Kişi çok açık bir kalple evlenmelidir çünkü sizler Sahaja Yoga’da evleniyorsunuz. Sevginiz, şefkatiniz ve birbirinize olan ilginiz dışında, üzerinizde bağlayıcı olan başka bir güç yoktur.

Şimdi, bir gelininiz var ve bir kocanız var. Sizlere tek bir şey söyleyeceğim, Sahaja Yogayı takip eden ve çok büyük spiritüel karakterlerin çocuklarına sahip olacak olan çiftler olarak burada bulunmanız nedeni ile, Sahaja Yoga çok daha fazla büyüyecek. Dünyada doğmak isteyen pek çok aziz var. Bütün bu azizler sizlerde doğacaklar çünkü sizler Sahaja Yogilersiniz ve bizim Atma Sakshatkar (Aydınlanma) dediğimiz bu büyük bilinç seviyesindesiniz.

Hepinize çok büyük bir sevgi, refah ve neşe dilerim ve hepiniz, geçmişinizin ne olduğunu, dininizin ne olduğunu, kastınızın ne olduğunu, ülkenizin ne olduğunu unutarak, çok büyük bir anlayış ve sevgi ile Sahaja Yoga’da geliştiniz. Her şeyi unutun! Bizler gerçek insanlarız ve bizler aydınlanmış ruhlarız, bu yüzden de bunun gibi bir fark yoktur.

Ve hepiniz öyle bir şekilde başarılı olmalısınız ki, diğer insanlar sizleri görüp, sizi izlemeye çalışmalılar. Bu büyük, çok büyük bir sorumluluk. Umarım bunu anlar ve farkına varırsınız.

Teşekkür ederim, Tanrı sizleri kutsasın.

Şimdi, yapmanız gereken ilk şey, Vishwa Nirmala Dharma’yı kabul etmektir. Bu evrensel bir din olan, bütün dinleri kapsayan, tüm enkarnasyonlara saygı duyan, hepsini bilen ve bütün dinlerde söylenmiş olan, tüm iyi şeyleri kabul eden, dindir. Bu harici  olmayan bir dindir. Harici dinler problemler yarattılar. Biliyorsunuz, sadece farklılıklar yaratıyorlar ve insanları bölüyorlar. Bu bölünmedir, insanları böler. Ama bu tek dindir. Ama bu tek din, bütün azizler, bütün sufiler arasında vardı. Aydınlanmış ruh olarak doğan bütün bu insanlar aynı dinden oldular ve bu bizlerin takip ettiği insanlık dinidir. Bu din dışarıda değil,içeridedir.. O sizin içinizdedir, içinizde uyanmıştır. Ve burada bizler bütün büyük enkarnasyonlara saygı gösteririz. Bütün büyük enkarnasyonlara saygı gösteririz, sadece bu da değil, onları takip ederiz ama bizler hiç bir farklılığa veya üstünlüğe inanmayız. Yani ilk önce sizin bu dine mensup olduğunuzu kabul etmeliyiz ve sonra da küçük şeyler hakkında aranızda hiç kavganız olmayacak, “ben bu kasta mensubum, bu topluluğa, bu dine, bu ülkeye” diye, hiç bir şey. Sizler bunun ötesindesiniz ve eğer gerçek bir huzura, neşeye ve Tanrının kutsamalarına sahip olmak istiyorsanız, kendinizi bunda oturtmalısınız. Bu yüzden bizim yapmamız gereken (evlilik yeminindeki) ilk şey, kabul etmektir.