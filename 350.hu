5 május 2002
Sahasrara Puja
Campus, Cabella Ligure (Italy)
[embed]https://vimeo.com/80503989[/embed]

Sahasrara Puja, Cabella Ligure, Olaszország, 2002/05/05

Figyeljétek magatokat!

Nagyszerű nap ez a mai, amikor a Sahasrarát, a Sahasra Puját ünnepeljük. Egy nagyon egyedülálló dolog, hogy megnyílt a Sahasrarátok. Az egész világon nagyon kevés ilyen ember volt - néhány szufi, néhány szent, néhány ember Kínában is volt, és ennyi. De közülük csak nagyon kevésnek nyílt meg a Sahasrarája. Bármit mondtak vagy írtak, azt sohasem értették meg az emberek. Megkínozták őket, keresztre feszítették őket, és mindenféle szörnyű dolgot műveltek velük, mert nem bírták elviselni, ha valaki elérte a megvilágosodást. Tehát ez egy nagy nap, mert kollektív szinten megnyílt a Sahasrara. Mindannyian megkaptátok ezt. Az egész világon nagyon sok ember van, akinek megnyílt a Sahasrarája. Természetesen sokkal többre van szükségünk ahhoz, hogy az emberek megértsék, milyen nagyszerű esemény, hogy kollektív szinten megnyílt a Sahasrara.

Vannak, akik nagyon sokat fejlődtek az önmegvalósulás után. Nagyon sokat. Nagyon jól megértették a Sahaja jógát, elmélyültekké váltak, és a tudatosságuk valóban az Istenivel való egységnek nagyszerű tudatossága. A legnagyobb áldás az emberek számára, ha egyek lehetnek az Istenivel. Eddig az emberek a létezésnek egy alacsonyabb szintjén álltak. Mindenféle problémáik voltak azon a szinten - féltékenység, harag, mindazok a problémák, amik ma is megvannak – hadakozás, mások zaklatása, elpusztítása és az egymás iránti szeretet hiánya. Mindezek a problémák meg voltak, mert nem volt nyitva a Sahasrarájuk. A fő feladat, hogy megnyissuk az emberek Sahasraráját mindenütt a világon.

Ez nagyon egyszerű, mindannyian megtehetitek, és jobban működik, ha kollektíven teszitek. Ha kollektívek vagytok, akkor nagyon jól megoldhatjátok ezt. Nagyon sok olyan ember jött el a Sahaja jógába, akinek teljesen megnyílt a Sahasrarájuk, és megérezték a saját mélységüket. Előbb ezt kell megéreznetek. Ha ezt nem érzitek, és ha nem vagytok egyek a legbensőbb lényetekkel, ami nagyon mély, akkor nem élvezhetitek az önmegvalósulást. Először meg kell értenetek önmagatokat. Ha nem értitek meg önmagatokat, akkor hogyan tudhatnátok megérteni másokat? Nem tudtok. Tehát először teljesen meg kell nyílnia a Sahasrarának. A „teljesen” az Istenivel való teljes egységet jelenti. Ez nem nehéz. Csak meditálnotok kell egy keveset, és működni fog. Nagyon sok emberben működik már. Nagyon boldog vagyok, ha ilyen embereket láthatok, és találkozhatok velük a Sahaja jógában, akik ennyire kollektívekké váltak, és elérték az önmegvalósult lélek tudatosságát.

Mit jelent az önmegvalósult lélek tudatossága? Ez az, amit ma meg kell értenünk. Ez egy nagyon fontos nap, ahogy azt mondtam. Ebben a tudatosságban tudnotok kell, mi történik ma a világban, és hogyan segíthettek rajta. Hogyan segíthettek az embereknek, hogy elérjék ezt a fajta tudatosságot? Mindaddig nem vagytok erre képesek, amíg nem ismeritek teljesen önmagatokat, az erőiteket, és amíg nincs önbizalmatok. Azért ünnepeljük a Sahasrara napját, hogy az Istenivel való kapcsolatotok megerősödjön, hogy teljesen megvilágosodjon a tudatosságotok, és hogy mindent helyesen lássatok.

Láttam, hogy nagyon sok országban az emberek nagyon gyorsan elérték ezt. Meglepő, hogy Afrikában, amit nem tartunk egy nagyon fejlett földrésznek, ezrek kapták meg az önmegvalósulást. Azt hiszem, a fejlett országok már túlhaladtak azon a ponton, ahonnan fel tudnának emelkedni. Ez az a pont, ahová vissza kell jönniük ebből a fejlett állapotból, hogy felemelkedhessenek. Tehát azok az emberek, akik ugyan megkapták az önmegvalósulást, de nem fejlődnek olyan gyorsan, mint azok, akik még nem olyan fejlettek és modernek. Mégis nagyon sok emberben működik már, és nagyon sokan elérték ezt a fejlődést.

Azt mondanám, hogy amikor meditáltok, akkor a külvilág felé is ki kell fejlesztenetek a tanú állapotot. Rá kell jönnötök, mi az, ami nem jó, mi a gond veletek, mi lehet a baj másokkal, és hogyan tudtok segíteni rajtuk. A vibrációitok segítségével olyan sok mindent ki tudtok javítani az országotokban, a családotokban, bárhol. Láthatjátok, mennyire fejlődik a Sahaja jóga, hogy milyen szükségük van, hogy mennyire vágynak az emberek az önmegvalósulásra. Egyedül az a fontos, hogy teljes szeretettel és megértéssel közeledjetek feléjük. Az emberek a sötét tudatlanságból az Isteni természet felé tartanak, ami túl fényes lehet nekik. De hogyha lassan kifejlesztitek irántuk az együtt érző kedvességet és szeretetet, akkor biztos vagyok benne, hogy sokkal többet tehettek a felemelkedésükért. Semmi értelme haragudni rájuk, mert annyira tudatlanok, hogy nem tudják mit cselekednek. Krisztus is ezt mondta: „Nem tudják, mit cselekednek.”

A ti dolgotok, hogy megértessétek velük, hogy amit tesznek, a felfogásuk még mindig nagyon szegényes. Még nem olyan fejlett, mint amilyen lehetne, ha önmegvalósult lelkek volnának. Még az önmegvalósulás után is azt látom, hogy az emberek problémákkal küszködnek. Továbbra is az addigi életük problémái foglalkoztatják őket. Pedig annak már vége, az már halott, de még mindig azzal foglalkoznak. A tudatosságuk, a felvilágosultságuk nem mutatja meg nekik, hogy mi a gond velük. Vegyük például az egót. Nagyon fejlett az egó. A fejlett nyugati országokban az egó is kifejlődött. És az embereknek rá kell jönniük, mi az, ami nincs rendben velük. Az egó egy olyan tudatosságból ered, hogy ti valami nagyszerűek vagytok. Ezek vagytok, azok vagytok, a szüleitek talán nagy emberek voltak, sok minden van a tulajdonotokban, vagy valami magas pozíciót töltötök be és ehhez hasonlók.

Ez a tudat bárhonnan származhat, és árt a tudatosságotoknak, mert nem igaz. Benneteket nem a külső dolgok alakítanak, hanem a saját belső tudatosságotok formál titeket. Növekednie kell ennek a tudatosságnak. De honnan? Meg kell értenünk, honnan jön, honnan származik az egónk. Tegnap éreztem, hogy nagyon sokan vannak köztetek, akik túlságosan jobb oldalasak. A jobb oldalasság haszontalan, problémákat, betegségeket okoz, és nincs is szükségünk jobboldalas Sahaja jógikra. A legfontosabb dolog, hogy megértsétek a szeretet erejét. A szeretet ereje a legnagyobb és a leghatalmasabb, és ha sikerül valahogyan megszabadulnotok a haragtól, mohóságtól és az egótól, ha mindenre képesek vagytok, akkor a Sahasrarában lehettek.

Figyeljétek meg mit tesz az egó. Megakadályozza a további fejlődéseteket. Az egó az, amitől elvesznek az emberek, mert az egó miatt billennek ki balra, vagy jobbra, és lesznek túlságosan jobb vagy baloldalasok. A két véglet közül bármelyik lehetséges. Tehát mindenekelőtt az egónkat kell rendbe hozni. És mit kell tennünk? Figyeljük meg saját magunkat, és nevessünk rajta! Milyen egónk van és mitől? Emberek vagyunk és most Istenivé váltunk! És ha meg van bennünk az Isteni, ha meg van bennünk ez a fény, akkor meg kell értenünk, hogy az Isteninek a részei vagyunk, csak egy csepp a szeretet óceánjában. Hogyha sikerül mérsékelni az egótokat, és lényetek valódi lényéhez vezetitek, akkor jobban fog működni. Nyugaton, úgy látom, hogy nagyon erős az egó, nagyon-nagyon erős az egó. Bármi rosszat tesznek, azt hiszitek, hogy helyes, mert az egó mindenben támogatja őket.

Viszont a fejlődő országokban az embereknek nem az egóval, hanem a szuperegóval van problémájuk. Ezt ki lehet javítani. De az egó a ti saját ellenségetek, amelyet ti magatok teremtetek. Nektek kell legyőznötök, és megtudnotok, honnan ered. Származhat az országtól, a családtól, bárhonnan. Tehát vigyáznunk kell az egóval, ha be akarunk lépni a Sahasrarába. Amikor kollektív szinten akartam megnyitni a Sahasrarát, akkor azt láttam, hogy az emberek egója az, ami visszatart ebben. Küzdenem kellett az emberek egójával. Mivel nagyon egyszerű asszony vagyok, és nincs bennem semmi büszkeség, az emberek el akartak nyomni Engem, és sok mindent mondtak Nekem. De megértettem őket, mert egó problémáik voltak. Ha kifejlődik az egó és megpróbál uralkodni, akkor hitlereink lehetnek ebben az országban, és ehhez hasonló szörnyű emberek, szerte a világon.

Az első dolog, amit meg kell értenetek, hogy soha ne hagyjátok, hogy olyan emberek igázzanak le, akiknek egójuk van. Természetesen nem kell azonnal harcolnotok, de bízzatok magatokban, mert ti vagytok azok az emberek, akik megkaptátok az önmegvalósulást. Sokkal erősebbek vagytok náluk. Az erőim csak akkor segítenek rajtatok, ha önmegvalósult lelkek vagytok. Meglepő, mennyi mindent átalakíthat bennetek, amire nem képes olyan emberekben, akiknek egójuk van. Az egyik nap hallottam, hogy Afrikában az emberek hirtelen láthatatlanná váltak. Egy államcsíny volt. Az elnök egy Sahaja jógi és láthatatlanná vált. Senki sem találta meg. Mert ilyen nagy bennük az odaadás. Annyira átadják magukat, hogy az erőim a hasznukra válnak. Nektek is használni kellene a védelmi erőimet. Nagyon erős ez a védelem, különösen azok számára, akik nagyon „benne vannak” a Sahaja jógában.

A legfontosabb, hogy teljesen bízzatok magatokban. Bízzatok abban, hogy ti Sahaja jógik vagytok, és nem az egó. Sahaja jóginak lenni annyit jelent, hogy nem lehet egótok. Ez az egó különböző helyekről eredhet, ezt tudjátok. De meg kell tisztulni tőle. A folyóba is mindenféle mocsok, szenny beleömlik. De amikor találkozik a tengerrel, akkor a tengerré válik. Ehhez hasonlóan, nektek is azzá kell válnotok. Ahhoz, hogy a tengerré váljatok, el kell felejtsétek az összes belétek ömlő mellékfolyót és az összes hamis elképzeléseteket, amivel találkoztatok. Ezek bármilyen forrásból fakadhatnak. Nem tudom, hogy nevezzem őket. Egy egész lista van ezekről a forrásokról. Az emberek néha megbolondulnak az egójuk miatt. A legfontosabb dolog, hogy hogyan figyeljétek tanúként az egótokat, hogyan működik, hogyan rontja el a viselkedéseteket, hogyan rontja el a kapcsolataitokat, hogyan tesz ostobává titeket.

Az első dolog, amit az egó tesz veletek, hogy nagyon ostobává tesz titeket, és úgy kezdtek el viselkedni, hogy az emberek azt gondolják, hogy: „Te vagy a legostobább ember, aki valaha is létezett.” De az egónak semmi haszna sincs, mert mi lesz akkor, ha úgy gondolják, hogy ostoba ember vagy? Viszont ha van bennetek bölcsesség, béke, ha rendelkeztek azzal a különleges természettel, hogy mindent élveztek az életben, és kollektívek is vagytok, akkor ez ki fog dolgozódni. Jó benyomást fogtok tenni az emberekre. Mert ennek fényében látják saját ostobaságukat, saját hamisságukat és mindent, és észre fogják venni, hogy nem igaz, amit gondolnak. „Ez az úriember sokkal mélyebb nálam. Bennem nincs meg az, ami meg van benne.” Ez a legfőbb dolog mindannyiunk számára.

A Sahaja jógában vannak emberek, akik vezetők. De ez nem azt jelenti, hogy valóban vezetőkké is válnak, hanem azt, hogy sokkal mélyebbek. Ha ez nincs meg bennük, akkor eltűnnek. Ha rendelkeznek ezzel a mélységgel, akkor ők a vezetők, abban az értelemben, hogy amikor mások látják őket, akkor igazán örülnek annak, hogy ők a vezetők. Mindent ti saját magatok is tapasztalhattok. Különösen a vezetőknek mondanám ezt, mert az emberek őket látják, és példát kell állítaniuk az embereknek. Azt mondják Nekem, hogy: „Végül is az Anya az Anya, de mit érhetünk el általa?” De a vezetőktől tanulhatnak, és megértik, hogy ez nem jó és nem ez a helyes. Először is mindegyikőtöknek modelleknek kell lennetek, a Sahaja jóga modelljének.

És ez az, amit mindig is mondtam nektek, hogy szabaduljatok meg az egótoktól. Ez a legrosszabb dolog, mert először is haragot okoz. Azt gondoljátok, hogy ti valami nagyszerűek vagytok, ezt is meg tudjátok tenni, azt is meg tudjátok tenni, mert ti Sahaja jógik vagytok. De ez nem így van. Pont ellenkezőleg, nagyon alázatossá kell válnotok, és helyesen kell viselkednetek, a helyeset megtennetek. Nem lesztek többé arrogánsak, tele haraggal. A harag teljesen elválaszt titeket ettől. Az alázat egyensúlyt, bölcsességet ad nektek, amivel látjátok, hogy mi a feladatotok, hogy miért vagytok ezen a földön, miért kaptátok ezt az energiát, és hogy miért vagytok Isteni személyek. Ez egy nagyon nagy felelősség. Nem is kell gondoskodnotok magatokról, mert az Isteni gondoskodik rólatok. Teljesen megvédelmez titeket, gondoskodik rólatok, bármit elvégez, amire szükségetek van.

De hogyha egótok van, akkor elzárjátok magatokat a valóságtól, az igazságtól, és nagyon indulatos és arrogáns emberek lesztek.

Meg kell szabadulnotok ettől. A Sahaja jógik szentek. Nem is szentek, hanem többek, mint szentek, mert jobban ki tudják fejezni magukat. Erőkkel rendelkeznek, amiket fel tudnak használni, amiket meg tudnak mutatni más embereknek is, hogy olyan erősek, hogy jobban boldogulnak a dolgokkal, mint gondolnák. Például, ha van egy probléma, ami az egész világot zavarja. Elég csak annyit tudnotok, ha tanúként szemlélitek, akkor eltűnik. Az egész világon meg fog szűnni az a probléma! Nem tud létezni. Manapság nyugtalansággal van tele a világ, ahogy azt láthatjátok, tele képtelen emberekkel, tele veszekedős emberekkel, uralkodó emberekkel, akik elnyomnak másokat. De ha ilyenkor tanú állapotban figyelitek ezt, akkor ez meg fog szűnni. Mert nagyon erősek vagytok. Nagyon erősek vagytok. De először is tudnotok kell, hogy rendelkeznetek kell azzal az eszközzel, amivel használhatjátok ezt az erőt. Ha bennetek van ez az eszköz, akkor meg tudjátok tenni.

De az egótokkal nem vagytok erre képesek. Az egó a legnagyobb akadálya a fejlődéseteknek. Az egó az a hely, amin túl kell jutnotok, hogy a Sahasrarába jussatok. Egyébként nagy könnyű áthaladni a Sahasrarán. De hogyha egótok van, akkor már eleve elvesztetek ebben az egóban. Ha tenni akartok mindez ellen, akkor meg kell értenetek, hogyan figyeljétek meg magatokat. „Egoista ez az ember? Mit gondol magáról?” Nagyon korlátozott az egó. Nagyon korlátozottá tesz titeket, és nem látjátok az életetek célját. Miért lettetek önmegvalósult lelkek? Nem értitek meg, hogy csak a saját dolgaitokkal foglalkoztok, a saját családotokkal, a saját gyerekeitekkel, saját ... valahogy így. Ez egy nagyon alacsony szint. De hogyha egó nélküli a természetetek, akkor nagyon hatékonyak tudtok lenni - az egész erő működik.

Azt látom, hogy hatalmas a Sahasrara ereje. Néhány emberben csodákat művel. Nagyon jól kidolgozták ezt. De az egó miatt sok ember még nincs azon a szinten, hogy azt mondhatnánk, hogy Sahaja jógik. De most azért vagyok itt, hogy beszéljek erről nektek. Azokban az időkben, amikor a szentek éltek, senki sem volt, aki vezesse őket, aki bármit is elmondjon nekik. Annyira tönkretette őket a környezetük, és az emberek sosem értették meg, hogy miért nincs nekik egójuk, és miért olyan alázatosak. Ezért kihasználták őket. De ti most erőkkel rendelkeztek. Tudnotok kell, hogyan használjátok az erőiteket. De semmi esetre se legyen egótok amiatt, hogy erőitek vannak.

Ellenkezőleg, legyetek alázatosak! Meg van az erőtök ahhoz, hogy alázatosak legyetek. És ha képesek vagytok alázatosnak lenni, és megértitek, hogy ezek az emberek még nem önmegvalósult lelkek, hogy egy alacsonyabb szinten vannak, - nekik még akadályt jelent az egójuk, - egy alacsonyabb szinten vannak, és fel kell jönniük erre a szintre. Ha megértitek ezt, akkor nemcsak sajnálattal, hanem megértéssel is lesztek irántuk, és valamiféle segítséget kaptok az Istenitől, ami megoldja a problémáitokat.

Úgy látom, hogy legtöbbeteknek néha nagyon kicsinyes problémáitok vannak. És ilyenkor csodálkozom, hogy miért foglalkoztok ezekkel a problémákkal. Látjátok, mennyire erősek vagytok. Tudnotok kell, milyen erőitek vannak a Sahasrarában. Ezer erő van bennetek, ezer erő, amik megvilágosodnak. Ha ezt meg tudjátok érteni, akkor megértitek azt, hogy „mi értelme van annak, hogy egónk legyen?”, hiszen olyan sok erő van bennetek, amiket nem is használtok, és amiket használnotok kellene. De az egó miatt nem tudjátok használni ezeket. A szeretettel tudjátok, a szeretettel képesek vagytok erre, és sokat tehettek.

Azt kérem ma tőletek, hogy ígérjétek meg, hogy: „Nem adunk több esélyt az egónknak, és feladjuk. Feladjuk az egónkat.” Hiszen nincs értelme az egónak, ez egy akadály köztünk. Amikor a Sahasrara dolgozni akar, nem tud, az egó akadálya miatt. Ezért jobb, ha semmi miatt sincsen egótok. Lehettek jó énekesek, bármik lehettek az életben, lehettek nagy emberek vagy akárkik, de ezeknek az elnevezett dolgoknak nincsen értelmük. Ma egó nélküli emberekre van szükségünk, és olyanokra, akiken keresztül teljes mértékben erők áramlanak. A Sahasrara megnyitásával mindezeknek? az erőknek áramolniuk kell, ha teljesen nyitva van a Sahasrara. A szeretet mindezen erőinek áramolniuk kell.

Meg lennétek lepődve, bármerre megyek, az emberek egyszerűen el kezdenek szeretni Engem, nem is tudom, hogy miért, semmit sem teszek velük, csak érzik a Szeretetemet. Ennek így kell lennie, hogy az emberek érezzék a szereteteket, és tudniuk kell, hogy szeretetreméltó emberek vagytok. Emiatt vagytok különleges emberek, nagyon különlegesek, a világ felemelése miatt. Ez a feladatotok és nem pedig az, hogy pénzt gyűjtsetek és mindenféle képtelen dolgokat tegyetek. Egy nagyon finom feladat miatt vagytok itt, hogy tudatába kerülhessenek a nagyságuknak. Nem azért teremtették az embereket, hogy háborúzzanak és harcoljanak, nem azért teremtették őket, hogy politizáljanak, és mindenféle piszkos ügyeik legyenek. Nem azért vannak itt, hogy olyan életet éljenek, ami nagyon erkölcstelen és piszkos.

Azért vagyunk itt ebben a világban, hogy Isten nagyszerű munkáját végezhessük, aki megteremtett minket. És ez lehetséges, ha tudatában vagytok annak, hogy megnyílt a Sahasrarátok, és hogy ebben a Sahasrarában lakozik a tisztaság, nem pedig azok az apró, kicsinyes dolgok, amik miatt aggódtok. Néhány ember ki akarja használni a Sahaja jógát, azt gondolva, hogy: „Ugyan, ők ezt jobban tudják, ők segítséget kaphatnak másoktól” – de ez nem így van. Saját magatokon kell segítenetek, nincs szükségetek bármiféle segítségre. Viszont segítenetek kell másoknak. Nincs szükség arra, hogy bármilyen segítséget várjatok el bárhonnan is.

Nézzetek Rám, Én csak egy egyszerű háziasszony vagyok, de hogyan kidolgozódott a Sahaja Jóga az egész világon. Hogyan? Csakis a szeretet erejével. Az az egyedüli gond, hogy Én tudom használni a szeretet erejét, de ti nem tudjátok, hogyan kell használni. Ez az egyedüli probléma. Ha használni akarjátok a szeretetetek erejét, a meditációban kifejleszthetitek a szeretet erejét. Ezzel tudjátok megfogni az embereket. Ezzel megértitek őket. Az a problémájuk, hogy nem Sahaja jógik, ők nem azok az emberek, akik részesülnek minden áldásban és az Istenivel való kapcsolatban. Képzeljétek el, az Istenivel vagytok kapcsolatban. És olyan nagyszerű az Isteni, amely ezt az egész univerzumot megteremtette, amely megteremtett titeket, és minden nagyszerű feladatot elvégzett.

És ti mik vagytok? Az Isteni erőnek vagytok a részei. Miért nem használjátok ki teljesen a bennetek lévő Isteni erőt szeretettel és megértéssel, hogy kifejlesszétek magatokban ezt a bölcsességet? Ez az, amit mondanotok kell magatoknak: „Önmegvalósult lelkek vagyunk, ami valami különleges személyiség, nagyon különleges.” Ebben a világban nagyon kevés Önmegvalósult lélek van. De látom, hogy nálunk nagyon sokan vannak Önmegvalósultak, de ez nem teljes, még vannak problémák az egó miatt. Semmi miatt se legyen egónk, minden mulandó. Az Isteni szeretet az, ami nem mulandó. Ami nem mulandó az az Isteni személyiség. Mindig azt láthatjátok, hogy a szentek és mindezek bár halottak, de az emberek emlékeznek rájuk. Emlékeznek a költészetükre. Bár nem tudtak sokat tenni a Sahasraráért, nem tudtak önmegvalósulást adni az embereknek, de a személyiségük miatt még mindig tisztelik őket. És az emberek tudják, hogy ezek az emberek nagyszerű dolgokat, természetfeletti dolgokat tettek.

Ugyanígy, láthatjátok a saját csodáitokat, és győződjetek meg róla, hogy mire vagytok képesek, mert most kapcsolatotok van az Istenivel. Ez az egyik dolog, amit tudnotok kell. Bármikor, amikor veszély van, bármikor amikor probléma van, azt fogjátok mondani: „Meg leszel mentve.” Kétségkívül nagyon sok embert megmentettek közületek. De ez nem elég. Miért mentenek meg titeket? Mi értelme van az életeteknek? Miért éltek? Mi a gond? Miért mentett meg titeket Isten? Miért adta nektek mindezt? Azért, mert nagyon sokat kell tenni ezért a világért! Ti vagytok az igazság katonái, a jóság katonái, és ezt az egészet tegyétek nagy bátorsággal és önismerettel. Ami tennetek kell az, hogy Önismeretre tesztek szert. Meg kell ismernetek önmagatokat. Rendelkeznetek kell az önismerettel arról, hogy mik vagytok. Mi értelme van a Sahasrara megnyitásának, ha ez nincs meg bennetek? Az önismeret nem ad nektek büszkeséget, semmi ilyet, hanem kötelességtudatot, hogy mit kell tennetek, mit kell kidolgoznotok. Próbáljátok megérteni, hogy a Sahaja jóga nem csak nektek van, hanem az egész világért vagytok.

Néha azt gondoljuk, hogy a Sahaja jóga a mi jólétünkért, a jó egészségünkért van és hasonlók. De ez nem így van, hanem mások jólétéért van! Erőkkel rendelkeztek, amit nem is használtok. Még mindig azzal vagytok elfoglalva ... ilyen leveleket kapok, hogy: „Ez a baj velünk, az a baj azzal ...” Miért nem tudjátok kijavítani magatokat? Ha saját magatokat sem tudjátok kijavítani, akkor hogyan tudnátok másokat kijavítani? Ez a lényeg. Azt mondanám, hogy láthatóvá válik, ahogy a megértésetek eléri azt a szintet, ahol megértitek, hogy nagyszerűek vagytok. Nem vagytok hétköznapi emberek – és ezt egy olyan módon kell gyakorolnotok és használnotok, ami megmutatja, hogy ti valóban Sahaja jógik vagytok. Nem vagytok kevesebbek bármelyik szufinál, vagy bármelyik önmegvalósult léleknél vagy szentnél, nem vagytok kevesebbek. Olyan erőkkel rendelkeztek, amikkel ők nem rendelkeztek, amiknek nem voltak tudatában. Ti viszont rendelkeztek ezekkel az erőkkel!

Próbáljátok megérteni, milyen erőitek vannak! De ha ezt megértitek, akkor nem kell emiatt büszkének lennetek, egyébként is ez a feladatotok, ezt kell tennetek. Itt vagytok, és élvezni fogjátok, mert ezt nem egóból teszitek, hanem ez egy egó nélküli munka. Nagyon jó lesz, ha képesek vagytok erre. Nagyon sokat mérséklődött az egó, azt kell mondjam, nagyon sokat. Hallom az emberektől, hogy mérséklődött az egó. De néha még mindig eléggé aggodalmaskodóak, harcolnak és ehhez hasonlók. Mindezek ellenére azt kell mondjam, bármilyen munkát is végeztek ezek az évek alatt, az emberek kidolgozták ezt maguk között. Figyeljétek meg magatokat. És figyeljétek meg, hogy milyen egótok van, miért kell egoistának lennetek.

Néhány embernek az országuk miatt van egójuk, néhány embernek ... úgy értem, ez az egész csak egy mítosz! Az egész egy mítosz. Bárhol megszülethettetek volna, de egy bizonyos országban születtetek, rendelkeztek ezzel az egóval, és ez egy olyan dolog, amit szégyellnetek kellene. Mert bármilyen is az országotok, nincs minden rendben vele. Spirituálisan nem fejlett, akkor meg miért kellene büszkének lennetek az országotokra? Hogyha kidolgozzátok ezt, és spirituálisan fejlettek lesznek az emberek, akkor természetesen büszkék lehettek az országotokra. De úgy látom, hogy nem ez történik. Ezért ki kell ezt dolgoznotok.

Annak is nagyon örülök, hogy azt látom, hogy ennyire elterjedt a Sahaja jóga mindenhol. Nagyon gyorsan terjed. Olyan országokban terjed, ahol sosem gondoltam volna. Az egész világon mindenhol vannak emberek, akik meg akarják kapni. Meg akarják kapni az önmegvalósulásukat, és tudni szeretnék, mi van ezen az emberi életen túl. Nem akarják többé emberként vesztegetni az életüket, hanem „szuper-emberi” lényként, mondhatni Sahaja jógiként. Tanú állapotban kell nézni, figyelni az egónkat, hogyan dolgozik, hogyan próbál meg lebeszélni minket a fejlődés helyes ösvényéről. Csak ennél a pontnál kell óvatosnak lenni, mert ez az utolsó központ, aminek meg kell nyílnia. Amint egyszer teljesen kinyílik, akkor egyek vagytok az Istenivel, és minden problémátok megoldódik. Mert ezek nagyon felületes problémák, és semmi értelmük sincs. Egy-kettőre elmúlnak, amint kidolgozzátok a Sahasrarátokat.

Ma egy nagyon szép nap van, egy nagyon különleges nap, amikor ez a három csillag együtt van az égbolton, és ez egy különleges áldás. Hogyha növekszenek az erőitek, akkor mindazok az emberek, akik nagyon rosszak, akik megpróbálják megnyerni a társadalmat a képtelen politikájukkal és mindezekkel, mind el fognak tűnni. Ha nincsen erejük, akkor mind eltűnnek. Tehát először is az egó nélküli természet fog segíteni, ez fog segíteni mindenkinek.

Isten áldjon meg benneteket!