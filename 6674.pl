28 maja 1990
Hamsa Czakra Pudźa
YMCA - Camp Marston, San Diego (Stany Zjednoczone)

To kolejna wielka przyjemność przyjechać do Ameryki, aby spotkać was wszystkich tutaj.

Ten kraj, jak już wam mówiłam, jest bardzo ważny w dziedzinie duchowości. Nie dlatego, że jest to duży kraj ani dlatego, że jest bardzo zamożny, ale dlatego, że, jak wiecie, jest to Wiśuddhi w planie Wiraty. Wiśuddhi jest tak ważną ćakrą; ma ona również bardzo wielką manifestację. Na przykład ma inną, można powiedzieć, ćakrę pomocniczą, którą nazywamy ćakrą Hamsa. A gwiazda, która wzmacnia to centrum, mówimy, że gwiazdą, która na nim rezyduje, dzięki której to centrum działa, jest Saturn. A jak wiecie, z Saturnem porusza się inny, "mały Saturn" [księżyc Tytan]. W ten sam sposób przy tej ćakrze Wiśuddhi, jest jeszcze jedna, która jest bardzo ważną ćakrą, którą nazywamy ćakrą Hamsa. Mieliśmy kiedyś pudźę ćakry Hamsa w Niemczech. I myślę, że to zadziałało, ponieważ Niemcy zdali sobie sprawę, że to, co do tej pory robili, było absolutnie nieludzkie. I byłam tak szczęśliwa, widząc, że kiedy pojechałam do Rosji, ludzie, którzy przybyli, by dać im samorealizację, byli w większości Niemcami.

To naprawdę sprawia, że człowiek czuje wielką czułość wobec całej tej sytuacji, że Niemcy poczuli, że to ważne, to znaczy, to oni poczuli się powołani, by przyjechać do Rosji i dać samorealizację Rosjanom; a musicie wiedzieć, że liczba zabitych Rosjan jest największa w tej wojnie, zabitych przez Niemców. Więc rozeznanie, Boskie Rozeznanie, które manifestuje się przez waszą ćakrę Hamsa, najpierw zaczęło się w Niemczech. A teraz widzicie, jak Niemcy Wschodnie wchodzą na terytorium Niemiec, Niemiec Zachodnich, i jak ich witają, opiekują się nimi. A ci, którzy to wszystko zrobili, to było kilku Sahadźa joginów, którzy to zapoczątkowali. Więc w tych krajach, gdzie była ogromna wojna, problem, i mieli carów i musieli przejść przez piekło - nawet Niemcy musieli wiele wycierpieć z powodu złego prowadzenia Hitlera. Poznali trudy, poznali ofiary, poznali wszelkiego rodzaju męki, przez które musieli przejść, ale jakoś ten kraj został tak bardzo błogosławiony, że Amerykanie nigdy nie zdali sobie sprawy, czym jest trud. I te błogosławieństwa naprawdę ich zepsuły. Trudności były we wszystkich tych krajach, które nazywamy Blokiem Wschodnim, a Sahadźa Joga rozprzestrzenia się jak ogień we wszystkich tych krajach Bloku Wschodniego, gdzie byli całkowicie pod rządami Rosjan, można powiedzieć, lub pod rządami terroru. I ten sam terror działał w całej Rosji. Zaskakujące jest, że w tym terrorze, w tym strachu, ta mądrość wzrosła we wszystkich tych ludziach znacznie bardziej niż w krajach, gdzie mamy największy dostatek, największy komfort życia.

Trudności nauczyły ich, strach nauczył ich być mądrymi. A najlepszą częścią jest rozeznanie. A ponieważ jest to kraj Śri Kryszny, a On jest Kuberą, Bogiem bogactwa, kraj jest zamożny, bez wątpienia; ale drugiej części Śri Kryszny całkowicie brakuje, czyli Boskiego Rozeznania. To, jak pokazane jest Jego Boskie Rozeznanie, nawet w Mahabharacie, jest wspaniałe do zobaczenia. Jak za sprawą swojego Boskiego Rozeznania doprowadził Pandawów do wygrania wojny, ponieważ byli dharmiczni, trwali w dharmie. I jak wspierał Pandawów, ponieważ byli dharmiczni. Ale sytuacja tej Ameryki jest dokładnie odwrotna, że Ameryka zawsze wspiera niewłaściwych ludzi. I nie ma zasady prawości ani zasady własnej wolności. Na przykład, wspieranie czegoś takiego jak Argentyna czy Peru, gdzie panuje całkowita dyktatura. Byłam tam; wiem, jak to jest w czasach, gdy byli pod rządami tych ludzi.

I to właśnie stało się z ludźmi w tym kraju - nie mają oni w ogóle Boskiego Rozeznania. I dlatego myślę, że wszyscy fałszywi guru przybyli i osiedlili się tutaj, ponieważ wiedzą, że ci ludzie nie mają Boskiego Rozeznania. Ćakra Hamsa jest tu tak słaba, że nie potrafią dostrzec, co jest dharmą, a co adharmą. Ponadto, podstawową zasadą, dzięki której ten kraj stał się demokratyczny, było to, że ten rząd jest dla ludu, od ludu i przez lud. Więc musi być zorientowany na ludzi. Ale demokracja na tym etapie bez samorealizacji nie może działać. To oczywiste. Kilku ludzi, którzy byli sprytni, którzy potrafili zarabiać pieniądze, stało się zorientowanymi na pieniądze. Potrafili się lepiej reklamować; potrafili lepiej manipulować niż inni ludzie, którzy również byli oszustami, zarabiającymi w ten sposób pieniądze, na narkotykach, na innych rzeczach, innymi sposobami. Mogli się wybić, zostali wybrani i teraz rządzą.

Więc nie jest to demokracja zorientowana na ludzi, ale jedynie na pieniądze. I być może, jeśli tak dalej pójdzie, przekonacie się, że możecie mieć jakichś okropnych oszustów jako władców w tym kraju. Ponieważ ten, kto potrafi zarabiać pieniądze, ten, kto ma dużo pieniędzy, nie przebierając w środkach, ktokolwiek by to nie był, może wygrać wybory i stać się tutaj naszym władcą. Zatem demokracja, która została zapoczątkowana lub określona przez Abrahama Lincolna, już nie istnieje; to jest rzecz zorientowana na pieniądze. I wygenerowało to tak złą atmosferę na całym świecie, że teraz na całym świecie konserwatyści, ludzie, którzy uważają się za konserwatystów, którzy są zorientowani na pieniądze, którzy w ogóle nie dbają o ludzi, stają się przywódcami, wszędzie. Aby więc być zorientowanym na ludzi, trzeba było przede wszystkim zrozumieć, że musicie mieć swoją samorealizację, w przeciwnym razie nie staniecie się istotą kolektywną. Jeśli nie staniecie się istotą kolektywną, nie możecie cieszyć się piękną cnotą hojności. A kiedy nie macie tej hojności, stajecie się osobą o bardzo małym umyśle i małym sercu. I wszędzie działa nieuczciwość. Na zewnątrz są bardzo mili w rozmowie.

Ale w środku nie wiadomo, co zrobią, jak oszukają. W takiej atmosferze żyjemy. Podczas gdy, jak wiecie, w Rosji tak dobrze nam poszło. W Rosji ludzie po prostu czekali na przybycie Matki, to wszystko. Na początek są czcicielami Matki, i pragnęli, aby ktoś ich po prostu pokochał, każdego z nich, aby opowiedział im o miłości. Ponieważ czuli, że nigdy nie byli kochani przez swoją matkę. Tutaj też nikt nie jest kochany. Ale wzorzec rządu tam i wzorzec ludzi to dwa różne typy. Ludzie z rządu są bardzo, można ich nazwać, bardzo dominujący, niezwykle surowi i skłonni do wyzysku. Ale ludzie są tymi wyzyskiwanymi.

Ale tutaj wzorzec rządu jest przejmowany przez ludzi. Tak jak rząd wyzyskuje ludzi, tak i ludzie wyzyskują się nawzajem. Im więcej mogą wyzyskiwać, tym lepiej. W końcu liczą się tylko pieniądze. Dlatego zastanawiałam się, dlaczego w Ameryce Sahadźa Joga zawodzi. Wszelkiego rodzaju bandyci tu przybyli. Zarobili mnóstwo pieniędzy, oni... to znaczy, wszyscy zostali wyrzuceni i tak wielu musiało zostać wyrzuconych, w porządku. Ale jeśli chodzi o przesłanie Sahadźa Jogi, ludzie nie potrafią go przyswoić. Więc teraz dla Sahadźa joginów jest bardzo ważne, aby stali się naprawdę bardzo głębokimi Sahadźa joginami - bardzo, bardzo głębokimi - abyśmy mogli lepiej inicjować zmiany. Nawet jeśli jest dwóch Sahadźa joginów, którzy są bardzo głębocy, można wiele zapoczątkować.

Na przykład, będziecie zaskoczeni, na Węgrzech ludzie na początku mówili: "Matko, a co z Węgrami? Powinny stać się wolne." Rzekłam: "Niech najpierw pojawi się jeden Sahadźa jogin." Przyszedł tylko jeden człowiek - absolutnie chory, bardzo chudy i wyniszczony. Zajęłam się nim. Wyleczyłam go. I dzięki miłości, otrzymał odżywienie. I w ciągu ośmiu dni po swojej samorealizacji, wrócił, a tydzień później Węgry odzyskały wolność. Chociaż jest nas tu niewielu, wszyscy musimy być tego bardzo świadomi - że jesteśmy fundamentem, a jeśli zawiedziemy, zawiedziemy nasz kraj. I musimy być bardzo głębokimi, rozsądnymi Sahadźa joginami.

Więc z jakimi problemami się tu spotykamy? Po pierwsze, jak mówiłam setki razy, musicie otworzyć swoje serca. To tak ważna rzecz dla wszystkich Sahadźa joginów, aby otworzyli swoje serca. Spójrzcie w swoje serca. Czego pragniecie? Nie poprzez racjonalność, ale poprzez wibracje. Czego pragniecie? Zapytajcie siebie: "Czego ja chcę?" Potem powiedzcie kilka słów: "Chcę pieniędzy". Wibracje nie popłyną.

"Chcę tego, tamtego". Wibracje nie popłyną. Więc czego pragniecie? "Chcę być głębokim Sahadźa joginem, bardzo głębokim. Aby móc uratować mój kraj." Jeśli Amerykanie pójdą do piekła, to wy będziecie za to odpowiedzialni, nikt inny. Potrzeba bardzo niewielu ludzi, aby to zapoczątkować, mówię wam. Ale my wciąż trzymamy się naszej przeszłości. Problemy i problemy Ameryki są za każdym razem bardzo różne. Po pierwsze, to agresywność.

Co jest w agresywności? Kochanie kogoś, bycie dla kogoś miłym, powinno być tak naturalne, ponieważ taki właśnie jest wasz Duch. On kocha. Cieszy się miłością, dawaniem miłości. Aby więc pozwolić waszemu Duchowi się zamanifestować, musicie zrozumieć Jego naturę. Duch nigdy nie może być agresywny, nigdy nie może dominować. Szanuje wolność drugiej osoby, ponieważ jest wolną istotą. Więc tę agresywność, którą mamy w sobie, musimy naprawdę zakwestionować i zapytać: "Dlaczego jesteśmy agresywni?". Ale zrozumienie samego siebie musi być również bardzo uczciwe. Ponieważ jeśli chcecie się usprawiedliwiać i jeśli chcecie zamykać oczy na rzeczywistość, to nie możecie się poprawić.

A kiedy głębia wewnątrz wzrasta, wtedy jest to wspaniałe, mówię wam, bo ta Moc, która nas otacza - o której wiecie, którą poczuliście - musi przepływać przez medium, które jest absolutnie czyste, bez ego, bez uwarunkowań. Ale my jesteśmy tak bardzo uwarunkowani, i w tym tak zwanym wolnym kraju, ta wolność nas uwarunkowała. To jak osoba, która została spuszczona ze smyczy, nie wie, dokąd iść. Uderza głową w tę stronę, uderza głową w tamtą stronę, A problemy są tak zabawne - problemy, które nie istnieją nigdzie indziej, istnieją w tym kraju. Znacie je bardzo dobrze. To jest tak szokujący stan, że kiedy o tym myślimy, co się stanie? Gdzie będziemy? Więc w Ameryce jesteśmy naprawdę na wojennej ścieżce, muszę wam rzec, jako Sahadźa jogini, naprawdę na wojennej ścieżce. Dopóki nie potraktujecie Sahadźa Jogi jako waszej jedynej troski, to się nie uda. Mamy problemy, takie jak ktoś nie ma pracy, potem ktoś ma to [tutaj], coś tu stracił, potem problemy męża, żony i wszystkie te bezsensowne rzeczy.

Ludzie wciąż się z tym zmagają. Ile razy byliście małżeństwem w poprzednich wcieleniach? Potem czyjaś żona dominuje, czyjś mąż dominuje. Takie absurdalne rzeczy! Nie przystoi to świętym. Tak więc, dopóki jakość Sahadźa joginów w Ameryce nie zostanie podniesiona, niczego nie da się tu zapoczątkować. A pierwszą rzeczą, którą Sahadźa jogini muszą mieć, jest kolektywność w Ameryce, ponieważ Ameryka reprezentuje ćakrę Wiśuddhi, która manifestuje w nas kolektywność. A jeśli ludzie nie potrafią być kolektywni, to jak Sahadźa Joga może się tu manifestować? Niemożliwe. Ponieważ to jest największa jakość, jaką macie.

To podstawowa moc, jaką macie w tym kraju, to kolektywność w was. Macie więc dwie podstawowe moce. Pierwszą jest kolektywność, a drugą, którą macie, jest Boskie Rozeznanie. Zasadniczo te moce zostały wam dane, a my idziemy w dokładnie przeciwnym kierunku. Słyszałam o wielu Sahadźa joginach, którzy unikają towarzystwa dzieci, którzy uciekają od innych ludzi. Jeśli widzą troje, czworo ludzi siedzących tam, to nie mogą dzielić z nimi pokoju. To bardzo powszechne. Powiedzmy teraz, załóżmy, że jest bardzo mały pokoik, i tak wielu musi spać w małym pokoiku, to jest na swój sposób miłe. To jest doświadczenie. Więc, gdzie śpicie?

Ty śpisz tam, ty śpisz tam? Jak sobie radzicie? Nie można pójść do łazienki. I to jest wydarzenie. Życie, które jest gładkie, jest nudne. W życiu powinny być jakieś wydarzenia, rozumiecie, takie jak to. Ale Amerykanie zawsze unikają czegokolwiek, co wymaga jakiegoś wydarzenia. W przeciwnym razie, jeśli idziecie prosto, rozumiecie, docieracie gdzieś, otwieracie drzwi i wszystko jest gotowe. Wchodzicie do pokoju, wszystko zelektryfikowane i tylko zajmujecie swoje miejsce. Siadacie na siedzeniu.

Jeśli musicie wstać, siedzenie was podnosi. Albo poszłam do czyjegoś domu i powiedzieli: "Mamy tu łóżko". Zapytałam: "Co w nim takiego specjalnego?" Odparł: "Jeśli naciśniesz ten przycisk, twoje nogi się podniosą. Jeśli naciśniesz ten przycisk, twoja głowa się podniesie. Odwrócisz się". Rzekłam: "Sama potrafię to wszystko zrobić. Nie jestem aż tak stara ani tak słaba, żeby nie móc tego zrobić." Ale, rozumiecie, sposób, w jaki ludzie postępują, zawsze szukają komfortu, zawsze szukają komfortu i lubią mieć gładkie życie. A ta gładkość uczyniła ich tak nudnymi.

To znaczy, ich życie jest naprawdę nudne. A osoba, która ma nudne życie, nie może mieć wizji. Nie może. Wszystko jest już zrobione. Idziesz tam, wszystko jest pierwszej klasy. Nie ma się czym martwić. Jest... idziesz do hotelu, wszystko jest opłacone, ładnie utrzymane. To bardzo dobry hotel. Ale dopiero gdy mieszkasz w hotelu i nagle, ludzie mówią ci: "Och, będzie trzęsienie ziemi! ", wybiegasz w piżamie i znajdujesz się w dziwnym towarzystwie.

I to właśnie pamiętasz. Możesz jeździć w różne miejsca i żyć w różnych komfortach i tak dalej. Tego nie pamiętasz. Więc ludzie teraz chcą robić coś dziwnego. Na przykład będą uprawiać trekking, robić to i wszystkie te dziwne rzeczy. Ponieważ życie nie jest pełne wydarzeń, próbują czegoś, co jest niebezpieczne, co jest niszczące. Ale załóżmy, że zaakceptowalibyście wydarzenia w życiu jako coś ważnego. Co to za różnica? Zobaczmy, co się stanie. Na przykład, jeśli powiem: "Teraz niektórzy ludzie muszą pojechać stąd do Phoenix i tam się osiedlić".

Natychmiast: "Jak oni pojadą?". "A gdzie będzie dom? Gdzie się zatrzymają? Kto za to zapłaci?" I każde pytanie, takie wielkie pytanie mają. "Tak, pojedziemy. Co w tym złego? Zatrzymamy się gdziekolwiek, pod drzewem. Nie ma znaczenia. Co z tego?".

W końcu skoro małpy mogą tam żyć, to dlaczego my nie możemy? Były naszymi przodkami. Ale tego rodzaju usposobienie miłujące komfort jest bardzo niebezpieczne. I czują się bardzo zmęczeni, cały czas. Widzicie w amerykańskich filmach, co ostatnio zauważam, to że ktokolwiek, nawet bohaterka czy bohater, przychodzi i mówi: "Achhh". Być może myślą, że za dużo pracują albo że to robią. Cały czas myślą. Jest Sahadźa joginka w Londynie. Jest Hinduską, bardzo ciężko pracuje, zajmuje się szyciem, wszystkim. Jest bardzo szczęśliwa.

Jest też Anglik, który jest zawsze zmęczony. Więc zapytałam ją: "Dlaczego on jest zmęczony? Wygląda tak zdrowo. Dlaczego jest tak zmęczony?" Odparła: "Matko, wiesz, on myśli, że pracuje. Ja nie myślę, ja myślę, że to Matka pracuje, bo wszystko składam u Twoich Lotosowych Stóp. Ja nie pracuję. Ona pracuje. Zostawiam to u Jej Lotosowych Stóp, to wszystko." I wtedy tego nie czujesz.

A kłótnia między mężem a żoną tutaj dotyczy głównie, "ile ty umyłeś naczyń, ile ja umyłam naczyń". "Ile pracy fizycznej ty wykonałeś, ile pracy fizycznej ja wykonałam". To rodzaj rywalizacji, polegającej na ciągłym ważeniu, "co ty zrobiłeś, co ja zrobiłam". Ale załóżmy, że chcecie zrobić coś w taki sposób, że: "Zobaczmy, zaskoczę mojego męża, robiąc wszystko ładnie. Skończmy to szybko." Zrobicie to bardzo dobrze i nigdy nie będziecie zmęczeni. A kiedy zobaczycie, że wasz mąż wraca do domu i widzi, że wszystko jest zrobione tak dobrze, tak dobrze, będziecie tacy szczęśliwi. Ta radość z robienia czegoś, by kogoś uszczęśliwić, całkowicie zneutralizuje cały wasz dyskomfort lub zmęczenie. I na odwrót, również. Mąż też powinien czuć, "co mógłbym dla niej zrobić?".

Mała drobnostka może ją uszczęśliwić. A rozwody tutaj są cały czas z powodu tego rodzaju bezsensownego pomysłu, że "ile on zrobił, co ja zrobiłam, co on zrobił". Cały czas to rozważając i unieszczęśliwiając się. Jak wiecie, dużo podróżuję. Nigdy nie czuję, że podróżuję, ponieważ jestem tam ze Sobą, czy siedzę tutaj, czy podróżuję, to to samo. Ale jeśli myślicie: "Podróżuję", wtedy czujecie: "O Boże, podróżuję!". Ale jeśli po prostu myślicie: "Siedzę tutaj na krześle; siedzę tam na krześle", nie czujecie się zmęczeni. Jeśli wykonujecie jakąś pracę, czujecie się zmęczeni, gdy zaczynacie myśleć: "Robię tę pracę, zrobiłem tamtą pracę". Szczególnie w Sahadźa Jodze, jeśli myślicie: "Robię jakąkolwiek pracę", lepiej jej nie róbcie. Ale jeśli myślicie: "Nic nie robię" i co za radość - co to za radość!

Staniecie się tak energiczni, bo gdy się poddacie, wtedy Boska Moc zaczyna przepływać przez was. Dlatego Mahomet Sahib rzekł: "Islam oznacza poddanie się". Rzekł również o Mnie to, że "Poślę Cię", nazwał Mnie "Posłaną". Mówił o wszystkim, o wibracjach i tak dalej, w swoim własnym stylu, ale powiedział, że przesłaniem będzie poddanie się. I ta część dotycząca poddania się musi być obecna, bo Śri Kryszna w Gicie bardzo jasno rzekł: "Porzuć wszelką dharmę, po prostu poddaj się Mnie". I jeśli Sahadźa jogini rozwiną to poddanie się w Ameryce, resztą ja się zajmę. Ale zostawcie to Mnie. A wtedy pomysły i wszystko inne zaczną płynąć, ponieważ to jest miejsce Wiraty. Dlatego macie tu tak wielkich naukowców, tak wspaniałe szkoły dla wszelkiego rodzaju pracy intelektualnej i to wszystko jest tutaj, podczas gdy ludzie nie są mądrzy. W ogóle nie są mądrzy.

Znałam ludzi, którzy... jest... spotkałam prezesa Jungian Society, miał osiemdziesiąt lat, i miał być prezesem całego świata. I rzekł: "Muszę się z Panią zobaczyć na osobności". Odparłam: "W porządku". Przyszedł do Mnie i jego problem był tak głupi, że po prostu zaczęłam na niego patrzeć. Osiemdziesięcioletni człowiek, ten głupi facet! Nie jest nawet jak dziesięcioletni chłopiec. Żadnej dojrzałości. Tak niedojrzały. I kiedy go zobaczyłam, miałam przebłysk całości, że "spójrz na tego człowieka, osiemdziesięcioletniego, jest prezesem Jungian Society, on - na całym świecie, ludzie myślą, że jest prezesem tej rzeczy". Krzesło może być od niego lepsze.

Taki głupi facet, na swój sposób. Taki głupi facet, że nie możecie sobie wyobrazić. Więc mogą być inteligentni, mogą być oczytani, mogą być w stanie odkryć coś z materii, ale nie mają mądrości. A mądrość może przyjść tylko poprzez uczciwą introspekcję. Ale to nie powinno być też: "Łapię na tej ćakrze, łapię na tamtej ćakrze". Nie to. Ale: "Dlaczego nie widzę sedna sprawy? Co jest ze mną nie tak? Dlaczego nie mogę zrozumieć, czym jest Sahadźa Joga?". Nawet gdy jesteście Sahadźa joginami już od lat, wciąż te stare, bezsensowne rzeczy się was trzymają, te idee się was trzymają.

Dlaczego? Dlaczego nie mamy tej czystości Boskiego Rozeznania, które widzi wszystko tak jasno? Myślę więc, że po pierwsze potrzebujemy kolektywności, a po drugie, medytacyjnej uczciwości. Samo medytowanie, siadanie przed zdjęciem, odbywanie medytacji - nie! Medytacja powinna działać, powinna przynosić efekty. Jeśli nie działa, coś jest z wami nie tak. Absolutnie coś jest nie tak. Jeśli czujecie, że wszystko działa dobrze, wszystko w cudowny sposób pokazuje swoją obecność, obecność Paramaćajtanji, wtedy wszystko z wami w porządku. Ale jeśli tak nie jest, jeśli są problemy, to nie jesteście, nie jesteście Sahadźa joginami. Sahadźa jogin to ten, kto jest całkowicie połączony z tą Paramaćajtanją.

A wiek nie stanowi tu przeszkody. Widziałam dziewczęta, które mają tylko szesnaście, siedemnaście, osiemnaście lat i są tak mądre. Nawet małe dzieci, które były z Guido, rozmawiałam z nimi. Byłam zaskoczona ich mądrością. Takie mądre, takie piękne. Tak dobrze rozumiały ludzką naturę. Małe dzieci, miały co najwyżej dziesięć lat. I miło się z nimi rozmawiało. Więc jeśli one mogą mieć tę mądrość w tym wieku, teraz my również, wszyscy jesteśmy Sahadźa joginami od co najmniej dziesięciu lat, nic więcej. Ale wciąż się zmagamy, jesteśmy ambitni i mamy złe priorytety.

Nie ma potrzeby mieć żadnych ambicji. Ambicja to rzecz wyimaginowana. Ale Sahadźa Joga to rzeczywistość. Wszystko się układa. Wszystko się porządkuje. Wszystko się planuje. Ale czuć, że jeśli tak jest, jak rzekłam, w małym pokoju jest dwanaście osób, to jest to dla czegoś dobrego. Dlaczego nie? Musimy tam być. Jeśli zgubiłam drogę, załóżmy, to rzekłabym, że muszę iść tą drogą.

Tym razem kupiliśmy bilet, który według wszystkich był trochę zły, bo musieliśmy lecieć przez Phoenix. Ale miło, bo poczułam wibracje Phoenix, musiałam lecieć tą drogą. Musiałam to zobaczyć. Więc ciągłe szukanie czegoś gładkiego, sposobu, w jaki chcemy, żeby było gładko, nie jest drogą Sahadźa Jogi. Cokolwiek otrzymujemy, widzimy za tym rękę Boskości. Jaki jest nasz cel w życiu? Naszym celem w życiu jest ratowanie ludzi, ratowanie Amerykanów, minimum z minimum. Nie świata, ale przynajmniej zacząć od Amerykanów. To jest nasz cel w życiu. To jest nasza tożsamość.

Robiąc to, jest Paramaćajtanja, która całkowicie się o was zatroszczy. Ale najpierw stawiacie siebie przed wszystkim innym, "Muszę mieć to, muszę mieć tamto, muszę mieć to". To nie zadziała. Potem: "Mam ten problem, zbankrutowałem, miałem tamten problem, po prostu sobie nie poradziłem". Ponieważ postawiliście inne rzeczy przed swoją "jaźnią". "Jaźń" oznacza Ducha. Według ludzi "jaźń" oznacza egoizm, ale według Sahadźa Jogi "jaźń" oznacza waszego Ducha. Więc dzisiejszy wykład nie powinien być taki, że wpada jednym uchem, a wypada drugim, ale powinniśmy się nad nim trochę zastanowić i słuchać go w kółko. Mam co do was wielkie nadzieje. Bardzo ciężko pracowałam w Ameryce, bardzo.

Ale nigdy nie było takiego stanu, w którym mogłabym rzec: "Teraz mogę coś zapoczątkować". Nawet jeśli jest kilku Sahadźa joginów, którzy są bardzo głębocy i dobrzy, są ściągani w dół przez innych - przez zazdrość, przez to, przez tamto. Nie liczy się wasza liczba, ale wasza jakość, przede wszystkim. Ale w Rosji okazało się to takie łatwe, takie bardzo łatwe. To było wspaniałe, niewiarygodne. Byłam tam tylko trzy razy, wyobrażacie sobie? A teraz Sahadźa Joga jest religią w całym kraju. Wszyscy Mnie znają w Rosji. Ale tutaj ludzie znają tylko Rajneesha czy tego Muktanandę, samych okropnych ludzi. Teraz możecie też powiedzieć: "Matko, to kwestia reklamy".

Że tutaj ludzie, sposób, w jaki się reklamują i manipulują, i tak dalej. Ale to działa tylko w miejscach, gdzie ludzie nie szukają rzeczywistości. Dlaczego nie widzą, że to wszystko reklama? Nie mają rozeznania? Załóżmy, że jutro powiedzą: "To jest modna fryzura". Wtedy wszyscy Amerykanie mają taką samą fryzurę. Nie można rozróżnić, kto jest kim. Albo mówią: "tak należy się ubierać". Wszyscy Amerykanie będą tak ubrani. To znaczy, to jest niewolnictwo względem tych przedsiębiorców i całej tej reklamy.

Każdy rodzaj reklamy, jeśli tak bardzo oczarowuje ludzi, to znaczy, że jesteśmy głupcami, jesteśmy niemądrzy, jesteśmy idiotami, że nie potrafimy myśleć za siebie. Każdy może nas oszukać. Każdy może wypuścić na rynek cokolwiek. Cokolwiek powiedzą, rzucimy się na to, jakbyśmy nie mieli mózgu, by to zrozumieć, by to przyjąć. To tak, jakbyśmy nie mieli korzeni. Jesteśmy jak jakieś chwasty, rzucane z jednego końca na drugi. Ale w Sahadźa Jodze wasze korzenie muszą rosnąć znacznie, znacznie szybciej niż u kogokolwiek innego, ponieważ to jest ziemia Śri Kryszny. Musimy zobaczyć, ile rzeczy zrobił w swoim życiu. Jako dziecko zabił tak wiele demonów, podczas gdy tutaj wszystkie demony są zapraszane. Jako dziecko wzniósł Kundalini wszystkich Gopi i wszystkich innych.

Jako dziecko stosował wszelkiego rodzaju piękne sztuczki, aby zabawiać ludzi. A później zabił własnego wuja. Co pokazuje jedną rzecz - wuj w indyjskich rodzinach jest najbliższą osobą. Podczas ślubu to wuj oddaje córkę, to wuj wykonuje większość rytuałów i wszystkiego. Wuj jest najbliższą osobą. A On zabił własnego wuja. To pokazuje, że skończył ze wszystkimi tymi sztucznymi relacjami. A potem znajdujemy w Ameryce ludzi, którzy zrobili tego rodzaju rzecz, to znaczy nie mieć nic wspólnego z matką, nie mieć nic wspólnego z ojcem, nie mieć nic wspólnego z siostrą czy żoną, mężem, dziećmi, nikim. Ale po co? Dla czego to porzucili?

Porzucili to dla egoizmu. Dla pieniędzy. Nie dla czegoś wyższego. Dokładnie przeciwnie do tego, co zrobił Śri Kryszna, czyli zabił własnego wuja, bo chciał uwolnić swoich rodziców z więzienia, a także zabić demona. On był demonem. Więc w naszym własnym zrozumieniu, jeśli zrozumiemy jedną rzecz: że żyjemy na ziemi, lub na ziemi tego kraju, który jest błogosławiony przez Śri Krysznę, Który jest nazywany Jogeśwarą. Więc pierwszą częścią było to, że kiedy zniszczył te wszystkie rzeczy, był Jogeśwarą. Był Boską Energią dla jogi, dla zjednoczenia z Boską Mocą. Był Iśwarą. On jest Bóstwem.

Jeśli On był Bóstwem i On jest Tym, który jest władcą tego obszaru, to kim my powinniśmy być? W jodze powinniśmy być mistrzami. Nie mentalnie, ale w tym stanie, w wyższym stanie. Gdyby to można było osiągnąć, to wy, ludzie, powinniście stać się najwyższymi z najwyższych joginów. Ponieważ macie tę moc istniejącą w tym miejscu. Ona tam jest. Tak wielu Mi mówiło: "Matko, teraz nie martw się o, nie martw się o Amerykę. Po prostu o niej zapomnij. Po co marnować czas w Ameryce? To się nie uda.

To bezużyteczne." Ale wiem, że tak wiele mocy istnieje w tym kraju Jogeśwary, i jeśli możecie użyć tej mocy Jogeśwary, możecie zrobić tak wiele dobrego dla całej ludzkości w tym momencie, kiedy historia przeżywa kolejny upadek. Teraz ci, którzy wznoszą się w duchowości - wszyscy dzisiaj mówią o duchowości, nawet Książę Walii mówił niedawno, że "powinniśmy zająć się duchowością, a nie materializmem, który spowodował nam problemy ekologiczne i tym podobne". Wszyscy mówią o duchowości, a wy jesteście tymi, którzy ją mają. Wy jesteście tymi, którzy mają moce. Wy jesteście tymi, którzy mogą ją szerzyć. A kiedy zaczniecie ją szerzyć, będziecie zaskoczeni, jak osiągniecie ogromne wyżyny w każdej sferze, w każdej dziedzinie życia. Więc wasza tożsamość polega na tym, że jesteście Sahadźa joginami i musicie użyć mocy Jogeśwary, Który jest przewodnim Bóstwem tego kraju. Błogosławię was wszystkich, abyście mieli tę mądrość, tę głębię, aby dotknąć swojej głębi. Spróbujcie jakoś to wypracować, przestańcie z tymi wszystkimi bezsensownymi kłótniami i rzeczami.

Stańcie się kolektywni. Starajcie się siebie nawzajem zrozumieć. Starajcie się otworzyć swoje serca. Macie taką głębię. Urodziliście się w tym kraju, ponieważ Jogeśwara chciał, abyście tu byli i obdarzył was wszystkimi darami swojej miłości. Teraz do was należy użycie tej ogromnej mocy: ale bez miłości nie jest to możliwe. Ponieważ on był ucieleśnieniem madhurji, słodyczy, słodyczy. Tę madhurję musicie wchłonąć i tę madhurję musicie szerzyć. To bardzo ważne. Więc ta relacja słodyczy między wami, relacja cieszenia się sobą nawzajem, relacja poznawania się nawzajem, musi być pełna słodyczy, jak miód.

Ona po prostu tam jest, ale my musimy być pszczołą, aby tam dotrzeć. I jestem pewna, że to się uda. Powinno się to udać wam wszystkim. Więc ci, którzy uciekają od kolektywności, powinni być bardzo ostrożni. Nie są Sahadźa joginami i jeśli będą tak postępować, zostaną po prostu wyrzuceni. Nie będzie dla nich miejsca w Sahadźa Jodze, mówię wam. Więc musicie przede wszystkim zrozumieć, że bycie w Sahadźa Jodze jest możliwe tylko wtedy, gdy mamy tę głębię, ponieważ potrzebny jest nowy skok w Sahadźa Jodze, który zadziała, który działa i wielu zostanie wyrzuconych. Musicie skoczyć, a do tego skoku naprawdę potrzebujecie ludzi, którzy są uczciwi, głębocy i poważni. Nie gubcie się w błahych i światowych sprawach. Po prostu szukajcie swojej głębi.

To wszystko tam jest, takie piękne. Więc, niech Bóg was błogosławi