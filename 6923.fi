Shri Ganesha Puja. Rome (Italy), 19 May 1985.

Tämä on suuri päivä Minulle saapua Italiaan juhlimaan Ganesh-pujaa.

Luonto, jonka näemme ympärillämme, on Ganeshan siunausta, koska Hän rukoilee Äiti Maata, että Hän antaisi siunauksiaan ihmisille. Juuri Hän muovaa kaikki luonnon elementit ja muovaa ne saamaan aikaan elämää. Näitä kaikkia kutsutaan hiilihydraateiksi. Hiilihydraatit muodostuvat hiilestä ja vedystä. Hiili tulee Shri Ganeshasta ja vety Mahakalista. Ja tällä tavalla maailmankaikkeus on muodostunut, tällä kauniilla tavalla ympärillämme. Hiilihydraatit tarvitsevat happea, jota saamme Auringosta, oikean puolen toiminnan kautta. Tehän tiedätte, että yöllä puut luovuttavat vetyä ja päivällä ne tuottavat happea. Tämä kaikki on Shri Ganeshan taikaa, ja Hän istuu siinä välissä. Juuri Hänestä tulee Aurinko.

Hän nousee ylös syvällä alhaalla olevalta valtaistuimeltaan Kundaliinin alapuolelta, nousee vasemmalla, Mahakalin puolella, menee ylös ja asettuu Suryaan, eli Agnyaan. Eli Mahakali, joka on Esiaikainen Energia, sallii Hänen mennä aivan kaikkialle. Mahakalin lapsena Ganesha on täydellisen omistautunut ja antautunut Hänelle. Ja tällä tavalla Hän on Mahakalin voiman mestari, sen Herra. Eli Hän on alitajunnan Herra. Hän on kaiken 'jadan' Herra. 'Jada', tarkoittaa kuollutta. Ei kuollutta, mutta 'jada' on materiaa, jossa ei ole... - 'materia' ja 'kuollut'. Teidän täytyy ymmärtää sana 'jada'. Hyvin tärkeää.

'Jada' tarkoittaa kaikkea liikkumatonta materiaa, jossa ei ole elämää. Hän pystyy siis menemään tämän suuren voiman yläpuolelle ja tulemaan sen herraksi yhden hyvin pienen viisautensa avulla. Tämä pieni viisaus on antautuminen. Tämä antautuminen täytyy ymmärtää oikealla tavalla. Antautuminen on merkityksen antamista, ei periksi antamista. Sillä aina, kun aiotte antaa periksi tai ryhtyä toimeen, te käytätte egoanne. Mutta antautuminen tarkoittaa itse egosta luopumista. Joten kaikki ideat luovuttamisesta tai vastaanottamisesta katoavat. Pitäkää silmänne avoimina, koska puhun teille alitajunnasta enkä halua, että pidätte silmiänne kiinni, sillä se on merkki siitä, että menette alitajuntaan. Tämän täytyy tallentua teidän tietoiseen mieleenne.

Kun antaudumme, meidän on nähtävä, miten Ritambara Pragnya (Valaistunut Tieto), joka on Mahalakshmin voima, Mahalakshmin syvin olemus, miten Hän auttaa meitä. Kuten tilanteet, jotka meidän pitää hyväksyä. Niin kuin tänä aamuna oli Amavasya, ja jos tänä päivänä palvotte Shri Ganeshaa, se on todella syvää. Joten halusin aloittaa pujan vasta Amavasyan päätyttyä. Sen takia vesi loppui; pujaa ei voitu aloittaa, en voinut ottaa kylpyäni. Sillä jos olisin sanonut, että puja pidetään lounasaikaan, moni olisi ajatellut: "Hyvänen aika, ei ole sitten lounasta". Mutta se oli oikea aika aloittaa puja, joten ei ollut vettä, ja Minun piti odottaa vettä. Tapahtui tällainen yksinkertainen asia, mutta päästiin aloittamaan oikeaan aikaan. Kun nyt alatte hyväksyä tilanteet, niin alatte ymmärtää, että kaikki tilanteet ovat syntyneet pelkästään Ritambara Pragnyan Itsensä toimesta. Mutta ego on sellainen, että se haluaa tehdä niin kuin itse haluaa.

Niin ihmiset sitten alkavat tehdä asioita Jumaluuden suunnitelmia vastaan. He ovat sitten koko ajan hankauksissa ja ongelmissa, kun tekevät tätä vastaan. Siksi heidän pitää lisätä vauhtiaan kaksinkertaiseksi taistellakseen. Mutta toimiessamme Jumaluutta vastaan, toimimme omaa ylösnousemustamme vastaan. Tällaiset egot kehittyvät meille kasvatuksemme ja ympäristömme tuloksena sekä ajatuksesta, että itselle vaatiminen on luonnollista. Tällä ehdollistumalla ja kasvatuksella ja myös luonnollisena ajatuksena siitä, että muilta pitää vaatia itselle. Luonnollinen ajatus... Ei, vaan vaatiminen, se tarkoittaa muiden painostamista, muiden dominointia. Tällainen dominoiminen syntyy meissä materiasta, koska materia dominoi Henkeä. Se dominoi meitä antamalla meille mukavuutta, vääriä mielikuvia, vääriä ideoita. Se dominoi meitä halujemme kautta.

Se dominoi halujen ja ahneuden kautta. Se dominoi meitä myös erittäin hienojakoisesti laittamalla meihin bhuutteja, kuten niitä kutsumme. Ja tässä näemme kuinka Shri Ganesha nousi ylös Kristuksena näyttämään meille, kuinka meidän pitää nousta ylös materian liejusta. Kun Hän nousee ylös, me tartumme kiinni Hänen jalkoihinsa ja nousemme Hänen kanssaan. Vaikka Hän onkin vain lapsi, Hän on hyvin voimallinen ja Hän voi viedä meidät sille tasolle, jolla Henki asuu. Aivan ensimmäiseksi meidän on tiedettävä seksistä. Lännessä seksistä on tullut ihmisten pakkomielle, aivan kuin se olisi uskonto. Ja jos he eivät voi olla seksuaalisesti aktiivisia, tai jos heillä ei ole minkäänlaisia seksuaalisia toimintoja, he tuntevat elämänsä menneen hukkaan. Heistä ei ole mihinkään. Ilmapiiri on rakentunut tällaiseksi tiedotusvälineiden ja television kautta.

Ihmisten päähän on laitettu kaikenlaista, jotta he tuntisivat olevansa huonompia, jos eivät harrasta seksiä. Ja kun päähämme iskostuu tällainen typerä ajatus, että elämämme ainoa tarkoitus on seksistä nauttiminen, alamme mennä alaspäin sen sijaan, että nousisimme ylös. Mikä tuo on? Lisko. En oikein pidä niistä. Hyvä, ei haittaa. Se on hyvin erilainen lisko kuin meillä Intiassa. Hienomman näköinen. Joogi: Pienempi. Ahaa, se on vihreä.

Meillä ei ole vihreitä. No niin. Alas meneminen on hyvin helppoa, putoaminen on kaikkein helpointa. Ja kun ajatus seksistä pyörii koko ajan mielessämme, huomiomme täyttyy siitä niin paljon, että silmämme, ajatuksemme, mielemme, päämme, ihan kaikki on täynnä tätä saastaa. Kun nuoret ihmiset menevät naimisiin, heidän olisi hyvä ymmärtää, että seksin tärkeys ei ole niin suuri. Ja heidän pitää alkaa ymmärtää, että se ei ole syntiä, mutta se ei ole myöskään kaikki kaikessa. Naisten pitää myös ymmärtää, että he ovat maan päällä antaakseen Oivaltaneille Sieluille tilaa syntyä. Ja Ganeshan nimissä heillä pitää olla viattomia lapsia. Mutta kun nämä Oivaltaneet Sielut syntyvät länteen, he eivät pysy puhtaina koska vanhemmat ovat niin huonossa kunnossa. Ja vaikka Ganesha on tehnyt parhaansa saadakseen parhaita mahdollisia lapsia oivaltaneiden äitien kohtuihin, he vahingoittuvat todella pahasti.

Ja me alamme satuttaa heitä huonolla käytöksellämme ja väärillä ideoillamme. Kun olette raskaana, teidän pitää lukea Ganeshan stotramia (ylistystä), tehdä pujia Ganeshalle ja pyrkiä pysymään puhtaana seksiin liittyvissä asioissa. Sen lisäksi me alamme ajatella sellaista, mikä on täysin spontaania. Mitä ajattelemista siinä on? Sitä ei intialainen ymmärrä, kylissä ei ymmärretä, mitä ajattelemista seksissä on, sehän on niin spontaania. Se on kuin alkaisi ajatella vessaan menemistä. Sellaisessa ei ole mitään iloa, se on täysin kuvitteellista. On siis oltava hyvin, hyvin valppaana, koska olemme nyt pyhimyksiä, olemme joogeja, emmekä aio tuhlata energiaamme tällaiseen ilottomiin asioihin. Mikä siellä on? Mikä se on?

Se on kovakuoriainen. Aah, en kai Minä nyt kovakuoriaisia pelkää. No niin. Kun nyt ymmärrämme kuinka tärkeä elämämme on ihmiskunnan vapautumisen takia, että voimme antaa valoa toisille, että voimme pelastaa koko maailman tuholta, joka meitä odottaa, ja me tajuamme sen. Miten voisimme tuhlata? Miten voisimme tuhlata energiaamme ja huomiotamme niin spontaaniin asiaan kuin tämä? Erityisesti vanhempien ihmisten ei tarvitse enää ajatella sitä, unohtakaa se, olette hyvin onnellisia siinä missä olette. Omistakaa aikanne nyt johonkin suureen. Itse asiassa en kaipaa itse yhtään mitään. Henkinen ilo on niin paljon suurempaa ja ikuisempaa, että meidän ei pitäisi etsiä mitään tällaista. Päinvastoin, jos sellaisia ajatuksia tulee mieleemme, meidän pitäisi ylevöittää ne.

Tulette huomaamaan, kun alatte tehdä näin, niin herkkyytenne, havaintokykynne ja ilonne kasvaa tuhatkertaiseksi. Vähitellen pääsette siitä yli, koska se on niin väliaikainen nautinto, ja siksi ihmiset juoksevat sen perässä. Jos se olisi jotenkin ikuista, kukaan ei tekisi sitä uudestaan. Mutta se on osa ihmisen luontoa, se on luonnollista, se on pyhitetty asia, ja sitä voi tehdä, kun on nuori. Mutta sitten vähitellen teidän pitää tehdä puhtaasta olemassaolostanne niin puhdasta, että sellaiset ajatukset eivät enää nouse mieleenne. Kun saatte kiinni Shri Ganeshan jaloista, jotka ovat hyvin pienet ja suloiset, niin tietäkää, että teidänkin pitää olla melko keveitä, sillä muuten, jos teissä on kaikkia näitä ongelmia, Hän ei pidä siitä, ja Hän saattaa heittää teidät taas alas. Ja että teidän huomionne pitäisi puhdistua kohdistamalla huomio Shri Ganeshaan. Vain tällaiset ihmiset pystyvät oikeasti nauttimaan seksistä, muuten eivät, koska heillä on niin paljon perversioita päässään, enkä tiedä mihin he oikein pyrkivät. Ja siksi he nousevat niiden yläpuolelle, siksi he kyllästyvät siihen jonkin ajan kuluttua. Ja he kypsyvät kunnolla iälleen sopiviksi, muuten saattaa vielä nähdä 80-ikäisiä ihmisiä vapisevine käsineen ja keppeineen katselemassa nuorien tyttöjen perään, mitä en pysty ymmärtämään.

He näyttävät niin tyhmiltä, niin tyhmiltä. Kaikki nauravat heille. Ja nuoret pilkkaavat heitä. Mutta he itse tuntevat olevansa kuin jotain sankareita tai jotain, siinä vanhassa iässään. Kuten eräässä filmissä kaikki hyvin vanhat, yli 80-ikäiset näyttelijät ja näyttelijättäret oli kutsuttu 'shake'-tanssiaisiin. Tanssimaan 'shakea' juhlissa. He laskeutuivat limusiineistään, ja 'sheikkasivat' jo heti siinä. Kun he saapuivat ja yrittivät esittää olevansa hyvin rakastuneita, he näyttivät niin typeriltä, että katsojat vain nauroivat, nauroivat aivan kippurassa. Se on niin naurettavan koomista, mutta he sanoivat olevansa rehellisiä. Teittepä tällaista sitten avoimesti tai salaa tai miten tahansa, se on typerää.

Ja sen takia, kun ette ole ikäänne nähden kypsiä, lapsenne eivät kunnioita teitä, eikä kukaan muukaan teitä nuorempi. He ajattelevat, että olette typeriä, koska ette käyttäydy tarpeeksi kypsästi. Kun hedelmät ovat vielä kukkien muodossa, silloin tapahtuu kaikki hedelmöittyminen. Sitten hedelmien aikaan ne kypsyvät hedelmiksi eivätkä ole enää kukkia. Kukista tulee hedelmiä. Kukinnan aikaan tapahtuu hedelmöittyminen, mutta ei enää hedelmän aikaan. Hedelmien pitää kypsyä. Hedelmöittyminen on sitä että... Sen takia on hyvin tärkeää saavuttaa kypsyys, ja se on mahdollista vain, jos todella saatte otteen Shri Ganeshan jaloista. Pysytte viattomina vielä vanhalla iälläkin. Kaikella tällä ymmärryksellä saamme Shri Ganeshalta viisauden, jonka avulla me kypsymme.

Minulla on sitä huoneessani, täytyy varmaan ottaa sitä – lakritsia. Ihmisten, jotka sortuvat himojen valtaan, on keskityttävä oman ymmärryksensä kehittämiseen. Ja ihmisten, jotka ovat liian omistushaluisia tavaroidensa, omaisuutensa ja lapsiensa suhteen, täytyy myös ymmärtää, että Shri Ganesha antaa meille viisauden ymmärtää, että tämä ei ole teidän. Hiili ei ole mitään muuta kuin palanutta puuta, eli kaikki on palanut pois. Viisaus, jonka saatte, on sitä, että kaikki, mitä luulette omistavanne, ei ole teidän. Te joudutte jättämään kaiken ja lähtemään pois. Ette saa mukaanne edes paperin palaa. Miksi siis olisimme kiintyneitä niihin? Käytetään niitä omaan tarkoitukseensa, eli ilomme ilmaisuun. Annan teille yhden hyvin kauniin esimerkin.

Katsokaa, miten Ritambara Pragnya toimii. Tämän kaulakorun tässä oli tehnyt Italiassa eräs oivaltanut sielu. Sitten tämä kaulakoru joutui jotenkin Intiaan. No, australialaiset joogit halusivat antaa Minulle timanttisen 'Mangal sutran', tällaisen toisen, joka Minulla on. He olivat keränneet 10 000 rupiaa, mutta emme saaneet ostettua edes puolta tästä koosta, koska vain yksi liike oli auki sunnuntaina. Tällainen "tilanne". Katselin ympärilleni ja löysin todella kauniin kultaisen Mangal sutran, joka oli tehty korallista - sillä Australiahan on Ganeshan maa. Tunsin valtavia värähtelyjä, ja jäin vähän taustalle, koska he sanoivat, "Tosi edulliset hinnat". Sanoin, "Hyvä on". Siellä tämä koru oli ja myös nämä korvakorut.

Ostimme ne kaikki sekä Mangal sutran ja vielä yhden korallikorun, samaan hintaan. Tämä ei päättynyt vielä tähän; sitten korut joutuivat hukkaan Australiassa, niiden piti tulla Lontooseen Minulle toimitettavassa laatikossa. En siis voinut tuoda niitä Lontooseen. Thelma saapui Australiasta, ja toi korun mukanaan, ja se on nyt täällä Italiassa, taiteilijan valmistama, jonka henki näkee tämän, ja joka ilahduttaa häntä, ja sen lisäksi on vielä Shri Ganeshan päivä; ja tämä tuotiin Australiasta. Kyllä, Australiasta! Tämän lähettivät sieltä veljenne – korun, jonka he ostivat, ja joka oli valmistettu Italiassa – Shri Ganeshan päiväksi. Voiko enää olla useampia yhteensattumia? Teidän veljenne ja siskonne Ganeshan maasta, eli Ganat lähettivät sen Devoille tähän juhlaan, te olette Devoja ja he ovat Ganoja. Näitä on kymmenen; kymmenen, yksitoista ja kaksitoista. Eli tämä edustaa ... Dharmaa, kymmenen, ja kaikki laitettuna yhteen on Sydän.

Koko Eurooppa... ja nämä kaksi siihen lisättynä on kaksitoista, eli Sydän, Englanti. Kaikki ovat edustettuna täällä. Nyt teidän pitäisi pystyä tulkitsemaan Ritambara Pragnyan kaunista, hienojakoista työtä. Silloin voitte iloita niistä pienen pienistä asioista, joilla se tekee teidät hyvin iloisiksi ja antaa teille sen, minkä joku taiteilija oli tehnyt kauan aikaa sitten, ja on saanut hänen toiveensa toteutumaan. Voidaan sanoa myös, että tämä oli Shri Ganeshan työtä. Hän sijaitsee Omkaran muodossa Ritambara Pragnyassa. Hän sijaitsee elektromagneettisissa voimissa materian värähtelyinä jokaisessa atomissa. Hän sijaitsee jokaisessa meille iloa antavassa tunteiden aaltoilussa. Ja Hän koristaa kauniisti Kundaliinia, koska Kundaliinissa on punaista ja kultaa aivan kuin sarissani. Eli Hän on siellä Kundaliinin värinä.

Mutta Sahasrarassa Hän muuttuu iloksi. Muladharassa Hän ilmenee tuoksuna, ja jokaisen muiston Minusta pitäisi antaa teille tuoksua, koska Hän on muistin Herra. Tällä tavalla Hän hoitaa kaikkea niin kauniisti. Hän on niin viaton persoona, joka jakaa kauneuttaan tehdäkseen meidät iloisiksi. Meidänkin lapsemme pitäisi tehdä meidät iloisiksi, jos olemme kasvattaneet heidät kunnolla. Mutta jos olemme keskittyneet vain haluihin ja ahneuteen, lapsista ei ole voinut tulla hyviä. He eivät voi edustaa Ganesh tattwaa (Ganeshan voimaa) niin kuin pitäisi. Tänään on suuri päivä, koska voimme vakiinnuttaa Shri Ganeshan Italiaan. Teimme tämän jo Sveitsissä, ja nyt teemme sen Italiassa. Tämän pitäisi antaa teille viattomuuden voimaa, puhtauden voimaa ja viisauden voimaa.

Sen pitäisi antaa teille ilon leikkisyyden taitoa ja erityistaitoa kääntää kaikki tuoksuvaksi. Jumala siunatkoon teitä kaikkia!