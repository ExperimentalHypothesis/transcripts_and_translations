Diwali. Noida (Indie), 10 Listopad 2007.

Szczęśliwego Diwali, życzę wam wszystkim bardzo szczęśliwego Diwali.
Widzieliście te różne rodzaje tańców, dzięki temu możecie zrozumieć, że ktokolwiek je napisał albo wypowiedział, zawsze mówił o tym samym. Najwspanialszą rzeczą, która została powiedziana, jest to, że Paramatma jest Jeden. Były różne formy inkarnacji, awatarów, ale Paramatma jest Jeden. Pomiędzy nimi nie było żadnych sporów, oni przyszli na ten świat, aby zniszczyć zło i zabić niegodziwych ludzi; i tak dzieje się nadal. Staram się, aby ci źli ludzie wszędzie zostali zdemaskowani, a teraz jest również waszym obowiązkiem dopilnować, aby ci, którzy działają przeciwko Paramatmie i którzy dla pieniędzy są skłonni zrobić wszystko, żeby oni wszyscy poszli do piekła. Nawet nie wiemy ile jest piekieł! 
Miejsce w którym jesteście, jest bardzo daleko od piekła. Nie ma żadnego powiązania z piekłem. Ale nawet będąc w tym miejscu, jeśli zaczniecie zachowywać się niereligijnie, robić złe rzeczy, również możecie pójść do piekła. Istnieje wiele rodzajów piekieł i sposoby na dostanie się tam są bardzo sprytnie zaaranżowane. Ponieważ ci, którzy zmierzają tam, nawet nie zdają sobie sprawy z tego, dokąd idą. Ci, którzy zostaną z tyłu, idą do nieba. Nikt na tym świecie nawet nie wie, że można pójść do piekła. Robiąc złe rzeczy wylądujemy w piekle.
Znaczenie Diwali jest takie, że tak jak lampy świecą na zewnątrz, wy powinniście być oświeceni wewnątrz. W tym mrocznym świecie wy jesteście światłem, wy jesteście lampami i powinniście dawać światło. Ale jeśli nie jesteście dostatecznie oświeceni wewnątrz, jak możecie dawać światło na zewnątrz? Zrozumcie to. Przede wszystkim wy, sahaja yogini, powinniście być odpowiednio oświeceni w swoim wnętrzu i być może tylko w tym celu przyszliście na świat. Przed Jezusem Chrystusem, nikt nawet o tym nie mówił. On przyszedł w Agnya czakrze i pokazał, że w ogóle nie miał ego. Pomimo tego, że był synem Boga Wszechmogącego, nie miał ego. Ludzie, którzy byli przed nim, ujawnili tylko trochę, natomiast Chrystus chciał jedynie, aby nasza Agnya czakra została oczyszczona. I ta Agnya czakra wydaje się być bardzo zablokowana w tym waszym Delhi. Jaka jest tego przyczyna?
Anglicy żyli tu przedtem i to oni nauczyli nas egoizmu. To jest całkiem ewidentne w waszej mowie i zachowaniu. Widzieliśmy to także w czasach, kiedy nasz kraj nie był niepodległy, ale teraz wy ludzie jesteście wolni. Teraz jesteśmy niepodlegli. Czym jest Swatantra, wiecie, że "Swa" oznacza siebie, a ten, kto ma "Swa" samowiedzę, ma również wiedzę o "tantrze", czyli instrumencie samego "Swa". Poprzez Sahaja Yogę poznaliście samych siebie i wiecie, że jesteście "tantrą", instrumentem i że macie podążać drogą Swatantry - drogą samowiedzy. 
Widać, że Delhi bardzo się rozwinęło. Również otoczenie Delhi bardzo się rozwinęło. Doskonale znacie problemy ludzi, którzy tam mieszkają, nie muszę wam o tym mówić. Ale teraz staliście się niezależni, więc musicie zrozumieć, że wy tych problemów nie macie. Pierwszym problem jest to, że wasza Agnya czakra jest zablokowana. Chrystus został ukrzyżowany i zabity, a my nadal  niczego się z tego nie nauczyliśmy. Wprost przeciwnie, ludzie z chrześcijańskich krajów są niezwykle egoistyczni i to ma wpływ również na nas. Ale najgorszą rzeczą jest to, że jeszcze nie rozpoznaliśmy siebie nawzajem. Wszędzie są walki i kłótnie. Wciąż trwają spory, nie ma czystości umysłu. Po pierwsze powinniśmy oczyścić nasze umysły. Sahaja Yoga czyni wszystko możliwym i może wznieść ludzi na bardzo wysokie poziomy.
Nikt nie musi iść i przesiadywać w Himalajach. Możecie robić to nawet w samym Delhi. Ale kiedy rozejrzycie się wokół, zobaczycie wszędzie egoistycznych ludzi, których Agnya czakra jest bardzo mocno zablokowana. Więc jest to bardzo trudna sprawa. Teraz Bóg zesłał nową rzecz, którą jest "RAK". Jeśli dostaniecie raka, a wasza Agnya czakra nie jest czysta, wtedy on nie może zostać wyleczony i następuje wielka tragedia. Tak więc, jeśli ktoś zachoruje na raka, powinien przyjść do Sahaja Yogi i wyczyścić swoje ego. Gdziekolwiek jest rząd, tam ludzie są bardzo egoistyczni. Mamy wielu ludzi pracujących dla rządu i wszyscy oni mają aż nadto ego w sobie.
Ludzie, którzy przychodzą z zewnątrz, mają go dużo więcej niż oni, a do tego wszyscy piją alkohol. Przeanalizujcie to, oni nazywają siebie chrześcijanami, a wszyscy piją. Pijąc alkohol działacie przeciwko samym sobie. Sprzeciwiacie się swojej Agnya czakrze. Nie postępujecie zgodnie z jej zasadami. Osoba, której Agnya czakra jest czysta nie może pić, ona nigdy nie pije. Gdziekolwiek nie spojrzycie, ludzie piją i nie potrafią znaleźć sposobu na wyjście z tego. A gdy zdadzą sobie sprawę, że nie mogą z tego wyjść, piją jeszcze więcej. Więc jakiekolwiek uzależnienie wpędza nas w niewolnictwo, jakiekolwiek uzależnienie. Tutaj mamy uzależnienie od paan, oni także dodają do tego tytoń. 
Bóg stworzył was z tak wielkim uczuciem i sprawił, że urodziliście się w tym kraju, abyście stali się wyjątkowi w stosunku do reszty świata. Możecie tacy być. Hindusi tacy są. Ale ostatnio, zauważam parę poważnych przypadłości. Niektórzy zamiast jedzeniem żywią się pieniędzmi. Drogi, którymi tutaj przyjechaliśmy, nie było ich przedtem, ale z bólem obserwowałam w jak złym stanie się znajdują, tak, że nikt nie może powiedzieć, że są nowe. Tylko Hindusi mogą zrobić coś takiego. Na całym świecie nie widziałam tak bezwstydnych ludzi, którzy robią coś takiego. A przecież tak nie musi być. Tutaj, w każdej chwili, każda osoba, która jest u władzy, może zrobić coś takiego. 
Po pierwsze musimy dzisiaj postanowić sobie, że wyczyścimy swoją Agnya czakrę. Największym problemem Agnyi jest nasze przekonanie, że jesteśmy wielcy. I zaczynamy myśleć, że możemy rządzić całym światem, i że możemy świat poprawiać. Jeżeli sami nie jesteście w porządku, to jak możecie poprawiać świat? Na pewno widzieliście wielu ludzi, którzy myślą, że są wielcy, a robią wiele złych rzeczy. W tym kraju ludzie biorą bardzo dużo pieniędzy. Powiedzcie Mi, jak Bóg nam to wybaczy?
Największymi ze wszystkich grzechów są kradzież i korupcja. Osoba, która dopuściła się tych grzechów, czegokolwiek by nie próbowała - może robić puję, śpiewać mantry, czytać namaz, wzywać Allaha - a i tak grzechy nie będą jej wybaczone. Tak więc dzisiaj jest dla was Nowy Rok, życzyłabym wszystkim i chcę, abyście postanowili, że od dzisiaj „nie będę kłamał, nigdy więcej nie skłamię”. Hindusi znani są w świecie z tego, że kłamią. Nie wiem jak to się stało, ale nasz kraj nosi piętno nieuczciwości. Wielcy święci, prorocy urodzili się właśnie tutaj.
Jak ludzie mogą kłamać w miejscu, w którym przyszło na świat tak wielu Sufich? Tak więc dzisiaj musicie złożyć obietnicę, że nigdy już nie będziecie kłamać, jakiekolwiek by nie były tego konsekwencje. Do tego trzeba mieć odwagę. Teraz jesteście zrealizowani - ile jeszcze odwagi wam potrzeba? Tak to wygląda, dlatego w ogóle nie możecie kłamać. Tylko wtedy, gdy staniecie się tacy, ludzie będą w stanie uwierzyć, że jesteście rzeczywiście prawdomówni. Więc sahaja yogini mają być prawdomówni. Jakikolwiek zawód wykonujecie, ktoś może być inżynierem budującym drogi, może być lekarzem - leczącym każdego. Jeżeli pomimo tego wszystkiego zaczniecie kłamać, stanie się to dla was piekłem. Jest tak dlatego, że teraz jesteście przetransformowani. Teraz jesteście zrealizowani. Tak więc zrealizowani ludzie nie mogą czerpać korzyści ze swoich kłamstw.
Kiedy wyjeżdżam za granicę i słyszę jak ludzie mówią, że mieszkańcy naszego kraju to oszuści, kłamcy i łapówkarze, jest Mi bardzo smutno. Dzisiaj jest dla was bardzo pomyślny dzień. Dzisiaj postanówmy sobie wszyscy, że nigdy nie skłamiemy, cokolwiek by się nie działo. Ja jestem kobietą i również Hinduską. Nigdy nie powiedziałam kłamstwa. Mówienie kłamstw będzie dla was zgubą, poprzez złe uczynki skażecie siebie na zatracenie. Robiąc tak możecie więcej zarabiać lub więcej oszukiwać, ale nie możecie iść do nieba - pójdziecie do piekła.  
Niezwykle ważną rzeczą, o której powinniście wiedzieć jest fakt, że mamy na świecie bardzo złą reputację. Dlaczego jest ona taka zła? Bo jesteśmy właśnie takimi ludźmi! Kiedy dowiadujemy się, że ktoś jest kłamcą, tworzymy organizację i przeprowadzamy dochodzenie. Na przykład, jeśli droga została położona w sposób niewłaściwy, wtedy sprawdzamy, ile wydano pieniędzy na położenie drogi, ile na pozwolenia i jakie były wydatki. Pieniądze, które były przeznaczone na drogę, zostały wydane na picie alkoholu, który jest naszym wrogiem! Dlaczego chcecie tak postępować? Niczego wam przecież nie brakuje. Widziałam wiele krajów, w których mieszkają ludzie biedni, ale bardzo uczciwi. Tak więc uczciwość powinna być waszą główną wartością. 
Dzisiaj podejmijcie decyzję, że już nigdy nie będziecie nieuczciwi. I nie będziemy pozostawać w towarzystwie ludzi nieuczciwych  i jeśli ktoś będzie nieuczciwy, to my go ujawnimy. Więc jest tak, że ludzie powiedzą: „Matko w policji także są tacy ludzie i w innych departamentach również tacy są” - ale wy jesteście sahaja yoginami. Ci, którzy są sahaja yoginami, nie są mniejsi niż jakikolwiek policjant czy jakakolwiek osoba przy władzy. Yogini mają moc. Ale wszystkie te moce są mocami Prawdy. Prawdomówność musi istnieć i bardzo się cieszę, że wielu sahaja yoginów jest prawdomównych, ale potrzebujemy ich więcej i więcej. Musi być prawdomówność, w przeciwnym wypadku wasza Agnya czakra nie będzie oczyszczona. Agnya jest miejscem gdzie rezyduje ego. 
Kiedy osoba staje się egoistyczna, popełnia błędy wszelkiego rodzaju, krytykuje, rani innych, staje się skorumpowana - wszyscy tacy ludzie pójdą do piekła. Chcę wam to powiedzieć bardzo jasno, że nie powinniście brać łapówek - nie umieracie i nie musicie uciekać się do tego rodzaju skrajności. Co zyskaliście zarabiając więcej pieniędzy? Co robicie? Pewnie zapaliliście parę świateł więcej, utrzymaliście kilka kobiet więcej, co ponadto?
Jaka będzie wasza sytuacja, gdy pójdziecie do piekła? Mówię o tym w dzień Diwali, bo Diwali świętowano z okazji ponownego złączenia Sity i Ramy. Gdy raz zjednoczymy się z czystością, nigdy więcej nie będziemy niewolnikami. Jesteśmy swoimi własnymi niewolnikami, a nie niewolnikami innych. Nie powinniśmy kłamać pod żadnym pozorem. Mieszkałam w Delhi przez wiele lat i jestem zdziwiona, jak bardzo ludzie kłamią. Oni w ogóle nie boją się kłamać. Poprzez otwarte mówienie kłamstw może zyskają coś tutaj, może zarobią więcej pieniędzy, ale powszechnie nie wie się o tym, że oni nie pójdą do nieba. Chcę, żeby sahaja yogini obiecali, że sami nie będą kłamać, ani też nie będą popierać ludzi, którzy kłamią. 
Ludzie mówią, że nasz kraj jest bardzo skorumpowany. Byłam w wielu dalekich miejscach i widziałam, że Rosjanie są spośród nich najlepsi. Oni tam są właściwie w połowie tacy jak sahaja yogini i jest też wielu sahaja yoginów. W tym roku nie byłam w stanie pojechać do Rosji, w przyszłym roku na pewno to zrobię. To oznacza, że nie byliśmy w stanie dobrze wprowadzić demokracji, powinniśmy byli wszyscy zostać komunistami. Nie ma tam przypadków rabunków, kłamstw i wszyscy się nawzajem kochają. Oni bardzo mnie szanują. Musimy zrozumieć, dokąd zmierzamy. Jak daleko posuniemy się w imię zarabiania pieniędzy? Co dostaniemy? 
Uczciwość powinna być waszą główną cechą. Wasza nieuczciwość stworzy problemy dla was samych. Ludzie mówią, że Hindusi są nieuczciwi. Czuję wstyd, słysząc takie rzeczy. Tak wielu świętych przyszło na świat właśnie tutaj, jak wielu wielkich proroków stąpało po tej ziemi, a ludzie tutejsi to wielcy złodzieje, którzy kradną i krytykują – wasza Agnya jest przerażona tym wszystkim od samego początku. Oni chcą zrobić wielkie pieniądze, a na końcu wszyscy ci bogacze pójdą do piekła.
W dzisiejszym dniu Diwali chcę wam powiedzieć, że Diwali oznacza, że piekło jest pełne ciemności a wy wszyscy jesteście oświeceni. Oczekuje się od was, że będziecie walczyć wszędzie tam, gdzie jest ciemność i pokażecie im, że postępują źle. Poprzez tą pracę nasz kraj się rozwinie, więc musicie to robić. Robimy puję i inne rytuały, ale Shakti (Boska Siła), która znajduje się w nas, jest po to, aby przeciwstawić się wszystkiemu, co powoduje, że nie jesteśmy prawdomówni. Wielu ludzi nie wie, że robienie pieniędzy to choroba. Oni pójdą prosto do piekła. Mówię wam to wszystko, ponieważ nikt przedtem nie mówił o tym w ten sposób. W dzień Diwali mówię wam, że zapalimy światła lamp i uczcimy szczęście w naszych sercach. Robiąc to możemy dostrzec, jaką kto jest osobą - czy jest osobą, która kradnie?
Także dzisiaj widzę ludzi, którzy walczą ze sobą. Spory pomiędzy muzułmanami i hindusami skończyły się, ale walki z innymi się zaczęły. Drugą rzeczą jest to, że my również jesteśmy kłótliwi. Przynajmniej w innych krajach nie mają tylu odmian religii ile my mamy. Tak więc jeśli tylko znajdziemy okazję, zaczynamy walczyć, walka jest priorytetem. Walki pomiędzy mężem i żoną, a potem ich dzieci, a potem, jeśli mają jeszcze innych, to z nimi też będą walczyć. Czym jest Sahaja Yoga? Sahaja Yoga jest miłością i tylko miłością. Obudźcie moc miłości, która jest w nas. 
Dziś jest bardzo pomyślny dzień i musimy zapalić lampy w naszych sercach i powziąć postanowienie, że wolimy raczej umrzeć niż skłamać. Mieliśmy tutaj wielkich ludzi, ale hindusi nadal słyną w świecie ze swojej nieuczciwości. Pomimo że nie widziałam nikogo, kto by się tak zachowywał, zawsze kiedy słyszę o tym, jest mi bardzo przykro. Indie to takie święte miejsce, gdzie rodzili się wielcy święci, to się nie zdarzało w żadnym innym miejscu na świecie.
Urodziło się tutaj wielu Sufich, którzy stali się tak wielcy, wszyscy oni przyszli na świat w Indiach. Tak wielu wspaniałych świętych nie urodziło się nigdzie indziej na świecie. Kilku z nich musiało się urodzić gdzieś indziej, ale ci, co urodzili się w Indiach, byli bardzo wielkimi świętymi, a potem to wszystko, czego uczyli, zostało zapomniane. Staliśmy się notorycznymi złodziejami. Ktokolwiek dopuszcza się kradzieży, nigdy nie pójdzie do nieba. Będziecie musieli tysiąc razy dłużej przebywać w piekle niż na ziemi.
Dziś mówię o piekle, bo piekło oznacza ciemność, a zauroczenie tą ciemnością widzimy wszędzie. Teraz, kiedy wasze światła są zapalone spróbujcie zobaczyć tych wszystkich, którzy są w piekle. Wspomożecie rząd demaskując nieuczciwość. Obojętnie, na jakim szczeblu się znajdujecie, musicie demaskować tego, który kradnie i jest skorumpowany. Teraz macie moce - po co? Zostaliście obudzeni - po co? Dostaliście oświecenie. Widzicie siebie samych w tym świetle. W ciemności nic nie widzieliście, ale zobaczcie w swoim świetle, kim jesteście i co osiągniecie poprzez mówienie kłamstw? My jesteśmy rodzinni, nigdy nie kłamiemy, nigdy - nawet nie potrafimy kłamać. 
Jakakolwiek by się nie nadarzyła okazja do kłamstwa - nie zapominajcie, że macie moce, jesteście światłem, widzicie, jesteście światłem w tych ciemnościach i podtrzymujcie je by ono nadal płonęło. Musimy zakończyć tą ciemność. Mamy złą reputację z powodu naszej nieuczciwości. Nie ma takiego drugiego wielkiego kraju jak nasz, ale nadal bardzo smutnym jest, że ludzie z zewnątrz nie rozumieją nas. Nie wiadomo, co ci ludzie tutaj osiągnęli poprzez swoją nieuczciwość. To, co otrzymają, będzie straszne! Nikt nie będzie oszczędzony! Ktokolwiek jest nieuczciwy, zostanie schwytany i sposoby na to są już zaaranżowane. Wy dostaliście realizację, bo jesteście uczciwi, kochacie prawdomówność i szanujecie ją. Chcę abyście wszyscy stali za prawdą.
Ludzie, którzy wyrzucają śmieci do rzeki Jamuny są głupcami. Jamuna płynie prosto do piekła. Ale wy będziecie uratowani od tego piekła. Jesteście zrealizowanymi duszami. Ktoś, kto jest oświecony, nigdy nie upada. Ale jeśli naprawdę chcecie w pełni ustanowić Sahaja Yogę w sobie, przede wszystkim musicie zdecydować, że nigdy nie będziecie nieuczciwi - w żaden sposób. Zarabianie pieniędzy to jedyne, co pozostało na tym świecie! Co dalej z takimi ludźmi? O nich nawet nikt nie będzie pamiętał. Musicie być prawdomówni, jeżeli w ogóle kochacie swój kraj.
W przeciwnym wypadku, kto uwierzy w miłość kłamcy! To bardzo trudna sytuacja dla was, gdy widzicie, że wasz sąsiad jest właśnie takim typem i myślicie, że wy też powinniście takimi się stać. Przeciwnie, dlaczego nie myślicie, że my jesteśmy tacy i dlaczego ten sąsiad nie miałby się stać takim jak my. Po pierwsze musicie obiecać, że nigdy nie będziecie nieuczciwi i że nie będziecie popierać nieuczciwości innych ludzi. Nie wie się o tym, że rozkwit kłamstwa jest przekleństwem naszego kraju! Jest wielu ludzi, którzy powiedzą przynajmniej dziesięć kłamstw od rana do wieczora i to wciąż będzie im mało. 
Teraz, gdy ubóstwo zniknęło, wszystkim jest dobrze, macie co pić i jeść i nie jesteście już więcej żebrakami, dlaczego więc mielibyście kłamać? Tak więc dzisiaj, podejmijcie postanowienie, że nie będziecie kłamać, a jeśli ktokolwiek będzie kłamcą, nie będziecie wspierać takiej osoby, nie będziecie utrzymywać z nią żadnego kontaktu. Jest w tym wiele pokoju i szczęścia. Wiecie, kłamca pójdzie do piekła i wy także, jeśli będziecie go wspierali, podążycie za nim.
Bóg dał wam Realizację, zostaliście wewnątrz oświeceni. W tym świetle, jeśli są inne osoby takie jak wy, powinniście złożyć postanowienie, że już nigdy nie będziecie mówić kłamstw - niech zetną nam głowy, cokolwiek się stanie. W tej materii Hindusi są znacznie lepsi, wiem o tym, ale gdy słyszę o nich za granicą, jest mi bardzo przykro. A teraz sposób, w jaki te drogi się buduje, czy można je w ogóle nazwać drogami? Czułam się jak gdybyśmy jechali przez jakiś las. Wy macie organizację, więc kiedykolwiek widzicie coś takiego, możecie zażądać dochodzenia -  kto zbudował taką drogę? Dlaczego ją zrobił? Kto zmarnował pieniądze? Wszyscy sahaja yogini powinni się zjednoczyć i wyrzucić tą negatywność z naszego kraju. Gdziekolwiek nie pojedziemy, ludzie mówią: "Nie wierz Hindusom". Jakie to haniebne! 
Ludzie, którzy powinni się cieszyć największym zaufaniem, to my - Hindusi. Mieliśmy tak wielkich przywódców, wielkich świętych i wielkie dusze, ale nie myślimy o dobrym imieniu i sławie, jaką oni mieli, jak bardzo ludzie ich szanowali i także was szanują, ale nie popierajcie złodziei. Jeśli wiesz, że jakaś osoba jest złodziejem, nie powinieneś chodzić do jej domu, żeby coś zjeść, to będzie trudne do zniesienia dla złodziei. Mówię wam – wy jesteście policją Boga i spróbujcie zauważać wszystkich złodziei, których spotykacie. Spróbujcie zaszczepić tą odwagę także u swoich dzieci. Spróbujcie dowiedzieć się czegoś o ludziach, którzy źle czynią i kłamią. Ten nasz kraj został obudzony przez wielu świętych i wy wszyscy również jesteście świętymi. Nie ma potrzeby abyście kłamali, co takiego się stanie, jeśli będziecie jeść tylko raz dziennie? Nikt nie umrze, jeśli nie zje. My ludzie zabieramy się za jedzenie i picie, a na dodatek pijemy alkohol.
W dodatku po wypiciu z trudem możemy zrobić chociaż krok. Przeciwnie, niszczymy samych siebie. Nie możemy żyć dobrze będąc uzależnionym od alkoholu. Teraz na przykład w Ameryce, nastała nowa moda, że kiedy dziecko skończy 16 lat, musi zacząć zarabiać na siebie. To znaczy, że wszystkie te dzieci są jak służący. Dostają pieniądze za wykonywanie wszelkich usług - jak mycie samochodów. I jak dzieci mają 16 lat – mówią im: "Drogi panie ma pan teraz 16 lat i radź sobie sam". Widziałam  wszędzie te biedne szesnastoletnie dzieci, myślimy on ma zaledwie 16 lat, co on zrobi? A co z edukacją? On ma teraz 16 lat! I wyrzucili go z domu. Wypędzony z domu przez obojga: ojca i matkę. Jak długo Amerykanie będą jeszcze tak robić, zobaczymy. Rujnują się. Kupując jeden czy dwa samoloty nikt nie staje się wielki. Gdzie jesteście? Jakie są wasze możliwości? 
Indie to kraj, który może służyć całemu światu – całemu światu. Ale do tego potrzebna jest prawdomówność. Po co komu fałsz, nie rozumiem! Większość z tych, którzy są bogaci powinni przede wszystkim wiedzieć, że skoro jesteś bogaty, to siedź spokojnie i nie myśl o tym jak zarobić więcej. Nie widziałam jeszcze nikogo, kto przez to, że zarobił więcej stał się szczęśliwszy. Jesteś sahaja yoginem i masz w sobie światło. W tym świetle możesz zobaczyć swoją drogę i tą drogą jest prawda. Nie ma znaczenia czy jesteś muzułmaninem, hinduistą czy chrześcijaninem. 
Wszyscy jesteście istotami ludzkimi. Jeśli ludzie nie mają w sobie uczciwości, to są nieuczciwi. Nikt ich nie będzie znał. Ale istnieje też życie poza tym, więc jak to będzie? Z bycia uczciwym jest wiele korzyści. Największą jest ta, że macie błogosławieństwo Boga. Będziecie zaskoczeni, widząc jakiego rodzaju są to błogosławieństwa. Bez żadnego wysiłku, wszystkie wasze sprawy się uporządkują. Ale teraz w Indiach, niezależnie od tego czy ludzie mają pieniądze czy nie - wszyscy gonią za pieniędzmi. Jest jeszcze bardzo wielu biednych ludzi i to dzisiejsze święto Diwali powinno być też dla nich. Oni również powinni być szczęśliwi. 
Żyjemy w tym samym kraju. Ale oszukujemy siebie. Jesteśmy bardzo sprytni. Poprzez to stajemy się egoistami. A jeśli stajesz się egoistą, to nikt nie może cię uratować. Pod wpływem twojego ego możesz dostać raka. Wtedy nie możesz siebie uratować. Kiedy masz raka w sobie, nie możesz siebie uratować. Ja również nie mogę cię uratować. Mówię wam, takie są fakty. Przede wszystkim spal swoje ego w ogniu. Jeśli jest w tobie ego powinieneś się tego wstydzić. Skąd się bierze ego? W naszym kraju ze wszystkiego. Jeśli ktoś ma dyplom, staje się egoistą, a jak ma jeszcze wyższe wykształcenie, dostaje podwójne ego. Jeżeli ktoś coś osiągnie, zostanie inżynierem czy doktorem, to staje się egoistą. Kiedy Agnya czakra jest zablokowana, dokąd to prowadzi? Do piekła, a piekło to potworne miejsce. Bóg dał wam inteligencję i teraz dostaliście Realizację. I nawet po tym, jeśli chcecie pójść do piekła, możecie. Do dziś nikt o tym nie mówił.
Dzisiaj jest bardzo pomyślny dzień, ponieważ w ten dzień wiele się wydarzyło. Sitaji powróciła w okresie "Ramchandraji", wszystkie wielkie czyny dokonane w okresie “Krishnaji”, zostały dokonane przez ludzi, którzy byli zrealizowani. Więc po pierwsze postanówcie, że nie będziecie robić niczego, co jest nieuczciwe, oraz jeśli ktoś inny będzie nieuczciwy, wtedy zdemaskujecie go. Widzę, że w tym kraju biali walczą z czarnymi, ktoś zawsze z kimś walczy. Chcą, żeby Indie były odseparowane, co na pewno nie będzie korzystne. Jak może to być korzystne, jeśli jesteście uczciwi i jeśli macie dobry charakter!
Czegokolwiek nauczyliśmy się od Anglików, nie warto niczego się od nich uczyć. Teraz oni wszyscy są w bardzo kiepskim stanie. Musimy uratować nasz własny kraj i uratować cały świat. To wielka odpowiedzialność, dostaliście Realizację, zostaliście oświeceni, ale jeśli chcecie wpaść w kanał, to czy ktokolwiek może coś na to poradzić? Powinniście zebrać się razem i spróbować. Chcę żeby sahaja yogini utworzyli komitet i jeśli natkniecie się na oszustwo, komitet powinien być o tym powiadomiony i zdecydować, co robić. W ten sposób staniecie się sławni i osiągniecie bardzo wysoką pozycję. Więc najważniejszym jest, żebyście nie byli nieuczciwi i nie pozwalali innym na nieuczciwość.  To bardzo ważne. Wasz kraj został splamiony. Fałszuje się olej i fałszuje się ghee. Gdzie nie spojrzeć, wszyscy się z nas śmieją. Nikt w to nie wierzy, ale faktycznie najlepsi ludzie są w Indiach. 
Ilość osób, która dostała Realizację, jest większa niż gdziekolwiek indziej na świecie. Ale oni nie osiągnęli prawości. Lepiej jest zarobić prawość niż zarobić pieniądze. Popatrzcie na tych, którzy są bardzo biedni. Więc dzisiaj jest bardzo pomyślny i bardzo radosny dzień. Dlaczego radosny? Bo dziś dostaliśmy niebo i chcemy tylko w nim pozostać. Ale tchórzliwi ludzie nie mogą wejść do nieba. Nie ma żadnego powodu, żeby się bać. Co wielkiego się stanie, jeśli dostaniesz kilka rupii więcej lub mniej? Wszyscy staliście się bogaci. Widzę to. Przyjeżdżam tu od 17-18 lat. Jesteście bogatsi niż kiedyś. Sytuacja jest lepsza niż przedtem. Ale od rana do wieczora panuje nieuczciwość, nieuczciwość i nieuczciwość. Droga jest wyznaczona. Więc dzisiaj po prostu obiecajcie, że nie będziecie nieuczciwi i jeśli jest ktoś  taki, to przeciwstawimy mu się kolektywnie. 
Dlaczego dostaliście Sahaja Yogę? Dlaczego dostaliście Realizację? Po to, abyście mogli szerzyć światło. Nie mając światła wewnątrz, jak możecie dawać światło na zewnątrz? W tym świetle zobaczcie, czy pomagacie nieuczciwym? Nic się nie stanie, jak zarobicie trochę mniej czy więcej. Jeśli jesteś uczciwy, wtedy Bóg ci pomoże! Dlaczego tylu ludzi umiera w naszym kraju? Nigdzie na świecie nie umiera tylu ludzi. Powód jest taki, że oni muszą pójść do piekła. Musicie wiedzieć, że będąc nieuczciwym robisz pierwszy krok do piekła i następny krok - kłamstwo, nie będzie już potrzebne. Mówcie prawdę. Człowiek mówiący prawdę jest wyjątkowym człowiekiem.
Jeśli jest sahaja yoginem, to byłoby najlepiej. Ludzie będą was pamiętać tak samo, jak pamiętają Sufich. Nie musicie nic robić. Tylko wyłapcie tych, którzy są nieuczciwi – to jest naprawdę konieczne. Ludzie tutaj walczą o to, żeby nie wyrzucać śmieci do Jamuny – to również musi być powiedziane! Byłam w tylu krajach! Nikt nie wyrzuca śmieci do rzeki. Dlaczego jesteście tacy leniwi? Przecież istnieje tyle innych możliwości. Możecie oddać śmieci służbom miejskim. Oddajcie je gdzieś, ale jeśli sami je wyrzucacie, to co można na to poradzić?
Dzisiaj wszyscy zdecydujcie i niech każdy postanowi, w ten bardzo pomyślny dzień, dobrze wróżący dzień, że “nie będziemy popełniać nieuczciwości, ani nie będziemy wierzyć w nieuczciwość”. Widziałam ludzi, którzy byli uczciwi i nie wchodzili do domów nieuczciwych ludzi. Nie chcieli mieć z nimi nic wspólnego, bo przejmowali się nie tylko swoim własnym dobrobytem, ale dobrobytem całego kraju. Jesteś sahaja yoginem, więc obiecaj, że nie zrobisz niczego co nieuczciwe. Po prostu rozpoznajecie nieuczciwą osobę i mówicie wewnątrz swojej duszy, że ta osoba jest nieuczciwa. I nawet jak się spotka choćby dwunastu sahaja yoginów i oni dojdą do wniosku, że ta osoba jest nieuczciwa, wtedy Bóg będzie tam, aby im pomóc. Ten kraj nie skorzysta na istnieniu kilku bogatych ludzi, ale na pewno skorzysta na istnieniu ludzi uczciwych. 
Największym piętnem ciążącym na nas jest to, że jesteśmy nieuczciwi. Ci, którzy są sahaja yoginami nie mogą być nieuczciwi. Musimy się zjednoczyć i zostawić za sobą wszystkie kłótnie i przypuszczenia, że jesteśmy uczciwymi ludźmi. Wizerunek Indii jest bardzo splamiony, dlatego dzisiaj musimy przyrzec, że odtąd będziemy uczciwi, a jeżeli ktoś będzie nieuczciwy, to go wspólnie zdemaskujemy. Następnego dnia nie będzie mógł spokojnie spać. Za dużo już tego wszystkiego. Jestem zszokowana poziomem nieuczciwości we wszystkim, nieuczciwości we wszystkim. 
Dawniej usuwano ludzi ze społeczeństwa za byle co i ludzie odsuwali się sami z byle jakiego powodu. Ale nasz kraj był taki uczciwy, miał takie miłe cechy. Czy zapomnieliście o nich? Gdzie one się podziały? Wszędzie widzę nieuczciwość, nieuczciwość na każdym kroku. Musimy uczyć dzieci, że mają być uczciwe. Tak, jeśli umierają z głodu, to trzeba będzie również temu zaradzić, ale tylko wtedy, jeśli są uczciwe. Jeśli nie jesteś uczciwy, to nikt nie może ci pomóc, nawet Bóg. Taki człowiek zachoruje na wszystkie choroby świata. Jest wiele takich tradycji w naszym kraju - będą pić alkohol, wino. Powiedz, czy przyszedłeś tu, żeby stać się głupcem? I nie bądź przyjacielem tego, który tak robi. Nie pomagaj im. 
Widziałam takich, którzy odwiedzają ludzi pijących i potem sami zaczynają pić. Ale jeśli wiesz, że osoba jest tego pokroju, jeśli wiesz, że jest nieuczciwa, przestań u niej jadać. Nie miej z nią nic wspólnego. Musimy pracować dla dobra naszego kraju, bo Bóg dał nam światło. Zobaczcie w tym świetle. Jego siła jest potężna. Jeśli zdecydujecie, żeby tymi, którzy oszukują naród zajął się Bóg, to wystarczy. Ale wy nie słyszycie. Nie jesteście w stanie zrozumieć. Taki człowiek nie może nigdy zrobić niczego dobrego, ani nie może nic dać. Nie mogę zrozumieć, jak można żyć tak bezwstydnie. 
Więc dlatego dzisiejsze przesłanie jest takie, że musicie przysiądz, że nie będziecie nieuczciwi w żaden sposób i nie będziecie popierać nieuczciwości. To wystarczy. Jeszcze dużo więcej zrealizowanych dusz przybędzie do naszego kraju. Ale któż chciałby przyjść do tak kraju nieuczciwego? Więc dzisiaj jedynym przesłaniem jest to, że macie światło i jeżeli  będziecie w nim kroczyć, to ono da wam siłę. Możecie robić to, co chcecie. Spójrzcie, osiągnęliśmy naszą “Swatantrę”. “Swatantra” jest mechanizmem zrozumienia samego siebie. Więc teraz chcę, żeby narodziło się dużo zrealizowanych dzieci. Zrozumcie, że dziś jest wielki dzień i złóżcie przyrzeczenie: że nie będę nieuczciwy i nie będę popierał nieuczciwych. Nie będę się ich w ogóle obawiał. Bóg wcale nie jest z nimi. Bóg jest z wami. Jeśli jesteście dobrzy, wtedy Bóg jest z wami. 
Ludzie urodzili się na tej hinduskiej ziemi nie po to, żeby walczyć między sobą, żeby umierać, wielcy głupcy!  Walczymy, umieramy, nie ma w tym żadnej korzyści. Powiedzcie ludziom: “Dlaczego walczycie ze sobą? Czego chcecie? W końcu macie dobre jedzenie i picie, czego więcej chcecie?” Ale w dzisiejszych czasach panuje moda, żeby mieć takie czy inne ubrania lub domy i tych rzeczy nam brakuje - z tego typu nastawieniem można pójść tylko do piekła. W dawnych czasach było wielu Sufich, a teraz wy jesteście jak Sufi, ponieważ jesteście oczyszczeni. Teraz wy wszyscy napiszcie poemat o uczciwości. Więc po pierwsze, ta nieuczciwość musi się skończyć, a następnie jest jeszcze wiele problemów,  które trzeba rozwiązać. Ale przede wszystkim bądźcie uczciwi. Nikt w Indiach nie jest aż tak biedny, żeby musiał być nieuczciwym.
Mówię, że nasz kraj jest splamiony. To trzeba wyczyścić. Jesteście sahaja yoginami i potraficie to zrobić. Macie światło, to światło możecie rozprzestrzeniać wszędzie i dawać wszystkim ludziom odwagę. Szczególnie ci spośród was, którzy są młodzi, którzy się przyjaźnią, powinni się zastanowić, jak wiele uczciwych rzeczy mogą dokonać. Teraz zaczęli od “nie wrzucaj śmieci do Jamuny”. To jest w porządku, ale to nie jest takie ważne. Ważnym jest, aby pozbyć się nieuczciwości. Oto dlaczego ten dzień uznaje się wszędzie za pomyślny. Wszędzie zapala się lampy. Pomimo tego wszystkiego, jeśli nie potrafimy tego osiągnąć, jaki jest pożytek z Sahaja Yogi? Najwięcej sahaja yoginów jest w Indiach. Następna jest Rosja. Rosjanie są bardzo dobrzy. Nie dokonują rabunków. Nie wiem dlaczego. Może, jeżeli komunizm przyszedłby do Indii, my również stalibyśmy się tacy jak oni; ale to nie jest taka wielka sprawa. Jeśli ktoś robi coś pod przymusem, to nie jest dobrze. Zdecydujcie, że sami powinniśmy być mocni. 
Dzisiaj, w ten bardzo pomyślny dzień, zdecydujcie, że nie będziemy nieuczciwi i nie pozwolimy innym na nieuczciwość. Wtedy wasz kraj będzie dobrze prosperował. Widziałam jakie są inne kraje, jacy są tam ludzie - wszyscy są bezużyteczni. A ludzie w naszym kraju nadal są nastawieni religijnie. Religijność zniknie z naszego kraju, jeśli ci nieuczciwi ludzie staną się bardzo silni. Więc jedynym przesłaniem jest to, że nie będziemy nieuczciwi i nie pozwolimy innym na nieuczciwość. Ale tutaj ludzie są co do tego bardzo tolerancyjni. Tolerują i to jest ich największy błąd. Kiedy masz światło, dlaczego się boisz? Po co miałbyś się bać?
Dlatego dzisiaj was proszę, bądźcie odważni i wtedy jeden rodzaj wyzwolenia zostanie osiągnięty. Osiągniecie “swatantrę”, to znaczy “tantrę” (mechanizm) “swa” (siebie). Osiągnęliście to, ale zróbcie z tego użytek. Dzisiaj zebrało się was tutaj tak wielu. Nigdy nie widziałam aż tylu w Delhi. Więc dzisiaj wszyscy zdecydujcie wewnątrz siebie, że nie będziecie wierzyć nieuczciwym ludziom. Wszystkie diabły rodzą się po to właśnie, żeby bazować na tej części nas, która im uwierzy. Hindusi nie powinni im wierzyć, a zrealizowane dusze tym bardziej. 
Wszędzie panuje negatywna opinia o naszym kraju, która nie jest prawdziwa. W Indiach jest wielu, wielu uczciwych ludzi - i ta negatywna opinia nie jest prawdziwa. Widziałam ludzi walczących o ziemię, że to jest nasza ziemia a to wasza. Cokolwiek macie, jest to “swaraja”, własne królestwo – wasze własne królestwo. Będziesz miał swoje własne królestwo, kiedy staniesz się “swatantrą” w prawdziwym znaczeniu. Nie ma powodu, żeby się kogokolwiek bać, nie ma powodu, aby komukolwiek o tym opowiadać. 
Jestem zaskoczona widząc aż tylu ludzi. W Delhi jeszcze nigdy tylu nie widziałam. Więc moją jedyną prośbą do was w ten szczególny dzień jest, żebyście zdecydowali, że nigdy nie będziecie nieuczciwi, choćbyście mieli umrzeć. Nasz kraj się popsuł w ostatnich 10 latach. Jest was tylu sahaja yoginów. Czego się boicie? W czym jest problem? Bóg stoi za każdym z was. Kiedy Sufi dowiedzieli się, że Bóg jest z nimi, pozbyli się wszystkich niepożądanych rzeczy z tego świata. Nie wszyscy Sufi, ale kilku z nich. Więc teraz wy wszyscy macie tak zrobić. Przesłanie na dzisiaj jest takie, że żaden z nas nie będzie złodziejem, ani nie będzie popierać złodziei. Ale widzę, że ludzie walczą o coraz więcej spraw, jak kasta czy religia. Czy jesteście tu po to żeby uratować kraj, czy żeby utonąć?
Ciąży na was wielka odpowiedzialność. Narodziliście się w Kali Yudze. Kali Yugę trzeba zmienić i właśnie po to tyle tysięcy z was dostało Realizację. Jak dotąd nigdzie indziej na świecie tak wielu ludzi nie miało Realizacji. Dlatego ciągle was proszę, abyście zawsze obstawali przy Prawdzie i Ja będę wtedy z wami. Bóg też jest z wami. Więc jest do was prośba, żebyście powzięli w sobie stanowcze postanowienie, że nie pozwolimy na jakąkolwiek kradzież czy rabunek i jak tylko coś takiego odkryjemy, będziemy to zwalczać. Ale ludzie - czyżby byli pijani, czy co? Co osiągnęli przez to światło? - Odwagę. Walczcie odważnie. 
Wszystko co złe, powinno być usunięte z tego kraju. Ten kraj jest bardzo zanieczyszczony, nadal jest wiele problemów, ale największym jest brak uczciwości, więc jak Bóg ma wam pomoc? Zarabianie pieniędzy na nic się Bogu nie przyda. Ale wasza religia jest przydatna i to jest waszym osiągnięciem. Nie ma tak wielu sahaja yoginów na świecie i sahaja yogini nie popełniają tych złych czynów. Ale mimo to mówię wam o tym, bo atmosfera tutaj jest bardzo zła i mamy wszędzie taką złą sławę. Macie co jeść i pić, macie się w co ubrać, czego jeszcze chcecie? Oglądacie filmy, macie na to pieniądze. Ale to uzależnienie od pieniędzy powinno zniknąć. 
Mam pełną nadzieję, że weźmiecie pod uwagę Moje słowa. Powinniśmy złożyć przysięgę, że nie będziemy nieuczciwi i stawimy czoła nieuczciwym ludziom. Zrozumcie, że najważniejszą rzeczą jakiej nasz kraj dziś potrzebuje jest uczciwość. Nie ma nic wspanialszego. Uczciwość jest waszą matką. Co z tego, że masz jedną koszulę zamiast dziesięciu? Powiedzcie to samo paniom. To nastąpi. To się stanie.
Dzisiejszy wykład jest trochę inny, jest wyjątkowy i bardzo miło z waszej strony, że wam się podobał. Dziękuję. 
