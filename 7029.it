"L'intuito e le donne", (senza luogo), 9 Luglio 1988.

Il  motivo per cui ho chiesto di organizzare un incontro con  voi è  dovuto  al  fatto che ho scoperto che in  questo  Kali  Yuga, specialmente in Occidente, il problema verrà dalle donne.
Abbiamo avuto un problema molto spiacevole in Australia, dovreste averlo saputo. È un problema molto serio. Bene, questa moglie ha mostrato molto chiaramente il suo  ego  e dice:  "Non voglio ascoltare Madre. So di essere bhootish e non posso farci più niente e voglio scomparire. Vivrò con  i  miei genitori,  porterò  là  anche i bambini e farò quello che voglio. Se vorrete i miei figli, vi farò la guerra." A causa sua questi bambini hanno avuto la meningite; stavano  per morire, mentre ero lì, e li ho salvati appena in tempo. Quando  l'ego  penetra in una  donna  negativa  nessuno  può aiutarla.
Essendo io stessa una donna, posso starvi più vicina e, qualche volta, la gente comincia a pensare che le signore  abbiano  un rapporto speciale con me. Ora è arrivata una persona nuova che è un'altra donna orribile, non so quanto  potrà distruggerci e danneggiarci e non  dovrebbe essere  permesso  a  nessuno  di parlarle. Ha  detto: "Io ho un rapporto speciale con Madre". Non ha  voluto ascoltare  nessun  leader,  niente,  ed  è  una  cosa  proprio orribile.

Specialmente in occidente, dove questa idea della repressione della donna e altre cose senza senso sono entrate anche  nelle  teste dei  Sahaja Yogi, uno  dei condizionamenti  che  hanno  è  l’idea che le donne siano represse e quindi debbano essere liberate.
In  Sahaja  Yoga nessuno può dominarvi,  perché  siete  lo Spirito e lo Spirito non può essere dominato. Se  pensate  di essere dominate, dovete sapere che non siete  lo Spirito. Perciò, ora, dobbiamo capire che siamo donne in Sahaja Yoga e dobbiamo comprendere il nostro potere di mantenere l’equilibrio. Come ho detto molte volte, è come se ci fossero due ruote in  un carro, una a sinistra ed una a destra. La sinistra non  può essere  fissata a destra e la destra non può essere  fissata  a sinistra. Siamo  fatte così, siamo state create dal Divino. Dovete essere molto  fiere di essere donne, io sono molto orgogliosa di essere una donna, perché le donne possono adempiere tante cose che  gli uomini non sono in grado di fare.
La donna è come la Madre Terra e possiamo dire che gli uomini siano come il sole. Devono integrarsi l'uno con l'altro. Ma  il sole può essere eliminato, mentre la terra non può. Di notte il sole non c'è, però esiste. Osservate la Madre Terra, quanto può sopportare. Osservate  quanto è sensibile. Crea per voi fiori meravigliosi, alberi bellissimi, ogni cosa, senza aspettarsi  riconoscenza  e, inoltre,  ci nutre anche se commettiamo tanti peccati  contro di lei.
Ma  il  sole non vuole diventare la terra e la  terra non vuole diventare  il  sole.  Infatti, sanno di esistere  per  uno  scopo ben preciso.
Allo  stesso modo, le donne in Sahaja Yoga sono molto  importanti per  me.  Ma  la  prima cosa che devono  avere  è  la  forza  di sopportazione e dovrebbero possedere anche una  grande,  grande quantità di amore e compassione.

Supponiamo  che  al mio posto ci fosse  stato,  diciamo,  Cristo.  Egli  avrebbe  visto le condizioni dei Sahaja yogi e  si sarebbe crocifisso da solo. Fine. Oppure,  se  ci  fosse stato Krishna, avrebbe  preso  in  mano  un sudarshan  (il  disco) e avrebbe tagliato la testa a tutti. Fine. Se ci fosse stato Rama, avrebbe usato la sua freccia e li avrebbe sterminati tutti.
Essi non avrebbero neanche preso in considerazione il fatto che occorre avere pazienza, sorvegliare,  sopportare, produrre frutti.
Le donne possono proprio produrre frutti. Voi  potete produrre bambini che sono anime realizzate. Ma se partite per  un viaggio dell'ego, non sarete né uomo né donna, diventerete qualcosa a metà. Né qua né là. Non sarete buone a niente. Per  una  donna,  dovrebbe  essere  doveroso  non  essere egocentrica,  sarebbe  meglio  che fosse  più  emotiva;  che possa sentirsi  triste, qualche volta; che a volte si faccia venire le  lacrime agli occhi. Talvolta, vedete che anch’io mi metto a piangere. Quando  sto  per  lasciarvi mi sento molto  triste.  Non  esprimo giudizi; non dico: “Siediti qui, fai questo, quello”. Non mi piace. Non alzo mai neppure la voce. Solo gli uomini lo fanno. Qualsiasi cosa  possano fare, lasciategliela fare. Quello che potete  fare voi, fatelo. Il massimo per voi è una femminilità assoluta. Dovreste essere donne esperte nel cucinare, Nel giardinaggio, nel  prendervi cura delle persone, nell'amare, ed è proprio così che controllerete chiunque. È con la sollecitudine, vedete, che potete controllare chiunque. Non tramite tutte quelle cose senza senso con cui gli uomini  cercano di esercitare un controllo.
L’amore è il mezzo migliore per controllare tutti; ma amore significa sacrificio. Tuttavia, dopo un po’ di tempo, non sentirete più alcun sacrificio. Una  volta che cominciate a gioire, donando, non c’è più sacrificio, ed è questo che è importante, in particolare per le donne francesi che, in passato, sono state molto dominanti. Perciò, ora, dovete creare una nuova tradizione, una nuova  era, una  nuova personalità. Una personalità che darà protezione, nutrimento, qualsiasi cosa ai bambini e compagnia ed affetto ai vostri mariti.

Alle donne sono state date così tante qualità perché la  loro vita è molto più difficile di quella degli uomini. Perciò devo chiedervi di cercare di diventare della brave Sahaja yogini. Devo dire che do ampio credito alle donne indiane, poiché hanno creato una bellissima società.
Abbiamo avuto un Primo Ministro donna. Abbiamo avuto anche molte grandi donne guerriere, persino comandanti di eserciti, ma è stato in  tempo  di guerra, non sempre; diversamente, erano  solo donne di casa. Dunque, Dio vi ha concesso qualità speciali. Se desiderate migliorare, se volete manifestarle, dovete  capire che  siete  donne,  dovete avere  la  dignità  di  donne,  e  avverrà facilmente.
Supponiamo che siate egoiste, litigiose e impetuose per temperamento: i vostri bambini prenderanno da voi. Essi non prendono dal padre, prendono dalla madre. È per  questo che la società indiana è così bella. Perché gli uomini indiani sono senza speranza, hanno rovinato la nostra  politica,  hanno rovinato la nostra economia. Forse i vostri uomini sono migliori, non so. Devo  dire  che, per lo meno, sono persone più moderate. Gli  uomini indiani, invece, sono molto dominanti, molto dominanti. Ma noi ci ridiamo, sapete, noi conosciamo questa tendenza a voler dominare proprio come fanno i bambini. I mariti cercano di dominare. D’altra parte, se dominano qualcun altro saranno malmenati, così  vogliono dominare soltanto noi, altrimenti dove potrebbero scaricare la loro rabbia? Va bene, che se la prendano con  noi, altrimenti, fuori, sarebbero malmenati. Se trovate qualche uomo molto tranquillo e simpatico, sappiate che sua moglie non deve passarsela bene.

Perciò  dovreste  riderci e non prendere la faccenda  tanto  sul serio. Dovreste rendervi conto che state usando maggiormente  il vostro potere. Che sapete come gestire la situazione e che siete molto più sagge e controllate di loro. In questo modo la vita diventa uno scherzo. Vedete, gli uomini rimarranno uomini e le donne rimarranno donne, qualsiasi abito indossino. Dovete rimanere ciò  che siete. Ma una volta capito chi siete, gioirete di voi stesse.

Gli  uomini guardano sempre l'orologio, le donne sono  sempre  in ritardo. Anch'io faccio questi giochetti con mio marito (risate). Sapete, a volte è così pignolo!
Per esempio, io  sto  partendo  e lui si intromette sempre nella  mia  vita:  "Adesso è meglio  che tu vada, è meglio andare adesso". Io dico:  "Sono io che devo partire, non tu. Perché guardi sempre l'orologio?" Dovunque vada insieme a me, fa la stessa cosa. L'aereo è sempre in ritardo di due ore, ma lui non lo sa mai. Quando va all'aeroporto, scopre che ci sono due  ore  di ritardo  e  così  rimaniamo in attesa. E  qualche volta viene con me, giusto per  lasciarmi  seduta là.  Io gli dirò di non venire ma lui verrà e  continuerà  a intromettersi  nella  mia vita: "Farai tardi, farai tardi",  e  poi l'aereo sarà in ritardo di tre ore. È così.
È  una cosa così ridicola, la vita. Fatela diventare bellissima, non prendete l'abitudine di lamentarvi,  di combattere, di diventare ostinate, non è bello. È anche simpatico che un marito  dica:  "Fai  così." "D’accordo, lo farò", dite così, fatelo spontaneamente. Non c’è niente di male nel farlo, qualche volta.
Oppure  il  leader dice che dovreste fare qualcosa, ma se continuerete a dire di no ad ogni cosa, egli si stuferà di  voi  e non ci sarà appello. A che pro, dunque, creare problemi?

Supponiamo, ora, che io metta una certa carta,  ma che a mio marito  non  piaccia. Allora dirà: "Ti prego,  togli  quella carta". Una donna saggia dirà: "Va bene, la toglierò. Ma quando  lo farò?  Domani  c'è  un  party  perciò  non  potrò  toglierla; dopodomani dobbiamo andare via, così non potrò toglierla; lo faremo fra tre giorni". In  quei  tre  giorni le persone che verranno  al  party  diranno:  "Che  bella carta!" Tutte le  signore  lo  diranno. Anche alcuni uomini che vogliono  fare un ufficio la vedranno e diranno:  "Che bella carta, che bella..." Allora  il marito dirà: "Va bene, meglio tenerla, penso che sia molto bella". Ecco come sono fatti.
Perciò occorre capire come trattare. È questo il bello della donna: lei sa come  tenere  la  situazione sotto controllo. Se  non sa come controllare la situazione, comincerà a  sgridare il  marito,  a sgridare i figli, il che dimostra che  non  ne  è all'altezza. La capacità di una donna,  di gestire una situazione,  porta  la pace  in  famiglia,  perché fa sentire tutti a  proprio  agio  e felici. La  sua casa è il suo regno ed in questo, vedete,  alcune  donne sono delle esperte ed è così che dovete far diventare anche  le vostre figlie. È anche così che diverranno donne in Sahaja Yoga. Non vogliamo ‘Jona la Volpe’, assolutamente, ma dovranno essere personalità molto in gamba, coraggiose e compassionevoli e ascoltare i propri leader.

A  volte  ricevo  tante lamentele. Non  posso  occuparmi  di  voi personalmente. Abbiamo provato a dare la leadership alle donne: non funziona. Anche Marie è stata leader, ma ha rinunciato. Ha  detto: "Non voglio essere leader, la prego, incarichi qualcun  altro". Adesso abbiamo una leader, Christine. L'altro giorno mi ha telefonato: "Madre, per favore dia l'incarico  a  qualcun altro". Perché  si  rende conto, vedete, di dover  trattare con gli uomini; meglio un uomo solo con cui trattare. Gli uomini sono più intelligenti, senza dubbio, ma le donne possiedono l’intuito. Però non dovete discutere. Andrà  nel  modo che avete intuìto, succederà, e loro capiranno la lezione. Così, senza che vi imponiate, andrà tutto come volete voi, perché voi avete l'intuito. Avete capito cosa accadrà e  sarete sbalordite da come funzionerà.

C'è qualche domanda, adesso?

D.: Cosa intende quando parla di intelligenza?

R.: L'intelligenza è qualcosa di grossolano. Per esempio, con l'intelligenza gli uomini diranno  che si sta facendo tardi, che dobbiamo andare; con l'intelligenza, con l'orologio e tutto questo, d'accordo? Ma, grazie all'intuito, voi saprete che non farete tardi. Sviluppate dunque l'intuito, non l'intelligenza. Vedete, il problema è che cercate di competere con loro sul piano dell'intelligenza. Discutendo direte: "No, ci sono tre minuti". Loro diranno: "Due minuti". Voi  direte: "Tre minuti...". "Due minuti..." In  realtà  ciò  che  dovreste  dire  è:  "D'accordo, vediamo. Vediamo."  Così. Alla fine lui scopre che effettivamente quello che dicevate era vero. Dovete  dirlo  una  volta  sola e basta.  In  seguito  lui  dirà: "D'accordo, d'accordo".
Se  dite: "Prendiamo questa strada", lui continuerà: "Credo che stiamo sbagliando... credo...ma tu  hai detto che era giusta, che dovevamo fare questa strada". Tutti questi uomini e donne, io li ho gestiti con il mio intuito. Ma l'intuito delle donne, oggi, nel mondo occidentale, è molto scarso, devo dire, perché esse sono molto polemiche. Perciò, questa qualità speciale che è l'intuito deve essere sviluppata. D'accordo? Voi notate la differenza perché siete profonde, siete molto più profonde. Sul piano dell'evoluzione vi trovate ad un livello molto superiore, non c'è  dubbio,  ma vi mettete a competere con  loro e anche  a dominarli parecchio.

Prendiamo, per esempio, questo tipo di cultura in cui vediamo tutte le donne esibire il proprio corpo, solo per attrarre gli uomini. Che cosa significa? Perché dovremmo attrarre gli uomini?  Sempre questa esibizione del vostro corpo solo per attrarre gli uomini. Perché? Perché  dobbiamo farlo? Perché  dobbiamo  esibire  il nostro corpo?
Esiste  una storia che è stata scritta da Rabindranath Tagore. Era  uno scrittore,  sapete. Egli stava scrivendo una storia d'amore, così chiese a sua moglie: "Supponiamo che, prima del matrimonio, io fossi venuto da te e ti avessi  chiesto di  fuggire con me, cosa avresti fatto?" Ella rispose: "L'avrei riferito immediatamente alla polizia." Rabindranath Tagore, storia di uno scrittore.  È in questo modo che conservate la vostra dignità.
Osservate il modo in cui le donne si mettono in  mostra, corrono dietro agli uomini. Come possiamo, poi, lamentarci se si verifica uno stupro? Intendo dire che lo vogliamo, per il modo in cui ci comportiamo e desideriamo tutta questa attenzione degli uomini; l'attenzione impura degli uomini.

Ma le Sahaja yogini non sono così. Esse hanno dignità, hanno controllo perché sono yogini. Hanno una  luce sulla loro testa, sono persone speciali. Dobbiamo, perciò, eliminare davvero un po’ di condizionamenti. Specialmente la parte di ego che in Occidente è molto, molto sviluppata dovrebbe essere abbassata nelle donne.
Vi racconterò un episodio di come, una volta, ho abbassato l'ego di  un  santo. Una  volta, andai a trovare un santo che viveva  su  una montagna  molto  alta. Era un'anima evoluta, ma un  uomo, perciò aveva un bel po’ di ego. Cominciò  a  piovere molto forte e non voleva  smettere,  e si diceva che questo santo poteva controllare la pioggia. Quando arrivai era sconvolto. Provava in un modo,  in  un altro,  sentendosi molto avvilito per il fatto di non poter controllare la pioggia. Poi, quando arrivai e mi sedetti tutta inzuppata, venne a trovarmi. Arrivò e mi toccò i piedi, naturalmente, ma poi disse: "Madre, perché non mi hai permesso di fermare la pioggia? Volevi, forse, controllare il mio ego?" Io risposi: "No, non volevo affatto controllare il tuo ego." "Allora perché non mi hai permesso di fermare la pioggia?" Io risposi che il motivo era che: "Tu sei un santo e un sannyasi e hai comprato un sari per me, ma io non posso accettare un sari da un sannyasi; invece, se sono bagnata, posso accettarlo senza problemi." Glielo dissi molto dolcemente. E lui: "Tu sapevi che io avevo un sari per te!" E non sapeva cosa rispondere. Allora gli chiesi: "Mi consideri l'Adi Shakti, non è vero?" Egli  rispose: "Sì". E io: "Tu  possiedi poteri grandissimi, non è questo il punto; ma mentre venivo pensavo che, se la pioggia fosse scivolata sul mio corpo, tutto sarebbe stato vibrato e tu avresti avuto qui un luogo molto lussureggiante. Per questo ho agito così."
Egli era a terra completamente paralizzato, sapete, poi si gettò ai miei piedi e cominciò a piangere. Disse: "Madre Mia ti prego, perdonami".

Vedete, questo spiega cos'è l'intelligenza e cosa è l'intuito. Giusto? Perciò cercate di sviluppare il vostro intuito e dite sempre di sì per ogni cosa, ma qualsiasi cosa sappiate accadrà. Se invece decidiamo: “No, deve andare così,  dovrebbe  essere così,  dovrebbe  essere  in  questo  modo”,  noterete  che renderete infelice tutti e sarete infelici anche voi.
Per esempio, se avrete messo da parte una tazza, direte a vostro marito di non prenderla; lui la prenderà; allora voi la rimetterete via; e avanti così. Ma se siete una vera donna, direte: "Prendi pure quella tazza, va bene, prendila". E immediatamente tutti i  Ganas  verranno  in vostro aiuto, ed egli si verserà addosso tutto il tè o romperà il manico della tazza.
Questo è il modo in cui i Ganas vi aiuteranno. Poiché, voi siete la Devi, vedete, e tutti loro si preoccuperanno di voi. Ma se volete essere un uomo, a metà strada tra qui e lì, perché mai i Ganas dovrebbero preoccuparsi di persone così dimezzate? Io l'ho provato molte volte e ho visto persone cercare di mettersi troppo in mostra senza sapere che, alla fine, si perderanno.
Dunque la cosa principale è che sviluppiate il vostro intuito e, qualunque sia, vi verrà l'intuizione  giusta perché l'intuizione  viene dai Ganas. Per questo occorre sviluppare il lato sinistro in modo da compiacere i Ganas e appena avrete sviluppato i Ganas in voi, nessuno potrà toccarvi.

Vedete, oggi siamo usciti e l'auto era stata  lasciata  laggiù; era  tutta  chiusa e io avevo lasciato nell'auto un  kurtah  molto costoso  ed  uno scialle estremamente prezioso. Improvvisamente  mi è balenata in testa un'intuizione e ho chiesto se avessero davvero chiuso l'auto come si deve. Risposero di sì. Io dissi che era meglio andare a vedere; ma loro risposero che era tutto a posto. Quando entrammo in auto, però, dissero: "Dov'è la radio?" Così Patrick  cominciò a guardarsi nelle tasche, cominciò a  cercare di qua e di là. Io  dissi  che il ladro non l'aveva certo lasciata  in  macchina, doveva averla portata via. Ma tutte le mie cose non erano state toccate. I Ganas dovevano averli respinti: "Non toccatele!". Sono molto più costose della radio, eppure, nessuno  le  ha toccate.

Gli uomini hanno molte mancanze davvero interessanti come dimenticare sempre le cose, sempre, è la loro specialità. Gli date la chiave: “Oh! non mi hai mai dato la chiave” diranno – “Va bene, non ti ho mai dato la chiave”. Mio marito è molto alto, mentre Io vedo ogni cosa che si trova all’altezza di  circa sei piedi: ed ecco là la chiave.
Voi dovete restare calme e tranquille, padrone di voi stesse e controllate allo stesso tempo, allora vedrete come i Ganas staranno dalla vostra parte e, dopo un po’, vostro marito vi darà retta  in  ogni campo, in materie finanziarie, in ogni cosa.

Abbiamo guadagnato molto dalla vendita della nostra casa, perciò mio marito mi ha dato del denaro e ha investito il suo, molto bene, in  Dio sa cosa da cui, diceva, avremmo ricavato un ottimo interesse. Io  dissi,  va  bene, va bene, e comprai una  casa, una piccola, piccola parte di casa a Hounslow. La casa ora ha aumentato il suo valore di sette volte mentre i risparmi di mio marito non sono neanche un quarto di quello che ho io. Perciò adesso dice: "Dovrei comprare una casa? Se me lo dici tu, comprerò  una casa”.  E io:  "Non ora, perché  il  prezzo  adesso  è altissimo. Ha detto: "Cosa ne sai tu di economia, è solo intuito", mentre lui, figuratevi, è  laureato  in economia e ha  avuto una medaglia  d'oro.

Sono così intelligenti che mancano di buon senso e di senso pratico. Hanno un tipo di vestito e continuano a indossare quello. Voi, invece, potete cambiarvi così tante volte; fatelo. Loro non hanno tempo, sono grossolani. Non hanno buon senso, perciò voi siete la loro parte complementare. Loro  sono  bravi  con leggi e regolamenti  e  cose  simili; dovete  accettare cosa dicono, e se dicono: "Fai così",  fatelo. Dovete accettare, perché loro sanno di cosa stanno parlando e non si deve discutere. Voi non potete capire niente di un  argomento importante, vero?
Dovete avere i Ganas al vostro fianco, d'accordo?

Che Dio vi benedica.