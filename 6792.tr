Radyo Röportajı, Wellington,  İngiltere,  8 Ekim 1982

MUHABİR: Ben, Wellingborough, Palk Road`da bulunan Victoria Centre`deki County Show`dan Phil Malone. Yanımdaki kişi, Sahaja Yoga öğreten Mataji. Şimdi Mataji, Tam olarak neleri içeriyor bu yoga?

SHRI MATAJİ: Sahaja kelimesinde, “saha” birlikte, “ja” ise doğan anlamına gelir. Yani her ne sizinle birlikte doğmuşsa, bu kendiliğindendir. Bu etrafımızı saran, her yerde bulunan, bir nabız gibi her şeyin içinde atmakta olan yaşayan gücün, yaşayan bir sürecidir. Bu oluş bir atılımdır. Psikolojik olarak bu, bizim bilinçdışına doğru yaptığımız nihai atılım olarak tarif edilebilir.

MUHABİR: Bu yüzden bazı kişiler buna aydınlanma diyorlar.

SHRI MATAJİ: Aynı şey.

MUHABİR: Şimdi, geçmişiniz Hindistan`da Hristiyan bir aileye dayanıyor.

SHRI MATAJİ: Evet.

MUHABİR: Öğretiniz, Hristiyanlıkla ilgili mi, yoksa değil mi?

SHRI MATAJİ: Tabii ki ilgili çünkü Sahaja Yoga için İsa çok önemlidir, buna şüphe yok ama İncil metni dışında İsa`yı anlama şeklimiz çok sınırlı Bizler Onun hakkındaki diğer metinlerede bakmalıyız, Onu açmalı ve Onun ne kast ettiğini açıklamalıyız.

MUHABİR: Yani sizin mesajınız, bir barış mesajı mı ve bu, bu bağlamda dünyanın geri kalanı için barış mı yoksa insanların içindeki barış mı?

SHRI MATAJİ: Kesinlikle. Sadece içinizdeki barış, dıştaki barışı getirecektir. İçimizde ne varsa biz dışımızda da onu ifade ederiz.

MUHABİR: Şimdi, geçmişte insanları tedavi etmekte veya insanları iyileştirmekte bazı başarılar gösterdiniz. Bu yaptığınız şeyin içerden dışarıya olması nedeniyle mi veya siz bunu nasıl yapıyorsunuz?

SHRI MATAJİ: Bu çok basit sadece çünkü sizde yaşam gücü var, bu güç yaşam gücünün kendisidir ve siz içinizden akana bir kez sahip olduğunuzda, eğer siz bu yaşam gücünü başkalarına verirseniz, bu kişi yaşam gücü ile yeniden dolar. Basit sözcüklerle bu şekilde anlatabilirsiniz ama gerçekte bu sizin içinde meydana gelen bir oluştur. Arta kalan/tortu şeklinde bir güç, buna filizlenme gücü diyebilirsiniz veya yükselip, size ruhunuzu deneyimleten yükseliş gücü diyebilirsiniz. Bu ruhunuzun dikkatinize gelmesi anlamına gelir, bu sizin onu merkezi sinir sisteminiz üzerinde hissedebileceğiniz anlamına gelir. Yani siz bilgi alırsınız veya diyebiliriz ki, siz mutlak olan ruhunuz tarafından aydınlatılırsınız. Mutlak olanı bir kez aldığınız zaman, bunun bir çıktısı olarak her şey akıp gider, tüm uyumsuzluklarınız, her şey.

MUHABİR: Şimdi, siz bu akşam Northampton`daki Guildhall (esnaf birliği) salonunda olacaksınız.

SHRI MATAJİ: Evet.

MUHABİR: Eğer insanlar bu akşam birlikte oraya gitseler, sizin bu akşam onlara ne demeniz gerekir?

SHRI MATAJİ: Benim onlara,  gerçekte onların ne olduklarını açıklamam gerekecek. Gerçekte onlar ruh,  ve bu beden, akıl ve tüm bu şeyler sadece örtüdür. Şimdi dikkatimiz beden mertebesinde, akıl mertebesinde veya duygular mertebesindedir. Ama sizler bunun ötesine geçmelisiniz ve bu olacak şey ile bütün bunlar olur. Bu olduğu zaman, bir yumurtanın değişim geçirerek bir kuş olması gibi, buna verilen isimle siz iki kez doğmuş olursunuz.

MUHABİR: Yani bu ikinci doğum geliyor, kimi insanlar belki de bunun öldükleri zaman olacağına inanıyor olabilirler.

SHRI MATAJİ: Bu mümkün değil. Bu nasıl olabilir ki? Bu bir yanlış anlama. Bizlerin bu şeyler hakkında onlardan kurtulabileceğimiz pek çok yanlış anlama var. İlk olarak bizler kesin sonuçlara mantıken ulaşmalıyız, mantıken. Yani bu şudur ki, beynimizi tam olarak durduramayız. Bizlerin mantıki anlayışımız vasıtası ile bakarak ulaşmamız gereken şudur ki, eğer bu yaşayan bir güç ise, o zaman bizler buna ulaşmalıyız ve bir kez bunu elde edince de, sonrasında bunun böyle olup olmadığını doğrulamalıyız. Bu tamamen açık.

MUHABİR: Yani, o zaman takipçileriniz, onlar bu formda bir yogayı nasıl tatbik ediyorlar? Demek istiyorum ki, bunu diğer dinlerle birleştirerek mi yapıyorlar, örneğin?

SHRI MATAJİ: Bakın, sizin gördüğünüz bu din ile, dinlerin hepsi dışarıdan farklı farklı dinler gibi görünürler ama gerçekte hepsi tektir. Onların hepsi tek bir yaşam ağacının çiçekleridir. Görünüşte onlar farklı çiçeklerdir ama değiller. Aynı gerçeği yaşıyorlar, hepsinin birbirleri arasında fark yoktur. Ama onları (ağaçtan) kopardığınız ve “Bu benim, bu benim” dediğiniz zaman, onlar ölürler, çirkinleşirler ve tuhaflaşırlar. İşte fanatizm bu şekilde geldi. Tüm dinler gerçeğin kendisinden doğdular ve siz burada onların entegrasyonunu bulursunuz, tam bütünleşmelerini.

MUHABİR: Güzel, bu akşam Guildhall`da siz, Northampton`dan gelen insanlarla ve ülkenin geri kalanı ile buluşacaksınız ve bizlerle konuştuğunuz için çok teşekkür ederiz.

SHRI MATAJİ: Adres, Guildhall, St. Giles meydanı, Northampton.

MUHABİR: Yedi buçukta başlıyor.

SHRI MATAJİ: Evet, yedi buçukta başlıyor. Görüşmeyi umut ediyorum.

MUHABİR: Çok teşekkür ederim. Wellingborough, Palk Road, Victoria Centre`deki County Show`dan Phil Malone.

SHRI MATAJİ: İyi miydi?

MUHABİR: Çok iyi, bu iyi, tamam, çok teşekkürler. Çiçekleri yanınıza alın.

SHRI MATAJİ: Gurular hakkında sorular sormalıydınız, sanıyorum bu önemli.

MUHABİR: [söylediği anlaşılmıyor].

SHRI MATAJİ: İşte bu çok önemli, biliyorsunuz, çünkü bütün bu insanlar gurular tarafından yanlış yönlendirildiler ve bütün bu hipnoz şeyleri ile kara büyü. Sizler tüm bu insanları kurtarmalısınız. Çok önemli bu.

MUHABİR: Evet, onların kafaları karıştı, değil mi?

SHRI MATAJİ: Kafaları çok fazla karıştı, bakın,  kafa karışıklığı çok fazla. Bu da modern zamanların işareti. Ne bekleyeceğinizi bilmek zorundasınız.

MUHABİR: Mm, neyse, en iyi dileklerimle, gerçekten çok teşekkürler.

MUHABİR: Teşekkür ederim. Tamam. [söylediği anlaşılmıyor].

SHRI MATAJİ: Çok teşekkür ederim.

MUHABİR: Tamam. Teşekkür ederim. [söylediği anlaşılmıyor].

SHRI MATAJİ: Üzgünüm, geç kaldım ama dün öyle komik bir deneyimdi ki. Kırk mil boyunca koşarak geldik ve hiçbir şey olmadı. Çok teşekkür ederim, teşekkürler. Hoşçakalın.