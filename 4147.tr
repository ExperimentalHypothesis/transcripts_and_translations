21 Mart 1999
Birthday Puja
New Delhi (India)
Birthday puja (Hindi). New Delhi (Hindistan), 21 Mart 1999

(Hintçeden tercüme)

Bu sevgiyi gördükten sonra kalbim doldu. Ve sevginin, pek çok insanın içine çekildiği ve onların mutlu oldukları büyük bir güç olduğunu düşünüyorum. Bu o kadar şaşırtıcı bir şey ki. Bu Kali Yuga’da sevginin bu büyüklüğünü hiç kimse göremezdi. Bunu gördükten sonra, sevginizi artırmayı hepinizin öğrenmesi gerektiğini düşünüyorum. Ve bu şey çok kolaydır. Ve bunu şu şekilde yapabilirsiniz - sabah ve akşam meditasyon yaparak, siz aklınızda kıskançlık ve öfkeye neden olan kötü düşüncelerden ve küçük şeylerden incinirsiniz, tüm bu düşünceler sona erer. Ve bundan sonra geriye kalan şey ise Nirmal prem’dir (Sevgi, şefkat). Bu sevgiyle tüm dünyaya yeni bir yaşam verebilirsiniz.

(İngilizce konuşma)

Ben onlara Hintçe anlattım, bu sevgi, burada siz bir kişinin sevgisinin pek çok gözde tezahür ettiğini görebilirsiniz. Ve Ben bu coşkuyu görünce, kalbim de büyük bir sevgi ile doldu, daha büyük bir sevgi ile doldu. Yani kişi bu sevginin ne kadar güçlü olduğunu görebilir. İçten bir kalple sabah ve akşam günde iki kez meditasyon yaparsanız, her türden kötü hisler, olumsuz düşünme ve kendinize zarar veren unsurlar Sahaja Yoga'da düzeltilebilir ve kontrol edilebilir. O zaman elbette ki sizler saatlerinize bakmamalısınız, bunun tadını çıkarın, meditasyonunuzdan neşe duyun. Bu size, küçük küçük şeyler için kendinizi kötü hissetmek yerine başkalarını sevmek için, başkalarını affetmek için öyle bir güç verecektir ki; siz kendinizi rahatsız hissedersiniz çünkü kendi özsaygınıza meydan okuduğunu düşünürsünüz ya da bazende onların hatası olmayan şeyler için bizler kimi insanlara karşı öfkeli oluyoruz. Yapılacak en iyi şey, diğer kişinin vibrasyonlarına bakmaktır. Vibrasyonlar kötü ise, kavga etmeye gerek yoktur, bu daha fazla karışıklık yaratacaktır.

Çok kötü vibrasyonları olan bir kişiyle, siz bu kişiyle mücadele edemezsiniz, o kişiyi kontrol edemezsiniz. Ya da kendisine çok fazla önem veren bir kişiyi, siz onu yatıştırmaya ya da onunla müzakere etmeye çalışmamalısınız ya da bazen de insanlar onun kendini beğenmişliğini pohpohlamaya çalışırlar. Bunu yaparak onu daha da fazla şımartıyorsunuz. Bu yüzden yapılacak en iyi şey, sevginizi çok tatlı ve farklı bir şekilde ona göstermektir.

Size bir çok kez anlattığım bir örneği vereceğim, çok yüksek bir dağda yaşayan Gagangarh Maharaj'ı (Hintli bir mistik ve aziz) görmeye gittim ve oraya araba ya da herhangi bir şeyle gitmenin bir yolu yoktu ve yürümek zorunda kaldım. Herkes Bana "Anne, neden oraya gitmeniz gerekiyor?" dedi. Onlara, "Vibrasyonlara bakın. İyi vibrasyonlar geliyor, tamam mı? İşte bu yüzden gidiyorum", dedim. Ama kendisi birçok insana Benden bahsetmişti ve onlara "Adi Shakti Bombay'da doğdu, siz neden bana geliyorsunuz?" demişti. Onlarda bize anlattılar. Ben de "Bu adamı görmek zorundayım" dedim ve işte bu şekilde onunla tanışmak için onun bulunduğu yere gittim. Şimdi, Onun yağmuru kontrol edebilmesi gerekiyordu. O yağmuru kontrol edebiliyordu. Yani, kendisi orada bir taşın üzerinde oturuyordu ve Ben oraya vardığım sırada büyük bir sıkıntı içinde kafasını sallıyordu. Ve o kadar şiddetli yağmur yağıyordu ki, onun yerine vardığım zaman Ben tamamen sırılsıklam olmuştum.  Bu yüzden onun yaşadığı mağaranın içine girdim ve yağmura karşı büyük bir öfke duyarak geri geldi. "Anne, yağmuru kontrol etmeme neden izin vermediniz?" dedi. "Bunu ben yapmadım" dedim. "Hayır, siz yaptınız; çünkü yağmuru ben her zaman kontrol edebilirim ve siz davetim üzerine bütün bu yolu kat ederek buraya geldiniz ve bu yağmurun edepsizlik etmemesi gerekirdi", dedi. Ben de "Hayır, hayır, yağmur edepsizlik etmedi", dedim. “Peki, ne oldu” dedi. Oldukça sinirliydi, bilirsiniz. Ben ona dedim ki,"Sen bir sakinleş, ne olduğunu anlatacağım.”

“Bak şimdi, sen Benim için bir sari aldın ve sen bir sanyasi’sin (çilekeş), ve Ben bir sanyasiden sari almam, bu yüzden yağmur bu durumu kolaylaştırdı. Şimdi üstümdekilerin hepsi sırılsıklam oldu, bu yüzden senin sarini almam gerekecek.” Derhal, bakın, Bana karşı muazzam bir sevgi hissetti, ağlamaya başladı ve ayaklarıma kapandı. Sonra dedi ki," Anne, şimdi ben sevginin büyüklüğünün ne olduğunu biliyorum, sevginin sizi sıradan şeylerden ve yavan davranışlardan nasıl uzaklaştırdığını ve sizi sevgi sağanağının tadını çıkarabileceğiniz bir yere götürdüğünü biliyorum." Bu size anlattığım hikâyelerden birisidir.

Ama bütün olayın arkasındaki esas şey şudur, sizler sevginizi, saf sevgi hünerlerinizi, saf sevginizi tecrübe etmelisiniz ve bu işe yarar. Öğrenmek zorundasınız, yavaş yavaş bunu nasıl deneyeceğinizi öğreneceksiniz. Vazgeçmemelisiniz Bazı insanlar çok zordur, buna katılıyorum – onlar çok, çok zordur. Ama en azından o kadar da zor olmayan insanlarda bunu bir deneyin ve şimdi Sahaja Yoga'da olduğu gibi, iyi bir dostluğa ve çok sayıda arkadaşa ve ahbaplığa sahip olacağınız için şaşıracaksınız. İlk kez Delhi'ye geldiğim zaman, bu yerden çok korktum, çünkü çok az sayıda Sahaja Yogi vardı ve onlar Beni getirdiler –onlar Benim pujamı neden yapmak istediler bilmiyorum, Belki de Bombaylılar onlara bir şeyler söylemiş olabilir - ve kumkumu ve her şeyi onlar küçük, küçük plastik şişeler içinde getirdiler - oh, Ba! Bilirsiniz, cehaletlerinden Ben gerçekten daraldım.

Şimdi ne yapmalı? Ne olacak şimdi?" dedim. Ama bugün, bakın, aynı Delhi çok büyük ve çok güzel ve çok hevesli bir hale geldi. Onları bayraklarıyla gördüm ve sanırım Cabella'da bir ya da iki kez bu yapılmasına rağmen, burada böyle bir bayrak alayının düzenleneceğini bilmiyordum. Ama onlar birbirlerinden nasıl da neşe duydular! Bu gerçekten de dikkat çekici. Eğer sevgiden keyif alıyorsanız, diğer insanları sevmekten başka bir şeyden keyif almazsınız, kendiniz için değil. Aksine, bedeninizin, zihninizin, düşüncelerinizin, her şeyin kendiniz için değil de, başkaları için sevgi yaratmaya yöneldiğini göreceksiniz. Bütün tutum değişir. Bu sanki, karanlıkta siz hiçbir şey göremezsiniz, ama küçük bir ışık bile varsa, bu her yere yayılır. Hiç kimse ışığa "ışığını her tarafa yayman gerekiyor" demez ama o yayar. Aynı şekilde hepiniz aydınlanmış insanlarsınız, hepiniz sevgi ile aydınlanıyorsunuz ve bu sevginin ışığı kendiliğinden yayılır, sahaj.

Ayrıca Yuva Shaktilerimizin de dans etme ve eğlenme şeklini de çok sevdim. Bence bu çok büyük bir kutsama, çünkü bugünlerde genç çocuklarımız, gençlerimiz yoldan çıkıyor. Onlar diğer ülkelerdeki kadar kötü değiller, ama onları şımartmak ve onları Batılılaşmış, şımarık bir kişilik olarak adlandırdığınız bir şey haline getirmek için büyük bir eğilim devam ediyor. Ama şimdi onların birçoğunun birlikte dans ettiklerini, kastlarını, inançlarını, her şeyi unuttuklarını ve birarada olmalarının  tadını çıkardıklarını gördüm. Bu, bu ülkede ve her ülkede olması gereken bir şey, hepimiz birliği hissetmeli ve birbirimizle bu birliğin neşesini duymalıyız.

Eğer neşe duymazsak, okyanusun dışında kalan ve herhangi bir anda kurulabilecek bir damla gibiyizdir. Ama eğer siz o okyanusun bir parçasıysanız, o zaman olan şey şudur, yanınızda taşıdığınız okyanusun her hareketini yanınızda taşırsınız ve kesinlikle o okyanusun parçasısınız çünkü sizin ayrı bir kimliğiniz yok. Toplumumuzda ya da kültürümüzde ya da davranışlarımızda, kişisel yaşamlarda ayrı bir kimlik oluşturan bütün bu şeyler tamamen engellenmelidir. Ve bu, aile yaşamından ulusal hayata, uluslararası hayata dek birçok sorunu frenleyecektir. Bu nedenle, bizim ayrı bir evimiz, ayrı bir devletimiz, ayrı bir ulusumuz olması gerek gibi tüm bu ayrıcı hissiyatı durdurmalıyız. Yavaş yavaş tüm uluslar bir olacaktır, bundan eminim; çünkü harika zamanlar geliyor ve işlerin yönetiminde bulunan pek çok insan Sahaja Yoga'yı kabul edecektir. Onlar Sahaja Yogayı bir kez kabul ettikleri zamanda işler çok farklı olacaktır. Bugün bu onlarda yok, Sahaja Yoga onlarda yok. Onların bizim büyük sevgi hareketimiz hakkında hiçbir bilgileri yok, bu yüzden de her şeyde ayrı olmayı istiyorlar. Yarın, etraftaki ısı ile kavrulacaklarını ya da belki yağmurla sürüklenip gideceklerini bilmiyorlar ya da belki de Toprak Ana onları içine çekebilir. Bu yüzden hepimiz beraber olmalıyız, farklılar her ne olursa olsun. Farklı ailelerde doğarız - sonuçta, herkes tek bir ailede doğamaz. Ama şimdi sizler Sahaja Yoga ailesine aitsiniz ve bu Sahaja Yoga ailesi birdir. O ayrı bir varoluşa veya ayrı bir özelliğe sahip olmaya inanmaz.

Hepimiz birbirimizle biriz ve dışarıda ne tür farklılıklar olduğuna aldırmıyoruz. Gerçekten çok etkilenmiştim, çünkü şimdi yeni yıl hepimizin kabul etmesi gereken yeni bir meydan okuma ile geliyor, Kali Yuga bitti ve bizler Satya Yuga'yı kurmalıyız; bütün bu değişik ülkelerden gelen hepiniz, kendi ülkenizde ve başka bir ülkede bunu nasıl yapabileceğinizi düşünmelisiniz. Diğer bir ülkede olan sorunlar nelerdir? Dikkatinizi dışarıya koyun, kendi içinizde, benim buna ihtiyacım var, benim şuna ihtiyacım var, benim ona ihtiyacım var, şekilde değil. Diğer insanların neye ihtiyacı olduğunu bilmeliyiz: onların ihtiyaçları neler, toplumumuzdaki, ulusumuzdaki, dünyamızdaki insanlar neye ihtiyaç duyuyorlar? Bunları yazmanız daha iyi olur: onların neye ihtiyaçları var? Bu daha iyi olur ve bu işe yarayacaktır; bu düzelmiş olabilir. Sahaja Yogilerin oturup, dünyanın neye ihtiyacı olduğunu ve ne yapılması gerektiğini yazmaları çok önemli. Bugün burada sahip olduğumuz gibi bu türden homojen bir toplumu gerçekten arzulamanız hepiniz için iyi bir fikir olacaktır. Ve bir gün bir olacağız, sevgimiz, dikkatimiz ve özenimizle insanların geri kalanına rehberlik ve onlara liderlik edenler olacağımıza sizler şaşıracaksınız. Bu yüzden bu zaman önemli bir zamandır ve bu zamanda hepimiz bu hatlar üzerinde düşünmeliyiz. Çok teşekkür ederim.

Tanrı sizleri korusun.

H.H.Shri Mataji Nirmala Devi