Mowa do Sahaja yoginów, Subtelność, 08.06.1980 Dollis Hill Ashram, Dollis Hill, Londyn, Wielka Brytania

Tylko osoby o subtelniejszej osobowości są w stanie zrozumieć wartości Sahaj Yogi, trzymać się wartości Sahaj Yogi, i zachować je w tym rozpadającym się świecie. Świat jest w kawałkach i każdy działa w kierunku własnej destrukcji. Wszystkie wartości, których przestrzegają ludzie, są wartościami przyziemnymi. Większość wartości jest całkowicie przyziemna. Więc dla Sahaj Yogi musimy mieć ludzi, którzy próbują uzasadnić swoje subtelności.

Tacy subtelniejsi ludzie zawsze byli trochę inni niż pospolity tłum, i ci ludzie, zawsze wyrażają siebie w taki sposób, że już samo ich istnienie sugeruje, iż próbują scementować cały świat. W pewnym sensie możecie to poczuć.

[Marathi]

Ci, którzy czują, że jest w nas element, który sprawia, że ​​śmiejemy się z głupoty innych, tych, którzy postrzegają siebie samych bardzo poważnie robiąc pewne rzeczy. Ale nam wydaje się raczej głupie to marnowanie przez nich życia. To są ludzie o innym kalibrze. Najpierw ci ludzie, o tym formacie i takim dynamizmie w sobie, ustabilizują się w Sahaja Yodze, a nie ci pospolici przyziemnego typu. Ale ponieważ nasze drzwi są otwarte dla wszystkich, bo nie ma żadnych opłat ani nic takiego, przychodzą ludzie wszelkiego rodzaju. A kiedy przyjdą, nie wiedzą, czego chcą. Niektórzy z nich mogą być najgorsi ze wszystkich. Niektórzy mogą wejść tylko po to, żeby zabrać trochę rzeczy, po prostu coś ukraść; to możliwie.

Widziałam różnego rodzaju ludzi przychodzących do Sahaja Yogi. Kiedy tacy ludzie odkryją, że coś jest dostępne, przychodzą i odchodzą. Jeszcze inni, którzy tu przychodzą, być może to tacy, którzy są wyjątkowo przyziemni, ale mogą myśleć, że mogą tu nawiązać jakieś relacje; [że] poprzez uzyskanie kontaktów z różnymi ludźmi mogą to wykorzystać i zarobić na tym trochę pieniędzy. Więc myślenie o pieniądzach to coś bardzo przyziemnego, to jest bardzo przyziemne. Jeśli ludzie są nastawieni na pieniądze, wtedy Sahaja Yoga się w nich dobrze nie wypracowuje.

Jeśli zawsze myślicie o pieniądzach, o swoim ubezpieczeniu, o tym, w jaki sposób dywan jest zniszczony, to się stało, tamto się stało: tacy ludzie są bardzo trudni. Ale jeszcze niżej niż ci, są ludzie, którzy tu przychodzą, aby mieć z Sahaja Yogi jakiś rodzaj korzyści. Tacy przyziemni ludzie również przychodzą, a kiedy odkryją, że nie mogą zrealizować swoich planów, oni odchodzą.

Teraz trzeci typ ludzi, którzy tu przychodzą, przychodzą po jakieś materialne korzyści od Sahaja Yogi, może także zysk fizyczny: gdy ktoś jest chory, więc przychodzą z powodu choroby. To bardzo przyziemny sposób patrzenia na rzeczy: przyjść do Sahaja Yogi, aby się wyleczyć. Więc oni znikają kiedy zostaną wyleczeni. To całkiem głupie, czyż nie?!

Potem niektórzy ludzie przychodzą z myślą, że "może dzięki błogosławieństwom Matki nasze problemy finansowe zostaną rozwiązane". Tylko z tym pomysłem! Również ich problemy finansowe zostają rozwiązane i oni odchodzą. Ale niektórzy z nich nie, niektórzy z nich nie mogą poradzić sobie z tym, co chcą mieć, wtedy się denerwują.

Najwyższym kalibrem, o najsubtelniejszej formie, jest ten, kto szuka jedynie Sahaja Yogi, po prostu szuka zjednoczenia z Bogiem, niczego więcej; to jest największy kaliber. Ten kaliber pracuje ciężko. Ma bardzo skoncentrowany wysiłek. Bardzo szybko rozumie Sahaj Yogę. Jedyną rzeczą jest to, że z powodu zachodniego nawyku myślenia, niektórzy ludzie, choć mają kaliber, kręcą się w kółko; myślą o tym, dyskutują o tym, kłócą się o to, a potem zatrzymują się w tym punkcie. W przeciwnym razie będzie się krążyć wokół siebie. Mają kaliber, mają wzniosłość, zdecydowanie mają. Mają w sobie tę rangę, czują swój żywioł, ale nadal to trwa jako nawyk, ponieważ są do tego przyzwyczajeni; nieustannie krążą w kółko. Oni muszą się ustabilizować.

Ale kalibru osoby, która po prostu chce być, stać się, nic nie może powstrzymać, ponieważ ona [osoba] jest w pewien sposób subtelna; w swoim życiu czuje subtelności nieświadomości. Czuje swoje archetypowe wizerunki tych Bóstw. Ona je znała. Miała w sobie te erupcje. Utożsamia się i rozpoznaje subtelności, które czuła i porównuje je z Sahaja Yogą i Sahaja Yoga dociera do niej w ten sposób. Teraz te subtelności, które wam opisuję, przychodzą do was nie przez wysiłek umysłowy w tym życiu, ale przychodzą do was z doświadczeń wielu żyć, przez które przeszliście, i jak tylko zbliżycie się do Sahaja Yogi, zaczynacie je wchłaniać. To jest najwyższy kaliber. Ale ponieważ drzwi są szeroko otwarte, najbardziej przyziemne elementy mogą również wejść. Ale czasami przychodzą w ten sposób i odchodzą w ten sam sposób. Niektórzy z nich przychodzą do połowy drogi i cofają się.

Niektórzy z nich wchodzą i wychodzą z innej strony. Ale ci, którzy zostają, są ludźmi z natury subtelniejszymi. To jest bardzo subtelne wydarzenie. Jeśli straciliście swoje subtelności: powiedzmy, jak niektórzy ludzie, pracując ciężko palcami, stają się niewrażliwi. Nawet poprzez fizyczny brak szacunku dla swoich palców, stajecie się nieco niewrażliwi, nawet gdy otrzymacie Realizację, możecie nie czuć tak dobrze wibracji. Ale to nie jest takie ważne. Oczywiście dla Realizacji musicie odczuwać wibracje. Ale być może również z przyczyn zewnętrznych, a może z powodu jakiegoś problemu fizycznego, możecie znaleźć się w sytuacji, w której możecie nie odczuwać zbyt dobrze wibracji. Ale w waszych umysłach nie powstaną wątpliwości, z powodu braku wibracji. Po prostu pomyślelibyście: "Tak, wibracji tam nie ma, muszę doprowadzić do porządku moją czakrę Vishuddhi. Ale one tam są".

A nawet jeśli pojawią się wątpliwości, subtelna osoba będzie z tym walczyć, będzie spierać się z tym, ale przyziemna osoba tego nie zrobi. Subtelna osoba jest odważnym człowiekiem a jej odwaga pochodzi z wbudowanej zdolności do tej subtelności. Nie ulega wątpliwościom. Po prostu to widzi i walczy z tym. Ona nie poddaje się temu. Ale Sahaja Yoga jest taką wspaniałą rzeczą, że nawet ci ludzie, którzy czasami wyglądali bardzo przyziemnie, nagle ukazują się z tak piękną manifestacją subtelności, że jest to zaskakujące. Ale to jest wyjątkowe. Umysł i ludzki mózg, jest subtelny w pewnych aspektach i przyziemny w niektórych punktach; to jest najbardziej zaskakujące. Może [ze względu na] pochodzenie, może...

(Czy możecie ją wziąć do tyłu. Bo wiecie, to przeszkadza. Nie? Teraz zabierzcie ją do tyłu, w porządku? Dobrze! Po prostu zróbcie jej miejsce, żeby usiadła, dobrze? Przepraszam! Potem wezmę cię na kolana, co?) (Jest bardzo nieszczęśliwa, opuszczając to miejsce!) Widzicie, to jest bardzo subtelny temat. Proszę skupcie swoją uwagę.

Jeśli zostanie stworzony geniusz. Albo można powiedzieć... Nazywają to niezwykłym uzdolnieniem, ale Ja nazwałbym to geniuszem. Jest różnica między niezwykle uzdolnionym a geniuszem: niezwykle uzdolniona jest to osoba, która przez krótki okres życia, nagle staje się bardzo utalentowana, a po pewnym czasie talent znika. I wyjątkowo utalentowana osoba może być absolutnie bardzo, bardzo nisko pod względem umysłowym; bardzo nisko. Tak się dzieje w przypadku opętania przez jakiegoś ducha. Ale osoba, która jest geniuszem, jest osobą, która ma tę wrażliwość. Umysł pokryty myślami, który jest pogrubiony, który jest pospolity, może zostać cienki w niektórych punktach i może być bardzo wrażliwy na pewne sprawy. Na przykład, niektórzy ludzie mogą być bardzo wrażliwi na muzykę, niektórzy na sztukę, inni na ludzi, a niektórzy na inne rzeczy, co może uczynić ich niezwykłymi ludźmi. Ale te subtelniejsze sprawy, które tworzą waszą osobowość, zawsze sygnalizują w waszej istocie, że jest coś ponad, co formuje pewne wyobrażenia w was. Tacy ludzie są ich świadomi, że są pewne odzwierciedlenia, które formują te subtelne pomysły w was i one wywołują w was nowe perturbacje, i kiedy zaczynacie je czuć, jesteście zmuszeni gdzieś je wyrazić.

Tak powstają poeci, muzycy i wielcy mistrzowie. Teraz kształtowanie tych subtelnych pomysłów to kolejna praca. Ale piękno tych subtelnych pomysłów jest takie, że mają one charakter uniwersalny. Gdyby takie nie były, nie przemawiałyby one do wszystkich. Więc jest w nich coś uniwersalnego i ta uniwersalność, kiedy przejawia się lub kształtuje się w jakiejś ekspresji, wtedy jest absorbowana uniwersalnie. To zależy od osoby, jak blisko jest tych obrazów i obrazu swojego Ducha. Jeśli taka osoba jest Duszą Zrealizowaną, wtedy ekspresja ma charakter niebiański. Kształtowanie tych wyrażeń, zależy oczywiście od otoczenia, innej atmosfery, tradycji i wszystkiego, w czym żyli ludzie. To jest jego uformowana część. Ale uniwersalna esencja wszystkiego, ten element, który jest uniwersalny, przejawia się w szczególny sposób. Im bardziej osoba jest bliższa swojej Jaźni - to nawet kształtowanie ma bardzo uniwersalny charakter. Wtedy taka osoba nie stara się być tak ukształtowana przez tradycje. Ale tradycje, które przyszły dzięki medytacji, lub przez Dusze Zrealizowane, zdecydowanie dają większą szansę ekspresji. Tak więc formowanie rozwija się stopniowo, w każdym kraju, w każdym miejscu, aż osiągnie punkt, w którym ludzie zaczynają rozumieć je w medytacji.

Są dwa rodzaje formowania: jeden to formowanie, które pochodzi z zewnątrz, a drugie od wewnątrz. Formowanie, które pochodzi z wnętrza, może być z nauk wielkich mistrzów, którzy są Duszami Zrealizowanymi, i waszym własnym zrozumieniem pracy tych wielkich mistrzów. Innym stylem może być to, że widzicie, co produkowali wszyscy ludzie, oni wszyscy, i zgodnie z tym formułujecie waszą ekspresję. W drugim sposobie, oni mogą być zrealizowani lub mogą nie być zrealizowani. Teraz, kiedy przychodzimy do Sahaja Yogi, nawet osoba, która nie jest geniuszem, która nigdy nie była geniuszem, która nie miała pojęcia o jakiejś szczególnej ekspresji w życiu, może uzyskać Realizację i może uzyskać najwyższy stopień Realizacji. Może o wiele więcej niż geniusz, ponieważ geniusz mógł stać się przez ten czas osłem.

Jego ego musiało być tak napompowane, że on może być osłem zamiast geniuszem!

Ale Sahaja yogin, kiedy dostaje swoją Realizację, jego Realizacja jest znakiem, nie jego subtelności, lecz jego Kundalini - w jakim stanie Ona jest. Jeśli Kundalini jest całkowicie zamrożona, oznacza to, że osoba nie ma pragnienia otrzymania Realizacji, przychodzi do Sahaj Yogi, żeby zarobić na tym trochę pieniędzy, albo stać się sławnym, albo może być - może być włamywaczem przybywającym jako Sahaja yogin, aby ukraść powiedzmy, moje buty! Taka osoba może być bardzo trudna do Realizacji. Ale być może z niektórymi ludźmi, którzy mają także pewne podstawowe problemy, ich Kundalini może być całkowicie zamrożona. Ale ludzie o bardzo zwyczajnym wyglądzie, wiodący bardzo zwyczajne życie, mogą być bardzo subtelni, znacznie bardziej niż wszyscy ci geniusze, geniusze i osły razem wzięci - ponieważ oni mogą czuć swoją Jaźń. Tacy ludzie nie oszukują samych siebie ani innych - niewątpliwie. Cała ich postawa wobec Sahaj Yogi jest jak u osoby, która umiera i z trudem łapie oddech. Oni po prostu walczą o uzyskanie Prawdy. Nie mają innego interesu w życiu, oprócz dotarcia do Prawdy.

Tacy ludzie mogą być bardzo silni, mogą być bardzo różni od normalnych. Mogą myśleć o wielu rzeczach, że są głupie. Nawet po prostu posiadanie żony, dzieci i rodziny jest dość głupie, prawda? Na tym nie kończy się życie. To dość głupie, co należy robić. Nie mówię, żebyście to porzucili, ale na tym nie kończy się życie. W porządku, to jest jego częścią, ale nie możecie się w tym zatracić. Wierzymy, że małżeństwo jest ważne i wierzymy, że w małżeństwie mąż i żona powinni bardzo dobrze się rozumieć. Między nimi powinna być miłość. Powinna być radość, aby dzieci również czuły bezpieczeństwo rodziny, aby społeczeństwo się poprawiło. Wszystko to jest w porządku, ale to nie koniec. W Indiach znajdziecie wiele takich rodzin, gdzie mąż, żona wiodą miłe życie, dzieci są miłe, ich pieniądze są w banku. Kiedy umrą, pieniądze trafiają do dzieci. Potem dzieci się miło pobierają, potem mają swoje dzieci, pieniądze trafiają do banku. Kiedy umrą, pieniądze trafiają do nich. I tak to biegnie dzień po dniu. [To jest] niczym, to takie przyziemne. Co nie znaczy, że wierzę w rozwody. Oczywiście to coś bezsensownego. Ale bycie w małżeństwie po prostu oznacza, że ​​weszliście w życie.

Przynajmniej powinniście wejść w życie! To ważne, jeśli chodzi o to wejście. Zasadniczo. Ale to tylko podstawa, na tym nie kończy się życie! Jeśli jesteście subtelniejszymi osobami, nie będziecie myśleć jaka jest wasza przewaga finansowa, ani co robicie, o co chodzi, jaką uzyskaliście korzyść. Oczywiście zobaczycie, że gdy yoga się ustabilizuje, wasza kshema zostanie ustanowiona, wasza pomyślność ustabilizuje się. Widać to wyraźnie. Trzeba to zobaczyć, aby być wdzięcznym. A kshema jest w porządku, ponieważ nie powinniście się martwić akshemą, lecz powinniście mieć wolny czas na oddanie się medytacji i Sahaja Yodze, żebyście nie mieli zbyt wielu zmartwień. Tak pojawia się kshema.

Ale kiedy pojawia się także kshema, można zacząć wchodzić w ten sam krąg chciwości, posiadania coraz więcej pieniędzy, coraz więcej tego, lepszych ubrań, lepszego domu, jak to zdobyć - ten krąg może się rozpocząć. Nie ma temu końca, więc musicie to odciąć. Nie mówię, że macie mieć tylko jedno ubranie i do końca życia będziecie mieli jedno ubranie, nie o to chodzi. Ponieważ wiecie, że jeśli coś powiem, ludzie będą przeginać w drugą stronę. Próbuję utrzymać to w centrum, żeby nie kłaść zbyt dużej uwagi ani na jedno ani na drugie; pobłażania sobie lub ascetyzmu - żadnego z nich.

Nie wyrzekajcie się niczego, ani nie pozwalajcie sobie na wszystko, ale czujcie swoją subtelność, karmcie ją, odżywiajcie ją, dbajcie o nią. Powinniście być dumni ze swoich subtelności, że macie te subtelniejsze wartości, podczas gdy inni nie mają, a samo to będzie tak samo-podtrzymujące, że możecie zatrzymać wszystkie te wartości, które otrzymujecie ze swoich subtelności wbrew całemu światu. Ponieważ świat jest tak rozdrobniony, tak odcięty, że wszyscy czują się samotni. Ale to wcale nie oznacza, że macie być aroganccy wobec innych, nie powinniście walczyć z nimi. Ale w ciemności świeci światło.

Całość jest ciemnością. Jeśli światło akceptuje ciemność, wtedy staje się ciemnością! Więc światło musi zaakceptować, że "ja jestem światłem i jestem ścieżką" i powinienem się podnieść. To w żaden sposób nie oznacza żadnej arogancji wobec innych, jakiegokolwiek popisywania się przed innymi, ale to jest światło. A to światło samo w sobie emituje. Kiedy to się wam przydarzy, to przede wszystkim nie będziecie nienawidzić siebie, lecz będziecie kochać i szanować siebie, i szanować swoje cnoty, a nie waszą pospolitość. Sama Kundalini sprawia, że ​​jesteście coraz subtelniejsi. Ale jeśli jesteście jak kamień, to co może zdziałać Kundalini? Teraz możecie zobaczyć, gdzie jesteście jak kamień. Powinno być dużo poszukiwań serca.

Największa epoka kamienia jest dzisiaj. Serce jest jak kamień! Ono nie drgnie. Kiedy rozmawiacie z innymi, ono nie drgnie. Nie ma w nim fal, nie ma w nim radości. Ono jest jak kamień usadowiony tam, aby wszystkich uderzać. Widzicie, że każdy kto was widzi [mówi] "O rany! On nadchodzi! Idź drugą stroną drogi!"

"Ale kto?"

"Ten człowiek o kamiennym sercu!"

I uważacie, że jesteście w porządku, że jesteście bardzo dobrą osobą, bo macie serce z kamienia. Myślicie, że możecie zdominować cały świat, ponieważ macie serce z kamienia, możecie poddawać innych zabiegom psychologicznym, milczeć, z nikim nie rozmawiać, krzyczeć na innych i robić co wam się podoba, bo macie serce z kamienia. I nic się nie dzieje z waszym kamieniem. Teraz to kamienne serce jest znakiem, że nie powinniście już być w Sahaja Yodze.

Musicie mieć takie serce, jak wasza Matka: pulsujące miłością współczuciem, radością, szczęściem, dawaniem. Taka powinna być postawa, nie racjonalność, nic takiego. To jest uczucie odczuwania bólu innych, odczuwanie ich tęsknoty i ich aspiracji. Po prostu odczuwanie ich wewnątrz siebie jest ich pragnieniem bycia Całością, bycia samym Oceanem, to samo w sobie jest tak satysfakcjonujące. Nie powinniśmy mieć swoich ideałów spośród nas.

Na przykład: "Ona to robi, więc dlaczego ja mam to robić?" "On to robi, więc dlaczego ja mam to robić?" To jest bardzo mierne. To bardzo kiepski interes przyglądanie się innym, martwienie się o innych, rozmawianie o innych. To skrajnie mierna cecha. Osoba, która jest wysokiego kalibru ma znacznie wyższe standardy, niż porównywanie siebie z innymi. To rzeczywiście jest prawda. Więc jeśli Ja zacznę porównywać się z wami, to jaka będzie moja pozycja? To znaczy, nie mogę tego zrobić! Wtedy powiecie: "Wszystko jest w porządku dla ciebie, Matko!"

Jest idealnie, zgadzam się, to jest dla Mnie w porządku, takiej jaką jestem. Ale wy również możecie być tacy jak Ja. Ale jeśli zacznę porównywać i myśleć: "O Boże, co to jest?" wtedy powinnam zrezygnować z robienia czegokolwiek, myśląc: "Gdzie Ja przyszłam?" Ale kiedy to wiecie, nie porównujecie, tylko dajecie. Kwestia porównania nie powinna się w ogóle pojawić, w ogóle. To jest tylko uczucie. Ja po prostu czuję. W ten sam sposób wy odczuwacie siebie nawzajem. Nie w sztuczny, układny sposób: [jak] niektórzy ludzie myślą, że jeśli oddali komuś swoje miejsce, to oni byli naprawdę hojnymi ludźmi, najbardziej hojnymi ludźmi!

Po prostu bądźcie teraz sobą - zobaczmy. Po prostu bądźcie sobą, czyli bądźcie Światłem. Jakie jest to porównanie? Porównywanie istnieje, gdy nasz kaliber jest mały. Jeśli jest 24-karatowym złotem, co tu porównywać? To jest absolut. Jeśli jesteście w punkcie absolutnym, nie istnieje porównanie. Więc spróbujcie zobaczyć, że wasz kaliber jest taki, że jesteście takiego kalibru i nie martwcie się o ludzi przyziemnych. Przyziemni są przyziemnymi i tacy pozostaną, po prostu nie przejmujcie się nimi. Powinniście mieć wasz kaliber na dobrym poziomie. I to jest najważniejsza część Sahaja Yogi. Dziękuję wam bardzo.

Hę?

Oni zawsze mówią Mi, że jesteś w rzeczywistości Bogiem, Bogiem Ojcem jako takim. Cóż, w ogóle tego nie widzę. W porządku, teraz skierujcie rękę w moją stronę. Zadaj pytanie. Najprostszy komputer. Użyjcie swój komputer i zadajcie pytanie, skończone. "Czy Ona jest 'E', czyli że ​​jest Tą, która jest pragnieniem Boga Wszechmogącego, w znaczeniu, że jest Ona Mocą Boga, i to jedynie Ona inkarnuje".

Jeśli poczytacie Vedy, jest tam powiedziane, że Ona stworzyła swoje dziecko, a pierwszym dźwiękiem, który powstał, było dziecko. I ten dźwięk jest dźwiękiem, który nazywamy Brahmą lub Logos, jak oni to nazywają. Jaka jest więc różnica między Bogiem a pragnieniem Boga? Jaka jest różnica między słońcem a światłem słonecznym? Jaka jest różnica między księżycem a światłem księżyca? Jaka jest różnica między słowem a znaczeniem? Więc Bóg Wszechmogący, którego ludzie rozumieją, jest tylko świadkiem. W dniu, w którym te dwie rzeczy się spotkają, nie pozostanie żaden świat. Dopóty, dopóki one są rozdzielone to wszystko [istnienie świata] ma miejsce. Kiedy się spotykają i łączą ze sobą, nie pozostaje nic, On po prostu staje się dźwiękiem, Brahmą.

Nie możemy tego zrozumieć, ponieważ nigdy nie widzieliśmy dwóch rzeczy, które połączyły się razem jako Bóg i Jego Moc. Nie możemy zrozumieć czegoś takiego, ponieważ nie ma z tym porównania. Teraz możecie to racjonalnie zobaczyć, że kiedy ludzie pochylają się przede Mną, ich Kundalini zaczyna się poruszać. Jest napisane w świętych pismach, że tylko u stóp Adi Shakti to się wydarzy. Nie tylko to, ale wy ludzie, którzy nie wiedliście ascetycznego życia, ani niczego takiego, dostaliście Realizację, wasza własna moc daje im Realizację. Czyż nie?

Nie ma dziś nikogo na całym świecie, chociaż mogą być jakieś Dusze Zrealizowane, które mogą dawać Realizację w taki sposób jak wy. Idźcie porozmawiać z jakimiś wielkimi guru: oni wam zazdroszczą. Oni wiedzą kim jestem, powiedzieli ludziom kim jestem, ale są zazdrośni. Nie rozumieją, dlaczego spośród wszystkich innych, dałam wam te moce, podczas gdy

[oni]

ich nie mają. Nie mogą dawać Realizacji, tak jak wy dajecie w ten sposób, w sekundę; nikt nie może. Możecie pójść i spojrzeć na nich. Oni są wspaniałymi ludźmi, bez wątpienia. Ale wasza Kundalini działa jak odrzutowiec. A oni poruszają się jak słonie, od jednej czakry do następnej czakry. Kundalini nie porusza się tak, jak porusza się [w was], ponieważ dałam wam władzę. Możecie pójść i spotkać się z nimi, a oni wam to powiedzą. Są tysiące ludzi, których mają jako uczniów, ale nie wysyłają ich do Mnie. Powiedzieli: "Matko, znajdziesz [ludzi] swojego kalibru. Tych przyziemnych ludzi zostaw nam. Pokierujemy nimi. Przyślemy ich później. Właśnie teraz znajdziesz swoich subtelnych ludzi".

Dlatego Sahaja yogini są nieliczni, ponieważ na tym świecie jest bardzo niewielu subtelnych ludzi tego kalibru. Dlatego zawsze proszę, abyście nie odwracali swojej uwagi tu i tam. Ustatkujcie się. Zostańcie dobrymi Sahaja yoginami. Dopóki naprawdę nie staniecie się dobrymi Sahaja yoginami, nie mogę przejść do drugiej warstwy, ponieważ pierwsza warstwa nie jest jeszcze ustabilizowana. Martwią się o bezsensowne rzeczy. Mam na myśli to, że czasami czuję się bardzo nieszczęśliwa widząc, jak walczycie między sobą. To jest takie bolesne, że używacie wobec siebie ostrych słów. Uważam, że jesteście dla Mnie śmietanką. Idźcie i zapytajcie któregokolwiek z guru, czy potrafi podnieść Kundalini palcami, tak jak wy! Te moce nie mogą być dane przez zwykłą osobę. Bez wątpienia wyglądam zwyczajnie, muszę. Ale widzieliście Mnie także w innych formach; to nie jest ważne. Ważne jest to, że powinniście zobaczyć swoją własną transformację, i jak wiele mocy się manifestuje. Jeśli pójdziecie i powiecie komuś: "Zacząłem dawać Realizację i podnosić Kundalini". Oni powiedzą: "Jesteś szalony! Jak to możliwe? To niemożliwe!" W ogóle nikt wam w to nie uwierzy. Dostaliście to tak łatwo. Dlaczego? Ponieważ rozpoznaję w was pewne subtelności. Ci guru Mnie rozpoznają. Oni wiedzą o Mnie. Oni wiedzą kim jestem. Mówią to innym. Jest ich tak wielu.

Opowiedziałam wam historię kobiety stąd, amerykańskiej kobiety. Ona czasami może przyjść. Myślę, że ją poznaliście, prawda? Niektórzy z was ją poznali. Poszła do Rangunu spotkać się tam z jakąś duszą bardzo wielkiego kalibru, który mieszkał na górze i nie chciał spotykać się z wieloma ludźmi. Ale ona poszła tam i on naprawdę okazał jej szacunek. A gdy weszła, on powiedział: "Usiądę na niższym poziomie niż twój". Więc ona nie mogła zrozumieć. Powiedział: "Ponieważ widziałaś Matkę na własne oczy. A ja nie. Będę musiał umrzeć, aby przyjść i zobaczyć Ją ponownie". A potem ona była zaskoczona.

Ale przede wszystkim wiedzcie, że macie w sobie te moce. Zatem wiedzcie, że je macie, ponieważ was wybrałam. W porządku? Dobrze! Zobaczcie teraz! Tylko jedna sprawa: pozbądźcie się swojego ego, które daje wam pomysły. Czasami widzicie, one przychodzą jak wielkie balony! Więc powiedzcie sobie: "Och, panie ego, proszę odejdź! Dostałem te moce, ponieważ Matka mnie wybrała, Ona mnie kochała, odżywiała mnie, i uznała mnie za swoje dziecko". To jest fakt! Nikt nie może uwierzyć, że możecie dawać Realizację.

Idźcie i powiedzcie komukolwiek. Powinniście! Ale oni wam nie uwierzą. Jeśli te kwiaty mówią: "Mogę stać się lampą w latarni morskiej". Nikt w to nie uwierzy, ponieważ światło w latarni morskiej jest wytwarzane w specjalnej fabryce, specjalnej i wyjątkowej. Ale przypuśćmy, że ten kwiat tak mówi, lub jeśli ten kwiat mówi: "Potrafię wyleczyć twoje choroby". Nikt by nie uwierzył, ale może.

Kiedy dzieje się coś fantastycznego, musicie wierzyć, że istnieje Boska aktywność i działa tak dynamicznie. Jedyną rzeczą [jest]: nie marnujcie energii na przyziemne pragnienia, przyziemne błądzenie i chaos. Starajcie się być coraz subtelniejsi. Nie mogłabym was o nic prosić. Teraz pomyślcie o tym z punktu widzenia Boga. Macie otrzymać Realizację. To jest kłopot, wiecie! Ktoś musi podjąć się tego kłopotu dawania Realizacji. Znacznie łatwiej jest zostać raz ukrzyżowanym, ale dawać Realizację setki razy, wszelkiego rodzaju dziwnym Kundalini, które mają być podniesione, nie możecie sobie wyobrazić! A potem, po daniu Realizacji, powiedzenie wam wszystkiego o tym: rozszyfrowanie wszystkich czakr, aby pokazać wam wszystkie czakry, opowiedzenie wam wszystkiego o Bóstwach, tych archetypach i o wszystkim. I każde słowo o tym jest prawdziwe i to działa, działa. Eksperymentowaliście i to odkryliście.

Ktoś musi zstąpić. To było moje zadanie, aby przybyć. Nie mam nic przeciwko, jak powiedziałam kiedyś, gdy ktoś z was zajmie moje miejsce, będę bardzo szczęśliwa, że będzie Sahaja yoginem siedzącym w ten sposób! Naprawdę, mówię wam! Będę najszczęśliwszą osobą. Dam wam pięć takich girland i wszystkie kwiaty z targu wam przyniosę, gdybyście mogli tu usiąść i wykonać za Mnie tę pracę. Bardzo łatwo jest wątpić, ale czy możecie wykonać tę pracę? Nie, nie możecie.

Taki jest problem z umysłem Zachodu, że on wątpi. W co wątpicie? Co tu jest do wątpienia? Nie mogę wątpić w siebie, to jest bardzo trudne. Kiedy wiecie, że to jest herbata, jak możecie wątpić? Jeśli macie wątpliwości, cóż mogę zrobić? Jak to udowodnić? Najlepszym sposobem jest zrozumienie mojej miłości. Dzięki temu zrozumiecie Mnie lepiej. O wiele łatwiej jest zrozumieć Mnie przez swoje serce niż przez wasze mózgi, ponieważ jestem bardzo dobra w ich niszczeniu; i prowadzę z wami wiele gier, przez co naprawdę daję wam bardzo trudny czas.

Bo jeśli zaczniecie myśleć, sprawię, byście myśleli więcej. Jeśli zaczniecie wątpić, sprawię, byście wątpili bardziej. Więc najlepszą rzeczą jest to zobaczyć. Jak powiedziałam kiedyś, cokolwiek jest w następnym pokoju, lepiej pójść i zobaczyć niż siedzieć tutaj i wątpić, albo to zaakceptować i siedzieć tutaj. Nie! Idźcie i przekonajcie się sami. I sami to widzieliście. Ale pomyślcie tylko, jak potężne to jest. Po prostu usiądźcie i pomyślcie, jakie to jest wspaniałe, jak dynamiczne! Że widzieliście to na własne oczy! Tylko pomyślcie, że poczuliście to. Że jesteście ludźmi, którzy to mają. Jesteście pierwszymi, którzy to poznali. Mogą być tysiące i tysiące później, i cały Wszechświat może to przyjąć, ale wy jesteście pierwszymi.

Poprawcie swój kaliber. Wznieście się! Myślę, że jeśli możecie dać Mi odejść, chciałabym już iść, ponieważ cały dzień naprawdę bardzo ciężko pracowałam. Ugotowałam i zrobiłam to. Co się z tobą dzieje? Ty jeszcze więcej? Wciąż więcej? Lepiej! Zachowaj to! W porządku. Czy mogę teraz odejść?
