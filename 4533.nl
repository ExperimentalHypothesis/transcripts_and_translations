( vertaling van een brief in het Marathi, van Hare Heiligheid Mataji, verzonden ter gelegenheid van de vieringen op Sahasrara-dag),

5 mei 1975.

Nederlandse vertaling versie datum 2024-0205

Mijn lieve Damle, veel zegeningen

Ik ontving je brief.

Het is een heel goed teken om een trekkracht op de Sahasrara te voelen, omdat alleen door de Sahasrara eindeloze stralen in het hart van de mens worden uitgestort en nieuwe deuren van het innerlijk wezen worden geopend. Maar vooraleer deze gratie naar binnen neerdaalt, zou er een trekkracht in de Sahasrara moeten zijn.

We begrijpen de trekkracht van het hart, die ook geluidloos maar niet evenwichtig is, die emotioneel is, maar de trekkracht van Sahasrara wordt alomvattend. Daar is de mens in een geïntegreerde staat, in dat Dharma (gerechtigheid) en bewustzijn (kan hij) smeken om Chaitanya (goddelijk bewustzijn) die Gods liefde is.

Dit gebeurt spontaan. Hoewel het de vaardigheid van je Kundalini is, zou je persoonlijkheid de Kundalini moeten versterken. Je hebt die kwaliteit in vorige levens verdiend en daarom is dit leven zo geweldig omdat er juwelen van mensen beschikbaar zijn voor mijn werk.

Als je begrijpt dat ik overal ben, hoewel mijn fysieke wezen hier is, zou je ook moeten beseffen dat zelfs dit lichaam een onechte (Mithya) verschijning is. Het is moeilijk om tot dit stadium te komen, maar als onwerkelijkheid geleidelijk aan wordt waargenomen, zal de waarheid zich moeiteloos vestigen en golven van grote gelukzaligheid zullen je wezen omhullen.

In deze brief leg ik uit wat onecht is (Mithya). Het moet aan iedereen voorgelezen worden en door iedereen geassimileerd worden. Onwerkelijkheid begint snel na de geboorte in deze wereld. Je naam, dorp, land, horoscoop, voorspellingen, veel van deze dingen raken aan je gehecht of anderen hechten ze aan je. Eens de Brahmarandra gesloten is, worden veel denkbeeldige ideeën een deel van je geest.

Bedrieglijke gedachten zoals, “Het is van mij” of “Zij zijn van mij”, identificeren zich met uitwendige zaken! Daarbij worden door de mens gemaakte verplichtingen zoals, “Mijn lichaam zou gezond en mooi moeten zijn” ingeprent. Dan worden onechte relaties zoals “Hij is mijn vader. Hij is mijn broer. Zij is mijn moeder” in je hoofd geprent.

Naarmate het ego dwaze ideeën ontwikkelt zoals, “Ik ben rijk, ik ben arm, ik ben hulpeloos” of “Ik behoor tot een belangrijke familie enzovoort”, komt dit in je hoofd op. Veel ambtenaren en politici worden egoïsten (ezels). Dan zijn er woede, haat, nalatigheid, scheiding, verdriet, gehechtheid onder de dekmantel van liefde en verleidingen, onder het mom van sociale status. De mens blijft zich met grote aandrang vastklampen aan deze onwerkelijke manier van leven.

Als je eraan denkt om van al deze dingen af te komen en moeite doet, krijg je illusoire kennis omdat de aandacht (Chitta) langs het Pingala kanaal beweegt en dan ben je verwikkeld in Siddhi’s (krachten) en andere verleidingen. Een visioen van de Kundalini en de chakra’s is ook een illusie omdat er geen voordeel uit voortkomt. Integendeel, het is schadelijk.

Welke zelfbeheersing en versterving je ook absoluut wil beoefenen, ze dragen allemaal bij aan de beperkingen van je Chitta (aandacht). Op die manier is er geen mogelijkheid tot bevrijding. Maar alle onwerkelijkheid valt niet weg met de zelfrealisatie. Zij kan geleidelijk aan worden afgebroken.

Als je met vaste overtuiging alles wat onwerkelijk is (Mithya)   vanuit je hart ontkent, zal je de realisatie van het Zelf (Atman) in zijn pure vorm krijgen. Daarna wordt dit in jou gevestigd. Hoewel dezelfde sterfelijke menselijke Chitta doordrenkt is van de aard van liefde, waarheid, zonder begin of einde, waarlijk de Shiva; menselijke Chitta is bedoeld om die werkelijkheid te realiseren. Deze Chitta moet één worden met die Atman.

Alleen die Chitta, die vordert in het afstand doen van alle onwerkelijkheid (Mithya), verbreekt alle bekende en onbekende bindingen en wordt waarlijk het Zelf. Deze Atma wordt nooit verstoord of vernietigd. Alleen de menselijke aandacht (Chitta), verlaat zijn innerlijk pad met het najagen van verlangens. Dat is Maya (de illusie).

Je moet aandringen op een effectieve beoefening. Zonder haar (Maya) zou de aandacht (Chitta) niet zijn ontwikkeld. Je zou niet bang mogen zijn van de Maya en je zou haar moeten herkennen zodat zij je pad zal verlichten. Wolken verbergen de zon en maken haar ook zichtbaar. Zodra de Maya geïdentificeerd is gaat ze op dezelfde manier opzij en de zon wordt gezien.

De zon is er altijd maar wat is het doel van de wolk? Door bewolking heb je de drang om de zon te zien die even schijnt en dan weer ergens schuilt. Zij geeft jouw gezichtsvermogen de kracht en de moed om de zon te zien. De mens werd met zulke grote inspanningen geschapen. Slechts één stap als hij overeind staat en alles is succesvol. Maar het is nog steeds niet mogelijk. Daarom ben ik gekomen als jullie Moeder.

Schrijf je problemen naar mij in brieven. Zit neer in meditatie. Het is het beste om, zelfs onder elkaar, alleen over Sahaja Yoga te praten. De aandacht (Chitta) moet altijd dieper en dieper naar binnen blijven gaan. Vergeet de buitenkant zoveel mogelijk. Vertrouw erop dat er voor alles gezorgd wordt. Er zijn veel voorbeelden om het te bewijzen. Wat je dan ook doet, je Chitta (aandacht) blijft één met het Zelf.

Alle bindingen van zonde (Pap) en verdienste (Punya) worden verbroken. Onderscheid tussen werelds en niet-werelds verdwijnt omdat er een einde komt aan die verdorven duisternis, die alle discriminerende zaken heeft gecreëerd. Alles wordt voorspoedig in het licht van ware kennis, of het nu gaat om de vernietiging door Shri Krishna of door het kruis van Shri Jezus.

Dit alles zal niet begrepen worden door het uit te leggen. Gewoon het pad aanwijzen zal niet helpen. Het pad zal pas bekend worden als het bewandeld wordt.

Als ik jullie brieven krijg, stel ik de doelen vast. Na enige tijd zal zelfs dat niet meer nodig zijn. Maar voorlopig zou iedereen zijn eigen ervaringen en vooruitgang moeten opschrijven.

Als ik terugkom zullen we zien hoeveel kanalen van de Virata  (Nadi’s) je hebt doen ontwaken. Het lijkt erop dat dit werk een aanvang zal nemen in het heilige land van India en wanneer het volledig ontwikkeld is, zal het zich in alle landen en richtingen verspreiden.

Toen Sahasrara-dag vandaag in Londen werd gevierd, op 5 mei, nodigde ik slechts ongeveer 20-25 mensen uit en besloot ik hoe het verder moest.

Veel zegeningen en oneindige liefde voor iedereen.

Altijd van jullie,

Jullie Moeder,

Nirmala.