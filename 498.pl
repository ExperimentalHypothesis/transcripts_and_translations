Diwali Puja, „Potrzeba Szczerości“ 09. 11.2003, Los Angeles, USA

Dzisiaj jest wspaniały dzień Diwali.

To znaczy, że dzisiaj jest świetny dzień... żeby połączyć światło waszych serc i stworzyć większe światło po to, aby świat zmierzał w odpowiednim kierunku. To jest dzień wielkiej radości i ci, którzy biorą w tym udział, także rozprzestrzeniają wielką radość. Jednakże istnieją problemy, jak to mówią, ale dla nas nie ma problemu, bo nie ma ciemności. Nie widzimy nigdzie żadnej ciemności, widzimy światła, dużo, dużo świateł.

Jednak to, czego brakuje, to brakuje nam szczerości. Musimy być ze sobą bardzo szczerzy, bo to nie jest tylko jakaś pożyczona miłość czy pożyczona radość, to wypływa ze źródła, to płynie, płynie i płynie. Trzeba to obudzić a ta miłość powinna płynąć, a nasze małe drobne skłonności takie jak zazdrość i współzawodnictwo, i wszystkie te rzeczy, które nam szkodzą, muszą zostać zmyte. I one mogą być zmyte, gdy twoje serce jest pełne miłości.

Dzisiaj jest dzień rozprzestrzeniania miłości, światła miłości, tak żeby każdy poczuł się oświecony i szczęśliwy i zapomniał o tych błahych problemach. Cieszę się, że udało wam się wynająć salę, całe szczęście, że ją mamy, ludzie tak się martwili czy będzie sala. Ale to stało się tak po prostu, więc powinniście wiedzieć, że nasze przeznaczenie też jest prowadzone i pod opieką. Jesteście już błogosławieni, nie ma co do tego wątpliwości. I nie powinniśmy się martwić małymi rzeczami i drobiazgami. To wszystko ładnie się wypracuje, zobaczycie, jeśli zostawicie to swojemu przeznaczeniu, które jest bardzo wzniosłe, bardzo wspaniałe - w tym waszym przeznaczeniu zajdzie bardzo daleko.

To jest obietnica Diwali dla was wszystkich, że osiągniecie najwyższe i najszlachetniejsze życie. Każde Moje słowo zamanifestuje się, żeby udowodnić, że jest tak jak mówię. Jakiekolwiek są wasze drobne problemy, one zostaną zmyte. To są wiadomości od Boga, nie potrzebujecie martwić się o drobiazgi, o pieniądze, o pracę, to nie jest wasze zadanie. Wasze przeznaczenie to wypracuje. Macie obietnicę, że będziecie pod opieką. Mam nadzieję, że wierzycie w tę obietnicę i jesteście radośni w najwyższy sposób. Błogosławię was wszystkich z całego serca, każdego z was, żebyście mieli bardzo szczęśliwe i dostatnie Diwali.

Bardzo wam dziękuję.

H.H. Shri Mataji Nirmala Devi