Šri Matadži ma požiadala, aby som sa s vami podelil o posledné zážitky z jej božskej návštevy v Rusku. A musím povedať, že sa jedná naozaj o dramatický prelom, pretože na vedeckej konferencii, ktorú mala v Moskve, sa zúčastnil veľmi známy vedec a fyzik. Volá sa Anatolij Akimov, je veľmi známy v celom Rusku, ako aj na celom svete. A prezentoval teóriu – a pracoval na nej niekoľko rokov - založenú na vákuovom telese, a skúmal čosi ako torzné polia a podarilo sa mu vysvetliť, veľmi jasne, veľmi vedecky, vibrácie, ktoré vyžaruje Šri Matadži. A to tak, že sprvu skúmal jogínov, ktorí meditovali, a podarilo sa mu zaregistrovať, že vyžarovali vibrácie. Mali okolo seba auru. Ale až keď prišiel ku Šri Matadži, keď videl jej fotografie, zázračné fotografie, bol naozaj schopný povedať, o čo sa jedná, a povedal, že v jej prípade sa jednalo o niečo nekonečné, o niečo bezmedzné. A bolo to aj veľmi pekné, pretože v jednom momente povedal: „Ako vedec musím priznať, že všetci vedci, ktorí urobili mimoriadny jedinečný objav... Musím priznať, že ani jeden nie je výsledkom vedeckého skúmania, rozumového pochodu, dalo by sa povedať. Sú výlučne výsledkom božskej inšpirácie. Spomeňme Newtona, spomeňme Einsteina a tak ďalej.“ A pokračoval: „Aj v mojom prípade, počas výskumu a práce na tejto teórii, som v istom momente pri pohľade na obrázok Šri Matadži dostal inšpiráciu.“ A teraz ho Šri Matadži pozvala, aby prišiel v septembri. A v Rusku už napísal jednu knihu, ktorá bude preložená do angličtiny a teraz pripravuje novú knihu, ktorej hlavnou témou bude, samozrejme, tento jedinečný objav.

Takže teraz máme niekoho, kto vedecky dokázal, kto je Šri Matadži. Ľudia v Rusku majú, nevedno prečo, otvorenú myseľ. Nielen to, obzvlášť vedci majú veľmi otvorenú myseľ a keďže boli veľmi prenasledovaní, snažili sa odhaliť subtílnejšie fakty, nechceli robiť len objavy o chemikáliách či o fyzikálnych vlastnostiach svetla, chceli preniknúť k subtílnejšej podstate. A vyskúmali, vyskúmali už veľa poznatkov o aurách: aurách okolo ruky, aurách okolo tela. Urobili rozsiahle výskumy a všade na svete ich akceptovali, ich objavy. Tento pán bol špičkový vedec, myslím, pretože je veľmi známy, je veľmi, veľmi známou osobnosťou a zastáva veľmi vysoký post. Vravel, že musí viesť okolo 150 organizácií. Veľmi skromný a veľmi príjemný človek. A keď zverejnil svoj objav, bola som istým spôsobom šťastná, pretože ak je to dokázané vedecky, nik to nemôže spochybňovať. Napísal už knihu s celým algebrickým spracovaním toho, čo chcel dokázať.

A povedal, že jestvuje vákuum, nad vedomím jestvuje vákuum, a jedine v tomto vákuu je možné spoznať realitu. A keď sa všetko stane realitou, stane sa z toho veda, a takto sa z toho stane veda. Ukazoval množstvo mojich fotografií, obzvlášť tú, na ktorej vychádza množstvo energie z mojej sahasráry, keď sme boli na lodi. Povedal teda: „Ona je zdrojom všetkej kozmickej energie.“ A to je to, čo je Adi Šakti: je tá, ktorá všetko tvorí. Sféra, ktorú my poznáme, to je len škrupinka na povrchu. Keď však pochopíte, čo urobila... Prvé, čo robí, je – písala som o tom aj v mojej knihe, ale chcela by som vám povedať, že sa najprv, dalo by sa povedať, manifestuje na ľavej strane. To je prejav Mahakali. Takže prichádza do Mahakalinho systému, na ľavú stranu, kde vytvorila aj Ganéšu. Šri Ganéša bol vytvorený, pretože jeho čistota, jeho nevinnosť a priaznivosť, museli byť vytvorené pred tým, ako vytvorila vesmír. Takže prvé, čo urobila, je, že vytvorila Ganéšu a dala mu pevné miesto.

Potom postupuje smerom dohora, samozrejme v tele viráty, a potom pokračuje na pravej strane a tvorí smerom nahor po pravej strane, ale iným spôsobom - 00:13:30:04 00:13:33:00 tam vytvára všetky vesmíry, ako im hovoríte, bhúvany. Jeden vesmír – v bhúvane je ich štrnásť, to jest, veľké množstvo vesmírov tvorí bhúvanu. Všetky takéto veci teda vytvára na pravej strane. Potom postupuje nahor a zostúpi nadol, tvoriac všetky čakry, adi čakry alebo peethy. Zostupuje tvoriac všetky peethy a potom sa usadí v podobe Kundalini. Ale Adi Šakti nie je len Kundalini, dá sa povedať, že Kundalini je... Je jej časťou.. Zostávajúca práca je omnoho rozsiahlejšia ako táto. Takže všetka zostatková energia – teda tá, ktorá zostala po celej spomínanej púti... Prejde teda dookola a vráti sa ako Kundalini. Vďaka tejto Kundalini a čakrám vytvorí miesta, ktorým hovoríme čakry v tele. Najprv vytvorí čakry v hlave: vravíme im peethy čakier. A potom schádza dole a tvorí čakry, ktoré sú v tele viráty.

Keď sa tak stane, vytvorí ľudské bytosti, ale nie priamo: v evolučnom procese, a preto začala evolúcia. A začína ich vytvárať od drobulinkých, malilinkých mikroskopických organizmov vo vode, ktoré potom začne rozvíjať. Takže keď vytvorí vodu a keď vytvorí všetky vesmíry, vyberie Matku Zem ako najlepšie miesto na rozohranie evolučného procesu a tam vytvorí spomínané mikroskopické veci. Samozrejme som o tom všetkom napísala a keď moja kniha vyjde, uvidíte, ako sa najprv vodík, uhlík a kyslík a všetky ostatné prvky zoskupili a ako vstúpil do hry dusík a ako vznikne život. Všetko toto, čo som urobila, bude v mojej druhej knihe, ktorú budem písať teraz. Presnejšie povedané, je už takmer hotová, treba však ešte napísať o niektorých čakrách. Spomínané udalosti, viete, povedú k tomu, že nič z toho, čo napíšem, nebudú už ľudia spochybňovať. Budú vedieť, že sú to vedecké fakty a že všetko, čo vravím, je pravda. Veriť na... Dokonca veriť v Mamu, v Adi Šakti, bolo čosi nemožné. Prekvapí vás, že najmä kresťania sa akosi „vyhli“ spomienke o Mame.

Ďalej islam, ten sa tiež stránil spomenúť Mamu. Mamu úplne popreli. Len v indickej filozofii vystupuje Mama a Indovia vlastne uctievajú Šakti. Takto to teda prebiehalo a bolo dovedené na túto úroveň, keď si ľudia, keď ľudia nadobudli predstavu o princípe Mamy, ktorý všetko vypracoval. Čo sa týka tohto princípu Mamy, ľudia v Indii sú si celkom istí, že je to práve Mama, ktorá všetko robí, a preto máme v Indii mnoho, nazvime ich swayambu, to jest vecí, ktoré vytvorila Matka Zem. Napríklad, ako viete, v Maharaštre máme Mahakalino miesto, Mahasaraswatino, Mahalakšmino a máme aj miesto pre Adi Šakti. Tí ľudia, ktorí boli v Nasiku, iste videli Čaturšringi. Koľkí boli v Čaturšringi, koľkí z vás? To je dobre. Táto Čaturšringi reprezentuje Adi Šakti: štvrtú dimenziu sily Adi Šakti, ktorá vám umožňuje rásť.

Koniec koncov len cez Mahalakšmin kanál dostanete Realizáciu. Všetko toto je súčasťou procesu, všetko toto bolo vytvorené silou Adi Šakti. Je to kolosálna práca. Predošlé práce neboli ťažké, pretože vytvoriť prírodu bolo veľmi ľahké. Matka Zem je spojená s Adi Šakti, celá atmosféra je spojená s Adi Šakti, všetky elementy sú spojené s Adi Šakti, preto to všetko mohla vytvoriť bez problémov. Keď však prišli na rad ľudia, dostali slobodu. Je to jediná, povedala by som „špécia“, ktorá sa zamotala do máye myslenia a ktorá má v sebe ego. Dá sa povedať, že toto ego ich vystavilo vplyvu máye, takže zabudli na Princíp, ktorý vytvoril tento vesmír – považujú jeho vytvorenie za samozrejmosť. Mysleli si, že je to ich právo byť tu, že je to ich vlastný výdobytok, že im všetko patrí. Toto začalo vplývať na ich mysle natoľko, že vpadli do iných krajín, zničili obrovské množstvo ľudí a nikdy kvôli tomu nemali výčitky svedomia.

Celý život vymýšľali, ako iných napádať, ako ich ovládať a ako im škodiť. Nikdy sa však nezamysleli, nikdy sa nevenovali introspekcii, aby odhalili, že to, čo robíme, je veľmi, veľmi zlé a že by sa to robiť nemalo. Vďaka slobode, ktorú majú, vládne v tomto svete taký zmätok. A ľudia, ktorí boli na vedúcich pozíciách, boli veľmi, veľmi krutí a nesmierne... Necítili k iným vôbec nič. A toto sa stalo tak veľakrát v... Na zemi. Teraz začala Sahadža joga. Keďže začala Sahadža joga, máme sahadžajogínov, ktorí teraz dostávajú požehnania priamo od Adi Šakti. Napriek tomu by som nepovedala, že aj medzi sahadžajogínmi, nemáme ľudí, ktorých by som nazvala „nevyspelými“. Niektorí sú sahadžajogínmi len preto, že je to móda, že je to možno „lepšie“, podľa ich obmedzeného názoru, alebo sú tu kvôli nejakým sebeckým záujmom. To je veľmi nesprávne.

Ak ste v Sahadža joge, musíte vedieť, že ste teraz zodpovední za celý svet. Ste jediní ľudia, ktorí postúpili dopredu, ste jediní ľudia, ktorí niečo dosiahli. A že za týchto okolností by ste sa mali správať tak, ako sa na veľkého svätca alebo realizovanú dušu patrí. Niekedy však vidíte, že ich správanie je šokujúce. Buď si vôbec nevážia samých seba alebo iných a celý ich prístup je veľmi komický. Niektorým ide o peniaze, niektorým ide o moc. A tí, ktorí chcú mať moc, sú nebezpečnejší, myslím, ako tí, ktorým ide o peniaze, pretože tí, čo chcú mať moc, sa vlastne snažia, aby mala Sahadža joga zlé meno. Sú to veľmi hrubí, panovační a strašní ľudia. Ide im len o získanie moci v Sahadža joge a používajú všetky triky, aby to dosiahli. Istú dobu sa zdá, že sú celkom v poriadku, po čase ale zistíte, že sa zo sahadžajogínskeho sveta vytratili.

Jedná sa o ohromný čistiaci proces. Musíte pochopiť, že sa musíte dostať do oblasti veľmi vysokého vedomia, kde budete v kontakte s Bohom. Ak sa tu správate ako obyčajní ľudia, ktorí v sebe nemajú štipku božskosti, ako dlho budeme môcť takto pokračovať ďalej? Je teda veľmi dôležité, aby ste sa snažili meditovať a vyvíjať sa a stať sa veľmi dobrými sahadžajogínmi. Na niektorých miestach sme mali šťastie. V niektorých krajinách to ide veľmi dobre. Ale v iných krajinách, sa mi zdá, sú ľudia hluchonemí. Nevedia pochopiť Sahadža jogu. Prídu na môj program a potom jednoducho zmiznú. Myslím si, že sú za to zodpovední aj sahadžajogíni.

Spôsob, akým vystupujú navonok, akým chcú robiť „sahadž“ prácu, nie je „sahadž“. Celkovo tam musí byť nejaká veľká chyba, a preto to tam nefunguje tak, ako na iných miestach. Musím vám teda povedať, že všetko toto tu je, že je tu Adi Šakti a všetko tu je vďaka Adi Šakti. Ďalšiu prácu však musíte vykonať vy, ľudia, pretože ste kanály, pretože ste tí, ktorí majú transformovať ľudí. Každý musí chápať a vedieť, koľkým sme dali Realizáciu. Musíme premýšľať o tom, čo sme urobili pre Sahadža jogu. Raz som cestovala lietadlom a videla som... Bolo to takto. Stretla som pani, ktorá sedela vedľa mňa, a bola veľmi horúca, nevedela som pochopiť, prečo. Potom mi povedala, že je žiačkou gurua a je na to veľmi hrdá, a začala mi rozprávať o ňom a o všetkom. Žasla som: pozri sa na tú ženu, nedal jej nič a ona v jednom kuse vypráva: „Dala som mu toľko peňazí, urobila som pre neho toto” a tak ďalej.

Nič nedostala a napriek tomu vyprávala mne, neznámej osobe, o svojom guruovi. V Sahadža joge som však videla, že ľudia sú dosť hanbliví. Nechcú iným otvorene hovoriť o Sahadža joge, čo je veľmi zlé, pretože ste za túto prácu zodpovední. Dostali ste Realizáciu, samozrejme, veď ste hľadali, to je v poriadku, ale všetci musíte dávať Realizáciu iným. Musím povedať, že muži boli, neviem prečo, dynamickejší a pracovali na tom. Ženy v Sahadža joge sa ešte nedostali na takú úroveň, ako by mali. Musia pre to prejaviť viac pochopenia a musia to dať do poriadku. Môžu to dosiahnuť, jediný problém je, myslím, že majú nejaké malicherné starosti, nad ktorými si lámu hlavu. Neustále dostávam listy, že je toto zlé, tamto je zlé, celý čas sa sťažujú. Už sa mi tieto listy tak omrzeli, že si myslím, že ani nie sú hodné toho, aby som ich čítala.

Musím vám teda všetkým povedať, že je dôležité, že ak sú muži dynamickí, aby boli ženy ešte dynamickejšie, pretože sú šakti a ja som žena. Takže vidím, že muži sú, zdá sa, aktívnejší a dynamickejší, pokiaľ ide o Sahadža jogu, a neviem, z akého dôvodu ženy nie sú. Môžu transformovať toľkých ľudí! Môžu pre druhých urobiť toľko dobrého! Vedia dať toľko lásky a milosrdenstva, pretože láska a milosrdenstvo sú kvality mamy, ženy. A ak ženy túto kvalitu nemajú, nemá význam byť ženou. Ak vás stále zamestnávajú len malichernosti, ako je móda, tvár a podobne, potom márnite čas. Máte teraz málo času, dostali ste Realizáciu a a musíte rozhodnúť, čo ste doteraz urobili, čo ste doteraz dosiahli. Povedala by som však, že aj v Sahadža joge vidím „vyrastať“ všelijaké smiešne idey. Napríklad začnú robiť nejaký rituál.

Potom predpisujú isté rituály, hovoria o nich a je to istý prejav túžby po moci. Chcú iných deptať a získať nad nimi moc a zastrašujú ľudí a správajú sa, akoby boli výnimoční. Niektorí začnú vykladať: „Matadži to povedala. To je Matadžina myšlienka.” V snahe dosiahnuť moc si vymýšľajú a vyprávajú takým spôsobom... Opýtajte sa ich však: „Koľkým ste dali Realizáciu?“ Prvá zásada posudzovania je konštruktívnosť: Koľkým ste dali Realizáciu? Prázdne reči o iných, kritizovanie iných, rozprávanie o nedostatkoch v Sahadža joge, hľadanie chýb v iných, to všetko sú, povedala by som, počiatočnícke chyby, ktoré sme robili predtým a s ktorými treba teraz prestať. Tak, ako to býva, keď vyjde táto kniha, bude naša práca známa po celom svete, nebudú nás odmietať. Napriek tomu však musíme uznať, že ak sme dosiahli takýto stupeň uznania, musíme byť na patričnej úrovni, naše schopnosti musia byť na patričnej úrovni. Nemali by sme zaostávať za inými. Ak sa, napríklad, opýtate niektorých sahadžajogínov, najmä sahadžajogínok, veľa toho o Sahadža joge nevedia, nevedia o čakrách, nevedia nič o božstvách, nevedia nič. Ako môžu byť sahadžajogínmi?

Musíte o tom vedieť všetko. Jediné, čo si neuvedomujete, je, že sahadžajogínom nie ste zvonka, ale zvnútra. Vo svojom vnútri musíte mať poznanie o čakrách a o Sahadža joge, o tom ako pracuje, ako vám pomáha. Teraz, povedzme, že ak som zdrojom tejto energie - veľmi dobre viete, že ním som - potom aj vy dosiahnete istý druh dokonalosti v zaobchádzaní s ľuďmi a v tom, ako ich priviesť do Sahadža jogy. Je to veľmi dôležitá práca, ktorú musíte robiť - privádzať ľudí do Sahadža jogy. Zisťujem, že niektorí ešte stále zaostávajú a je veľmi podivuhodné, že žijú v nejakej krajine, že sú súčasťou nejakej krajiny a že ich to nezaujíma. Ak to tak pôjde ďalej, budú im vyčítať: „Prečo si to nerobil? Prečo si nenašiel spôsob, akým by si presvedčil aspoň svojich krajanov?” Takže Sahadža joga, ktorá práve začína rásť, nemôže rásť len s jednou alebo dvomi krajinami. Všetky krajiny musíme priviesť do Sahadža jogy, všetkých ľudí, ktorých môžeme nadchnúť pre Sahadža jogu, to by bolo veľmi fajn. Okrem toho máme knihy, aby sme ľudí presvedčili, musíme sa s nimi o tom rozprávať.

Badám však na sahadžajogínoch, že keď začnú šíriť Sahadža jogu, začne sa presadzovať aj ich ego, namýšľajú si, že sú „veľkí“ sahadžajogíni, „veľkí“ lídri, všetky tieto hlúpe predstavy im udrú do hlavy, čo je zlé. Musíte premýšľať veľmi skromne. Čím viac máte, tým budete skromnejší, ako strom, ktorý sa skláňa pod ťarchou svojich plodov. Rovnako musíte byť pokorní aj vy. Pokora je však čosi nesmierne ťažké, pretože západná kultúra nie je pokorná. Je to kultúra agresie, kultúra ovládania. Doteraz boli... Mysleli si, že v mene ovládania smú ísť do celého sveta, že tým veľa dosiahnu. Čo dosiahli? Nič. V ich vlastných krajinách sa boria s drogovou závislosťou.

Prečo berú ľudia v takom veľkom rozsahu drogy? Potom robia všelijaké hriešne veci, o ktorých nechcem nehovoriť, viete, čo robia. Čosi, čo je v Indii, ktorá je chudobnejšou krajinou, nepredstaviteľné. Ak sa takéto veci dejú okolo vás, zistite, v čom je chyba a ako to môžete dať do poriadku, či im viete pomôcť. Teraz chcem, ako som vám povedala, založiť isté organizácie, ktoré budú pomáhať ľuďom. Ale aj vy sa môžete pridať. Aj vy môžete vo svojich krajinách založiť niečo také. Najprv sa však musíte zbaviť ega. Viete, len keď k tomu dôjde, bude vaša pozornosť pevná. A toto ego je pre vás maličkosť, pretože uctievate Krista a Kristus je ten, kto sídli v agnya čakre.

Všetci uctievate Krista, ale nemáte Kristovu pokoru – ste jeho pravým opakom. Všade došlo k tomu, že náboženstvo hlásalo jedno, a ľudia robili druhé. Napríklad v hinduizme, povedala by som, že hinduistická filozofia vraví, že v každom sídli duša. Ak má každý dušu, ako potom môžete mať rozličné kastové systémy a ako môžete mať „vyšších“ a „nižších“? Naopak, Kristus povedal, že musíte odpustiť, odpustiť všetkým a musíte sa pokoriť. A čo vidíme? Že medzi kresťanmi je pokora neznámy pojem, nevedia, čo je pokora. Muži sú takí, ženy sú také, a potom sa muži a ženy hádajú. Je úplne vylúčené, že by bol niekto pokorný, mierumilovný a tak ďalej. Takže je to len strojené predvádzanie sa, že sú filantropmi a podobne, v ich srdciach však, ako vidím, nie je ani štipka opravdivej milosrdnosti.

Keď máte dočinenia so skutočnosťou, musíme mať na pamäti, že sa nesmieme ďalej pretvarovať, ďalej dorábať, aby sme ostatných obalamutili, musíme sa takými naozaj stať. Keď sa takými stanete, keď naozaj budete takí, len vtedy zavŕšite to, prečo ste sa narodili v tomto období rozkvetu. Inak ste sa mohli narodiť skôr a stať sa niečím iným. Narodili ste sa však v špeciálnom čase, uvedomte si teda svoju hodnotu, uvedomte si, čo ste, a snažte sa to pochopiť. Vážte si seba samých a snažte sa robiť to, čo je dôležité pre sahadžajogína. Samozrejme, máte zamestnanie, robíte všeličo iné. Udiví vás však, že ak pracujete pre Sahadža jogu, budete mať na všetko viac času. Keď začnete robiť Božiu prácu, začne Boh robiť vašu prácu. A tak budete žasnúť nad tým, ako si nájdete čas robiť to, čo je správne. Teraz je na vás, aby ste sa utiahli a venovali sa introspekcii, uvedomili si: prišla samotná Adi Šakti!

Som však veľmi jednoduchá, veľmi prostá na pohľad, správam sa veľmi, veľmi pokorne a ľudia ma berú ako niečo samozrejmé. Nič nerobím. Nechcem vás trestať, nič také nechcem robiť. Vy sami sa však postretáte, sami robíte zo seba niktošov, ak sa o seba nestaráte a nerastiete. Tento objav je taký významný a pritom tento pán o mne predtým nič nevedel. Je veľmi vzdelaný, ale veľmi skromný, a povedal mi: „Len si predstavte, sedím pred Stvoriteľom tohto sveta a cítim sa celkom „normálne“.“ Povedala som mu teda: „A čo by sa s tebou malo stať, čo myslíš?“ Odvetil: „Mama, je to niečo úžasné, že pred tebou sedím, a že si tu.“ Povedala som: „To je dobre, že sa pri mne necítiš ani skľúčene ani podmanene. Som veľmi rada.” „Nie,“ povedal, „cítim len lásku, cítim len milosrdnosť, to je všetko.“ Musíme vedieť, že máme mať len lásku a milosrdenstvo. Milosrdenstvo a lásku v tom zmysle, že by sme nemali raniť žiadne srdce. Povedať niečo preto, aby sme niekoho ranili, je hriech. Niektorým ľuďom to však robí veľkú radosť, myslia si, že sú veľmi inteligentní.

Nie je to pravda. Keď sa s niekým rozprávate, musíte povedať niečo veľmi upokojujúce, niečo dobré. Ďalšia vec je hnev, rozčuľovanie sa, že sa pre šeplety rozčúlia. Treba mu povedať, tomuto hnevu: „Buď ticho. Nechcem mať s tebou nič spoločné.“ To je jedna vec. Potom máme ľudí, ktorí sú veľmi rafinovaní, povedala by som, že im ide o moc, veľmi rafinovane. Majú svoje triky a „páky“, ktorými dokážu ovládať iných. Čo tým získate? Aký máte z toho osoh? Čo sa stane, ak to robíte?

Zo svetského hľadiska možno získate trochu popularity, nadobudnete isté postavenie a podobne. Ale keď sa nad tým zamyslíte, čo to znamená? Nepomôže vám to. Čo vám pomôže najviac, je vytvoriť zo seba perfektný kanál pre Sahadža jogu, byť perfektným kanálom. Udiví vás, akej pomoci sa vám pri tom dostane. Povedala by som vám, ľudia na Západe, povedala by som, že si musíte vyvinúť pokoru. Je to veľmi dôležité. Bola som prekvapená, že v samotnom Rusku sú ľudia nielen pokorní, ale tá oddanosť, tá oddanosť! Neuveriteľné! Ani sa len neodvážia na mňa pozrieť.

Neviem, ako na to prišli. A to nie po spomínanom objave, ale už predtým. Boli takí milí, takí pokorní, takí láskyplní! A deti mi dokonca nosili malilinké darčeky, viete, len aby mi niečo dali, tak ľúbezne. Je to čosi zarážajúce, ako ľudia v Rusku dosiahli túto schopnosť „stať sa“. A myslím si, že Rusko je tou krajinou Západu, ktorá dosiahne v duchovnosti vysokú úroveň, a to znamená, že to budú najsilnejší ľudia. Pozrime sa, čo urobíte vo svojich krajinách a ako na tom budete pracovať. Viete, je toľko vecí, ktoré hravo zvládnete, ak si uvedomíte, že ste nástroj Božej sily. A potom sa zmení váš temperament, vaša povaha. Stane sa z vás veľmi, veľmi nežný človek, roztomilý človek a všetci si pomyslia: toto je svätec, čo tu chodí.

To je všetko, čo musím o tom povedať. Nech je to akýkoľvek objav, ja ho nepotrebujem, je to objav pre celý svet. A som si istá, že keď sa to dokončí a prezentuje svetu, zmení sa tak vaša, ako aj moja situácia. Nech vás Boh žehná!