Shri Ganesha Puja, "Establishing Shri Ganesha Principle". San Diego (USA), 7 September 1986.

Днес в земята на Шри Кришна празнуваме рождения ден на Шри Ганеша. 

От голямо значение и без прецедент е това да празнувате рождения ден на сина на Шри Кришна в Неговата земя. Знаете, че Шри Ганеша инкарнира на тази земя като Махавишну и Той бе син на Радха, който инкарнира като Господ Исус Христос. Празнувайки този рожден ден днес вие разпознавате най-великата истина, че Господ Исус Христос бе син на Шри Кришна. Има история за това, ако прочетете в Деви Махатмаям, как това Първично дете прие формата яйце и как едната половина си остана Шри Ганеша, а другата се превърна в Махавишну. В еволюционния процес всички тези стародавни събития бяха записани, но сега се чувствам много удовлетворена, че на човешко ниво хората разбраха, че Христос е инкарнацията на Бог Ганеша. Той е Вечното дете, но когато дойде във формата на Христос, Той дойде като син на Шри Кришна. Когато Парвати сътвори Шри Ганеша, Той бе само Неин син. Нямаше баща. Самата Парвати искаше да има само свой син. Имаше ангели, които бяха отдадени или на Шри Вишну ,или на Шри Шива, както ганите се подчиняваха само на Шри Шива. 

Така че Тя искаше свой собствен син, който да може да разпространи Нейните сили по Земята. В началото, когато Шакти сътвори тази Вселена, а Садашива наблюдаваше Нейното творение, първото нещо, което Тя създаде на тази Земя, беше невинността, и въплъщението на тази невинност беше Шри Ганеша. Цялата Вселена беше покрита с невинността, която наричаме Омкара. Тази невинност защитаваше сътворението на света и проникна в цялата материя. Материята е невинна. Ако ударите материята, тя ще отвърне на удара, защото така е устроена. Тя не иска да ви нарани по никакъв начин, освен когато вие се опитате да я ударите, тя ще ви отвърне; такава е природата й. Нейното название е Джада - тази, която действа според вродената си природа. Невинността при животните е друг вид, при която те не знаят, че извършват престъпления. Животните, когато - да речем - убият друго животно, или влязат в имота ви, причинявайки бели навсякъде, не знаят, че съгрешават или че не се подчиняват на някакви закони. Те живеят по вътрешните си закони, затова се наричат пашу, тоест обвързване - паша. 

Паша означава „обвързване.” Те са обвързани към Божиите закони. Наричат Шри Шива Пашупати. До това ниво невинността остава непокътната, защото те нямат развито его. Затова са невинни. Тигърът може да изяде крава и си остава невинен или слонът може да стъпче човешко тяло, но пак е невинен. Но на по-висше ниво, Майката Шакти, Първичната Майка помисли да създаде личност, която ще защитава невинността на човешките същества. Над материята, над животните, Тя създаде Шри Ганеша. Вие знаете историята как Той получи главата на слон символизираща, че въпреки че Шри Ганеша е човешко същество, прилича на животно, що се отнася до главата му - затова е Шри Гаджанана, понеже получи главата на слон, който е най-мъдрото животно в животинското царство. В такава невинна глава егото не може да се развие. Няма его. 

Това е състояние без его. Но човешките същества бяха създадени по различен начин и когато въглеродът бе поставен, за да произвежда амино киселини, той ги приведе в движение, и се получи нов тип еволюция на човешките същества, когато на нивото на Вишудхи те вдигнаха глава нагоре. Главите на животните са насочени към земята и енергията тече надолу към Майката Земя, но когато човекът вдигна глава нагоре, срещу енергията на гравитацията, се получи усложнение в потока на енергия и ето как на нивото на Вишудхи, се появи проблем, при който Кундалини не може да подхранва и да се грижи за такава проблемна Вишудхи. Причината е, че когато вдигнахте глава от Майката Земя, вие се отделихте от естествените й сили. Когато издигнете Вишудхи нагоре ето така, можете да видите резултатите в тази страна, която е страната на Вишудхи чакра - че започнахте да произвеждате машини, които са против природата и я експлоатират, безпокоите природата, като създавате атомни бомби, чрез промяна на атома, разбивайки го. Това означава, че тръгнахте срещу самата природа, вдигайки главите си. Но ако бяхте го направили в пълно отдаване пред Бог, с приведена глава към Майката Земя, това нямаше дави нарани. Но вие се откъснахте напълно от природата, която е толкова щедра, която е толкова благосклонна. Вчера видяхте красивите снимки на природата, която ви заобикаля в тази страна. Такава богата страна като Америка, без никаква благодарност към нейния Създател, с вдигна нагоре глава - и така именно се появи проблем във Вишудхи. 

Във всички сфери на живот, цялата социалната структура бе изградена за борба с природата, не за съвместно съществуване. Така първата атака дойде срещу самата невинност - срещу самата Муладхара. Естествените принципи на Муладхара бяха пренебрегнати. Брачната система е съществувала много преди Христос, много преди Авраам, много преди Моисей и светостта на брака, благословен от обществото, бе приемлива от много отдавна. Но в своята арогантност човекът надигна глас срещу брака, срещу естествения начин на уравновесен живот. Ако е нормален начинът, по който хората живеят личния си живот, защо се разболяват от най-различни болести? Ако сте естествена, природна личност, не хващате никакви болести. Понеже сте против природата и затова толкова много мъже и жени в тази страна са убити от завист, от ревност. Ако е естествено да въртите любов с десет мъже и десет жени, тогава защо ревнувате? Трябва да сте щастливи, нали уж е естествено. 

Тъй като вдигнахте глава на нивото на Вишудхи без да се отдадете на Шри Кришна, и противоестествената и мъртвешка атмосфера се разрастна. И този стил на живот отведе тази велика страна сега до ръба на пълното разрушение. Атаката срещу невинността е най-голямата слабост на тази страна. Да не зачитат целомъдрието и целомъдрения живот е най-голямата грешка, направена от хората, създаващи всякакви моди и увлечения. Ганеша е коренът на Творението. Когато вървите против Шри Ганеша, започвате да губите своите корени, вече нямате корени. След това се отплесвате по всичко глупаво, всичко ново, което се появи. Толкова много, че се кланяте на личност като Фройд и забравяте Христос, който каза: „Не бива да имате лъстиви очи”. Ганеша стигна до там, че даже очите трябва да бъдат невинни. Очите не бива да са лъстиви. 

Но арогантността ги кара да мислят: „Какво лошо? Какво лошо има в това? Какво лошо има в това?”. Сега цялата страна е в голяма криза заради арогантните предприятия. А те все се изкарват мъченици чрез всичко разрушително. Много голяма отговорност имат Сахаджа йогите, живеещи в страната на Шри Ганеша. Но за хората, които живеят в страната на Шри Кришна отговорността лежи на плещите им и вие не можете да се отървете от нея. Докато не разберете важността на невинността във вашия живот, не можете да спасите тази страна, каквото и да опитвам Аз да правя за нея. Само вие можете да я спасите. Само вие можете да го направите. 

Когато Кундалини се издигне, Шри Ганеша е пробуден във вас, Ганеша, когото никога не сте уважавали, бавно се надига от сън, въпреки болката и нараняванията, които сте Му нанесли, Той се изправя. Но въпреки това ние... Как да се погрижим за него? Как да подпомогнем растежа му? Отговорността на Сахаджа йогите в Америка е много голяма. Те не могат да се самозалъгват повече. Те не могат да се задоволяват със своята арогантност. Тежки са грешките им. Така че трябва да тръгнете на кръстоносен поход срещу тези грешки и да установите своя Шри Ганеша в пълната му форма, за да ви даде Той необходимия баланс и корените, чрез които да подхранвате себе си. Отначало е шокиращо. Имам предвид, че просто не можете да разберете. 

Невъзможно е да се разбере как може да възприемате такива странни идеи, как може да се захващате с тези странни идеи, които очевидно са ужасни. Нима не осъзнавате значението на определени думи, като „проституция”? И всички други мръсни думи, които се използват и които просто не искам да назовавам сега, или те са загубили смисъла си? Вие всички сте наясно, всички вие знаехте. Не правете това.... Не бива. Когато говоря, трябва да е тихо, нали така? Цялата си мъдрост ли изгубихме, че не виждаме какво си причинихме? Нямате себеуважение. Арогантност до такава крайност е много опасна, изключително непредвидима. Бог знае какво ви очаква с всички тези начинания, в които сте въвлечени. 

Бих казала, че за Сахаджа йогите съм дала някои инструкции на определени хора как да уважават личния си живот, особено жените от Америка. Ако те трябва да бъдат шакти, трябва да уважават своето целомъдрие. Изненадващо е, че виждайки тези неща да се случват около нас, всичко ставащо наоколо,	даже след идването си в Сахаджа йога някои от вас се опитват да бъдат от хората отиващи в ада. Ако ще ги спасявате, се опитайте да установите правилно своите позиции. Шри Ганеша има четири ръце и вие трябва да внимавате за ръката, държаща разрушителното оръжие Параша. Това е Неговата работа и ако Го пренебрегвате, тази сила ще се задейства и работи толкова силно, че въпреки вашата Реализация, възможно е да не можете са се спасите. Не приемайте Реализацията си за даденост. Докато вашият Шри Ганеша не е установен, Реализацията ви няма никакъв смисъл. Наблюдавайте се, очите ви блудни ли са? Имате ли нечисто съзнание? 

Какво очаквате от Сахаджа Йога? Мнозина мислят, че в Сахаджа Йога Бог ви благославя и след това получавате прилично количество здраве, пари, положение, и власт. Първото нещо, за което трябва да молите, е чист Ганеша, Нирмал Ганеша „О Майко, молим Те, дай ни благословиите да установим чистота в нашия Принцип на Ганеша.” В отношенията, нагласите, в поведението си се опитайте да прецените дали сте невинни. Христос каза, че всичко срещу него ще бъде простено, но не и срещу Ади Шакти. Като ваша Майка трябва да ви кажа, че това не е вярно. Може би някои неща срещу Мен ще бъдат простени, но не и срещу Христос, срещу Господ, нищо против бог Ганеша. Всичко, което направите срещу Него след Себереализацията си, ще проличи и ще бъдете изхвърлени от царството на Бог, като напълно пропаднали личности. Това е нещо, което няма да бъде толерирано, няма да бъде простено, никога няма да бъде приемливо. Каквото и да сте направили в миналото, то е свършено, тъй като сега сте нова птичка. Но след това, ако се поддавате или въвличате в тези погрешни идеи, Аз не мога да ви помогна. 

Все пак Шри Ганеша е Мой син защото е чист. Той не е единственият син, когото имам. Аз имам толкова много синове и дъщери, и Аз съм ви сътворила по същия начин както Шри Ганеша, без Отеца, сама. Единствено чистотата на сърцето и чистотата на тялото ви може да удовлетвори Вашата Майка. Всичко нечисто трябва да бъде отхвърлено. Моето име означава чистота. Можете да го направите. Имате правото да го направите. Имате Кундалини за целта. Но първото нещо, което трябва да направите, е да се пречистите, а за останалото не се тревожете, Шри Ганеша ще се погрижи. 

Поддържайте чиста една чакра и за останалото ще се погрижат. Всички ваши неизлечими болести, започвайки с всички мускулни проблеми, като миелит и т.н., всички неизлечими болести, като рак и други, всички психосоматични проблеми, начело с шизофренията, всичко е заради смущенията в Муладхара. Когато корените не са наред, как можете да излекувате дървото? Ако корените са наред, тогава всяко лекарство може да достигне който и да е център, всяка област, всяко място, всеки плод. Но ако корените не са наред, как да го постигнете? Днес Ме поканихте тук, за да почетете Шри Ганеша в Мен. Шри Ганеша, който е мощна личност вътре в Мен. Когато Го почитате трябва да знаете колко мощно нещо е необходимо да установите в себе си и чрез установяването му да проявите силите на Шри Ганеша, а силата на величието на Шри Ганеша е благоприятността. Това е коефициент, това е формула, можем да кажем да научен език, която излъчва благоприятност. Това е магнитът на Майката Земя. 

Същият магнит е във вас и това е Шри Ганеша. Оставете Ме някъде сама и веднага ще ви кажа къде е север, юг, изток и запад. Закрийте Ми очите и въпреки това пак ще ви кажа. Знаете, че има много птици, които прелитат целия път до Австралия, до Сибир защото имат този магнит в себе си, имат вградена в себе си тази невинност. Има толкова много риби, които реално имат вграден магнит в себе си. Учените трябва да открият това. По същия начин Шри Ганеша във вас е магнетичен. Така че човек, който има пробуден Шри Ганеша в себе си, става магнетичен, а магнитът привлича стоманата - не сухи листа, не – стомана. А стоманата е като Гуру Татва. Казват „човек като стомана”. 

„Стоманена личност” – човек който притежава характер, убеждения, който не може да бъде доминиран от изкушения - това е човек от стомана. Така че магнитът привлича стоманата. Тя има само един недостатък и това е, че не е гъвкава, пластична, но магнитът привлича, т.е. изгражда това специално качество в стоманата да се движи към магнита. По същия начин, когато магнитът е пробуден във вас, ще бъдете изумени. Вместо хората да бягат от вашите ашрами, те ще се тичат към вас. Направо е невъзможно - посетя ли къща, ако хората узнаят, че съм тук, Бог да Ми е на помощ - навсякъде е така. Така че какво представлява този магнит? Той е чиста любов. Чиста любов, а понятието за чиста любов е, че тя не зависи от нищо друго, освен от себе си. 

Тя е самоподдържаща се. Тя е като светлина, която се разпространява от самосебе си, не иска нищо, не очаква нищо. Просто се разпространява и просветлява сърцата на хората. Затова те биват привлечени. Дори онези, които не са Ме виждали, онези, които не знаят за Мен, само заради Моето име. Виждала съм места, като Калкута, където имахме такъв проблем, огромни тълпи, че Ми казаха: „Трябва да извикаме полицията.” Отвърнах им: „Не е нужно да съобщаваме в полицията, ще се справим някакси.” В Пуна имаше такива тълпи, че собственикът на залата се изплаши. Каза: „Майко, ще Ви предоставя огромно място, където да седнете на открито, съжалявам, иначе със залата ми е свършено.” Отговорих му: „Не се притеснявай, всичко ще си бъде на мястото.” Имаше такива тълпи, че хората седяха на земята, на стълбите, навсякъде и докато Аз говорех никой не помръдна и сантиметър, като на картина. А Аз говорих час и половина. Точно като картина. Нито едно движение на ръка, крак, нищо. 

Седейки като на снимка. Господинът, собственик на залата, никога не беше виждал нещо подобно. Никакво движение по време на този час и половина. Това, което проработи, беше магнитът. Даже ако сте стомана, ще привличате, но ако сте магнит ще привичате така, че никога няма да се отдели. За Йога е важно да поправите вашия магнит - Шри Ганеша, който е като децата. Ако наблизо има дете, всички са привлечени от него. Едно дете да заседне нависоко и независимо дали сте руснак, американец или арабин, всички ще се притеснявате за него. Какво става с детето? Няма да се за мислите: това е арабско дете или американско дете, не. 

Освен ако не е дявол. Защо децата привличат така? Защото магнитът им е непокътнат. Егото им все още не е формирано. Нашето его е развито, трябваше да се развие, защото трябва да решим в собствената си свобода, кое е правилно и кое не. Така, че развитието на егото ни е нещо нормално. Можем да развиваме егото си до определена степен. Но ние го развиваме и развиваме, докато стане свръхразвито. И препокрие суперегото. Без обусловености, нищо друго. 

Ще правим каквото си искаме. Днес ще обуем къс крачол, утре дълъг, нали така. След това ще си острижем косата, ще направим това, после онова. Без никакви задръжки. Цялото суперего е покрито от егото. Егото ви щеше да е наред ако бяхте опазили своята Ганеша Татва. А това е силата на мъдростта на Ганеша. Втората сила на Ганеша е, че Той ви дава мъдрост. Ако видите земеделец и професор или много ерудиран човек и говорите с тях, ще забележите, че фермерът притежава много повече мъдрост от този луд професор. Защо? 

Защото той се занимава с Майката Земя всеки ден. Той познава живите процеси. Той знае за невинността на Майката Земя. Така че невинният човек е най-мъдрият сред... Едно дете, което е невинно, е много по-мъдро от его-ориентирани човека. И така, второто качество на Шри Ганеша е да ви прави мъдри личности. Когато говорите, хората се вслушват във вас. Говорите като Кабир, като Нанак. Вие говорите така, че карате хората да почувстват Духа си. Ето това Аз наричам Сахаджа йоги. Сахаджа йоги, който не притежава мъдрост, не става за нищо. 

Идва в Сахаджа Йога като бик в стъкларски магазин, наранява един, втори и трети. А ако попитате наранените хора, ще ви отвърнат: „ Това е бикът, същият”. Всеки посочва същия бик. Да, да същият бик е”. Така че Той ви дарява с мъдрост. Когато притежавате силите на Шри Ганеша, очите ви сияят. Имате искри в очите, светлина в очите, когато Той е просветлен във вас, а след това не можете повече да гледате някого с похот и завист. Този поглед е толкова мощен, че само едно проблясване е достатаъчно да пречисти хиляди хора. Само отварянето на очите е необходимо откривате, че всичко се променя от тъмна нощ в прекрасно утро. Погледът може да събужда Кундалини. 

Майка Кундалини не може да се издигне докато Шри Ганеша не даде разрешение. Той е като Вицеканцлер, седящ във всички чакри. Трябва да потвърди - „Добре, минавай, върви” - при всяка чакра. А когато Кундалини се издига, Шри Ганеша е събуден, иначе Кундалини не може да се издигне. Но когато Той заспи долу, Кундалини е абсорбирана, всмукана от Него. Ние си мислим, че сме изгубили своята невинност. Трудно е да я загубиш. Тя не може да бъде разрушена. Единственото, което сте направили, е да я покриете с нещо, което не позволява на Принципа на Шри Ганеша да се прояви във вас. Вие сте го изтласкали надолу. 

Създали сте натиск върху него. Натоварили сте го с толкова много глупости. Това е, но той не умира. Той е вечният принцип на цялата вселена. Друго качество на човек, надарен със силите на Шри Ганеша е, че Той премахва всички пречки. Ако подобна личност е някъде, всички хора около нея ще бъдат спасени, ако има инцидент или каквото и да е разрушително бедствие, всички ще бъдат спасени. Ще откриете, че това се случва. Бидейки Ганапати, Той е Господарят на всички Гани. Той ви води. Сахаджа Йога не може да проработи без Шри Ганеша. 

Той е този, който е Сахаджа. Той е този, който създава спонтанността в света. Той е този, който ви отвежда до правилния път. Той е този, чрез който получавате лесно всичко. Той е този, който създава всички чаматкара, цялата магията, всички чудеса по света. Той е Ганапати. Той стои начело на Ганите, в смисъл, че е като цар на всички Гани. Този, който е удовлетворил Шри Ганеша, е удовлетворил всички богове и богини, защото всички богове и богини доставят удоволствие на Шри Ганеша. Така че какво е нужно? АШри Ганеша е много изобретателен. 

Той знае, че единственото нещо, което трябва да направи, е да се понрави на Майка си. За да имате всички сили на света, просто дръжте Майка удовлетворена. Има толкова много качества на Шри Ганеша, които могат да бъдат описани. Той е този, който ни дава радостта от храненето. Ако ядете някаква храна, може би ще ви хареса ,може би не, но Той ви казва дали тази храна е приготвена от Сахаджа йоги, приготвена от Майка. Означава, че Той ви дава вкусът на любовта в храната, приготвена за вас. Защото Той е любов. Той ви подсказва как да изразите своята любов. Веднъж Ме помолиха да изпея песен. Някога пеех много добре, но след толкова много лекции мисля, че изгубих гласа си. 

Мислех си, че вече не мога да пея добре. Един ден Ме помолиха да изпея песен и след кратък размисъл им изпях една. След година или повече, по време на програма Ми казаха: „Майко, искаме да Ви изпеем една песен.” Това беше никому неизвестна песен, не знам откъде я бяха намерили, как бяха научили мелодията. Запяха същата песен. Такава радост, реки на радостни сълзи потекоха от очите Ми. Не можех да контролирам радостта си. Цялото това радостно чувство идва чрез механизмите създадени от Шри Ганеша. Той се занимава със създаването на взаимовръзки, прекрасно. Как? На рожден ден, детски рожден ден, какво казваме? 

„И така, утре сутринта една птичка ще ти остави подарък.” След това детето се събужда и вижда, че няма птичка. Шри Ганеша ни е дал тази идея. Можем да кажем, че Той е Дядо Коледа. Той ви дава възможностите и начините и Той ви показва как да градите деликатно отношения, чисти отношения. Как криете, как опаковате малък подарък, просто го слагате някъде и човекът, за когото е предназначен, виждайки го, възкликва: „О, Господи.” След това внезапно изваждате цветята и ги подарявате, всичко това са усилията на Шри Ганеша, Неговия начин, и идеи. Сред всички творения, цветята изразяват есенцията на Шри Ганеша. Благоуханието е есенцията на Шри Ганеша и то идва от Майката Земя. Личност, която е надарена с благословиите на Шри Ганеша, благоухае, понякога на чандан (сандал), понякога на рози, понякога на гардения. Просто не можете да разберете откъде идва благоуханието. Благоуханието идва от Шри Ганеша и това е магнитът във вас. 

Такава личност е ароматна, благоухае постоянно. Шри Ганеша излъчва най-различни аромати чрез такава личност. Може да почувствате това само ако вашият Шри Ганеша е установен. Край нямат описанията на това велико Божество във вас. Той чака там долу, през цялото време, да бъдете пречистени, за да изправи глава, като лотос в калта. Помогнете Му просто като го уважавате и Той ще бъде там, излъчвайки аромат отвътре. Това е много важно за тази страна, в която надигнахте глава без отдаване на Вирата, на колективното, на Шри Кришна. Ние сме вдигнали глава, а чрез Шри Ганеша ние я свеждаме надолу, заради всички благословии, които Бог ни е дарил. Цялата арогантност изчезва пред Лотосовите Нозе на Шри Ганеша. Той ще ни дари с мъдрост. 

Той ще ни дари с чувство на разбиране. Той ще ни даде сила да превъзмогнем вътрешната ни арогантност. Той е този, който дарява познание. Той е този, който ни дава светлина. Много хора в Индия почитат Шри Ганеша, повтарят наоколо Шри Ганеша, Шри Ганеша, Шри Ганеша, и всякакви други странни неща. По този начин се самозалъгваме ненужно. Толкова е просто да установите в себе си Шри Ганеша. Но разберете жизненоважно е за Сахаджа йогите да установят своя Шри Ганеша, безмълвната сила във вас, която не разговаря. Това е тиха сила, която действа. Просто сила - динамична, без никакъв шум, без никаква показност. 

Изричайки всичко досега от Сърцето си, това което исках днес да кажа, е, че всички Сахаджа йоги ще установите своя Шри Ганеша. А от вас ще се излъчват силите, необходими на останалите в тази страна да установят своя Шри Ганеша. Нека Бог ви благослови. Ще я наречем Гаури. Днес е денят на Шри Ганеша, затова ще се казва Гаури. Здравей. На деня на Дивали почитаме Шри Ганеша, а също и Шри Лакшми, така че както почитаме Шри Ганеша днес, трябва да почетем и Шри Лакшми и затова ще я нарека Лакшми. Нали така? Благодаря ви. Погледни това момиченце, не плаче. 

Ти си голямо момиче вече. Виждате ли малките бебета не плачат. Ти си голямо момиче...защо плачеш? С какво си обута? Нека погледна. Те ли вдигат този шум? Не? Можем да ти намерим по-добри. Нека да видя колко са големи крачетата ти. Нека да видя. 

Много са малки, нали? Ти малко момиченце ли си или голямо? Малка? Не, не тя е голяма, може да се изправи нали? Нека да пробваме. Ела насам, ела тук. Какво й има? Винаги ли е така? Ще я наречем Сиддхи. Това е силата. 

Сиддхи е добро име. Добре. Нека ви благослови Бог. Тя ще се оправи. Погледнете. Снимайте. Нека Бог те благослови. Нека Бог те благослови. Сега стани. Добре. 

Трябва да станеш. Ела тук. Ела тук. Аха. Ще го наречем Винайака. Това е име на Шри Ганеша, Винайака. Кой още е там? Ела насам. Здравей. Ще го наречем Ганапати. 

Нека Бог ви благослови. Ще ги наречем Гаури и Ганеша. Гаури и Ганеша. Можеш ли да дойдеш? Друго име на Шри Ганеша е Омкара. Ще го наречем Омкара. Да те благослови Бог. Ела тук. Добре. Вече си Омкара. 

Нали? Хубаво име, Омкара. И така... Рамма. Рамма е името на Деви, името на Парвати. Това е името на Майката на Шри Ганеша, Рамма. Рамма е тази, която танцува в сърцето. Джанаки. Джанаки. Шармила, Шармадаини, Шармила, Шармадаини. Шармадаини е тази, която дава благословии. 

Даряваща благословии. Даряваща благословии. Шармила. Това е името на Богинята. Тя е даряващата благословии - Шармадаини е даряващата благословии. Нека Бог те благослови. Ела тук, просто да помогнеш за пуджата. 