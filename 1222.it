(02/2022 SOTTOTITOLI, TRADUZIONE VERIFICATA)

S H R I   M A T A J I   N I R M A L A   D E V I

Consigli per una meditazione senza sforzi

Londra (Inghilterra), 1980

... nella vita. Allo stesso modo arrivano, si diffondono le vibrazioni.

Ciò che voi dovete fare è esporvi ad esse. Il modo migliore è non fare alcuno sforzo. Non preoccupatevi di dove avete problemi. Ho visto che molti, durante la meditazione, se hanno un blocco da qualche parte, continuano ad occuparsene. Non dovete proprio preoccuparvi. Lasciatelo andare e tutto funzionerà da sé. È molto semplice. Quindi, voi non dovete fare nessuno sforzo. Questa è la meditazione. Meditazione significa esporvi alla grazia di Dio.

La grazia stessa sa come curarvi. Sa come rimettervi a posto, come stabilirsi nel vostro essere, come mantenere illuminato il vostro Spirito. Sa tutto. Perciò non dovete preoccuparvi di ciò che dovete fare, o di quale nome dovete dire, di quale mantra dovete recitare. In meditazione dovete essere assolutamente senza sforzi, [a lato: “Siediti”], esporvi completamente e in quel momento dovete essere assolutamente senza pensieri.

Supponiamo che non riusciate a stare senza pensieri: a quel punto dovete semplicemente osservare i vostri pensieri senza lasciarvene coinvolgere.

Scoprirete che, come al sorgere del sole l’oscurità gradualmente si dissolve e i raggi del sole penetrano in ogni anfratto e in ogni parte, illuminando tutto il luogo, allo stesso modo il vostro essere sarà completamente illuminato. Ma se a quel punto vi sforzate, o cercate di fermare qualcosa dentro di voi, o cercate di dargli un bandhan, esso lo saprà.

L’assenza di sforzo è l’unico modo per entrare in meditazione, ma non dovreste essere letargici al riguardo: dovreste essere vigili e osservare. L’altra cosa potrebbe essere che la gente si appisoli. No, dovete essere vigili. Se vi appisolate, non funzionerà niente. Questo è un altro aspetto. Se siete pigri, niente funzionerà. Dovete essere vigili e aperti, del tutto consapevoli, assolutamente spontanei, totalmente senza sforzo. Se sarete del tutto spontanei, la meditazione funzionerà al meglio.

Non pensate assolutamente ai vostri problemi, a qualsiasi chakra abbiate bloccato, a niente: esponetevi semplicemente (alle vibrazioni). Vedete, quando il sole splende, come tutta la natura si esponga al sole e riceva le benedizioni del sole, senza sforzo. Essa non compie alcuno sforzo, la riceve e basta. E quando riceve i raggi solari, essi iniziano ad agire e ad attivarla.

Allo stesso modo il Potere onnipervadente inizia ad agire. Non dovete manovrarlo, non dovete fare nulla. Siate semplicemente spontanei, assolutamente senza sforzo. Non dite alcun mantra. Non preoccupatevi se il vostro Agnya è bloccato, se questo o quell’altro chakra è bloccato. Sta funzionando.

Continuerà ad agire finché potrà e opererà il miracolo che deve. Voi non dovete preoccuparvene. (Il Potere onnipervadente) conosce il proprio lavoro. Ma quando vi sforzate, in realtà gli create una barriera. Perciò non è necessario alcuno sforzo, siate assolutamente spontanei e dite: “Lasciamo andare, lasciamo andare”; è tutto.

Non si deve cantare nessun mantra. Nel caso in cui lo troviate impossibile, potete recitare il mio nome, ma non c’è bisogno neppure (di questo). Quando rivolgete le mani verso di me, quello è il mantra. È sufficiente. Questo gesto è di per sé un mantra. Vedete, non occorre dire altro; ma il pensiero nella mente, l’emozione, dovrebbe essere di aprire le nostre mani a questo, e ciò dovrebbe agire. Quando questa emozione è assolutamente completa, non occorre dire alcun mantra; andate oltre. Perciò occorre essere del tutto spontanei, assolutamente senza sforzo. È così.

La meditazione è per la vostra ascesa, è per i benefici che dovete ottenere. Ma una volta che l’abbiate raggiunta, acquisite anche i vostri poteri. Così come se diventate governatore, acquisite i poteri del governatore. A quel punto non dovete pensare a nessun altro. Non dovete mettere l’attenzione su nessun altro ma soltanto ricevere, soltanto ricevere. Non pensate a nessun altro problema, ma solo che dovete essere spontanei, assolutamente senza sforzo.

Funzionerà al meglio su chi semplicemente riceve.

Voi avete problemi, per questo siete qui; ma voi non potete risolverli, devono essere risolti dal Potere divino. Si deve comprendere pienamente che noi non possiamo risolvere i nostri problemi.

Risolvere i nostri problemi è qualcosa oltre le nostre capacità.

Quindi lasciateli nelle mani del Potere divino ed esponetevi spontaneamente, assolutamente senza sforzo.

Sedetevi comodi, per bene, con entrambi i piedi sulla terra e le mani rilassate, così.

State comodi, non dovreste assolutamente stare scomodi.

State molto comodi, perché dovrete rimanere seduti per un po’. Va bene, bene. E cercate di rivolgere l’attenzione verso di me, dentro di voi, se ci riuscite, alla mia Kundalini se ci riuscite. Potete entrare nella mia Kundalini e così la cosa accadrà. Bene, in questo modo, le mani dovrebbero essere così, dritte.

La spontaneità, l’assoluta assenza di sforzo è la parola chiave, che meditiate dinanzi a me o davanti alla mia fotografia.

