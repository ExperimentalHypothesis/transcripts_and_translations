29 września 1981
Program Publiczny
East West Center, New York (Stany Zjednoczone)

Doktor Warren wyraźnie opowiedział wam o tych subtelnych ciałach w nas. I powinniśmy pomyśleć, dlaczego to subtelne ciało zostało stworzone? Jaka była potrzeba stworzenia tego ciała w nas i jak ono powstało? Te wszystkie ośrodki, są kamieniami milowymi naszej ewolucji. I gdy zaczęliśmy wzrastać, coraz wyżej i wyżej, rozwijając coraz wyższą świadomość, rozwinęliśmy wszystkie te ośrodki, jeden po drugim. A na poziomie ludzkim, to jest ten ośrodek, gdzie człowiek podniósł głowę. Ale wciąż, dlaczego? Jaka była potrzeba stworzenia istoty ludzkiej? Załóżmy, że próbuję zdobyć jakieś nakrętki, śrubki i inne rzeczy, i próbuję je poskładać, aby zrobić z tego dobry instrument. Ktoś zapytałby: „Co robisz?”. „Dlaczego to wszystko składasz, co z tego robisz?”. Przecież to nie może być na marne, dlaczego tak wyjątkowa rzecz została stworzona, w jakim celu?

I tego właśnie jeszcze nie odkryliśmy, jaki jest nasz cel. Ale jeśli sięgniecie do jakichkolwiek Pism, dowiecie się, że powiedziano w nich, we wszystkich powiedziano, że musicie stać się swoją Jaźnią. Że wokół nas jest Wszechprzenikająca Moc. Tej Wszechprzenikającej Mocy nie możemy zobaczyć. Ona istnieje. Jak to mówią, można w to wierzyć lub nie. Ale powinniśmy się przekonać, czy taka Moc istnieje, czy nie.

Na przykład, jeśli powiem, że w tej okolicy jest mnóstwo pięknych obrazów i pięknej muzyki, nie uwierzycie. Ale jeśli przyniosę wam telewizor i podłączę go do prądu, zaczniecie widzieć, że coś odbiera. W ten sam sposób, kiedy połączycie się z całością, to, co powinno się z wami stać, to zaczniecie odczuwać tę Wszechprzenikającą Moc. To jest wiedza o Jaźni. I zostało to obszernie i bardzo jasno opisane przez wiele osób w pismach indyjskich.

Powodem było to, że ludzie, którzy przybyli do innych części świata, mieli tak ciężko, nie dano im żadnej szansy, by wiele o tym mówić. Ledwo zdążyli cokolwiek wypowiedzieć, a byli krzyżowani, otruwani, bici, torturowani, stwarzano im wszelkiego rodzaju problemy. Zatem to musi się w nas wydarzyć, że powinniśmy poczuć tę Wszechprzenikającą Moc.

Niedawno przyszły do nas dwie osoby od pewnego guru i powiedziały: Jak to możliwe, że ten chłodny powiew, który odczuwamy, naprawdę coś znaczy? Dla istoty ludzkiej, aby pojąć coś na temat Boga, należy sięgnąć do pism, które przetrwały przez te wszystkie wieki, by odnaleźć jeden z autorytetów, na których można się oprzeć. Otóż we wszystkich pismach jest powiedziane, że istnieje Wszechprzenikająca Moc.

A teraz, załóżmy, że idziecie do kogoś, a on mówi: „Daję wam moc zwaną, tak zwaną shaktipat”, a on po prostu zaczyna skakać jak szalony koń albo jak szalona małpa. A wy mówicie: „To jest shaktipat!”. I wykonujecie gwałtowne ruchy i wszelkiego rodzaju akrobacje, i wierzycie, że to jest shakti. A potem, gdy to się kończy, jesteście wyczerpani i skończeni. Jak to może być shaktipat?

Idea energii w nas to nie jest energia konia, dzięki której koń może bardzo szybko biegać. To jest energia fizyczna, powinniśmy to zrozumieć. To jest tylko „prana shakti”, część tego - tylko część tej ścieżki. To jest tylko energia fizyczna. Ludzie nie potrzebują końskiej mocy, prawda? Macie tu już duże samochody, które mają ogromną końską moc. Nie musicie teraz stawać się końmi, bykami czy jakimś innym zwierzęciem.

Nasze wyobrażenie o Nadczłowieku jest takie, że będzie miał taką moc, że będzie mógł podnieść cały budynek i rzucić go gdzieś. Wszystkie takie absurdalne pomysły powinny zostać porzucone i powinniście zrozumieć, że to jest fizyczny dobrostan, abyście mogli poczuć błogosławieństwa waszego Ducha. Błogosławieństwa - zwierzę tego nie rozumie, ale człowiek musi zrozumieć, że kiedy zostaje duchowo obdarzony i pobłogosławiony, to pierwszą rzeczą, jaką powinien mieć, jest fizyczny dobrostan. Nie oznacza to, że staje się zapaśnikiem, nie oznacza to, że jego ciało będzie tak zbudowane, że jeśli kogoś spoliczkuje, to ta druga osoba umrze. Wręcz przeciwnie, stajecie się tak potężną osobowością, że jeśli ktoś was spoliczkuje, dla was to nic, to wszystko bzdura.

Więc koncepcja istot ludzkich może pochodzić z rodzaju życia, jakie prowadzą, z rodzaju mediów, z jakimi się stykają, z rodzaju identyfikacji, jaką ma społeczeństwo, to wszystko może mieć wpływ. Na przykład dla japońskich dzieci, byłam zdumiona, dla nich idea Nadczłowieka polega na tym, że powinien wyglądać jak duch, być co najmniej dziesięć razy większy od normalnego człowieka. I myślą, że to właśnie powinny osiągnąć. Ponieważ badałam ich media, zwłaszcza kino, a większość z nich wyprodukowała te upiorne idee.

Nie stajemy się upiorami, to jest jedna rzecz, którą trzeba wiedzieć. Ani nie stajemy się wzburzeni - jak możemy być wzburzeni? Jesteśmy w błogości i pokoju. Jeśli zaczynacie po prostu gestykulować i krzyczeć, i wrzeszczeć jak szaleni, to jak to może być „shaktipat”? To szaleństwo, jesteście opętani! To jest opętanie. Gdziekolwiek pójdziecie, ktokolwiek jest opętany, idźcie i zobaczcie obłąkanych, robią to samo. Płacicie tym ludziom, żeby stać się szaleńcami, żeby uwierzyć, że dali wam moc, to absurd.

Otóż moc, która przyszła, która ma do nas przyjść, musi dać wam dobrostan. Jeśli spojrzycie na tych wszystkich ludzi, to są chorowite osoby, żyjące w odosobnieniu. Oni są właściwie przestraszeni, niektórzy z nich boją się nawet czosnku, jak wam mówiłam.

Więc kiedy przychodzi do was Realizacja, czakry, które znajdują się na waszych palcach, powinny być oświecone, to absolutne minimum. I powinniście być w stanie poczuć tę Wszechprzenikającą Moc, która tam jest. To jest wiedza o Jaźni, to jest „atma bodha”. „Bodha” znaczy wiedzieć; wiedzieć, czuć tę moc.

Nawet po Realizacji [...] kiedy trochę bardziej wzrośniecie, zaczynacie widzieć moce w kształcie przecinków, to jest jak, można powiedzieć – nie wiem po angielsku – małe iskiereczki w kształcie przecinków, możecie to wyraźnie zobaczyć. Możecie także widzieć Kundalini ludzi. Możecie też widzieć dobrą i złą duszę jako kropki, możecie zacząć wyraźnie widzieć, gdy otrzymacie Realizację, kiedy jesteście na tym poziomie, zaczynacie widzieć. Ale jeśli zostaniecie opętani, powiedzmy, jesteście po lewej stronie, to co zobaczycie? Zobaczycie duchy wchodzące do waszego domu. Powiecie, że wasz pokój się unosi. Nagle odkryjecie, że wasze ciało zostało zabrane i wisicie gdzieś w powietrzu. Wszystko to są bardzo, bardzo niebezpieczne rzeczy, których ludzie nie są świadomi. Nigdy nie zbliżajcie się do tych rzeczy i tych ludzi.

Ostatnio pojawiła się poważna choroba, która jest bardzo niebezpieczną chorobą. Nie wiem, czy jesteście jej świadomi, czy nie. Kiedy małe dzieci śpią w ciągu dnia, powiedzmy, że są w Szwajcarii. A powiedzmy, że ich matka jest w Ameryce. Strefy czasowe są różne. W tym czasie, tam może być noc, a tutaj może być dzień. I matka idzie do jasnowidza i mówi: „Chciałabym porozmawiać z moim dzieckiem”. „W porządku”. Dziecko więc śpi, a ten jasnowidz przywołuje jakąś duszę i prosi ją, by sprowadziła duszę dziecka. I matka może usłyszeć głos dziecka, siedząc tutaj. „Och, rozmawiam bez żadnej telekomunikacji, rozmawiam z tym dzieckiem”. I bardzo często zdarza się, że dziecko umiera we śnie, a matka o tym nie wie. Ponieważ dusza musi powrócić, a jeśli nie powróci prawidłowo, jeśli coś pójdzie nie tak z jej powrotem, dziecko cierpi, a także, dusza i tak cierpi, gdy opuszcza ciało i jest to bardzo niebezpieczne dla ludzkiego życia. A my idziemy w to na oślep i niszczymy samych siebie.

To są bardzo, bardzo przebiegli ludzie, mówię wam. Wczoraj te dwie osoby, które ze mną dyskutowały, kłóciły się ze mną, powiedziały mi, że ich guru ma o mnie bardzo wysokie mniemanie. Powiedzieli mi, że tam też ludzie słyszeli, że nasz guru powiedział: „Nie idźcie do Niej, ponieważ Ona was przyjmie tylko wtedy, gdy będziecie absolutnie oczyszczeni, a my musimy was oczyścić”. To wszystko jest bzdurą! Ci ludzie po prostu igrają z waszym umysłem.

Oczyszczenie następuje, gdy Kundalini się wznosi. Ona was oczyszcza. Ponieważ dowiadujecie się o sobie, gdy Kundalini się wznosi, stajecie twarzą w twarz z problemem. A gdy już znacie problem, korygujecie się. Przebudzenie Kundalini daje wam osąd własnej Jaźni. To tak, jakbyście jechali samochodem i wysiedli z niego, żeby zobaczyć, co jest z nim nie tak. Bardzo łatwo jest was skorygować, gdy Kundalini się wznosi. Na przykład, załóżmy, że jest osoba, która za dużo pali. Mogę jej mówić: „Nie pal, nie pal” i tak dalej. Będzie miała mnie dość, ucieknie, nie zobaczy mnie więcej. Nie ma potrzeby mówić wam, żebyście nie palili. Gdy otrzymacie Samorealizację, w ogóle nie będziecie palić. Na początek wystarczy odrobina silnej woli. Ale nawet jeśli nie zadziała za pierwszym razem, stopniowo po prostu to rzucicie, z powodu transmutacji, która zachodzi.

Musimy więc zrozumieć, że kiedy mówimy, że mamy w sobie jakąś shakti lub moc, powinniśmy stać się panami samych siebie, naszej chciwości, naszych pragnień i naszej agresywnej natury. Powinniśmy stać się tego panami. Dopóki to się z nami nie stanie, jak mamy uwierzyć, że to jest wrodzona moc? I że powinniśmy czuć tę Wszechprzenikającą, błogą Moc wokół nas. Dopóki nie zostaniecie na nią przebudzeni, jak możecie widzieć? Dopóki wasze oczy nie są otwarte, jak to zobaczycie? A to przebudzenie jest oświeceniem.

Zobaczcie, jesteście tak pięknie stworzeni wewnątrz, już jesteście tak stworzeni. Już jesteście tak stworzeni. O ile tego nie rujnujecie, kompletnie tego nie niszcząc, jesteście tam. Jego dzieło, za które nic nie zapłaciliście. Nie wkładacie żadnego wysiłku, żadnego skakania, nic. Staliście się ludźmi z małp, bez obcinania sobie ogonów. Automatycznie, spontanicznie. A jeśli macie stać się czymś wyższym, staniecie się, spontanicznie.

Jedyna różnica polega na tym, że na tym etapie ewolucji otrzymaliście wolność wyboru. Ponieważ na wyższym poziomie, na który przejdziecie, musicie być wolnymi ludźmi. I ta wolność musi być szanowana, to jest jedna kwestia. A druga kwestia jest taka, że wasza Realizacja musi nastąpić w waszej ludzkiej świadomości, powinniście o tym wiedzieć! Kiedy staliście się ludźmi z etapu małpy, nie wiedzieliście, jak się nimi staliście. Ale teraz musicie wiedzieć! Ponieważ musicie wiedzieć, że istnieje Bóg i musicie wiedzieć, że Jego moc do was płynie.

Dlatego należy rozumieć, czego powinniśmy się spodziewać, gdy otrzymamy naszą Realizację. Oczywiście, jak powiedzieliśmy, kiedy zaczynacie otrzymywać moc wewnątrz siebie, gdy zaczyna ona działać, możecie się o niej uczyć, jak ją manifestować, jak jej używać. Kiedy odkryto elektryczność, nikt nie wiedział, że będzie miała tyle zastosowań. Ale potem odkrywacie, jak wiele ma zastosowań. Ale tutaj, nawet nie musicie tego odkrywać. Jeśli zostanie wam powiedziane, że to ma takie zastosowanie, po prostu spróbujcie i zobaczcie sami, czy ma, czy nie. To tak, jakbyście, powiedzmy, kupili samochód, i dają wam wszystko na piśmie: „Teraz spróbuj tego. Jeśli naciśniesz ten przycisk, stanie się to. Jeśli naciśniesz tamten, stanie się tamto”. W ten sam sposób, cała ta rzecz jest wymyślona, całkowicie przygotowana, abyście mogli używać tej mocy, manewrować nią, posługiwać się nią i manifestować ją.

Nie mamy poczucia własnej wartości. Gdybyśmy je mieli, zrozumielibyśmy, że Bóg stworzył was z takimi trudnościami, jakiekolwiek by one nie były, tysiące lat zajęło wam, by stać się istotą ludzką. I że musicie być czymś wyjątkowym, znacznie wyższym od zwierząt, bez wątpienia; i że to powinno się wam przydarzyć. To On was kocha. To On jest ojcem. Jego współczucie, miłość i najwspanialszy ojciec, jakiego można sobie wyobrazić, który chce się dzielić. On chce dać wam swoje królestwo. Musicie mieć to poczucie własnej wartości, że jesteście istotą ludzką.

Myślę, że być może z powodu tych uwarunkowań, które mieliście, myślicie: „Jak możemy tak łatwo otrzymać Realizację?”. Nie możecie w to uwierzyć. Nie chcecie w to uwierzyć. Myślicie: „Jak możemy tak łatwo zostać Zrealizowani?”. Ponieważ o wszystkim, co robicie w życiu, myślicie, że musicie walczyć. Ale jest tak wiele rzeczy, których nie robicie z wysiłkiem; na przykład, dostajecie owoc bez żadnego wysiłku. Nawet gdy oddychacie, cały wasz autonomiczny układ nerwowy działa bez żadnego wysiłku. Jecie, a jedzenie jest trawione automatycznie. Nie musicie o to walczyć, nie musicie skakać ani biegać, ani nic w tym stylu. To po prostu działa. Powinniśmy zrozumieć, że to jest błogosławieństwo, to jest błogosławieństwo.

Ludzie stali się tak bardzo zorientowani na naukę, że zapomnieli, że nauka również jest błogosławieństwem. Nauka jest błogosławieństwem, na przykład, spójrzcie na to moje zdjęcie tutaj. Pojechałam do wioski, która nie miała prądu, niczego, był tam bardzo stary budynek szkoły, siedziałam na zewnątrz. I zdjęcie uchwyciło te spadające krople deszczu, zdjęcie. Wasz aparat to uchwycił. Wystąpiłam w telewizji w Hongkongu i zapytali mnie, ponieważ zaprosiła mnie córka właściciela stacji telewizyjnej. I powiedziała: „Matko, czy możemy poprosić ludzi, aby wyciągnęli ręce w Twoją stronę, w ten sposób?”. Powiedziałam: „W porządku. Zacznijmy”. I otrzymali Realizację, tak wielu z nich. Pisali listy, że „Otrzymaliśmy Realizację”. Przez telewizję. Nawet przez telefon można dać Realizację, przez telefon można ratować ludzi. To wszystko stworzyła nauka, to dla Sahadża Joginów i dla Sahadża Jogi. To błogosławieństwo, by przekazywać to przesłanie. Ale ludzie są tak ślepi, tak ślepi, że myślą, że to wszystko zostało nam dane, aby zarabiać więcej pieniędzy i tworzyć więcej plastiku.

Nie mogą uwierzyć, że to jest po to, by komunikować o Bożej miłości, Jego współczuciu i tym bezpieczeństwie, które pochodzi od najbardziej kochającego Ojca, jakiego można sobie wyobrazić. Zgadzam się, że ludzki umysł nie jest w stanie pojąć Jego współczucia. Ale jednak widzicie współczucie w życiu, a jeśli On jest źródłem współczucia, to jaki musi być Jego poziom współczucia?

Warren już wam o tym wszystkim sporo powiedział, ja również wczoraj wam mówiłam. I powiedział, że ma już tylko jeden wykład na omówienie całego tematu, nie wiem, co się stanie, jak daleko mogę zajść z ludźmi w Nowym Jorku. Myślę, że możemy mieć jeszcze jeden wykład, kiedy wrócę, może jeszcze jeden wykład. Ale dzisiaj, myślę, że powinnam najpierw porozmawiać z wami o Jaźni, a potem o tych wszystkich rzeczach, to będzie lepszy pomysł.

Czym jest Jaźń w waszym wnętrzu? Jaźń jest odbiciem Boga Wszechmogącego. Najpierw zobaczmy, jak powstało stworzenie. Na początku lub na końcu, ponieważ nie ma początku i nie ma końca. To tak jak nie można powiedzieć: „Kura była pierwsza, czy jajko”, coś w tym rodzaju. Zaczęło się w pewnym punkcie, kiedy wszystko było po prostu ciche. I całe stworzenie staje się niezakłócone, lub możemy powiedzieć, że śpi. Wszystko śpi, tak jak my śpimy, więc cały świat śpi dla nas. Jest to stan, który w sanskrycie nazywa się Parabrahma. Jest to stan, który w sanskrycie nazywa się Parabrahma.

Otóż, to, co jest napisane w Biblii, jest bardzo skondensowane i szybkie. I żeby to zrozumieć, próbuję to po prostu rozwinąć, abyście mogli uzupełnić brakujące punkty. Pierwszy stan to stan Parabrahmy, jest to stan, w którym nic się nie manifestuje, wszystko śpi.

Wtedy ten Parabrahma staje się świadomy Siebie, budzi się, tak jak my się budzimy. Wtedy zaczyna się manifestować. Cała świadomość, świadomość tego, zaczyna gromadzić się na peryferiach, a centrum pozostaje jako Podmiot. Peryferia są teraz Mocą tego Podmiotu. Mieliśmy więc podmiot - Boga Wszechmogącego, zwanego Sadashiva, i Jego Moc, która jest Pierwotną Mocą, w sanskrycie nazywaną Adi Shakti, a w Biblii nazywamy ją Duchem Świętym. Więc one się rozdzielają, to znaczy... trzeba by było to narysować, ale to nieważne teraz - powiem wam w skrócie.

I ten Obserwator, ten Sadashiva, ten Bóg Wszechmogący zaczyna obserwować swoją własną Moc. Nie jesteśmy w stanie zrozumieć całkowitej zgody i całkowitego zrozumienia, całkowitej jedności i integracji między tymi dwiema istotami, Bogiem Wszechmogącym i Jego Mocą. To jak Słońce i jego promienie lub światło słoneczne, Księżyc i światło księżyca, ale nawet więcej. Nic nie może stanąć między nimi. Są w absolutnej jedności ze sobą i wszystko działa jednocześnie. W ludzkich związkach żaden mąż i żona nie mogą tacy być, to niemożliwe.

Wtedy Obserwator, Sadashiva, sprawia, że Jego Moc, która tworzy byt, zaczyna tworzyć. Najpierw Ona odmawia. A potem On Jej daje – w bardzo poetycki sposób – to się nazywa „Lasya”, co oznacza impuls. I to daje pierwszy dźwięk, Omkara. To jest pierwsze, logos, pierwszy dźwięk, Słowo. To jest Słowo, które Ona wypowiada, Ona tworzy.

Wtedy Ona zaczyna tworzyć. Ona tworzy, Ona dzieli Samą Siebie. Przede wszystkim, Ona jest niczym innym jak Mocą pragnienia. Ponieważ najpierw trzeba pragnąć! To jest pragnienie Boga. Ona istnieje jako pragnienie. Dopóki nie ma pragnienia, nic nie może zadziałać. Więc Ona jest Mocą pragnienia. Tak jak my również mamy w sobie Moc pragnienia. Potem z tego pragnienia powstaje druga Moc, która przekształca je w czyn. Więc wkracza druga Moc, Moc działania. Te dwie Moce tworzą pomiędzy sobą system, jak lewa i prawa strona, który zaczyna podtrzymywać rzeczy, które zostały stworzone.

Jak wam mówiłam, węgiel ma cztery wartościowości, jest czterowartościowy. Nie wiem, czy uczyliście się chemii, czy nie, ale jeśli spojrzycie na układ okresowy pierwiastków, wszystko jest tak pięknie podzielone i tak dobrze zorganizowane, że trzeba uwierzyć, że istnieje wielki Żongler lub wielki Planista, który to zrobił, inaczej to niemożliwe. To jest tak dobrze zorganizowane! Cały system wartościowości i wszystko jest tak dobrze zorganizowane. To wszystko jest dziełem centralnej ścieżki, która daje im podtrzymanie, jakość, którą mają.

Potem podtrzymanie zaczyna wzrastać, aż stajecie się istotą ludzką, jak pokazano tutaj. W tej Pustce, tutaj jako węgiel, potem przechodzicie do Pustki, i tutaj przechodzicie przez całą ewolucję, zaczynając od ryby aż do poziomu ludzkiego, gdzie stajecie się małym człowiekiem. Gdy stajecie się małym człowiekiem, Vamana, tak się go nazywa. Pierwszy człowiek, który pojawił się na tej ziemi, był człowiekiem niskiego wzrostu. Potem pojawił się człowiek, który był Parashuramą - Posejdon, bardzo duży człowiek, ogromny. Dwie skrajności. A potem pojawił się człowiek, który był pośrodku. A przywództwo w całej tej ewolucji sprawowała Inkarnacja aspektu, który jest aspektem ewolucyjnym.

Więc pierwszym aspektem, który Ona tworzy, jest aspekt pragnienia. Kiedy pragnienie umiera, wszystko zostaje zniszczone. A Obserwator to ogląda. Obserwator ma pragnienie. Dopóki Obserwator jest zadowolony, przedstawienie trwa. Gdy tylko spektakl Mu się nie spodoba, znika. Gdy tylko znika, całe przedstawienie się kończy. Całe przedstawienie jest tylko dla tego jednego Obserwatora. Więc ta Moc pragnienia musi trwać do końca. Gdy Moc pragnienia się skończy, nie ma już przedstawienia; nie ma już Obserwatora, nie ma już Jego Mocy, wszystkie łączą się razem i ponownie stają się stanem Parabrahmy.

Teraz druga Moc, jak powiedziałam, która jest aspektem tworzenia, więc jest aspekt Stwórcy. Jeden jest tym, co jest istnieniem, a druga strona istnienia to Niszczyciel. A potem jest kolejny aspekt, aspekt Stwórcy, a centralny jest Podtrzymującym, jest Opiekunem. Z nich, inkarnuje się ten jeden, tylko jeden aspekt, ponieważ musi nadać jakość i przywództwo. Na przykład, kiedy był wielki potop, wtedy On [Wisznu] inkarnował. Inkarnował jako ryba i delfin. Delfin. Nie wiem, czy wiecie coś o delfinach, czy nie. Ale delfin jest ssakiem i jest przyjacielem ludzi. Więc On inkarnował jako delfin i uratował łódź [Arkę Noego]. Jak wiecie, była łódź, w której ludzie zostali ocaleni. On uratował tę łódź. On jest delfinem, który inkarnował na tej Ziemi. Jeden po drugim, On inkarnuje. Potem inkarnuje jako żółw, czworonożny, który wychodzi z wody, by pokazać rybom, że można wyjść. Potem, stopniowo, inkarnuje jako czworonóg. tak pojawiają się Inkarnacje — On przychodzi jako przywódca. Ktoś musi dać tę pewność siebie. Jedna ryba przychodzi i wyprowadza je, a inne przychodzą, podążają za nimi. W miarę jak się doskonalą, za każdym razem pojawia się Inkarnacja. A między jedną Inkarnacją a drugą, jest bardzo długi czas i to się nazywa Jugi [ery]. W ten sposób te Inkarnacje przychodzą na tę Ziemię.

Do tego dochodzą inkarnacje Pierwotnej Istoty w tym obszarze [Pustce] - który możemy nazwać Oceanem Iluzji - i próbują ratować ludzi przed zbytnim odchyleniem się w tamtą stronę [prawą] lub w tę [lewą], jak wam wczoraj mówiłam. I w tym czasie, kiedy stają się istotami ludzkimi, rodzą się poszukiwacze, którymi wy jesteście, którzy są uosobieniem, uosobieniem ludzkiej ewolucji.

Otóż ci poszukiwacze są pochłaniani przez siły ignorancji, a te siły ignorancji tworzą również antychrysta. Mogą być diabelskie, ponieważ myślą: „Dlaczego nas tam nie ma?”, jak w jakiejś rywalizacji. I próbują opóźnić postęp świętych. Dlatego poszukiwacz, gdy się rodzi, jest atakowany, od samego dzieciństwa, natychmiast jest atakowany. Nawet rodzice mogą atakować poszukiwacza. Te siły mogą działać przez rodziców. Jeśli nie przez rodziców, to przez społeczeństwo, szkoły. Są cały czas atakowani. Ludzie, którzy atakują, mogą nie być tego świadomi, ale są używani jako media i ci ludzie są atakowani.

I z tym atakiem, kiedy są w kompletnym chaosie i nie wiedzą, jak się ratować, wtedy specjalnie tworzona jest kolejna Inkarnacja, ta, która manifestuje się tutaj, która jest Mocą pragnienia Boga, ale jest częścią Niszczycielską, która rodzi się, by niszczyć te złe siły, by je zabijać. To było 14 tysięcy lat temu, pierwsza inkarnacja tej wspaniałej Pani. Nazywa się Ją Dźagadamba, Matka tego świata. Ona przychodzi tutaj [środkowe serce]. Ona ich ratuje. Dzisiaj jest pierwszy dzień, świętowaliśmy pierwszy dzień Inkarnacji i to jest bardzo, bardzo ważny dzień dla Hindusów, ponieważ wierzą w Shakti, a Ona jest Shakti, która przyszła na tę ziemię, aby zabić te okropne, diabelskie inkarnacje, które nazywają się rakshasas.

Ta część jest reprezentowana w nas na poziomie serca w centrum, w pionowej kolumnie, i manifestuje się u dzieci do 12 roku życia w mostku i tworzy przeciwciała. Ona tworzy Swoją armię jako przeciwciała. Do 12 roku życia dzieci rozwijają w sobie te przeciwciała i gdy pojawia się niebezpieczeństwo, czy to fizyczne, emocjonalne czy duchowe, te przeciwciała walczą. Dlatego, kiedy się boicie, mostek zaczyna szybciej oddychać i informuje, że wszystkie przeciwciała powinny połączyć siły, by chronić podmiot. Te przeciwciała są tworzone tutaj [środkowe serce].

A lewa strona, lewa strona tego [lewe serce] jest esencją Macierzyństwa. Jeśli w waszym dzieciństwie wasza Matka odegrała rolę, która dała wam lęki lub jakieś przerażające doświadczenie, wtedy ten ośrodek przestaje działać. Mówimy, że lewe serce ma blokadę. Czasami, jeśli jesteście złą matką, również może się blokować. Prawe serce jest tym, co należy do ojca. A ojcostwo jest wyrażane przez przywódcę, który przyszedł na tę ziemię około 8 tysięcy lat temu, który nazywa się Shri Rama. On - jeśli tu spojrzycie, On nie jest w centrum. Aby uczynić go kompletnym człowiekiem, został przesunięty na prawą stronę. On jest Shri Ramą.

Shri Rama przyszedł na tę ziemię, aby ustanowić instytucję dobroczynnego króla. Rozwój polityczny i ewolucja polityczna zaczęły się od niego. On jest tym, który dał przywództwo jako dobroczynny król, ten, który reprezentuje Boga i jest królem. Idea króla związanego z Bogiem pochodzi od Shri Ramy. Ale współcześni królowie tacy nie są, nie mają żadnego związku z Bogiem. Wręcz przeciwnie, są okropnymi ludźmi. Niektórzy z nich to po prostu ludzie szatańscy. Oni są absolutnie szatańscy. I można to zobaczyć po sposobie, w jaki prowadzą swoje życie i w jaki prowadzili je wcześniej.

Więc dobroczynność Shri Ramy ma być tutaj naśladowana przez wszystkich przywódców politycznych i wszystkich ludzi, którzy są u steru władzy. On jest ideałem, który został stworzony dla ludzi, aby sprawowali swoją władzę jako głowa, lub kochający, współczujący, dobroczynny przywódca ludu, który musi nimi rządzić, wzbudzając ich szacunek, przez szacunek. A jeśli ludzie tworzą takich królów, którzy nie są godni szacunku, tych, którzy nie mają ludzkich wartości, tych, którzy nie mają moralnej odwagi, tych, którzy są egoistyczni, tych, którzy są egocentryczni, to nie mają nic do roboty na tym stanowisku. Taka jest więc pozycja Ramy, który jest ojcem.

Więc głowa każdego państwa musi być ojcem swoich poddanych, to właśnie próbował pokazać swoim życiem. Do tego stopnia, że musiał poświęcić swoją ukochaną Żonę, którą tak bardzo kochał. Ale w dzisiejszych czasach, to co ludzie robią dla własnych dzieci, sprzedaliby cały kraj. W naszych Indiach tak robią. Tutaj jest zupełnie odwrotnie, nikt w ogóle nie dba o dzieci i nikt nie wie, czyje to są dzieci. Ale w Indiach jest odwrotnie, że sprzedaliby nawet swój kraj dla swoich dzieci. Obie te skrajności są sprzeczne z charakterem Shri Ramy.

Otóż to jest charakter, który został stworzony 8 tysięcy lat temu. Więc wyjaśniam wam to wszystko. A to jest serce. W sercu rezyduje Duch. Duch obserwuje grę tego stworzenia, i obserwuje, co dzieje się z tą osobą, tą osobą, tą osobą i tą osobą. Każdy ma w sercu Ducha, który obserwuje. Nazywa się go „ćetana” [świadomość], co oznacza ten, który zna pole. Obserwuje więc każdą minutę; wie, co robicie, dokąd idziecie, jakie błędy popełniacie, obserwuje, nie ingeruje. Ingerencja pochodzi stąd [Swaddisthan?], z tej rzeczy, On próbuje dać wam sumienie, próbuje was poprawić. Stąd czasami [Mooladhara], część mądrości, próbuje wam powiedzieć: „Bądźcie w centrum”, karząc was i pokazując, że to jest złe. Ale on tylko obserwuje grę: „Zobaczmy, jak daleko to zajdzie”. On jest „znawcą waszego pola”. On jest Uniwersalną Istotą w waszym wnętrzu. On jest odbiciem tego Boga Wszechmogącego, który jest Obserwatorem w waszym wnętrzu. A Jego Mocą jest ta Wszechprzenikająca Moc, która stworzyła to wszystko [system subtelny].

Więc aby poczuć tę Wszechprzenikającą Moc, musicie stać się Duchem. Całe to stworzenie nie ma sensu, jeśli nie staniecie się Duchem. W Wedach, już pierwsza strofa mówi, że „Czytając Wedy, jeśli nie stajecie się Wedinami [mędrcami] - Vedinies - słowo „Weda” pochodzi od „vidya”. Vidya oznacza wiedzieć; jeśli nie staniecie się wiedzą, to nie ma to sensu. Ale wiedza nie polega na tańczeniu i krzykach i wszystkich małpich sztuczkach, które ludzie robią; tam nie ma żadnych małpich sztuczek. Wiedza polega na tym, że stajecie się Jaźnią, czujecie Wszechprzenikającą Moc i dzięki niej wiecie wszystko inne. To jest wiedza o Jaźni i to jest to, co musimy osiągnąć.

Jeśli nie chcecie stać się swoim Duchem, przykro mi, nie mam nic do zaoferowania. Jeśli macie w głowie coś innego, możecie stąd odejść, ale nie ma sensu się o to spierać, nie powinno być o to żadnych sporów. Jeśli nie chcecie się nim stać, nie mam nic do powiedzenia, nie mam nic innego do zaoferowania ani o co prosić. Prosiłabym was, abyście stali się swoim Duchem, a potem o tym porozmawiamy.

A kiedy staniecie się swoim Duchem - jest bardzo dobra książka napisana przez Adi Śankaraćarję w VI wieku tego, który był pierwszym Śankaraćarją, obecnie wszyscy są okropni. Jeden z nich robi teraz wielki parasol ze złota, wysadzany diamentami, wyobraźcie sobie. Jest niskim człowiekiem. Powiedziałam: „Ten parasol pewnego dnia na niego spadnie”. Próbuje rywalizować z Papieżem. I ten Adi Śankaraćarja powiedział, że „Nic nie zadziała, ani joga, ani sankhja, nic. Wszystkie te filozofie są bezużyteczne. To działa tylko - żadna dyscyplina, nic - dzięki Łasce Matki; dzięki Łasce Matki, która jest samą Kundalini, Ona jest Pierwotną Kundalini. To działa tylko przez przebudzenie Kundalini.

Jest to jasno podane, ale wy nie czytacie tych książek. Dzisiaj jest imię Bogini. Dziesięć z nich to nic innego jak różne czakry, gdzie Ona rezyduje w Mooladharze. Ona rezyduje w Swadhishthanie. Ona rezyduje w Manipurze, Ona rezyduje w - jak to nazywacie - tej czakrze Hridaya (serca). Potem Ona rezyduje w Vishuddhi, potem w Agnyi, a potem w Sahasrarze. Wszystkie te imiona są tam podane. Oczywiście, nie było to powiedziane tak jasno, jak dzisiaj, ponieważ nie było na to czasu. Ale wszystkie te rzeczy tam są: jak ona się wznosi, jak przebija wszystkie te „granthis”, które są między tymi dwoma czakrami, „granthis” oznaczają węzły. Jest to tak jasno podane. Nigdy nie jest podane, że macie zacząć skakać jak małpa, albo zdejmować ubrania. Wszystkich tych bzdur tam nie ma, wręcz przeciwnie, jest powiedziane, że to wszystko jest opętaniem. Stajecie się „bhootagrasta”, co oznacza, że zostajecie opętani przez zmarłych. Jest to tak jasno podane. Ale ludzie nie czytają tych książek: rzucają się na ludzi, którzy przybyli tutaj, aby pokazać jakiś rodzaj mesmeryzmu i akceptują to.

Ale wy jesteście poszukiwaczami. Prosiłabym was, jesteście poszukiwaczami, przede wszystkim wiedzcie, że jesteście poszukiwaczami i nie dajcie się zwieść tym fałszywym sztuczkom. Nie marnujcie swojej energii na te fałszywe rzeczy, staniecie się swoją Jaźnią. Oczywiście, jest rzeczą oczywistą, że zmiana, transformacja, zachodzi w waszej świadomości, przede wszystkim, w waszej świadomości. Nie w skakaniu i żadnych tego typu bzdurnych rzeczach.

Mam na myśli, ludzie myślą, że jeśli staniesz się głupcem, to twoja świadomość się poprawiła. Przemieniony, w końcu jesteś przemieniony, byłeś rozsądną osobą, stałeś się głupcem. Jesteś przemieniony w każdym razie. Jeśli oszalejesz, to jest to jeszcze większa transformacja. Matka mówi: „W porządku, transformacja. Oszalałeś!”. Jesteście rozsądnymi ludźmi, lądujecie w szpitalu dla obłąkanych, jesteście przemienieni. I zaszła też transmutacja. „Ponieważ teraz nosimy ubrania jak obłąkani, zachowujemy się jak obłąkani, zaszła transformacja”.

To jest wzniesienie umysłu, musicie się wznieść. Wasza świadomość musi się wznieść, a nie opaść. Bardzo łatwo jest opaść. Pójście w lewo lub w prawo to nie jest droga, ale pójście tutaj, w Super Świadomość. I to jest jedna rzecz, którą trzeba wiedzieć, że powinna się wam przydarzyć. To jest wiedza o Jaźni. To jest to, co trzeba uzyskać, to przebudzić te ośrodki wewnątrz was, które są reprezentowane tutaj na waszych palcach, siedem z nich jest tu pokazanych, a następnie na początek poczuć Wszechprzenikającą Moc. Gdy to się stanie, wtedy trzeba wiedzieć, jak rozróżniać, jak dekodować, jak odkrywać, jak ulepszać, jak iść z tym dalej. Przede wszystkim, uzyskajcie połączenie. Jeśli wasz samochód jeszcze nie ruszył, co z tym robicie?

To takie proste i takie zdroworozsądkowe, ale nie wiem, jak ci ludzie to przejęli. Jedynym problemem, jak wam już mówiłam, jest to, że Bóg dał wam wolność. I ta wolność musi być szanowana. Ale jeśli idziecie do tych ludzi, nie zadajecie żadnych pytań, robicie tak jak inni, zupełnie jak małpy. Nawet nie myślicie, dlaczego to robią. Mam na myśli, że to jest takie ohydne!

Jak pewien dżentelmen, który do mnie przyszedł, który poszedł do pewnego guru i został kompletnie zrujnowany. Powiedziałam: „Jak mogłeś to zrobić? Jesteś Hindusem. Czy nie wiesz, że tego nie wolno robić?”. Powiedział: „Po prostu chciałem zobaczyć. Po prostu z ciekawości tam poszedłem. A potem ja też zacząłem skakać i wciągnąłem się w to”. I przez pięć lat w tym tkwił, nie wiedział, że w tym tkwi. Powiedziałam: „Hindusi mają trochę mądrości, ponieważ czytali te wszystkie rzeczy, wiedzą o tym wszystko. Jak mogłeś to zrobić?”. Oni wiedzą, że nieświętość nie jest drogą do Boga.

Otóż, niektórzy z nich mogą wam również dać wyjaśnienie, że macie być oczyszczeni. I płacicie za to, jakbyście szli tu do jakiejś pralni, płacicie za to, wchodzicie w to, przechodzicie przez jakieś obroty i stajecie się oczyszczeni. Macie być oczyszczeni. Musicie zobaczyć ich styl życia, musicie zobaczyć, jak żyją. Osoba, która nie potrafi nawet powąchać kwiatu, jak może was oczyścić?”. On sam potrzebuje dużo leczenia. Nie może powąchać kwiatu, czy możecie sobie wyobrazić takiego człowieka, który nie potrafi powąchać kwiatu? Powiedziałabym, że to tępa osobowość, najpiękniejszą rzeczą, jaka została stworzona, jest kwiat, jak on zamierza czuć ludzkie kwiaty? Jak on zamierza się cieszyć? Osoba, która nie może zdjąć okularów przeciwsłonecznych z oczu i nie może spojrzeć ludziom w twarz, jak możecie uwierzyć, że taki człowiek może być kimś świętym? Żadna święta osoba nie ma takich oczu.

Trzeba wiedzieć, że jeśli osoba nie prowadzi świętego życia i jest pasożytem, chciwym człowiekiem, proszącym o pieniądze i Rolls Royce'a i tego typu rzeczy, jak myślicie, że tacy ludzie mogą być guru? Powinnam powiedzieć, że nie macie poczucia własnej wartości. Oni są absolutnymi diabłami. Ale problem w tym, dla mnie, problem jest bardzo, bardzo inny.

Kriszna powiedział: „Yada yada hi dharmasya glanir bhavati bharata... Paritranaya sadhunang vinashay cha dushkritam ...sambhabami yuge” Powiedział: „Kiedykolwiek następuje upadek podtrzymania, wtedy, by ocalić świętych i zabić szatańskich, przychodzę na tę ziemię i przybieram formę”.

Otóż problem polega na tym, że wszyscy święci mają tych szatańskich w swoich głowach. Mój problem jest bardzo skomplikowany. Wiem, że są Świętymi, wiem, że są tymi, którzy są poszukiwaczami i byli nimi od wieków, ale są pod wrażeniem szatańskich i szatańscy rządzą. Więc jeśli w grę wchodzi kwestia zabijania, „samarak” Kriszny, nawet jeśli zostaną zabici, oni są w waszych mózgach, więc jak można ich zabić? Muszą wyjść z waszego mózgu. Skomplikowana struktura dzisiejszych poszukiwaczy jest taka, że w swoich mózgach mają skupionych wszystkich szatańskich, nie mogą się ich pozbyć. Są pod takim wrażeniem.

Wczoraj ten człowiek powiedział: „Ale Matko, wszystko jest dobre, nie ma czegoś takiego jak zło”. Powiedziałam: „Naprawdę?”. Możecie sobie wyobrazić, wierzyć w coś takiego. W takim razie, po co wam rozróżnianie? Śmiało. Czy pójdziecie do piekła, czy do nieba, co to za różnica? Jeśli nie ma zła, cieszcie się swoim Piekłem! Miłych wakacji! Chrystus tak wiele razy mówił o szatanie. Nie tylko, ale powiedział, że szatan próbował Go kusić. Mówił o szatanie, a jednak, jak możecie wierzyć, że nie ma zła? Po prostu nie mogę tego zrozumieć.

Nie tylko jest zło, ale ciemność jest tak wielka, że stoimy w punkcie tak niebezpiecznie usytuowanym, bardzo niebezpiecznie usytuowanym, że ludzie są bardziej pod wrażeniem zła niż dobra. Zobaczcie, ilu nas jest. Po prostu zobaczcie sami. Jesteśmy tu dla rzeczywistości, nie możecie za nic zapłacić, dostajecie swoją Realizację, 50% ludzi tutaj otrzymało Realizację ale ilu ludzi tam jest? I nie mają nawet cierpliwości, by usiąść, ale znam ludzi: „Byłem z guru przez 8 lat. On jest w moim sercu”. Serce jest zablokowane i cały czas mdlejecie mając tego guru w środku. Bardzo duży problem, który powinniście sobie uświadomić, to to, że to wszystko są święci. Moją jedyną troską jest ich ocalenie.

Istnieją bardzo subtelne metody sabotowania, niszczenia dzieła Bożego. I powinniście wiedzieć, kiedy otrzymacie swoją Realizację, że musicie stać się silnymi filarami dzieła Bożego, a nie oddawać się frywolnym, bezużytecznym, tanim rzeczom. Ale zajmijcie się tym, nauczcie się tego, opanujcie to. Staniecie się swoim własnym mistrzem. Ci guru, którzy nie mają żadnych mocy, niczego, stali się guru i zarobili na was tyle pieniędzy, a wy jesteście ludźmi, którzy są Zrealizowanymi duszami i jesteście tacy cisi. Powinniście krzyczeć z dachów domów i mówić, że to są fałszywi ludzie, to są oszuści.

Sam Chrystus powiedział, że będą zwodniczy i fałszywi guru. A potem ludzie mówili: „Dlaczego mówisz przeciwko nim?”. On powiedział: „Szatan nie będzie mówił przeciwko sobie, swojemu domowi”. Powiedział to jasno. I kiedy ludzie mi mówią: „Matko, nie mów przeciwko nim”. Mówię, zawsze im mówię: „Będę mówić, nie tylko mówić, ale gdziekolwiek będzie to możliwe, powiem im zdecydowanie, zaprawdę powiem, że to są szatani, których znam od wieków, od tysięcy lat, znam ich, każdego z nich, znam wszystkie ich sztuczki. Wiem, co wam robią. I nie słuchajcie ich, że was oczyszczają. Niech sami się oczyszczą i odpokutują, aby nie wrócili na stałe do piekła.

Więc tutaj, na tym etapie Matki, Ona jest potężna. Ona was chroni. Ma wiele przeciwciał. Właściwie, te przeciwciała zostały stworzone w określonym czasie, kiedy mówiono, że był szatan, którego nie można było zabić przez czworonogi i ludzi, którzy mają dwie nogi, jak istoty ludzkie. Więc stworzyła specjalny rodzaj – komara, nazywacie to gnat? Czarna rzecz z sześcioma nogami, i zabiła go. A te przeciwciała to są te z sześcioma nogami. I one zadziałały. Są tam i to Ona jest tą, która nas chroni.

Przechodząc do poziomu fizycznego, kiedy kobieta martwi się o swoje bezpieczeństwo, co jest bardzo powszechne w Ameryce, ponieważ mężowie, jeśli mają romanse, jeśli nie mają czasu dla swoich żon, i jeśli cały czas mówią żonie, że „może będziesz musiała opuścić dom”, rozwijają lęk w tym obszarze [ośrodek serca]. A chorobą, która jest tym spowodowana, jest rak piersi, który jest bardzo powszechny w Ameryce, rak piersi. Rak piersi jest spowodowany u kobiet, które mają poczucie braku bezpieczeństwa. W Sahadża Jodze można wyleczyć raka piersi. Bardzo łatwo jest wyleczyć raka piersi w Sahadża Jodze.

Połączenie tego i tego daje astmę. Mężczyźni, którzy mają astmę, muszą zadbać o swoje ojcostwo. Ich własny ojciec - załóżmy, że czyjś ojciec umarł bez wiedzy tego człowieka, albo ojciec może również opętać. W takim przypadku pojawia się tego rodzaju rzecz. Co zaskakujące, ostatnio w Londynie, pewien lekarz, nie wiem jak, eksperymentował z kobietą, która cierpiała na anoreksję. Jej ojciec zmarł, a ona nie chciała jeść. I wiele z nich jest takich, których ojciec zmarł, cierpią na anoreksję. A on powiedział: „W porządku, zajmijmy się twoim ojcem. Zróbmy dla niego jakąś ceremonię”. I zaczęła normalnie jeść, to najbardziej zaskakujące. W gazecie napisali, że to zrobił. W ten sposób można leczyć takie kobiety, które cierpią z powodu braku ojcostwa; lub może możemy powiedzieć, jeśli ojciec cię opętał, jeśli dziecko cały czas myśli o ojcu, wszystkie te rzeczy można wyleczyć w Sahadża Jodze, czego, jestem pewna, kiedy pójdziecie dalej w studiach nad Sahadża Jogą, nauczycie się jedno po drugim, jak leczyć takie osoby, które mają te choroby.

Myślę, że zostawię te trzy ośrodki na jutro i spróbuję je omówić. Ale to jest Duch, który wciąż obserwuje. Kiedy Kundalini – to jest siedlisko Ducha – kiedy Kundalini wznosi się i dotyka tego siedliska, natychmiast łączycie się z Duchem. A Duch, który jest tą Wszechprzenikającą Mocą, zaczyna płynąć przez wasze ręce, a także zaczynacie go odczuwać na zewnątrz. Obserwator, Świadek, który był na zewnątrz naszego centralnego układu nerwowego, teraz wchodzi do naszego centralnego układu nerwowego i wiemy o nim wszystko, gdy zaczynamy używać tej mocy Ducha.

Jeśli pamiętacie, Chrystus został dotknięty przez jakąś chorą kobietę, i poczuł, że moc przepłynęła do niej, i to jest to samo. Ale Chrystus był inny. On był Wszechprzenikającą Mocą. On był Omkarą, dlatego mógł chodzić po wodzie. Ale o Chrystusie i o Shri Krisznie opowiem wam później, jutro, jeśli nie macie nic przeciwko.