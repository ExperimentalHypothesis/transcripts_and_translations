10 września 1995
Ganeśa Pudźa
Kampus, Cabella Ligure (Włochy)

Z wszystkimi Ganapatimi siedzącymi wokół Mnie i z wami wszystkimi, ganami, siedzącymi przede Mną, nie wiem, co powiedzieć. To niezwykłe, bardzo niezwykłe, ponieważ większość z was pochodzi z kultury, która nigdy nie okazywała żadnego szacunku dla Śri Ganeśy. Nigdy nie zdawano sobie sprawy, jak ważne było to, że bez cech Śri Ganeśy, nie możemy niczego w życiu osiągnąć. Idea codziennego, chwilowego czerpania przyjemności zniszczyła ich. A także pragnienie poznania Boskości rozpływa się w powietrzu, ponieważ gubicie się w tym chwilowym czerpaniu przyjemności, aż stajecie się destrukcyjni, całkowicie zniszczeni. Ale naprawdę nie rozumiem, jak osiągnęliście ten stan, w którym widzicie, [że] czystość jest tak ważna w życiu; że cechy Ganeśy, Jego system wartości i Jego niewinność należy przyswoić. Czuję wielką satysfakcję, że coś takiego wydarzyło się teraz w waszym życiu i że wszyscy tak bardzo wychwalacie Śri Ganeśę.

Śri Ganeśa jest w nas od dzieciństwa. Wczoraj widzieliście dzieci, jakie były piękne i jak bardzo nas zabawiały. Wszyscy mieli uśmiech na twarzy, a ja powiedziałam: „Nie śmiejcie się”, bo jeśli się śmiejecie, czują się trochę urażone i myślą, że się z nich naśmiewacie. Radość, jaką czerpaliśmy z tego przedstawienia dzieci, była większa niż można by oczekiwać od dorosłych, którzy wystawiają tego rodzaju przedstawienie tylko po to, by nas zabawić. Być może była to jakaś bardzo subtelna radość Śri Ganeśy, która nas tak uszczęśliwiła.

Wszyscy mamy Śri Ganeśę bardzo dobrze osadzonego w nas samych, a w was – przebudzonego; przebudzonego w taki sposób, że nawet z własnej woli nie chcecie robić rzeczy, które byłyby sprzeczne ze Śri Ganeśą. Jego manifestacja w was jest tak oczywista. Spójrzcie na swoje twarze – tak pięknie lśnią, są tak bardzo inne od innych ludzi. Pewnego dnia podróżowałam z Londynu i przyszła do Mnie pewna Hinduska, która powiedziała: „Byłam zaskoczona, widząc Pani uczniów. Ich twarze lśniły takim światłem. Nigdy nie widziałam takich uczniów”. Zapytałam ją: „Kim jesteś?” Odparła: „Wyszłam za mąż za członka rodziny Guru Nanaka i wszyscy ludzie w jego rodzinie są dokładnym przeciwieństwem tego, kim był Guru Nanak”. Więc powiedziałam: „To dlatego, że czczą Śri Ganeśę”. A ona na to: „W naszej rodzinie nikt nie czci Śri Ganeśy”. Rzekłam: „To niemożliwe! Jak to?” Oni wierzą w nirakar, w bezforemnego Boga ćajtanji. Zapytałam: „Ale kto jest źródłem tej ćajtanji? Dlaczego nie dowiedzą się, kto jest tym źródłem?” Powiedzieli, że Nanak mówił tylko do tego momentu. Nie mówił o źródle. Powiedziałam: „Lepiej się dowiedzcie, ponieważ z tej księgi mogły zostać usunięte pewne rzeczy”. I wtedy ktoś dał Mi fragment, w którym opisał on niewinność, Bóstwo Śri Ganeśy. Opisał, że całe Stworzenie zostało dokonane przez Matkę, a nie przez Ojca. To bardzo zaskakujące, bo nirakari, ci ludzie, którzy nie wierzą w formy Boga, zawsze mówią o Ojcu, a nie o Matce. Dotyczy to również chrześcijaństwa, również islamu, a także żydów. Wszyscy oni mówią o Ojcu, a nie o Matce, ani o Śri Ganeśy.

Wydaje się, że w starożytności wierzono w boga-dziecko, nawet w Chinach, nawet w Grecji, a także w wielu innych krajach, które uważano za prymitywne. Ale wszyscy wierzyli w boga-dziecko. Więc teraz, kiedy mamy do czynienia z naszymi dziećmi, powinniśmy wiedzieć, że są one jak Śri Ganeśa: są bardzo niewinne, bardzo proste; z wyjątkiem przypadków, gdy czasami coś na nie wpływa i tracą swoje oparcie. Ale największym wkładem Śri Ganeśy w Sahadźa Jogę jest to, że On sprawia, że czujecie Moje wibracje. On sprawia, że czujecie piękno czystości i prostoty. Jest to możliwe tylko wtedy, gdy Śri Ganeśa jest w was przebudzony. Również Kundalini nie wzniesie się bez przyzwolenia tego „kanclerza”. To On siedzi na Muladharze. Ale powinniście wiedzieć, że jest On na każdej ćakrze. Niewinność leczy wszystkie dolegliwości, fizyczne, psychiczne, emocjonalne, a zwłaszcza duchowe.

Ale najważniejszą cechą Śri Ganeśy jest to, że On wierzy w emitowanie wibracji, On wierzy w rzutowanie Swoich wibracji na wszystkich. To jest cecha, którą teraz, jak czuję, wszyscy wy, jako Sahadźa jogini, możecie wykorzystać. Otrzymaliście swoją Samorealizację bez żadnego wysiłku, powinnam rzec. To było Sahadźa. Życie przed Samorealizacją było inne. Przeszliście transformację i wskoczyliście w nową erę Meta Nauki. Ale teraz musimy zobaczyć, cokolwiek otrzymaliśmy, co mamy z tym zrobić? Oczywiście wiecie, że musicie dawać Samorealizację innym, musicie uzdrawiać ludzi, musicie ich kochać i musicie być współczujący, ale oprócz tego, teraz muszą się zacząć rozważania na wasz temat.

To dzieje się dzięki mocom Śri Ganeśy, które są w was. Powinniście zobaczyć, że możecie emitować swoje moce, swoją energię na innych. Możecie ją rzutować na innych. Na przykład, jeśli ktoś do was przychodzi, spotyka was, jeśli wiecie, jak świadomie rzutować swoją energię. To jest nowy rodzaj medytacji, który musicie teraz praktykować: emitowanie swojej energii, rzutowanie swojej energii na innych. Nie musicie nic mówić, nie musicie rozmawiać, ale po prostu poczujcie to świadomie – powtarzam, świadomie. To nie jest Sahadźa, to nie jest spontaniczne. To jest to, co musicie praktykować, emitowanie swojej energii niewinności Śri Ganeśy na innych, tak, że kiedy was zobaczą, ich niewinność zostanie przebudzona.

Na przykład, powiedzmy, mieliśmy pewne problemy w Londynie i Sahadźa jogini powiedzieli mi: „Matko, wciąż jacyś mężczyźni się na nas patrzą”. A niektórzy mówili: „Jest wiele kobiet, które się na nas patrzą”. To było coś w rodzaju wzajemnej relacji. Powiedziałam: „Możecie rzutować swoją energię w taki sposób, że to rzutowanie powstrzyma tego rodzaju głupie zachowanie innych ludzi i sprawi, że zrozumieją, uszanują was i poczują waszą godność”. To nie jest bardzo trudne. Ale wręcz przeciwnie, zgodnie z kulturą, przyciąganie mężczyzn i przyciąganie kobiet, ulegnie to osłabieniu. Energia osłabnie.

Kiedy czujecie własną godność i spokój i [zdajecie sobie sprawę], że jesteście teraz ludźmi z Samorealizacją, że nie jesteście zwykłymi ludźmi, rozwija się w was rodzaj majestatycznej osobowości. Ta majestatyczna osobowość może mieć ogromny wpływ na otaczających ludzi – ogromny! To jest rodzaj świadomego rzutowania, które powinniście zacząć. Nie znam tej strony, jak to rzutować lub jak to robić świadomie. U Mnie to jest spontaniczne, to się po prostu dzieje. Ale możecie to osiągnąć sami przy odrobinie praktyki. Spróbujcie stawić czoła takim ludziom, nie z pogardą czy lekceważeniem, ale po prostu swoją majestatyczną osobowością. Ta osobowość jest teraz tutaj, widzicie, siedzi w tak majestatyczny sposób i daje również wibracje innym.

Cała postać nagle coś robi ludziom. Oczekiwanie, że cały świat zmieni się spontanicznie, nie wydaje Mi się słuszne. Bo, wiecie, świat jest tak chaotyczny, pełen tak wielkiego chaosu, tak wielkiego ego, tak wielu uwarunkowań. Ale coś w was może wznieść się ponad innych z waszym poczuciem godności, z waszą pełną Jaźnią, gdzie stoicie sami ze sobą. Nie musicie być nieuprzejmi, nie musicie być egoistyczni, nie musicie mówić rzeczy, jeśli nie chcecie nic mówić. Po prostu ta cicha osobowość może emitować tak piękne wibracje, które macie. Zgromadziliście w sobie wiele wibracji. I to gromadzenie widać na waszych twarzach, o których mówiłam, że lśnią. Ale z niewinności, którą macie, musicie być dumni, bardzo dumni. Nawet teraz czasami czujecie, że ludzie powiedzą, że nie jesteście odpowiednio ubrani albo może wyglądacie brzydko, i wszelkiego rodzaju rzeczy, których oczekują od każdej innej osoby. To zabawne, że na tym świecie wszyscy ludzie oczekują od innych, że będą bardzo dobrzy. Każdy powinien być bohaterem czy kimś takim – a o sobie nigdy nie myślą!

Więc teraz staliście się bohaterami w tym sensie, że duchowo jesteście znacznie wyżej od nich wszystkich. Więc to rzutowanie, kiedy się zaczyna – powtarzam znowu, „świadome” – wtedy nie powinniście się bać, że: „Rozwinę swoje ego”. Nie powinniście się bać, że: „Nabiorę jakichś uwarunkowań”. Ale po prostu, w pewien sposób, ze zrozumieniem, że macie w sobie te moce, pięknie się wyrażające, tak jak robi to dziecko. Jeśli jest jedno dziecko, może ono zabawiać co najmniej sto osób. Co jest tak słodkiego w dziecku? To niewinność: sposób, w jaki mówi, sposób, w jaki się wypowiada, jak się zachowuje, sposób, w jaki wyraża swoją miłość. To takie proste, ale w swojej istocie ma coś z tej niewinności Śri Ganeśy.

Gdziekolwiek pojawia się kwestia dzieci, cały świat się tym martwi, cały świat chce rozwiązać ten problem. Jeśli dziecko ma kłopoty, gdziekolwiek na świecie rozejdzie się wieść, że to i to dzieje się takiemu dziecku i wszyscy będą się martwić. Jeśli gdzieś zobaczą dziecko, twarze się zmieniają; widzicie twarze, wyraz się zmienia, automatycznie. Ponieważ to dziecko emituje tę niewinność; bez żadnych świadomych działań, bez żadnego specjalnego sposobu, ale po prostu spontanicznie. Ale potem dorastacie, zaczynacie dorastać, dorastać z innymi, którzy również nie są niewinni. Musicie ich spotykać. Nie możecie uciec od społeczeństwa. Zaczynacie nawiązywać kontakt z takimi ludźmi, którzy mówią o rzeczach – w rzeczywistości, którzy krytykują Śri Ganeśę. Stopniowo wasza niewinność zaczyna umierać i czasami czujecie się gorsi od tych wszystkich, którzy uchodzą za wielkich wojowników przeciwko niewinności.

W tym sensie, że – kiedy byłam w Londynie, widziałam, że wszyscy się ze Mnie śmiali, bo miałam ten kunkum. Ale myślałam sobie, że oni nie wiedzą, dlaczego go noszę. Są więc tak bardzo nieświadomi: bardzo nieświadomi ludzie, że nie wiedzą, że w Indiach wszystkie zamężne kobiety muszą to nosić. Nawet muzułmanki to noszą; noszą także mangalasutrę. Więc rzekłam, że: „To jest po prostu napisane na mojej głowie, że jestem zamężną kobietą”. To po to, by powiedzieć ludziom: „nie zawracajcie Mi głowy. Mam za sobą męża, który może was pociągnąć do odpowiedzialności”.

Ten rodzaj ignorancji jest tak wielki na Zachodzie, a oni wciąż myślą, że są wyższą rasą, że są wspanialszymi ludźmi. Nie znają nawet drobnych, małych rzeczy o życiu. Co do niewinności, myślę, że stracili o niej wszelką wiedzę dawno temu. I dlatego dzisiejsze społeczeństwo całkowicie straciło swoje oparcie. Każda jednostka jest oddzielna, każda jednostka robi coś innego i nie znają się nawzajem. Bez niewinności nie można mieć kontaktu z innymi ludźmi. Bo oznacza to, że za tym wszystkim kryje się jakieś pożądanie lub chciwość. Do tego stopnia, że teraz stało się to wszystko tak nudne, że raz nawet rzekłam jednemu Sahadźa joginowi, że jeśli tam idzie, jest tam rodzina, która ma córkę, to niech da jej ten prezent – prosta rzecz! Ten jogin był już dość starszą osobą, nie młodym chłopcem. Rzekł: „Matko, lepiej nie pójdę”. Zapytałam: „Dlaczego?” „Bo źle mnie zrozumieją”. „Co źle zrozumieją?” „Dlaczego daję prezent tej dziewczynie?” Odparłam: „Ale to ja go daję. Co w tym złego?” „Nie!” Taka jest psychologia. Sam był psychologiem. Taka jest psychologia. „Więc nie mogę zanieść tego prezentu dla tej dziewczyny!” To znaczy, byłam [zdumiona]: dla Hindusów, nie rozumiecie tego rodzaju obaw. Ale potem zauważyłam, że to jest przesada, że nie chcą być z żadną kobietą, nie chcą być sam na sam z żadną kobietą. I powiedzieli: Matko, „Pani nie zna tych kobiet! Wytoczą nam sprawę o gwałt!” „Ale jak?” „One tak robią!”

Więc cała idea polega na kwestionowaniu niewinności ludzi. W tym celu, muszę powiedzieć, zrobili z tego Freuda boga z powodu jego pism. Nie wiem, jak oni w ogóle akceptują takie pisma. Po prostu nie mogę zrozumieć, jak to akceptują. Bo myślę, że nie mają pojęcia, kim są. Ktoś Mnie zapytał o Freuda: „Więc co on powiedział? Dlaczego ludzie są tak bardzo przeciwko niemu? Dlaczego Pani jest tak bardzo przeciwko?” Odparłam: „Rzekł, że istnieje toksyczna relacja między matką a synem”. Ten aż podskoczył. „Tak powiedział? Mój Boże! Dzięki Bogu, że nigdy nie przyjechał do Indii, w przeciwnym razie pocięlibyśmy go na kawałki i wrzucili do Morza Indyjskiego!” Rzekłam: „Ale po co psuć czystość Morza Indyjskiego?” Był tak zirytowany i zły, rzekł: „Jak mogli tolerować taki nonsens? Jak mogli zaakceptować taki nonsens przeciwko matce? Czy oni nie mają czystości?” Odparłam: „Taki jest z nimi problem”.

Teraz problem polega na tym, że mózg rozwinął się za bardzo, ego rozwinęło się za bardzo i każdy taki głupi pomysł – to jest o wiele gorsze niż głupie – został zaakceptowany. I dlatego uważam to za tak nudne: za każdym razem, gdziekolwiek pójdziesz, to nic innego jak ten biznes z seksem. To jest przesada. Nie mogę zrozumieć, jak ludzie to tolerują. W porządku, co najwyżej w niektórych filmach dla dorosłych można pokazać jakieś bzdury, ale za każdym razem, gdy coś oglądasz, widzisz, że nagle pojawia się tego rodzaju nonsensowna scena, te sceny w sypialni, te sceny, i ludziom się to podoba. Płacą za to. Chcą mieć wszystkie tego aspekty. To jest tak naturalna rzecz. Co tu jest do ciągłego gadania o tym? Nie rozumiem. To tylko rozwój mózgu, w taki sposób, że chce on akceptować każdy rodzaj nonsensu. „I co z tego? Co w tym złego?” „Cóż, jesteś szalony! Ot co. Idź do domu wariatów”. Wariaci też tak mówią. „I co w tym złego?” Tak samo. Z powodu takiej akceptacji, nie wiedzą, jak bardzo ludzie zniszczyli swoje życie rodzinne, życie swoich dzieci. Pod każdym względem widzimy, że całe społeczeństwo jest pełne tego nonsensu, a zwłaszcza w telewizji – szczególnie we Włoszech. To znaczy, pewnych przycisków nie powinno się naciskać, trzeba być bardzo ostrożnym, inaczej nie wiesz, z czym się zmierzysz i zbiera ci się na wymioty. Wiecie, jako Hindusi – pierwszą reakcją są wymioty. Ale ludzie, którzy jeszcze nie zdali sobie sprawy z wartości tej niewinności, mogą łatwo dać się zwieść tego rodzaju nonsensom, które się dzieją.

Cokolwiek by to nie było, dzięki błogosławieństwom Śri Ganeśy, wszyscy jesteście przemienieni. Jesteście na innej drodze. Wczoraj tych dwóch muzyków było zdziwionych, jak wychwalaliście Ganeśę. Nie mogli uwierzyć, jak mogliście wychwalać Śri Ganeśę, bo nigdy wcześniej nie słyszeliście nawet imienia Śri Ganeśy. Rzekłam: „Oni widzą, co Śri Ganeśa dla nich zrobił, jak uczynił ich uwagę tak piękną, że cieszą się wszystkimi pięknymi rzeczami na świecie, wszystkimi niewinnymi rzeczami na świecie”.

I jest wielu ludzi takich jak oni, mogę wam powiedzieć, którzy walczą. Nie jest tak, że całe społeczeństwo zaakceptowało ten nonsens. Jest wielu, którzy walczą, bo wiem, że w Anglii opublikowali książkę o tym, co dzieci mają do powiedzenia o politykach: bardzo słodkie, słodkie rzeczy, bardzo słodkie. I te książki, które opublikowano, było ich pięć tysięcy, bo jeśli opublikujesz 5 tys., dostajesz je taniej czy coś w tym rodzaju. I w ciągu jednego dnia wszystkie książki zostały wyprzedane – w jeden dzień. To pokazuje, że wciąż jest tak wielu ludzi, którzy szanują swoją niewinność i chcą być niewinni i chcą się tym cieszyć. Ale trzeba stworzyć społeczeństwo tego rodzaju.

Do tego musicie mieć pewien rodzaj osobowości. Wiecie, że byłam w Londynie i raz pojechałam do Grecji. I żony ministrów też przyszły się ze Mną spotkać. Byłam zaskoczona. Zwykle tego nie robią. Rzekły więc: „Widzi pani, nasi mężowie rzekli nam, że jeśli chcemy zobaczyć uosobienie spokoju, to musimy zobaczyć Panią Sriwastawa”. Byłam zaskoczona, że w Grecji mówią o spokoju! W tych nowoczesnych czasach ktokolwiek mówi o czystości! Po prostu nie mogłam tego zrozumieć, ale czułam, że w głębi ich umysłów, ich tradycja, cokolwiek to jest, ci mężczyźni potrafili zobaczyć tę prostą rzecz we Mnie i poszli i im to powiedzieli. I wszyscy bardzo cieszyli się Moim towarzystwem. Rozśmieszałam ich i mówiłam im różne rzeczy i tak dalej. I jedna z nich odwróciła się i rzekła: „Pani Sriwastawa, jest Pani jak dziecko!” „Spytałam: „Naprawdę?” „Nie, tak bardzo cieszyłyśmy się Pani towarzystwem!” A kiedy wyjeżdżałam, miały łzy w oczach.

Więc to, co mówię, to: jakąkolwiek niewinną osobowość macie, musicie ją teraz rzutować, rzutować na innych. Powiedzmy, że ktoś próbuje być dziwny w stosunku do was, jednym spojrzeniem możecie przywołać tę osobę do porządku, że wam się to nie podoba. Po prostu rzec, że wam się to nie podoba. W pewnym sensie to jest rzutowanie. Wokół waszego społeczeństwa, tam gdzie pracujecie, znajdziecie również ludzi, którzy nie mają poczucia niewinności. I przebywanie z nimi jest obrzydliwe. Ale skoro macie moce, musicie ich używać – musicie rzutować. Widzę u Sahadźa joginów, że nawet nie uzdrawiają ludzi. Rzekną Mi: „Matko, on musi być uzdrowiony. To musi być zrobione”. Ale jest was tak wielu, dlaczego potrzebujecie Mnie, żebym to robiła?

Teraz wszyscy możecie uzdrowić pacjenta. Możecie pomóc pacjentowi. Dlaczego nie możecie tego zrobić? Po co Ja mam to robić? Macie w sobie te cechy, bo potencjalnie mieliście je wcześniej, a teraz są one oświecone dzięki łasce Śri Ganeśy. Teraz to, co musicie zrobić, to je zamanifestować. W tym, oczywiście, musicie pamiętać, aby nie używać swojego ego, nie używać swojego umysłu. Ktoś mógłby powiedzieć: „Matko, jak bez umysłu można wywrzeć wrażenie na innych? Jak można nawiązać z nimi kontakt?” To bardzo proste. Po prostu wejdźcie w stan bez myśli. Gdy jesteście bez myśli, jesteście w Królestwie Boskości, a wtedy Boskość przejmuje kontrolę. I zacznie emitować tak piękne wibracje, że będziecie zdumieni sobą, jak wszystko się układa. Nie powinniśmy nazywać tego zbiegiem okoliczności. Kiedyś gdzieś jechałam i powiedziano Mi: „Musi Pani bardzo uważać!” Zapytałam: „Dlaczego?” „Bo w nocy, wie Pani, są tu ci naksalici [maoiści bengalscy] i mogą Panią po prostu zabić”. Rzekłam: „W porządku!” On na to: „Nie, jest bardzo późno. Proszę uważać!” Dżentelmen, który był ze Mną, bardzo się martwił. Rzekł: „Proszę zdjąć biżuterię, wszystko”. Położył ją pod siedzeniem i zrobił to wszystko. Gdy tylko dojechaliśmy do miejsca, gdzie stało wielu naksalitów z latarkami i kijami, rzekłam kierowcy: „Na minutę zatrzymaj samochód”. On na to: „Nie, nie zatrzymam!” „Nie, zatrzymaj!” Spojrzałam na nich i nie wiem, co się stało – po prostu odeszli. Rzekłam: „Teraz przyspiesz”.

Widzicie, to jest moc, którą macie. Dopóki nie użyjecie tej mocy miłości i współczucia, nie będziecie wiedzieć, co macie. A to pochodzi od waszego Śri Ganeśy. Zobaczcie, jak dzieci rozumieją miłość. Jeśli jesteście dla nich mili, jak reagują. Może czasami nie, ale 99 procent dzieci, które widziałam, naprawdę reaguje na miłość. W naszej szkole w Dharamśali było dwoje dzieci, które na początku były bardzo kłopotliwe i rodzice się o nie martwili. Wysłali je do Dharamśali a poza tym były bardzo wymagające, jak to współczesne dzieci. „Kup to. Kup tamto. Chodźmy tu. Chcemy do McDonalda!” To się działo bez przerwy. Kiedy poszły do szkoły na rok, wróciły i rodzice je zapytali: „No, a czego teraz chcecie?” Odparły: „Niczego nie chcemy!” „Niczego nie chcecie? Chcecie iść do McDonalda?” Byli Amerykanami. „Nie, nie, nie chcemy iść do McDonalda. Chcemy tu siedzieć i oglądać nagrania Matki”. Spytali: „Co im się nagle stało? Były takie kłopotliwe. Dlaczego teraz tak bardzo się zmieniły? Co się z nimi dzieje?” Wtedy spytali: „A co z jedzeniem?” „Cokolwiek ugotujecie, zjemy. Nie przejmujemy się tym”. I byli zdumieni, jak te dzieci się zmieniły! Ale potem rzekły: „Musimy gdzieś wyjść. Musimy zobaczyć rzekę, musimy zobaczyć góry”. „W porządku, zrobimy to”. Potem znowu wróciły do domu – żadnych żądań, nic. Nie chciały chodzić na żadne zakupy ani prosić o żadne koszule, bluzki, nic. Bardzo zadowolone, pełne godności. Więc zapytali: „Co się z wami dzieje? Niczego nie chcecie?” „Nie, my chcemy czegoś, ale nie wiemy, jak wam to rzec” „Co to jest?” „Bo wy tego nie macie. Nie można tego dostać na rynku”. „Cóż, co to jest?” Odparły: „Czy możecie nam dać medalik ze Śri Matadźi?”

Tak słodko, wiecie, powiedziały. To wszystko. Ale oni na to: „Wy nie macie?” „Nie, nie mamy żadnego. Więc tylko załatwcie nam medalik ze Śri Matadźi, to wszystko”. To znaczy, tak głęboki wyraz. Niczego więcej nie chcecie. Znam te dzieci, spotkałam je, ale nie byłam z nimi długo, nigdy nie byłam z nimi tak blisko, nic, ale spójrzcie na miłość, jaką mają. I opowiadały Mi, że: „Na początku w szkole, gdy ktoś próbował nas dręczyć, mówiłyśmy: «Teraz poinformujemy Śri Matadźi!» «Nie, nie, nie, nie informujcie Jej». «Dlaczego?» «Bo już nie będzie mnie kochać!»” Wyobrażacie sobie? Wartość Mojej miłości jest tak dobrze rozumiana przez te małe dzieci i tak bardzo ją podziwiają, pragną jej. Nie ma z tego żadnej materialnej korzyści, nic.

To wszystko naprawdę pokazuje, jak powiedział Chrystus, że: „Musicie stać się jak małe dzieci, aby wejść do Królestwa Bożego”. Bez tego nie możecie się niczym cieszyć. Jak wczorajszy program był naprawdę, muszę rzec – ci Szwajcarzy bardzo ciężko pracowali. Wiem, że są bardzo pracowici, ale nie do tego stopnia, żeby zaczęli tak dobrze śpiewać indyjską muzykę w takim zgraniu, i bardzo nam się to wszystko podobało. Wyobraźcie sobie tych Szwajcarów, którzy są nadaktywni, zawsze pracują, nie mają czasu myśleć o tworzeniu czegoś niewinnego, tworzeniu czegoś słodkiego tego rodzaju. A sposób, w jaki to zrobili, naprawdę pokazuje, że kochają Śri Ganeśę i rozumieją wartość manifestacji Śri Ganeśy w nich.

Byłam naprawdę zaskoczona, jak mogli nauczyć się całej tej indyjskiej muzyki i tyle osób siedzących razem i śpiewających tę pieśń. A byli tam jacyś Hindusi, spytałam: „Potraficie tak śpiewać?” Odparli: „Nie”. Rzekłam: „Spójrzcie na tych Szwajcarów”. To jest moc miłości Śri Ganeśy. Ponieważ mieli świętować urodziny Śri Ganeśy, więc zostali wyposażeni od wewnątrz. Ale gdyby tego nie rzutowali, nic by nie było. Więc cokolwiek On wam daje, cokolwiek tworzy w was, tę piękną niewinność, ten piękny zapach waszego życia, każdej chwili, kiedy się tym cieszycie, wiedzcie też, że musimy dawać to innym. Musimy to wlewać w innych.

I to zadziała, wiem, że to zadziała. To jest tak ogromne. Jego moce są tak ogromne. Wczoraj widzieliście w programie dziecięcym, że nikt nie mógł go pokonać, nawet Śiwa, nikt. I Śiwa musiał odciąć mu głowę, bo nie wiedział, jak go inaczej pokonać. To jest to, co musimy zrozumieć, że jeśli jesteście niewinni, nikt nas nie może oszukać, nikt nie może nas dręczyć, bo w niewinności stajecie się osobą, która nie dba o to, co się z wami dzieje. Stajecie się osobą, która wszystko toleruje, myśląc, że to są... nawet nie myślicie, czujecie, że to są jacyś głupi ludzie, to wszystko. Jest taka historia o królu w Chinach, jako że jadę do Chin. Był sobie król w Chinach. Muszę rzec, że Chińczycy to bardzo mądrzy ludzie, niezwykle mądrzy. I postanowił wygrać walkę kogutów. To jest walka kogutów. Wyobraźcie sobie, że król myśli w ten sposób! Ale to wszystko dziecinna zabawa. Poszedł więc do wielkiego świętego i rzekł mu: „Jak wytrenujesz koguta do walki z innymi kogutami?” Ten odparł: „Zostaw koguta u mnie”. Więc zostawił tam koguta, a ten wytrenował go bardzo dobrze, bo kiedy król przybył miesiąc później, przed walką, rzekł: „Zobacz teraz, weź tego koguta, jest twój”. Król spytał: „Tego? Ten nic nie robi, tylko stoi prosto”. On na to: „Tak, tak. To jest ten. Weź go”. Wziął więc tego koguta i wystawił go do zawodów. Wszystkie koguty były razem. Zaczęły dręczyć tego koguta, który stał tak, jakby myślał: „Jacyś głupi ludzie próbują mnie dręczyć”. Nie dotykał ich, nie reagował, nic z tych rzeczy, tylko stał prosto. Wszystkie koguty były zdziwione: „Ten się nie sprzeciwia. Po prostu wszystko znosi i nie obchodzi go, co robimy”. Jeden po drugim wszystkie koguty zniknęły z pola, gdzie odbywały się walki. I to był jedyny kogut, który został. Król był zaskoczony. Zabrał go do świętego, a ten rzekł: „Ten kogut stał się teraz świętym. Więc lepiej go sobie zatrzymaj!”

Jest takim świętym, że wszyscy próbowali go dręczyć, a on się tym najmniej przejmował. Patrzył tak, w lewo, w prawo, na obie strony. Myślał: „Co się dzieje z tymi ludźmi? Dlaczego tak się zachowują?” Więc to jest to, co muszę wam rzec, że wasza osobowość sama w sobie jest tak stworzona, a teraz tak bardzo Go czcicie, [że] jest On w was. I każdy rodzaj problemów, jakie macie, zostanie naprawdę bardzo łatwo rozwiązany, jeśli zwrócicie się ku swojej niewinności. A to stworzy zbiegi okoliczności, jak to nazywają. Ale powiedziałabym, że to nie zbieg okoliczności, to wibracje. I będziecie zdumieni, jak sprawy się rozwiązują. Powiedzą: „Matko, to się stało, tamto się stało”. Zobaczcie, ostatnio tak bardzo padało. Padało tak bardzo, że rzekli: „Zrobiło się tu błoto po kolana i Matko, co mamy robić?” Rzekłam: „W porządku. Zostawcie to Jemu”. Następnego dnia było bardzo gorąco. Wyobraźcie sobie, pod tymi rzeczami, wszystko wyschło i dzisiaj jesteście tutaj na pudźy. To niemożliwe, żeby nastąpiła taka zmiana pogody, że jednego dnia pada tak mocno, a drugiego wszystko całkowicie wysycha. To Jego dzieło, bo jest tak potężny. Przybyliście, by Go czcić, więc najpierw trzeba było dokonać oczyszczenia i On dokonał tego oczyszczenia, zsyłając tu deszcz. To były tak ulewne deszcze, a część deszczu, która spadła w pobliżu Palazzo Dorio, zamieniła się w... lód [grad]. Nie wiem, jakie jest na to angielskie słowo. Więc wszystkie zaczęły [padać] i wszystko krążyło wokół domu. Wszystkie formowały się w małe kuleczki lodu, spadając w pobliżu. To jest coś niewiarygodnego, że wszędzie padał tylko deszcz, a tylko w pobliżu naszego domu spadają kuleczki lodu. Możemy to nazywać „cudami”, możemy to nazywać czymkolwiek, ale to jest, powiedzmy, wrażliwość Śri Ganeśy, że pomyślał: „Teraz ten deszcz zbliża się do domu mojej Matki, więc zróbmy jakieś piękne kuleczki lodu”. I wyszłam na zewnątrz, zobaczyłam i byłam zdumiona, jak wokół Mojego domu były kuleczki lodu.

Co On może zrobić, do czego jest zdolny, jest absolutnie niewiarygodne. Jak On was prowadzi i jak wam pomaga. Jak prowadzi was na [właściwą] ścieżkę. Nie tylko to, [ale] jak was chroni. Cały czas jest z wami, ponieważ staliście się teraz Jego ganami. Jesteście Jego ganami, więc On was chroni, opiekuje się wami, daje wam wszelkie wskazówki. Prowadzi was na właściwą ścieżkę. Prowadzi was na prawą drogę. Daje wam wszystko, co jest dharmiczne, do cieszenia się. Zawsze spotykacie przyjaciół tu i tam. Myślicie, że to zbieg okoliczności – a tak nie jest. I tak właśnie On działa. Działa z całą swoją piękną, słodką, kochającą uwagą skupioną na was, bo jesteście Jego ganami. Ale gany muszą pracować! Jak mówię, w naszym ciele są gany i walczą z chorobą, walczą z problemami, które są w ciele, te przeciwciała, które są ganami Śri Ganeśy. W ten sam sposób, wy również jesteście Jego ganami. On robi to wszystko dla was. Chroni was, kocha was, daje wam same dobre chwile. Więc co my z tym robimy? To nie powinno być jednostronne. Kiedy On robi to wszystko dla was, to co my powinniśmy zrobić dla Śri Ganeśy?

Co możemy zrobić jako przeciwciała? Nie musicie walczyć z wrogami mieczem ani żadną inną bronią. Wrogów możecie pokonać dwoma prostymi metodami. Pierwsza to wypróbować na nich swoją miłość, swoją czystą miłość. Spróbujcie tego. Możecie stopić wielu ludzi. A jeśli to nie działa, wtedy tym co powinniście zrobić, jest usiąść, medytować i dawać bandhany. Istnieją sposoby na dawanie bandhanów. Bandhan działa tak szybko i tak pięknie, że jesteście zdumieni, jak to zadziałało! Ponieważ jesteście tak potężni. Sposób, w jaki dajecie bandhan, [jeśli] ktokolwiek inny może dać, to nie zadziała! Tylko wy, Sahadźa jogini, możecie dawać bandhan. Istnieją różne rodzaje bandhanów, które musicie dawać. I wszystko to działa tak dobrze.

Więc teraz musimy mieć wiarę we własne moce i musimy wiedzieć, że jesteśmy teraz upoważnieni przez Śri Ganeśę do wykonywania pracy Sahadźa Jogi. Wykonywanie pracy Sahadźa Jogi to nie jest odczuwanie, że to wy to robicie, ale że to Śri Ganeśa to robi. Będziecie zaskoczeni – dawanie Samorealizacji ludziom to największa radość, jaką mogą mieć Sahadźa jogini. I wtedy nie musicie myśleć, że to wy to zrobiliście – wtedy jest najlepiej – ale jeśli myślicie, że to wy to zrobiliście, to wtedy: „Jestem bardzo zmęczony” albo „Zrobiłem to!” Wielu ludzi przychodzi i mówi mi: „Matko, zrobiliśmy to, zrobiliśmy tamto!” To znaczy, że po prostu odczuwają wysiłek wykonywania jakiejkolwiek pracy. Ale wy nie macie odczuwać żadnego wysiłku. Jego moce są w was, możecie to zobaczyć. Wierzcie mi! Wierzcie w siebie. Miejcie zaufanie do siebie – zaufanie i wiarę w siebie. I [wiedzcie], że jesteście magazynem niewinności, która jest niczym innym jak współczuciem i miłością. Jeśli macie tę wiarę, na pewno rozwiniecie piękny sposób rozmawiania z innymi, budowania relacji z innymi. To jest coś, co jest naprawdę darem od Śri Ganeśy.

Nie sądzę, żebym kiedykolwiek na kogoś krzyczała. Nawet na Moje dzieci, nigdy nie krzyczałam, nigdy. Nigdy nie wpadłam w furię ani złość, bo myślę, że mogę sobie poradzić bez tego. Oczywiście, musiałam korygować, musiałam mówić ludziom. Ale jedną rzecz zauważyłam: wszyscy bali się jednej rzeczy – żebym przypadkiem nigdy kogoś nie wyrzuciła z Sahadźa Jogi, bo Sahadźa Joga jest taką radością, jest czymś tak dającym energię, jest takim światłem, że czujecie się absolutnie pewni siebie. Więc prośba o opuszczenie Sahadźa Jogi jest największą karą, bo nie możecie Mnie teraz opuścić. To trudne. Po prostu nie możecie Mnie opuścić! To niemożliwe! I to jest właśnie to, że wy również rozwijacie te cechy, których nie możecie opuścić. Zobaczcie, jeśli dziecko się zgubi, to znaczy, rodzice po prostu tracą głowę, nie wiedzą, jak dziecko się zgubiło. Ale załóżmy, że ich syn jest bardzo złym chłopcem, źle się zachowuje, robi wszelkiego rodzaju złe rzeczy, nie przejmują się tym. Ale kiedy są młode, są niewinne, jest to jakieś ogromne przywiązanie do nich i zrozumienie, że „To są nasze dzieci, musimy się nimi opiekować”. Więc to ta niewinność was przyciąga, która sprawia, że zastanawiacie się nad swoimi dziećmi, nad innymi dziećmi. I byłam bardzo szczęśliwa ze sposobu, w jaki daliście prezent Guido, bo wykonuje on bardzo trudne zadanie, muszę rzec. A to docenienie pokazuje, że dla was jest bardzo cenne, że wasze dzieci mają opiekę. Ale wy również jesteście dziećmi swojej Matki. W rezultacie, macie w sobie wszystkie te moce.

Ale musicie umieć się uśmiechać. Musicie wiedzieć, jak zdobywać ludzi. Wciąż są niektórzy Sahadźa jogini i niektóre Sahadźa joginki, którzy są wciąż raczej sztywni! Uważam ich za trochę sztywnych i nie potrafią pozbyć się swojej sztywności. Może uważają się za kogoś, czy coś. Wtedy nie będą czerpać radości z Sahadźa Jogi. Oczywiście, mentalnie rozumieją Sahadźa Jogę i tak dalej, ale nie potrafią w pełni cieszyć się Sahadźa Jogą i całą jej wesołością, jej radosnymi chwilami.

Dzisiaj świętujemy Jego narodziny, a On był pierwszym Bogiem, który został stworzony na tej Ziemi; ponieważ jest On także pomyślnością, jest także świętością. Więc Pierwotna Matka nie chciała stworzyć tego świata, nie stwarzając najpierw świętości, pomyślności, czystości. I dlatego On został stworzony jako pierwszy. Stworzony na tej Ziemi z wibracji, po prostu [jako] wiązka wibracji: aby mógł opiekować się wszystkimi ludźmi, którzy będą przychodzić przez wieki, aby zawsze prowadzić ich na właściwą ścieżkę. Więc uważa się, że jest On odpowiedzialny za nasze sumienie, sumienie, które czasami was zżera, które mówi: „To nie jest w porządku. Tego nie powinienem był robić. Tamtego nie powinienem był robić”.

Ale trzeba starać się być z tego bardzo dumnym. Był pewien dżentelmen, Hindus – Hindusi potrafią być czasami wyjątkowo niewinni, wyjątkowo, nie można ich zrozumieć! Więc spytałam go: „Dlaczego oddałeś swoją ziemię?” Odparł: „Matko, pomyślałem, że później, kiedy moje dzieci dorosną, mogę stać się chciwy i mogę nie dać tej ziemi mojemu bratu, który na nią zasługuje, bo jestem zbyt sprytny, mogę go oszukać. Więc pomyślałem, że lepiej ją oddać. Więc oddałem ziemię mojemu bratu”. I tak niewinnie Mi to opowiadał: „Nie powinienem stać się chciwy, bo może moje dzieci dorosną i poczuję, że muszę to wszystko dać moim dzieciom, więc postanowiłem oddać ziemię teraz mojemu bratu”. Ale zapytałam: „A co z twoim bratem?” Odparł: „Zasługuje, potrzebuje. Ja nie potrzebuję tyle ziemi. Dobrze mi się w życiu powodzi. Dlatego dałem”. „Ale prawnie?” „Prawnie”, rzekł, „nie była na jego nazwisko, ale pomyślałem, że lepiej, żebym mu ją dał teraz. Później mogę stać się złym człowiekiem”.

Więc niewinność działa w taki sposób. I mam do opowiedzenia bardzo słodkie historie. Jest pewien Sahadźa jogin, który był małym chłopcem, powiedzmy szesnastoletnim, przyszedł do Mnie i rzekł: „Moja matka ma jakieś badhy i ojciec też. Nie wiem, co robić. A jeśli opuszczę ojca i matkę, to czy badhy też mnie opuszczą?” Rzekłam: „Może tak. Może nie. To zależy”. „Więc po co ludzie mają opuszczać rodziców, kiedy mają osiemnaście lat? Dlaczego ludzie opuszczają rodziców w wieku osiemnastu lat? Bo, widzi Pani, to będzie duża strata”. Zapytałam: „Dlaczego?” „Po pierwsze, jeśli zacznę palić, kto mnie powstrzyma?” Taka niewinna rzecz. „Jeśli zacznę palić, tylko mój ojciec może mnie uderzyć w twarz, nikt inny. Więc może mnie uratować przed paleniem”. Byłam zdumiona jego niewinnością, sposobem, w jaki mówił, że: „Chcę, żeby mój ojciec był tam, żeby mnie uderzyć”. A potem rzekł: „A potem moja matka, to ona koryguje mnie w każdej kwestii, więc jeśli odejdzie, jeśli nie będę z nią, kto mnie będzie korygował? Kto mi powie: nie rób tego i nie rób tamtego?” Nigdy tego nie rozumiałam, spójrzcie na tego szesnastoletniego chłopca – jest Hindusem – który mówi mi, że pożytek z jego rodziców polega na tym, że są jedynymi ludźmi, którzy mogą go powstrzymać przed robieniem złych rzeczy! Ponieważ był urodzonym z Samorealizacją i widział, że: „jeśli spróbuję zrobić coś złego, tylko moi rodzice mogą mi to rzec”.

Więc ta niewinność zawsze szuka cnotliwego życia, tego lepszego życia i nie narzuca się innym. Ale jakoś tak jest, że kiedy jest niewinność – tak jak wy jesteście teraz ludźmi z Samorealizacją – w świetle waszej Jaźni, nie chcecie robić czegoś, co nie jest niewinne, co nie jest proste. Na przykład, nigdy nie widziałam tak uczciwych ludzi, jakich mamy w Sahadźa Jodze. Absolutnie uczciwych, to znaczy, nie chcą wziąć nawet jednego „paja” (1/192 rupii) z czegokolwiek. Oczywiście, byli też jacyś okropni ludzie, którzy zarobili mnóstwo pieniędzy na Sahadźa Jodze, nieważne; ale większość z was stała się tak uczciwa. To znaczy, na tym świecie jest tyle korupcji, a widzieć ludzi, którzy są tak uczciwi.

A teraz, najważniejsza cecha Śri Ganeśy, jak wiecie, jak Mi wczoraj powiedziano, to to, że dla nich Matka jest najważniejsza. Co Matka mówi i co Matka robi, to jest najważniejsza rzecz. To znaczy, to jest tak bardzo, że naprawdę nie mogę zrozumieć, jak wy ludzie tak bardzo Mnie lubicie. Ponieważ myślę, że cokolwiek myślicie o Mnie mentalnie, to nic w porównaniu z tym, co macie w sobie, a to jest znowu cecha Śri Ganeśy. Bo On jest tak do Mnie przywiązany, że będzie walczył ze swoim Ojcem, będzie walczył ze wszystkimi. Tacy właśnie jesteście. Niczego przeciwko Mnie nie możecie znieść, niczego złego powiedzianego przeciwko Mnie nie możecie przyjąć. Widziałam ludzi wpadających w furię, jeśli ktoś rzekł słowo przeciwko Mnie. Więc ta cecha miłości do Mnie pochodzi od Śri Ganeśy w was.

Ale inną cechą, jak powiedziałam, jest to, że On sprawia, że gany pracują, więc musicie to wypracować. Wczorajsze wydarzenie pokazało mi, jak ta kolektywność Szwajcarii tak dobrze się rozwinęła, tak dobrze. I to naprawdę pokazywało, jak możemy się rozwijać. Wszyscy macie talenty. Nie tylko Szwajcarzy je mają. Wszyscy macie talenty. Wszyscy macie zrozumienie. Wszyscy jesteście inteligentni. Wszyscy jesteście wyjątkowymi ludźmi i musicie pracować w sposób kolektywny, a także indywidualny, aby pokazać swoją cechę Śri Ganeśy, sposób, w jaki ma On w sobie rytm. Jest bardzo rytmiczny i wczoraj siedziało tam dwóch wielkich muzyków, jeden z nich rzekł: „Matko, oni tak rytmicznie klaszczą, są rytmiczni. Nie ma żadnego „ha, ha, hu, hu”, po prostu klaskanie i tak rytmiczne. Nikt się nie myli”. Potem rzekli: „Kiedy śpiewają, nikt nie fałszuje”. Zazwyczaj, jeśli dziesięć osób śpiewa bez odpowiedniego przygotowania, to są w alcie, tenorze, basie, we wszystkim, idą na swoje. I nie wiesz, jaką„swarę” [nutę] podjęli, na jakiej nucie śpiewają. Ale wczoraj byli bardzo zdumieni, że wszyscy śpiewaliście na tej samej nucie; nie opuszczaliście nuty i nie przechodziliście na inną.

To pokazuje, że rytm Śri Ganeśy działa w was i Jego zrozumienie muzyki, co jest jedną z Jego cech, to: że On tańczy do muzyki, której nauczył Go Nataradźa, Ojciec Śiwa. To bardzo rytmiczne. Tego elementu, myślę, trochę brakuje Sahadźa joginom: że kiedy tańczą, nie wszyscy muszą być w bardzo rytmicznym układzie. Jest w porządku, ale wciąż trzeba nauczyć się trochę więcej rytmicznych układów, to byłby dobry pomysł. A Śri Ganeśa, który ma tak duży brzuch, tańczy tak dobrze, tak lekko unosi swoje ciało i sposób, w jaki to robi, jest niesamowity. Jak on to robi z takim... i jest niską osobą z tak grubymi nogami. Jest bardzo lekki, a lekkość pochodzi z niewinności – Muladhary. Jeśli Muladhara jest w porządku, to jest lekkość. Widzieliście w Maharasztrze, jak ci ludzie tańczyli [taniec] Lezim z taką szybkością i taką lekkością: podnosili nogi i ręce. To było naprawdę niesamowite, jak to robili. I to tylko niewinność tych ludzi ze wsi, którzy nie rozumieją wiele z tego nonsensu. Nie wiedzą, o co chodzi z tymi wszystkimi rzeczami. Zarabiają na życie, są rolnikami, a wieczorem po prostu zasypiają w całkowitej niewinności. Nie planują, nie siadają i nie wymyślają, jak kogoś zabić, może jak kogoś okraść lub innych złych rzeczy, o których ludzie myślą – złych czynów, które przychodzą im do głowy. Nie ma na to czasu. Pracują cały dzień. Wieczorem, spokojnie śpią. Albo będą mieli bhadźan mandali, gdzie będą razem śpiewać w bardzo piękny sposób.

Więc to jest prawdziwy styl Sahadźa, gdzie nie musimy myśleć o zabijaniu kogokolwiek czy mordowaniu kogokolwiek. Jak wszystkie te kulty, mają przy sobie broń! Nie mogę tego zrozumieć. Powiedziano Mi nawet, że w Polsce nasz papież-maharadża wysłał tam mnóstwo broni. Po co komuś, kto jest duchowy, mieć broń wokół siebie i myśleć o przemocy i zabijaniu ludzi? Bo nie ma w ogóle niewinności. Widać to. Jeśli jesteście niewinni, waszą mocą jest wasza niewinność, nie musicie mieć broni, pistoletów i tym podobnych. Wszystkie te tak zwane religie używają niczego innego jak broni i pistoletów i wszelkiego rodzaju przedmiotów do zabijania, i sami też są zabijani. Dzieje się dziwaczna rzecz w imię Boga, w imię Śri Ganeśy. Nie ma potrzeby, żebyśmy walczyli. Nie ma potrzeby, żebyśmy myśleli, że zabijemy tego człowieka czy tamtego. Musicie tylko pragnąć, rzutować swoją energię i zobaczycie, [że] ta osoba zniknie. Albo stanie się przemienioną osobą, albo nie będzie jej tam, żeby was dręczyć.

Więc jedną rzecz muszę ponownie podkreślić: musimy znać nasze cechy i nasze moce. Znam wielu ludzi, którzy nigdy nie mogli wyjść na scenę i przemawiać. Rzekłam: „Idźcie – koniec! Zaczynajcie”. To zadziałało. Cokolwiek, po prostu rzutujcie. „Mogę to zrobić! Dlaczego nie mogę tego zrobić?” Mówić: „Nie mogę. Przepraszam”. To „przepraszam” jest teraz tak powszechne. Przez telefon ludzie też mówią „sorry”. A ja na to: „Jakie «sorry»?” Cały czas „przepraszam, przepraszam, przepraszam”. Kiedyś mówiliśmy: „Proszę wybaczyć” – to było sensowne. Ale sposób, w jaki ludzie się zachowują: „Biedny ja”, wiecie. „Jak mogę to zrobić?” Wszyscy tacy ludzie nie są jeszcze świadomi mocy, które posiadają.

Możecie to zrobić, wszystko. Możecie. Wszystko da się załatwić; w końcu macie moc. W tej mocy musicie wiedzieć, że nie zrobicie czegoś niedyskretnego, nie zniszczycie nikogo, ale wasza moc sama pokaże, że ta moc jest naprawdę mocą miłości, uczucia, współczucia dla transformacji całego świata. Myślę o całkowitej globalnej transformacji, co, wiem, jest szalonym marzeniem, ale wciąż tak myślę, bo widzę was wszystkich, wtedy myślę, że wy wszyscy możecie to zrobić, a kiedy widzę w was Śri Ganeśę, jestem pewna, że to się uda.

Więc w Moim życiu widziałam tak wielu Sahadźa joginów na całym świecie. Jak sprawy się układają: słyszeliście o Brazylii i także o Argentynie, najbardziej nieoczekiwanie. Ludzie przychodzi li na program od dwunastej w południe, kiedy mieliśmy mieć program o siódmej wieczorem! Dotarłam tam około ósmej, jak zwykle, i rzekli: „Matko, nie uwierzysz, jaka tu był wielki dramat!” Zapytałam: „Jaki dramat?” „Siedzieli tu od dwunastej, więc wszyscy ci, którzy przyszli wcześniej, weszli do środka, ale ci, którzy przyszli w ostatniej chwili, nie mogli wejść i siedzą tam i walczą: «Nie, my wejdziemy do środka jakoś!»” Wtedy jeden z Sahadźa joginów rozsądnie poszedł i pomówił z menedżerem i rzekł: „Baba, niech wejdą! Jest miejsce”. Były cztery poziomy. Jeden to parter, potem jeszcze jeden, jeszcze jeden i jeszcze jeden. Kiedy przyszłam, zobaczyłam: „Co to jest?” Wszędzie, cała sala była wypełniona tymi ludźmi. Nigdy wcześniej ich nie widziałam, ale byli tam, i tak pełni szacunku, tak bardzo chłonęli wibracje. I trudno Mi było powstrzymać łzy z prawdziwego uczucia takiej wdzięczności dla Śri Ganeśy.

To On to sprawił. Dlatego zawsze mówią: „Najpierw oddaj cześć Śri Ganeśy przed rozpoczęciem jakiejkolwiek pracy”, bo wtedy daje ci to ten spokój, ten ogromny, potężny spokój, który załatwia tak wiele rzeczy, o których nigdy byś nie pomyślał. Więc musimy prosić Śri Ganeśę, aby wszystkie nasze problemy z posiadaniem ziemi zostały rozwiązane przez Niego i przez waszą moc Śri Ganeśy. Wciąż mamy nadzieję na uzyskanie ziemi i chcę to dla was odpowiednio urządzić, bo nie chcę, żebyście za każdym razem tak cierpieli. To pielgrzymka, ale tym razem mieliście dość trudną, ale poradziliście sobie bardzo ładnie i nigdy nie pokazaliście żadnej niechęci do przyjęcia tego wyzwania. Myślę, że Śri Ganeśa was też trochę testował.

Ale wszystko to wyszło tak dobrze i teraz jesteśmy tutaj, aby odprawić pudźę Śri Ganeśy. Niech Bóg was błogosławi.