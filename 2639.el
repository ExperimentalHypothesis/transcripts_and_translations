Χθες ήταν μια όμορφη μέρα για όλους μας και σας μίλησα για θέματα ενός διαφορετικού επιπέδου. 

Μέχρι τώρα, μιλούσαμε συνεχώς για πεζά πράγματα, τα οποία μερικές φορές νομίζουμε ότι έχουν μεγάλη σημασία. Άλλα όταν σας μίλησα χθες, ελπίζω όλοι να συνειδητοποιήσατε, ότι τώρα πρέπει να μεταβούμε σε ένα άλλο επίπεδο, πιο λεπτής κατανόησης της Σαχάτζα Γιόγκα. Στην αρχή ανησυχούμε για τις οικογένειες μας, τα παιδιά μας, τα νοικοκυριά μας, μετά για το γάμο μας. Μια μετά την άλλη προκύπτουν αυτές οι ερωτήσεις και εμείς ανησυχούμε για όλα αυτά τα πράγματα, που είναι πραγματικά ασήμαντα. Μετά, μας απασχόλησαν επίσης και τα άσραμς που διαχειριζόμασταν: τα προβλήματα του άσραμ, τι κάναμε, πώς αντιμετωπίζαμε τα προβλήματα, πώς οι άνθρωποι δημιουργούν προβλήματα. Κατά αυτόν τον τρόπο, η ανθρωπιά μας άρχισε να αποκτά μια πιο λεπτή κατανόηση. Επίσης καταλάβαμε ότι είμαστε ευλογημένοι από το Θεό, ότι υπάρχει κάτι σπουδαίο που μας φροντίζει συνεχώς, μια ανώτερη Δύναμη. Συνειδητοποιήσαμε ότι υπάρχει μια ιδιαίτερη Προσοχή για μας. Σας εξηγούσα σήμερα, πως συμβαίνει αυτό, πως δηλαδή συνειδητοποιούμε ότι μας βοηθάει ο Θεός. Κάθε πρόβλημα είναι το αποτέλεσμα κάποιας αιτίας, κάθε πρόβλημα. 

Π.χ. η Μόνα έγραψε σε ένα γράμμα ότι οδηγούσε σε έναν αυτοκινητόδρομο, όταν το αυτοκίνητο ξέφυγε από τον έλεγχο και τα φρένα δεν λειτουργούσαν. Ένα αυτοκίνητο ερχόταν από δεξιά, ένα άλλο από αριστερά και αλλά δύο από μπροστά και από πίσω. Τότε ένιωσε ότι ήταν χαμένοι. Δύο από τους επιβάτες ήταν Σαχάτζα Γιογκίνις. Η αιτία οπότε ήταν το αυτοκίνητο ή το φρένο ή κάτι άλλο στο μηχανισμό και το αποτέλεσμα ήταν όλο αυτό το πρόβλημα. Οπότε, πώς μπορούμε να ξεπεράσουμε το πρόβλημα; Αν υποθετικά, προσπαθήσετε να εξουδετερώσετε το αποτέλεσμα, δεν μπορείτε, επειδή η αιτία είναι ακόμα εκεί. Εάν προσπαθείτε να βελτιώσετε την αιτία, δεν δουλεύει. Τι μπορείτε να κάνετε λοιπόν; Το ευκολότερο πράγμα είναι να προσπεράσετε την αιτία, να την υπερβείτε, να πάτε πέρα από την αιτία, κατά αυτόν τον τρόπο, η αιτία δεν θα υπάρχει για εσάς και έτσι δεν θα υπάρχει και το αποτέλεσμα. Όσο η αιτία υπάρχει στην προσοχή σας, το αποτέλεσμα θα μένει εκεί. 

Τι έκανε τότε εκείνη; Απλά προσευχήθηκε σε Μένα, απλά Με σκέφτηκε: «Μητέρα, τώρα είναι η τελευταία μου ευκαιρία» και αυτό ήταν όλο. Έτσι η αιτία εξαφανίζεται, επειδή πάτε πέρα από αυτή. Το αποτέλεσμα χάθηκε επίσης και έμεινε έκπληκτη. Πρέπει λοιπόν να υπερβείτε την αιτία. Υπάρχουν προβλήματα: «Η γυναίκα μου είναι έτσι», «Ο άντρας μου είναι έτσι», «Η οικογένεια μου είναι έτσι», «Οι Σαχάτζα Γιόγκις είναι έτσι», υπάρχουν όλα αυτά τα προβλήματα. Αυτό είναι το αποτέλεσμα. Ποια, όμως, είναι η αιτία; Εκείνο και το άλλο άτομο. Εντάξει, τι πρέπει να κάνουμε σε σχέση με την αιτία; Παραδώστε τη. Έχετε το δικαίωμα να το κάνετε. Εσείς ξέρετε τον τρόπο, μπορείτε να το κάνετε. 

Είστε ικανοί να το κάνετε, το δικαιούστε, αλλά δεν το κάνετε, το ξεχνάτε. Απλά το ξεχνάτε. Αν παραδώσετε την αιτία, τα αποτελέσματα θα φύγουν. Αλλά αυτό που πρέπει να θυμάστε εκείνη την ώρα είναι ότι πρέπει να ανεβείτε. Ο καλύτερος τρόπος για να ξεφορτωθείτε την αιτία είναι να την υπερβείτε. Εγώ παίζω παιχνίδια μαζί σας. Οι αιτίες που είχατε ήταν: «Μητέρα το πρόβλημα είναι ότι δεν έχω δουλειά». Τώρα έχω δουλειά, αλλά η δουλειά είναι δύσκολη. Μετά δεν υπάρχει σύζυγος, οπότε πρέπει να βρούμε σύζυγο. Η σύζυγος έχει ένα πρόβλημα, οπότε πρέπει να τη χωρίσουμε και διάφορα τέτοια. 

Ύστερα λέτε: «Είμαι έτσι, είμαι πολύ κακός, επειδή υπάρχει ένα νεκρό πνεύμα μέσα μου». Οπότε το νεκρό πνεύμα είναι η αιτία. «Συμπεριφέρομαι έτσι, επειδή υπάρχει ένα νεκρό πνεύμα μέσα μου». Νομίζω ότι αυτό είναι ένας αποδιοπομπαίος τράγος. Αρχικά, πρέπει να πάτε πέρα από αυτά, να πείτε: «Τι είναι το νεκρό πνεύμα; Ποιο είναι το νεκρό πνεύμα; Ξέρω τη Μητέρα μου. Μητέρα, Εσύ φροντίζεις αυτό το νεκρό πνεύμα μέσα μου» και αυτό είναι όλο. Αλλά πρέπει να βρίσκεστε σε έκτακτη ανάγκη για να το κάνετε, αλλιώς δεν το κάνετε, όχι με όση δύναμη το κάνετε όταν είστε σε μια κατάσταση έκτακτης ανάγκης. Τότε δουλεύει πιο γρήγορα. Όταν δεν είναι έκτακτη ανάγκη, τότε γίνεται με μισή καρδιά, όταν δεν είναι όπως η περίπτωση της Μόνα. Υπήρχε άλλη μια περίπτωση όπου ένας δημοσιογράφος ταξίδευε από... ή από κάπου αλλού και χάλασαν τα φρένα του. 

Μαζί του ήταν και ένας άλλος δημοσιογράφος. Έρχονταν μαζί και μου διηγήθηκε την ιστορία ο δεύτερος δημοσιογράφος. Ο άλλος ήταν Σαχάτζα Γιόγκι. Είδε λοιπόν ότι τα φρένα δεν έπιαναν και το αυτοκίνητο προχωρούσε. Ένα φορτηγό ερχόταν από μπροστά και ένα άλλο από πίσω. Δεν υπήρχε κανένας τρόπος να στρίψει ή να ξεφύγει και τα φρένα ήταν σε άσχημη κατάσταση. Αυτή ήταν μια επείγουσα κατάσταση, όπως καταλαβαίνετε. Μια τόσο έκτακτη κατάσταση δημιουργήθηκε στο μυαλό του που είπε: «Ω Θεέ μου, τώρα ήρθε η τελευταία μου ώρα. Τώρα είμαστε χαμένοι». Ερχόταν ένα φορτηγό απ' τη μία και ένα απ' την άλλη και μέσα σε μια στιγμή θα είχαν χαθεί. 

Τότε είπε στο φίλο του: «Σκέψου τη Μητέρα» και αυτό ήταν όλο. Μετά είδε ότι κινούνταν αισίως πάνω στο δρόμο, τα φορτηγά έμειναν πίσω και τα φρένα λειτουργούσαν. Έπρεπε όμως να προκύψει αυτή η κρίσιμη περίσταση. Τα ανθρώπινα όντα μέχρι να στριμωχτούν, ποτέ δεν το κάνουν. Μόνο όταν στριμωχτούν, το κάνουν. Αυτός είναι ο λόγος που οι άνθρωπο προσπαθούν να κάνουν μια ασκητική ζωή. Επειδή όταν είναι κάποιος ασκητής, στριμώχνεται. Πηγαίνουν στην έρημο για να δημιουργήσουν μια κρίσιμη κατάσταση μέσα τους ώστε να σκεφτούν το Θεό. Αλλά τώρα, είναι πλέον αργά για να πάτε στην έρημο Γκόμπι. Οι άνθρωποι έχουν φτιάξει τόσα προβλήματα για να βρεθούν σε δύσκολη θέση, ώστε να μπορούν να βγουν από αυτή. 

Άλλα για τους Σαχάτζα Γιόγκις, εφόσον είναι σοφοί, δεν χρειάζεται. Πώς μπορούν να το πετύχουν, χωρίς να μπουν σε δύσκολη κατάσταση; Ο μόνος τρόπος είναι ο διαλογισμός. Όλοι πρέπει να διαλογίζονται, αυτό είναι το θέμα. Αν δεν διαλογίζεστε, μπορείτε να συνεχίσετε για λίγο. Μπορεί να είστε εντάξει για κάποια περίοδο, για δυο-τρεις μήνες, ίσως δυο χρόνια, αλλά μετά θα φύγετε. Πολλοί άνθρωποι σκέπτονται: «Ποιος ο λόγος να διαλογιζόμαστε; Δεν υπάρχει πρόβλημα. Αν δεν διαλογιστούμε, δεν πειράζει». Δεν είναι όμως έτσι, γιατί μόνο μέσα από το διαλογισμό αναπτύσσεστε. Σε μία κρίση αναπτύσσεστε ραγδαία, αναμφίβολα. Εννοώ, ξεπηδάτε σαν φάντης μπαστούνι, σαν να έχετε ελατήριο. 

Αλλά προκειμένου να έχετε μια συνεχή ανάπτυξη, πρέπει να διαλογίζεστε. Αφήστε τις σκέψεις να έρχονται η μια μετά την άλλη και μετά αφήστε τες να καταλαγιάσουν, καθώς ανεβαίνετε στην κατάσταση της συνείδησης χωρίς σκέψη. Ωριμάζετε μέσα στη συνείδηση χωρίς σκέψη. Επίσης, ωριμάζετε με την αποστασιοποίηση από την αιτία όλων των φαινομένων. Αν δεν υπάρχει αιτία, δεν υπάρχει αποτέλεσμα. Αλλά αυτό είναι το πρόβλημα με μας, ότι συνήθως δεν διαλογιζόμαστε. Μόνο όταν φτάσετε στο έσχατο σημείο, όταν πρόκειται να πέσετε στο πηγάδι, τότε το σκέφτεστε. Ίσως εκείνη τη στιγμή να βοηθηθείτε, αλλά δεν αναπτύσσεστε. Η ανάπτυξη μπορεί να επέλθει μόνο αν διαλογίζεστε. Αυτό είναι ένα πολύ σημαντικό κομμάτι, πλήρης βοήθεια έρχεται σε αυτούς που διαλογίζονται συχνά. 

Στην καθημερινή ζωή, πώς αναπτυσσόμαστε; Αν δεν έχουμε οξυγόνο, δεν αναπτυσσόμαστε. Πρέπει να έχουμε αρκετό οξυγόνο, πρέπει να έχουμε αρκετό φαγητό, πρέπει να έχουμε όλα αυτά τα πράγματα. Αλλά πνευματικά, μεγαλώνετε μέσα από το διαλογισμό. Δεν υπάρχει διέξοδος. Εκείνοι που σκέφτονται ότι μπορούν να ωριμάσουν αλλιώς, είναι υπερφίαλοι, πραγματικά υπερφίαλοι άνθρωποι, το νομίζουν αυτό, επειδή μιλούν πάρα πολύ για τη Σαχάτζα Γιόγκα. Έχω δει ανθρώπους που μιλούν υπερβολικά για τη Σαχάτζα Γιόγκα. Δίνουν μεγάλες διαλέξεις, το ένα και το άλλο, αλλά δεν έχουν καθόλου δονήσεις. Δεν μπορούν να κάνουν καμιά δουλειά της Σαχάτζα Γιόγκα, δεν είναι συλλογικοί, δεν έχουν καμιά αίσθηση της συλλογικότητας, έχουν όλων των ειδών τα προβλήματα. Η ανάπτυξη πρέπει όμως να επιτευχθεί μέσω του διαλογισμού. Αυτό είναι το ένα μέρος. 

Είναι, μπορούμε να πούμε, η λατρεία, η Πούτζα. Τότε δεν χρειάζεται να αφήσετε τίποτα, απλά γίνεστε αποστασιοποιημένοι, αποστασιοποιημένοι από την ίδια την αιτία. Αυτό είναι το ένα κομμάτι. Το δεύτερο κομμάτι είναι ότι θα σας πάει σε μια πιο λεπτοφυή πλευρά των συναισθηματικών σας δεσμών, επειδή ο συναισθηματικός δεσμός σας έχει δώσει μια συγκεκριμένη ταυτότητα: είστε Χριστιανός, Ινδουιστής ή Μουσουλμάνος, το ένα ή το άλλο, Βρεταννός ή από κάποια άλλη φυλή ή όπως αλλιώς το αποκαλείτε. Όλα αυτά θα φύγουν, επειδή θα αποκτήσετε μια αποστασιοποιημένη προσωπικότητα. Υπάρχουν συναισθηματικές δεσμεύσεις όπως: «Αυτός είναι ο αδερφός μου». «Αυτή είναι αδερφή μου», «Ανησυχώ για τη γυναίκα μου», «Ανησυχώ για το παιδί μου». Όλες αυτές οι συναισθηματικές δεσμεύσεις που σας κάνουν μια υποδεέστερη προσωπικότητα, θα φύγουν. Και θα έχετε μόνο μια συναισθηματική δέσμευση, ότι: «Αναπτύσσομαι μέσα στη συμπόνια μου. Η συμπόνια μου είναι ενεργή, η συμπόνια μου είναι αποτελεσματική. 

Η συμπόνια μου είναι ένα φως. Η συμπόνια μου είναι αυτή η διάκριση, Είμαι ένας Γιόγκι». Επίσης, να διαβάζετε για τη Σαχάτζα Γιόγκα, να γνωρίζετε για τη Σαχάτζα Γιόγκα, να γνωρίζετε τις τεχνικές της Σαχάτζα Γιόγκα. να ανεβάζετε την Κουνταλίνη σας, να καθαρίζετε τα τσάκρας σας, να προσπαθείτε να καταλάβετε τα μάντρας. Τελειοποιήστε τα μάντρας σας. Γνωρίστε τέλεια τις θεότητες, ευχαριστήστε Τες. Όταν όλα αυτά γίνουν σωστά, τότε όλες οι νοητικές σας δεσμεύσεις θα χαθούν. Εκείνοι που νομίζουν ότι είναι μεγάλοι επιστήμονες, θα μάθουν ότι όλα αυτά δεν είναι επιστήμη, η επιστήμη της τεχνικής του Θεού είναι κάτι πολύ περισσότερο. Εκείνοι που νομίζουν ότι είναι πολυδιαβασμένοι, όταν διαβάσουν για τη Σαχάτζα Γιόγκα και τη δουλέψουν στον εαυτό τους και δουν μόνοι τους τα αποτελέσματα πάνω στους ίδιους και τους άλλους, θα καταλάβουν πως όλα όσα έχουν διαβάσει είναι ανόητα, δεν έχουν κανένα νόημα, είναι άδεια. Με αυτόν τον τρόπο, θα εισέλθει ένας είδος κενότητας, σαν να αδειάζει το Εγώ, καθώς θα δουν ότι αυτή η γνώση είναι τόσο μεγάλη. 

Όπως ο Νεύτωνας είπε ότι: «Η γνώση είναι σαν ένας ωκεανός και εγώ είμαι σαν ένα μικρό παιδί, που μαζεύει βότσαλα στην ακρογιαλιά». Τι κατανόηση! Έτσι θα εισέλθει μέσα σας αυτό το κενό και μετά θα αρχίσει να συσσωρεύεται η αληθινή γνώση. και η ταυτοποίηση με την αληθινή γνώση. Μιλάτε και όταν μιλάτε, η ομιλία σας έχει αποτέλεσμα, είναι μάντρα. Δεν φλυαρείτε άσκοπα: «Είμαι στη Σαχάτζα Γιόγκα. Είμαι στη Σαχάτζα Γιόγκα για δεκαπέντε χρόνια». αλλά δεν κάνετε για τίποτα. Μπορεί να είστε εδώ για εκατό χρόνια, αλλά να παραμένετε ένα γαϊδούρι, απολύτως. Μπορεί όμως να είστε μόνο για ένα χρόνο και να έχετε γίνει από γαϊδούρι ένα ανθρώπινο όν και ένας Γιόγκι επίσης. 

Αυτό που πρέπει να κάνουμε πρώτα απ' όλα είναι να αναπροσαρμόσουμε τον εαυτό μας, με το να προσκολληθούμε συναισθηματικά στη Μητέρα. Εννοώ πως έχετε ένα πλεονέκτημα σε σχέση με όλους τους άλλους Γιόγκις του κόσμου, που οι καημένοι δεν είχαν τίποτα να περιμένουν. Ήξεραν για μια Πρωταρχική Μητέρα, το γνώριζαν αυτό, αλλά δεν είχαν μια Μορφή. Εσείς έχετε μια Μορφή. Εσείς είστε πολύ καλότυχοι και τυχεροί άνθρωποι, γιατί έχετε μια Μορφή. Είναι πιο εύκολο να λατρεύετε μια Μορφή, από το να λατρεύετε κάτι αόριστο, στον αέρα, το καταλαβαίνετε; Πώς να λατρέψετε την Απόλυτη Συνειδητότητα, αν δεν Τη βλέπετε; Προσκόλληση όμως, δεν σημαίνει με κανένα τρόπο ότι πρέπει να Μου δώσετε κάτι. Τι Μου δίνετε; Τίποτα, μόνο αποστασιοποίηση από την αιτία. Αυτό δουλεύει αποτελεσματικά- το έχετε δει σε αυτή τη ζωή. Επίσης λέτε: «Δουλεύει, Μητέρα, κάπως λειτούργησε». Τι είναι το Μπάνταν; Δεν είναι τίποτα άλλο, εκτός από το ότι προσκολλάστε στη Μητέρα σας, απλά Της τηλεφωνείτε. 

Είναι ένα τηλεφώνημα προς τη Μητέρα σας, αυτό είναι όλο. Ξέρετε ότι και Εγώ παίζω μαζί σας. Κι εγώ λέω «Εντάξει, σου δίνω ένα μπάνταν». Δίνω μπάνταν στον Εαυτό Μου! Είναι μια τηλεφωνική κλήση, απλά μια τηλεφωνική κλήση. Η πίστη, όμως, έχει αναπτυχτεί τώρα, ότι αυτή είναι η αληθινή πίστη, όπου αποστασιοποιείστε πλήρως από τις συναισθηματικές καταστάσεις. «Η μητέρα μου» εντάξει, απλά δώστε της ένα μπάνταν και τέλειωσε. «Ο πατέρας μου», δώστε του ένα μπάνταν. «Ο αδερφός μου», δώστε του ένα μπάνταν, για οτιδήποτε. Δώστε μπάνταν για οτιδήποτε. 

Το βάζετε στις υποχρεώσεις της Μητέρας σας, αλλά δεν έχετε συναίσθηση ότι κάνετε κάτι τέτοιο. Απλά τους δένετε με την αγάπη της Μητέρας σας που ρέει μέσα από τα χέρια σας. Τι είναι αυτές οι Δονήσεις; Είναι η αγάπη της Μητέρας σας. Τη δεχτήκατε, ρέει μέσα από εσάς. Τι γίνεται όμως με τη δίκη σας αγάπη για τη Μητέρα σας; Και αυτό ανακαλύπτω, ότι σε καιρούς έκτακτης ανάγκης, αυτή η παράδοση εισέρχεται και δουλεύει. Δεν υπάρχει όμως λόγος να δημιουργείτε κρίσιμες καταστάσεις. Πρέπει να το δουλέψετε αργά και σταθερά και θα χτιστεί μέσα σας από μόνο του. Θα έχετε αυτή τη δύναμη μέσα σας, σας διαβεβαιώνω. Όμως, ο διαλογισμός είναι ο ένας τρόπος, ο άλλος είναι η γνώση της Σαχάτζα Γιόγκα. Μην επιδεικνύεστε, μην τη λέτε στους άλλους, αλλά να τη δουλεύετε μέσα σας, να δείτε πώς λειτουργεί πάνω στα τσάκρας σας, όχι πάνω στα τσάκρας των άλλων. 

Όταν αρχίζετε να διδάσκετε άλλους, υπάρχει ένα νεκρό πνεύμα μέσα σας. Καλύτερα να τη μάθετε για τον εαυτό σας, μέσα σας. Ξέρω ποιος έχει τελειοποιήσει ποιο τσάκρα. Κανείς δεν πρέπει να λέει στους άλλους: «Αυτός είναι ο σωστός τρόπος», αυτό είναι ένα απολύτως ανόητο Εγώ. Οπότε, δεν πρέπει να γίνονται τέτοια πράγματα. Αν κάποιος σας ρωτήσει, μπορείτε να του πείτε ιδιαιτέρως, αλλά σε μεγάλη κλίμακα δεν πρέπει να δίνετε ομιλίες πάνω σε τέτοια θέματα και να μπερδεύετε τον κόσμο. Έχουμε λοιπόν δύο πράγματα, ότι πρέπει να ξεπεράσουμε τη συναισθηματική μας χυδαιότητα και τη νοητική μας χυδαιότητα, όπως και τη σωματική μας χυδαιότητα. Η σωματική μας χυδαιότητα μπορεί να ξεπεραστεί αν παραδώσουμε τον εαυτό μας σε ένα φάρμακο: τις δονήσεις. Η Ανουπάμα, η εγγονή Μου, είπε στη μητέρα της; «Γεννήθηκες στη αλλοπαθητική, τώρα ακολουθείς την ομοιοπαθητική. Αύριο θα βρεις μια αλματοπαθητική, μετά μια διαφορετική παθητική! 

Εγώ όμως γεννήθηκα μέσα στο Θεό και ακολουθώ την «παθητική» του Θεού και ο Θεός θα με φροντίσει, ο Θεός θα με θεραπεύσει». Η κόρη Μου, της είπε: «Γιατί; Κι εσύ μπορεί να αλλάξεις». Εκείνη είπε: «Γιατί; Ο Θεός δεν αλλάζει ποτέ». Απλή απάντηση: ο Θεός θα σας θεραπεύσει. Αλλά πρέπει να έχετε ανάλογη πνευματική άνοδο για να πείτε κάτι τέτοιο, λες και μόλις έχετε ξεφύγει από μια κρίση. Η ίδια ορμή, η ίδια προσωπικότητα πρέπει να υπάρχει μέσα σας για να πείτε κάτι τέτοιο. Αν απλά πείτε: «Ω Θεέ μου, σε παρακαλώ σώσε με», τότε ο Θεός δεν έχει χρόνο για τέτοιους ανθρώπους. Αν δεν έχετε χρόνο για το Θεό, ούτε ο Θεός έχει χρόνο για εσάς, είναι τόσο απλό. Έτσι, όταν πάμε από τα λεπτά στα χονδροειδή πράγματα, υπάρχουμε και στα δύο και είμαστε αποτελεσματικοί. Είτε είμαστε μέσα στο καντήλι, είτε στο φως, είτε στο λάδι, είμαστε σε ένα λεπτότερο σημείο. 

Πρέπει όμως εμείς να είμαστε αποτελεσματικοί, χωρίς να είμαστε η αιτία. Είστε πέρα από την αιτία και έτσι δεν χρειάζεται να δημιουργήσετε καμία αιτία, απλά να βλέπετε το αποτέλεσμα. Όταν λοιπόν η αιτία ξεπερνιέται, το αποτέλεσμα επιτυγχάνεται και επιτυγχάνεται αυτό που πρέπει, το σωστό. Λαμβάνετε το σωστό πράγμα. Δεν λαμβάνετε κάτι παράλογο. Αλλά αν ακολουθήσετε την αιτία, μπορεί να φτάσετε στη διαστροφή, μπορεί να έχετε όλων των ειδών τα προβλήματα. Το καλύτερο πράγμα, οπότε, είναι να αποστασιοποιηθείτε από τις αιτίες και μετά θα λάβετε το αποτέλεσμα, όπως σας είπα ότι λειτούργησαν το φρένα. Το αποτέλεσμα ήταν εκεί, το αυτοκίνητο ήταν εντάξει. Όλα ήταν εντάξει, οπότε το αποτέλεσμα ήταν σωστό, η αιτία όμως είχε χαθεί. Δεν υπήρχε αιτία. 

Γιατί; Πώς; Πώς τελειοποιήθηκε όλο αυτό; Αν αναρωτηθείτε για το αποτέλεσμα, αν αναρωτηθείτε για το πώς έγινε, δεν μπορείτε να το εξηγήσετε, δεν γίνεται. Επειδή λείπει η αιτία, δεν μπορείτε να το αποδώσετε σε καμία αιτία και μερικές φορές λέτε ότι το έκανε το Θείο. Η μόνη αιτία, λοιπόν, που είναι αποτελεσματική είναι το Θείο. Δεν πρέπει όμως, να συμπεριφέρεστε προς το Θείο, σαν να είναι κάτι το καθημερινό. «Ναι, εντάξει, η φωτογραφία της Μητέρας είναι εκεί, Ναμαστέ. Ωραία. Ναμαστέ. Καλημέρα, Μητέρα» και τέλος. Δεν είναι αυτός ο τρόπος. Πρέπει να γνωρίζετε τη Μητέρα σας και πρέπει να Την αγαπάτε, αυτό είναι το πρέπον. 

Βρίσκομαι σε αμήχανη θέση, όταν λέω ότι πρέπει να Με αγαπάτε. Αλλά σαν Μητέρα σε αυτή τη ζωή, έχω αντιμετωπίσει πολλά αμήχανα πράγματα και ένα από αυτά είναι το ότι δεν ξέρω πώς να το πω στα παιδιά. Αυτό είναι η αλήθεια. Δεν χρειάζεται λοιπόν να περάσετε μέσα από κρίσεις ή τέτοια προβλήματα. Απλά πρέπει να αναπτυχτείτε με τέτοιο τρόπο, να είστε αρκετά ώριμοι, ώστε να το δείτε να δρα και να δίνει λύσεις. Θα σας δώσω ένα τέτοιο παράδειγμα. Έχει λειτουργήσει περιέργως, λιγότερο στην Αγγλία, ενώ εδώ έχω δουλέψει περισόττερο από αλλού, έχει λειτουργήσει λιγότερο στην Αγγλία. Θα σας δώσω ένα απλό παραδείγμα. Είχατε αποφασίσει ότι θα έρθετε στην Ινδία, δεν ξέρω πόσους μήνες νωρίτερα. Είχα πάει μια φορά στην Ινδία και τώρα πάω για δεύτερη φορά και η Αγγλία είναι το μόνο μέρος που πρέπει να πληρώνει κανείς αμέσως. 

Ο Άγγλοι δεν έχουν πληρώσει ακόμα, αλλά οι Αυστραλοί έχουν πληρώσει. Οι Αυστραλοί, που είναι 80 με 85 άνθρωποι, έχουν πληρώσει αλλά οι Άγγλοι δε έχουν : στα πάντα είναι αργοί. Όταν όμως πρόκειται για το Εγώ, έρχονται πρώτοι, οι σημαίες τους είναι οι πρώτες. Το Εγώ, πού παράγεται; Στη μεγάλη Αγγλία. Όταν λοιπόν πρέπει να κάνουν κάτι είναι οι πιο αργοί, όταν πρόκειται για κριτική είναι οι πρώτοι και όταν πρόκειται για το Εγώ, ξαφνικά θα τους δείτε, δώστε τους οποιαδήποτε θέση, είναι... Γιατί; Ξανά σας εξηγώ, επειδή υπάρχει αιτία. Θα πείτε ότι είναι η αδράνεια, θα κατηγορήσετε κάποιον ή ότι είναι ένα νεκρό πνεύμα, το Εγώ ή το Υπερεγώ, πάντως όχι εσείς οι ίδιοι. «Εγώ, εγώ είμαι εντάξει». Κάποια αιτία ευθύνεται. Γιατί δεν έχετε πληρώσει ακόμα; Είναι ένα τόσο μεγάλο πρόβλημα! Εγώ πρέπει να φύγω τώρα. 

Αν δεν ήταν να έρθετε, δεν θα έπρεπε να είχατε έρθει. Αν όμως πρέπει να πληρώσετε, καλύτερα να πληρώσετε. Ποιο είναι το πρόβλημά σας; Ξεκίνησαν με πενήντα άτομα. Τώρα κατέληξαν στους τριάντα πέντε. Είχαμε κανονίσει τα απαραίτητα, είχαμε παραγγέλλει διάφορα πράγματα και είχαμε κανονίσει τα λεωφορεία και όλα τα σχετικά, τώρα λείπουν άτομα. Κανείς δεν σας ζήτησε να έρθετε. Αντιθέτως, Εγώ έλεγα: «Κρατήστε μικρό τον αριθμό, ώστε να μπορέσουμε να τα σχεδιάσουμε όμορφα». Αλλά δεν μπορείτε να έχετε λιγότερα από τριακόσια πενήντα άτομα, μπορείτε να έχετε τριακόσια ή διακόσια. Αλλά δεν μπορείτε να έχετε διακόσια δέκα. Πού να τους βάλουμε; Ένα απλό πράγμα- δείτε την επιφανειακή συμπεριφορά. 

Τι έγινε σε άλλα μέρη; Είπαν: «Εντάξει, πρέπει να πάμε. Η Μητέρα θα τα ρυθμίσει όλα». Δούλεψε. Όλοι βρήκαν τα χρήματα, όλα πήγαν μια χαρά. Οι Αμερικανοί, περιέργως, πλήρωσαν, αλλά οι Άγγλοι δεν ξέρουν αν θα έρθουν ή όχι. Ακόμη υπάρχουν κάποιοι. Ο καημένος ο Γκάβιν, πρέπει να τρέχει πάνω-κάτω για όλους σας. Σας το λέω, αυτός ο άνθρωπος έχει φοβερή υπομονή. Έμεινα έκπληκτη που δεν έχουν πληρώσει ακόμα έντεκα άτομα. Μπορείτε να το πιστέψετε; Εννοώ είναι τόσο απλό, αν δεν θέλετε να πάτε, μην πηγαίνετε. 

Αν θέλετε να πάτε, πηγαίνετε. Πέστε του ότι θα πάτε ή ότι δεν θα πάτε και τέλειωσε. Κανείς δεν σας ζήτησε να πάτε. Αλλά ακόμα και ένα τόσο μικρό πράγμα, δεν μπορείτε να το κάνετε επειδή έχετε ένα είδος... επειδή έγινε αυτό και εκείνο, επειδή... Οι Άγγλοι, λοιπόν, πρέπει να ανέλθουν πολύ περισσότερο. Έχω δουλέψει πολύ σκληρά για εσάς, πραγματικά σκληρά και επιπλέον ο Θεός μου έδωσε δουλειά για πέντε χρόνια ακόμα εδώ. Δεν ξέρω τι πρόκειται να κάνουμε. Μερικές φορές νιώθω ότι δεν πρέπει να επιστρέψω, γιατί είναι ανώφελο. Αυτό είναι ένα μικρό παράδειγμα που σας δίνω, πολύ μικρό παράδειγμα, επιφανειακής συμπεριφοράς. Μπορείτε να το δείτε και σε άλλα μέρη. Αν τους πεις οτιδήποτε, λένε: «Αλλά γιατί, Μητέρα, συμβαίνει αυτό; Γιατί το κάνουν αυτό;» Με ρωτάτε εμένα, Με ρωτάτε την αιτία! 

«Γιατί συμπεριφέρθηκα έτσι; Γιατί θύμωσα;» Έχω γνωρίσει ανθρώπους που έρχονται στη Σαχάτζα Γιόγκα, κάνουν Σαχάτζα Γιόγκα και όλα τα σχετικά, αλλά μετά πάνε σε κάποιον Στέινερ. Ύστερα, πάνε σε άλλα μαθήματα. Θέλω να πω, ότι δεν έχουν καθόλου πίστη σε Μένα - στη Σαχάτζα Γιόγκα. Κάνουν το ένα και μετά το άλλο σαν τρελοί και συνεχίζουν. Αυτό είναι πιθανό μόνο στην Αγγλία, σας λέω, πουθενά αλλού δεν συμβαίνει, είναι μια ιδιαιτερότητα. Έχω γνωρίσει τόσους πολλούς ανθρώπους που ήρθαν στη Σαχάτζα Γιόγκα, χωρία να κάνουν Σαχάτζα Γιόγκα, τους θεραπεύουμε, τους βοηθάμε στη Σαχάτζα Γιόγκα, το δουλεύουμε. Ύστερα αφήνουν τη Σαχάτζα Γιόγκα. Πηγαίνουν εδώ, εκεί, κλπ. Είναι αυτός ο σωστός τρόπος; Ξέρω πολλούς ανθρώπους που προσπαθούν να κατηγορήσουν την ηγεσία. Σας τα λέω όλα αυτά γιατί αρρώστησα όταν ήρθα εδώ, αλήθεια σας το λέω. 

Ήμουν άρρωστη για οκτώ ημέρες και παρέμεινα άρρωστη και μετέπειτα. Καθώς, ξέρετε, είστε όλοι στο σώμα Μου και υποφέρω, οπότε πρέπει να σας το πω. Μετά λένε ότι η ηγεσία δεν είναι καλή. ο επικεφαλής πρέπει να είναι πολύ δυνατός, έτσι και αλλιώς. Είπαν ότι έχει κάτι μεγάλο στο χέρι του και ότι αν μας χτυπήσει δεν θα είμαστε καλά. Πάλι η αιτία, πάλι η αιτία. Σας το λέω. Έχετε έναν από τους καλύτερους επικεφαλής, τον Γκάβιν, και πρέπει να σας πω ότι είναι ένας άνθρωπος που ξόδεψε πολλά χρήματα. Χωρίς να Μου το πει κάλυψε πολλά έξοδα. Το γραφείο του δούλεψε για εμάς. 

Προσέλαβε τόσους ανόητους ανθρώπους. Αν του έλεγα: «Αυτός ο τύπος γίνεται εγωιστής», τον προσλάμβανε στο γραφείο του. Αν του έλεγα: «Αυτός ο τύπος κατέχεται από νεκρά πνεύματα», τον προσλάμβανε στο γραφείο του. Έχει δουλέψει με τέτοια νεκρά πνεύματα, που δεν θα μπορούσα να διαχειριστώ ούτε για μια μέρα. Βάζει τα δυνατά του για να πάει στους ανθρώπους και να τους πει: «Δείτε, ελάτε». Έχει σώσει τόσους πολλούς ανθρώπους με τη λογική του, την κατανόηση του, μόνο που δεν καθοδηγεί δημοσίως, αυτό είναι το λάθος του. Πρέπει να το λέει ανοιχτά: «Έχεις ένα νεκρό πνεύμα και πρέπει να θεραπευτείς, μετά θα γίνεις καλά». Αλλά αν τους πείτε: «Έλα εδώ. Κοίτα, έχεις ένα νεκρό πνεύμα, δεν πειράζει. Έχω λεμόνια, πιπεριές. 

Κάτσε κάτω». Μετά λένε: «Μητέρα, ταυτίζει τον εαυτό του με το μεγαλύτερο νεκρό πνεύμα». Ας το αντιμετωπίσουμε. Αν δείχνετε κατανόηση στον επικεφαλή σας, τότε πρέπει να ξέρετε ότι ξέρω για αυτόν καλύτερα από εσάς. Αυτό είναι πολύ λυπηρό μερικές φορές. Γιατί δεν καταλαβαίνετε την πραγματική καλοσύνη ενός ανθρώπου; Την ποσότητα των νεκρών πνευμάτων που έχει ανεχτεί στο γραφείο του, σας λέω, ούτε για μια μέρα, δεν θα άντεχα μερικά από αυτά. Μερικοί είναι τόσο εγωιστές, έχουν χάσει τα μυαλά τους και μερικοί είναι τόσο δαιμονισμένοι, που και μόνο να κατέβουν τις σκάλες στο σπίτι Μου, παθαίνω πονόκοιλο. Όμως τους στήριξε. Γιατί; Ποιος ήταν ο λόγος; Απλώς σκέφτηκε να τους βοηθήσει. Οπότε του είπα: «Αυτός κατέχεται από νεκρά πνεύματα», είδα ότι τον προσλάμβανε ο κ. Γκάβιν Μπράουν. 

Μια μέρα χρειάστηκε να του πω: «Απόλυσε τους όλους» και απολύθηκαν.. Δεν μπορώ να καταλάβω, γιατί έχουμε τόσα πολλά νεκρά πνεύματα στην Αγγλία. Είναι ανάγκη να τα έχουμε τριγύρω; Την ημέρα της αναχώρησής μου, δεν πρέπει να σας λέω τέτοια πράγματα, αλλά όταν Εγώ φεύγω, βλέπω ότι τα νεκρά πνεύματα επιστρέφουν και γίνονται οι αιτίες, με ορατά αποτελέσματα. Οπότε, πρέπει να σας δείξω ολόκληρη την εικόνα, ώστε να δείτε ότι μπορείτε να ανεβείτε στο υψηλότατο σημείο, έχοντας γεννηθεί σε αυτήν τη σπουδαία χώρα. Μπορείτε όμως να πάτε και πολύ κάτω, το έχω δει, επειδή πάντα κατηγορείτε κάποιον, τελευταία τον Γκάβιν και αυτό είναι το χειρότερο που έχετε κάνει. Αφήστε κάποιον να το πει αυτό στον Γκρεγκουάρ, θα τον κάνει δέκα κομμάτια και θα μου τον φέρει τεμαχισμένο! Πραγματικά το εννοώ! Θα πει ότι αυτά είναι ανοησίες! Εντάξει... προχωρήστε. Πείτε το στον κ. Γουόρεν. Δεν ξέρω τι θα κάνει με όλους τους Αυστραλούς. 

Είναι όλοι τους, αναμφίβολα, πολύτιμοι. Αλλά, σκέφτηκα, ότι αξίζετε έναν άνθρωπο σαν τον Γκάβιν, ότι είστε ιδιαίτεροι άνθρωποι και έχω δουλέψει τόσο πολύ για εσάς. Όμως εκπλήσσομαι. Οι αξιοπρεπείς άνθρωποι δεν χρειάζονται τέτοιους επικεφαλείς, εσείς; Αλλά αξιοπρεπείς άνθρωποι αποδεικνύονται απροσδόκητα, οι Αυστραλοί. Ο τρόπος που Μου συμπεριφέρονται είναι τόσο γλυκός που θα εκπλαγείτε, τα παιδιά επίσης. Ο Γκάβιν, Μου αγόρασε μερικά φλιτζάνια και πιατάκια, επειδή όταν πάω εκεί, σκέφτηκαν να Μου σερβίρουν τσάι σε ωραία φλιτζάνια και πιατάκια. Αγόρασε, έτσι, για όλα τα κέντρα, από ένα φλιτζάνι και ένα πιατάκι, όλα πολύ καλά. Τα παιδιά, τα μικρά παιδάκια μάζεψαν χρήματα, γιατί σκέφτηκαν ότι: «Η Μητέρα θα φάει κέηκ και πρέπει να έχουν και μια πιατέλα». Έστειλαν εδώ μια επιταγή, φανταστείτε, τι όμορφο! Ποτέ δεν τρώω γλυκά, το ξέρετε, αλλά και πάλι ήταν τόσο γλυκά τα παιδιά. 

Ποιος είναι ο λόγος; Γιατί να κυριαρχούμε ή να κυριαρχούμαστε; Γιατί; Πάλι η αιτία. Πηγαίνετε περά από την αιτία. Σας ευλογώ ξανά και ξάνα, έτσι ώστε όταν έρθω την επόμενη φορά, να δω ότι δεν κάνετε πλέον άλλα λάθη. Διαλογιστείτε, διαλογιστείτε και διαλογιστείτε και όταν μερικοί από σας έρθετε στην Ινδία, θα ήθελα να σας επιδείξω σαν τα βραβεία μου για τα οποία, όπως ξέρετε, έχω δουλέψει. Ακόμα και όταν δεν είμαι εκεί, βλέπετε, κάποιος έδωσε Αυτογνωσία σε κάποιον στο Νεπάλ και υπάρχουν εκεί τόσα υπέροχα λουλούδια . Αλλά Εγώ είμαι εδώ, κάτι πάει στραβά με Εμένα! Όπου έχω δουλέψει, οι άνθρωποι ανησυχούν περισσότερο για τις αιτίες. Πρέπει πραγματικά να σας απευθυνθώ ευθέως και να σας πω ότι από δω και μπρος πρέπει να αναπτυχτείτε μέσα σας. Είστε μεγαλόψυχοι, είστε γεναιόδωροι, είστε συστηματικοί; Είστε εντυπωσιακοί, είστε ευγενικοί, είστε συλλογικοί; Είστε ακόμα προσκολλημένοι σε ανούσια πράγματα; Μιλάτε πολύ, δίνετε μεγάλες διαλέξεις; Γίνετε ταπεινοί και τότε θα δείτε το μεγαλείο σας. Μέχρις ότου, σκύψετε το κεφάλι στην καρδία σας, πώς θα δείτε τη Μητέρα σας; Εύχομαι σε όλους σας τώρα, καλή τύχη, καλά Χριστούγεννα και καλή χρονιά, μια σπουδαία χρονιά με πνευματική άνοδο. 

Ας το δείξουμε. Ας το αποφασίσουμε όλοι μας σήμερα. Ξεχάστε τις ανησυχίες για τις συζύγους, τους συζύγους, τα παιδιά, το ένα και το άλλο και όλες τις ανοησίες. Τώρα είστε Γιόγκις, είστε ενωμένοι με το Θείο. Μεγαλώστε μέσα σε αυτό, ευημερήστε. Είθε ο Θεός να σας ευλογεί όλους. Το σημερινό πρόγραμμα δεν πρέπει να είναι πολύ μεγάλο γιατί δεν μας έχουν δώσει πολύ χρόνο, αλλά είναι ωραίο που σήμερα θα κάνουμε μια μικρή αποχαιρετιστήρια Πούτζα. Αλλά πρέπει να είναι πολύ μικρή, γιατί αυτό που είναι σημαντικό είναι το πόσο θα αφομοιώσετε. Δεν θέλω πριν φύγω, να έχω τα ενεργειακά σας κέντρα, σε υπερδιέγερση. Μερικές φορές φοβάμαι μια Πούτζα στην Αγγλία. 

Γκάβιν, νομίζω ότι μπορείς να... Είναι η άρτια εκμάθηση. Πρέπει να έχετε την πλήρη κυριότητα, εσείς οι ίδιοι καταρχήν. Εάν δεν έχετε την κυριαρχία, δεν μπορείτε να επιβληθείτε ούτε επάνω στο δικό σας σύστημα, αυτό είναι το ζήτημα. Και δεν θα ήθελα κανείς να δείξει ασέβεια προς τις ηγετικές αρχές, καθόλου. Μπορεί να είστε πολύ έξυπνοι, έξω από τη Σαχάτζα Γιόγκα. Μέσα στη Σαχάτζα Γιόγκα, πρέπει να ακούτε τους ηγέτες σας και να τους σέβεστε και να μην προσπαθείτε να βρείτε τα ελαττώματά τους. Ξέρω τα ελαττώματά τους, ξέρω ποια είναι τα ελαττώματά τους και ξέρω πώς να τα αντιμετωπίσω. Όλοι πρέπει να προσπαθήσουν να δυναμώσουν. Θα έλεγα ότι στην Αυστραλία, που είναι κάτι καινούργιο, λειτουργούν όλοι σαν ένα σώμα. Κανείς δεν αμφισβητεί τον Γουόρεν. 

Του τηλεφωνούν, συζητάνε μαζί του, συλλέγουν χρήματα, δίνουν χρήματα – λειτουργούν όλοι σαν ένα σώμα. Εδώ όλοι προσπαθούν να κόψουν το κεφάλι ή επιτίθενται στην καρδιά Μα αυτή είναι η καρδιά σας, αυτός είναι ο εγκέφαλός σας. Οπότε, σας παρακαλώ να θυμάστε να προσφέρετε όλοι σας τις υπηρεσίες σας στο Γκάβιν, στη Σαχάτζα Γιόγκα, πριν κρίνετε. Σε αυτούς που λένε ότι δεν έρχονται τα βιβλία, να τους αφήσετε να τα αναλάβουν εκείνοι. Ακόμη και για τις κρατήσεις μου και για όλα αυτά τρέχει, το ξέρω μπορείτε να πείτε οτιδήποτε... αλλά τα έχει κάνει όλα αυτά. Έτσι πρέπει να προσφέρετε και εσείς τις υπηρεσίες σας, για να γίνουν αυτές οι δουλειές. Διαφορετικά, η Σαχάτζα Γιόγκα δεν θα εξελιχθεί. Δεν είμαστε εδώ για να πάρουμε μόνο ευλογίες, αλλά έχουμε επίσης και ορισμένα καθήκοντα και εκεί είναι που πρέπει να προσφέρουν όλοι. Να υπολογίσουν: «Τι μπορώ να κάνω, πώς μπορώ εγώ να βοηθήσω; Ποια είναι η δουλειά;» Για να δούμε τώρα. Ελπίζω ότι στην επόμενη συνάντηση θα καθίσετε και θα δείτε τι μπορείτε κάνετε. 

Μια ομάδα μπορεί να διαμορφωθεί: δύο, τρία άτομα μπορούν να καθίσουν και να το κάνουν με αγάπη, με προσοχή, έτσι ώστε το φορτίο να μειωθεί και όλοι να αισθανθείτε τη χαρά ότι κάνετε κάτι για τη Σαχάτζα Γιόγκα. Η Μητέρα έχει κάνει τόσα πολλά για σας, εσείς τι έχετε κάνει για τη Σαχάτζα Γιόγκα; Θέλετε να έχετε όμορφα άσραμς, έναν όμορφο χώρο για να μένετε εκεί, εντάξει. Θέλετε να έχετε άνετους χώρους, φτηνότερους χώρους, εντάξει. Θέλετε να έχετε καλή υγεία, εντάξει. Θέλετε να έχετε καλά παιδιά, εντάξει, απολαύστε τη ζωή σας. Αλλά τι γίνεται με την προσφορά, την προσφορά της καρδιάς σας, το σεβασμό σας; Την επόμενη φορά όταν επιστρέψω, θέλω να δω ότι όλοι μεγαλώνετε σαν ένα σώμα. Τουλάχιστον η καρδιά πρέπει να είναι ενωμένη, εάν όχι τίποτα άλλο. Φανταστείτε μια καρδιά που οι βαλβίδες της πάλλονται σε διαφορετικούς χρόνους, όλοι οι μύες κινούνται σε διαφορετικά μήκη κύματος. Πώς μπορεί αυτός ο κόσμος να επιζήσει με μια τέτοια καρδιά; Έτσι πρέπει να σας παρακαλέσω, όλα τα κύτταρα της καρδιάς σας να είναι σε εγρήγορση, για να είναι ενωμένα με το Θεό και να έχουν με αγάπη στην προσοχή τους όλο τον κόσμο. Είθε ο Θεός να σας ευλογεί. 

Οπότε ποιο είναι το νόημα αυτής της Πούτζας σήμερα; Είναι μια αποχαιρετιστήρια Πούτζα, οπότε ας την κάνουμε, αμέσως πριν από τη γέννηση Χριστού. Ας αφήσουμε το Χριστό να γεννηθεί μέσα μας. Ας είμαστε, όπως Αυτός, που επέμενε πάντα: «Αγαπάτε τα αδέλφια σας. Αγαπάτε τις αδελφές σας». Ποιοι είναι οι αδελφοί και οι αδελφές σας; Και Εκείνος έκανε την ίδια ερώτηση: «Ποιοι είναι οι αδελφοί και οι αδελφές Μου;» «Οι Σαχάτζα Γιόγκις είναι οι αδελφοί και οι αδελφές Μου». Κάποιος κάτι πρόσφερε στο βωμό. Είπε: «Ποιος είσαι εσύ, για να προσφέρεις στο βωμό; Έχεις συμφιλιωθεί με τον αδελφό σου;» Έχετε συμφιλιωθεί; Πρώτα να συμφιλιωθείτε και μετά να προσφέρετε λουλούδια στη Μητέρα. Το έχει ήδη πει. Αναλογιστείτε Εκείνον, πόσο πολύ συγχωρούσε, πόσο μεγαλόψυχος ήταν, πόσο σπουδαίος και πώς σκεφτόταν τον πατέρα Του όλη την ώρα, ήταν απόλυτα αφιερωμένος στην εκτέλεση του έργου Του. Έτσι, εξυμνώντας το Χριστό και τη Μητέρα Του που εργάστηκε κατά τρόπο πολύ δυναμικό, πρέπει σήμερα μέσα μας, να ξυπνήσουμε αυτό το μεγάλο Πνεύμα, που είναι στην πραγματικότητα το Ώμκαρα. 

Ακόμη και η θύμηση, ακόμη και η ιδέα αυτή, δίνει τόση χαρά. Αφήστε τη ζωή Του να αντικαθρεφτιστεί στις ζωές σας. Πρέπει να είστε αληθινοί Χριστιανοί. Ας κάνουμε... τι είναι αυτό; .... Σκέφτομαι... Θα έλεγα, την επόμενη φορά, όταν έρθετε σε Πούτζα, θα πρέπει να έχετε όλοι σας τα εκατόν οκτώ ονόματα της Θεάς. Πρέπει να έχετε όλα τα κείμενα που υπάρχουν. Όπως έχουμε αυτά τα βιβλία, όλοι μας πρέπει να έχουμε αυτά τα κείμενα και όχι να τα έχει μόνο ένα άτομο. Επίσης πρέπει να προσπαθήσουμε να θυμόμαστε κάποια πράγματα: τα ονόματα της Θεάς, τα ονόματα που απαγγέλουμε. Θα πρέπει να τα διαβάζουμε ξανά και ξανά και να καταλάβουμε τη Σανσκριτική έννοιά τους. Και θα πρέπει να τα ανακαλούμε πολύ εύκολα, γιατί μόνο έτσι θα λειτουργήσουν τα ενεργειακά μας κέντρα. Δεν νομίζω ότι έχουμε τα ονόματα του Χριστού, δεν πειράζει, αυτή τη φορά ελπίζω να προσπαθήσουμε να διαβάσουμε κάποια από τα ονόματα του Χριστού. 

Έχουμε όμως τα ονόματα του Γκανέσα, αλλά όχι του Χριστού, οπότε θα πούμε τα εκατόν οκτώ ονόματα του Σρι Γκανές και κάποιος μπορεί να πλύνει τα πόδια Μου, εντάξει .... Τα έχετε; Οπότε πραγματικά, αυτό είναι το καλύτερο. Θα έλεγα ότι κάποιος πρέπει να τα πει τώρα. Πόσα ονόματα έχουμε; Επιτρέψτε Μου να δημιουργήσω τα ονόματα και να δωθούν στους υπόλοιπους. Γιατί θα πρέπει μόνο ο Γκάβιν να κρατήσει τα ονόματα; Δεν είναι όπως ο πρωθυπουργός της χώρας, όπου εσείς έχετε επιλέξει τον ηγέτη. Ο πρωθυπουργός πληρώνεται για την εργασία που κάνει. Αυτός όμως δεν κάνει τη δική του δουλειά.. Όλοι κάνετε το έργο του Θεού. Οπότε, γιατί να υπάρχει τέτοιο θέμα; Τώρα, κάποιος θα πρέπει να τα διαβάσει και κάποιος μπορεί. Ποιος θα τα διαβάσει; Κάποιος πρέπει να τα διαβάσει και κάποιος μπορεί να πλύνει τα πόδια Μου. Αλλά μην το παρακάνετε, εντάξει; Αυτός είναι ο Χριστός - δεν είναι εύκολο να Τον απορροφήσει κανείς. Εντάξει, ας δούμε. 

Ας δούμε πόση αγάπη έχετε για Αυτόν, πόσο Τον αφομοιώνετε... Τώρα σηκωθείτε. Πρέπει κάποιοι από εσάς, να σηκωθείτε και να βοηθήσετε. Και άλλοι επίσης. Δεν χρειάζεται να φοβάστε για το Εγώ ή τίποτα τέτοιο. Μην σκέφτεστε: «Ω! Θα νομίζουν ότι είμαι κάπως...» όχι, τρέξτε! Τρέξτε για να κάνετε δουλειά. Τώρα, τι είναι αυτό; Πάρτε μερικά πράγματα που χρειάζεστε. Τώρα, ποιος θα διευθύνει την πούζα; Μπάλα, μπορείς να το κάνεις; Εντάξει, ελάτε προς τα εμπρός. Μερικές κυρίες μπορούν να έρθουν επίσης, τι έγινε; Τώρα ελάτε εδώ... Το νερό και όλα αυτά... Τώρα, εσείς που είστε φίλοι, δεν χρειάζεστε να ανησυχείτε πάρα πολύ Εκείνος γεννήθηκε για να μας διδάξει για τον πατέρα Του, τον Σαντασίβα, τον παντοτινό πανίσχυρο Θεό. 

Aμήν. Ωμ,Τουαμέβα Σακσάτ Σρι Ιησούς Σακσάτ Σρι Άντι Σάκτι Μπαγκαβάτι Ματάτζι Σρι Νιρμάλα Ντέβι Νάμο Ναμαχά. Είναι το αρχέγονο Όν, το Ώμ. Είναι ο Βίσνου και ο υιός του Βίσνου. Είναι ο Μαχαβίσνου. Είναι η αγνή ζωοποιός δύναμη. Περιέχει εκατομμύρια κόσμους. Γεννήθηκε στο αρχέγονο κοσμικό αυγό. Η σύλληψή Του έγινε στην καρδιά της Σρι Μάτατζι. Τον προμήνησαν οι προφήτες. 

Τον ανάγγειλε ένα αστέρι στην ανατολή. Τον φρόντισαν οι τρεις Μάγοι, που ήταν οι Μπράχμα, Σίβα και Βίσνου. Γεννήθηκε σε έναν σταύλο. Είναι ο διδάσκαλος. Είναι φίλος των αγελάδων. Τον φρόντισαν οι αγελάδες. Ο πατέρας του είναι ο Σρι Κρίσνα. Η μητέρα του είναι η Σρι Ράντα. Είναι ο Σωτήρας μας που καίει όλες τις αμαρτίες μας με τη Φωτιά Του. Κοσμεί το Άγκνια Τσάκρα. 

Είναι φως. Η φύση Του είναι αυτή του ουρανού. Είναι φωτιά. Έκανε θαύματα εξαιτίας της Συμπόνιας Του. Αυτός που Του άγγιξαν το μανδύα. Είναι φίλος των ασκητών. Λατρεύεται από οικογένειες. Επειδή κάνει Τάπας, βρίσκεται σε Ταπάσβι. Τώρα, ξέρετε γιατί. Γιατί είναι ασκητής; Γιατί Αυτός είναι ένας Ταπάσβι. 

Το μπίζα μάντρα Του είναι: «Χαμ, Κσαμ». Είναι Αυτός που συγχωρεί. Μας δίνει την άδεια να συγχωρούμε. Είναι το Πνεύμα. Είναι γεννημένος από το Πνεύμα. Αυτός που σταυρώθηκε και αναστήθηκε σε αγνό Πνεύμα. Αυτός που ανήλθε ξανά μετά από τρεις μέρες. Αυτός είναι ειρήνη. Απορροφά όλες τις σκέψεις. Κατοικεί στο Άντι Άγκνια Τσάκρα. 

Υφίσταται στα πάντα, αλλά στα ανθρώπινα όντα, βρίσκεται στο Άγκνια Τσάκρα. Είναι το Όμκαρα. Υπάρχει στα πάντα, αλλά στα ανθρώπινα όντα, κατοικεί στο Άγκνια Τσάκρα. Αυτός που υποσχέθηκε τον Παρηγορητή που είναι η Σρι Μάτατζι, το Άγιο Πνεύμα. Αυτός που επιστρέφει σαν βασιλιάς. Αυτός είναι Σρι Κάλκι. Είναι η αρχή της εξέλιξης. Είναι η βάση της εξέλιξής μας. Είναι το τέλος της εξέλιξης. Είναι το στήριγμα του κόσμου – το Μουλαντάρα. 

Είναι η εξέλιξη από το συλλογικό υποσυνείδητο στο συλλογικό συνειδητό. Είναι η στενή πύλη. Είναι ο δρόμος προς το Βασίλειο του Παραδείσου. Είναι η στενή πύλη στο Βασίλειο του Παραδείσου και Εκείνος είναι ο δρόμος. Αληθής. Είναι η σιωπή. Είναι ο Σρι Καρτικέγια. Είναι ο Σρι Μάχα Γκανέσα. Είναι η αγνότητα της αθωότητας. Είναι εγκράτεια. 

Είναι γενναιοδωρία. Είναι το φως στα μάτια της Σρι Μαχαλάκσμι. Είναι υπάκουος στη Μητέρα Του. Είναι ο τέλειος Σαχάτζα Γιόγκι. Είναι ο τέλειος αδελφός. Είναι η ενσάρκωση της χαράς. Είναι η ενσάρκωση της ευγένειας. Πετάει έξω τους μικρόκαρδους. Καταδικάζει τα μοίχα μάτια. Καταδικάζει όλους τους φανατικούς. 

Στην πραγματικότητα, εξουδετερώνει τα μοίχα μάτια. Κάνει αυτούς που μοιχεύουν, αθώους, γιατί ο Ίδιος είναι η αθωότητα. Είναι αδιάφορος στα πλούτη. Χαρίζει όλα τα πλούτη στους αφοσιωμένους Του. Είναι το αγνό λευκό. Όχι, δεν μπορείτε να πείτε ότι δεν ενδιαφέρεται για τις τελετουργίες – γιατί το πιστεύετε αυτό; Οι τελετουργίες όμως που είναι αυθεντικές. Βλέπετε, Αυτός που είναι πλούσιος, πώς μπορεί να ενδιαφέρεται για τον πλούτο; Αυτή είναι η ουσία ... Αυτός είναι τα πλούτη. Δεν ενδιαφέρεται καθόλου, γιατί Αυτός είναι τα πλούτη, λέγεται Γκουνατίτα, όπως καταλαβαίνετε, Ο υπάρχον και ο μη υπάρχον. Όταν είσαι ο μη υπάρχον, Δεν μπορείς να ενδιαφέρεσαι για την ύπαρξη. Υπεράνω, Αυτός είναι υπεράνω. 

Είναι η Ιερή Καρδιά. Φοράει ένα στέμμα από αγκάθια. Καταδικάζει τη μιζέρια. Υπέφερε έτσι ώστε εμείς να χαιρόμαστε. Είναι ένα παιδί, αλλά ταυτόχρονα πανάαρχαιος. Είναι το Άλφα και το Ωμέγα. Χαρίζει το βασίλειο του παραδείσου εξίσου σε αυτούς που είναι πρώτοι ή τελευταίοι. Είναι παντοτινά μαζί μας. Είναι πέρα από το σύμπαν. Είναι το σύμβολο του σταυρού. 

Είναι υπεράνω διακρίσεων. Είναι ο παρατηρητής. Είναι Αυτός που αποκαλύπτεται. Κατανικά τον πειρασμό. Εξορκίζει το κακό. Καταδικάζει αποκρυφιστικές πρακτικές. Είναι η ενσάρκωση του τάπας – της μετάνοιας. Λατρεύει τον Πατέρα Του. Είναι καθαγιασμένος από τον Πατέρα Του. Αυτός που το όνομά Του είναι ιερό. 

Αυτός είναι η νοημοσύνη. Είναι η σοφία. Είναι η τέλεια ταπεινότητα. Θυμώνει με τους υλιστές. Καταστρέφει το εγώ και αφομοιώνει το υπέρ-εγώ. Είναι Αυτός που καταστρέφει τις επιθυμίες. Είναι η αγνή δύναμη της επιθυμίας. Η εκκλησία Του είναι η καρδιά. Κατέχει τις έντεκα καταστρεπτικές δυνάμεις. Είναι Αυτός που καταστρέφει τους ψευδοπροφήτες. 

Είναι Αυτός που καταστρέφει την αναλήθεια. Είναι Αυτός που καταστρέφει την αδιαλλαξία. Είναι Αυτός που καταστρέφει το ρατσισμό. Είναι Αυτός που καταστρέφει το θυμό. το φανατισμό – είναι όντως έτσι. Είναι ο αγγελιοφόρος της Χρυσής Εποχής. Προσκυνάται από τη Μητέρα μας. Επαινείται από τη Μητέρα μας. Αγαπιέται από τη Μητέρα μας. Είναι ο εκλεκτός. 

Έχει αφυπνιστεί σε όλους τους Σαχάτζα Γιόγκις. Αυτός που ιππεύει το λευκό άλογο στο τέλος της εποχής. Είναι το τέλος όλων μας των φόβων. Φυλάει την πύλη της Μητέρας μας. Είναι ο μόνος δρόμος για το Βασίλειο του Θεού. Ομ Σρι Μαχαλάκσμι, Μαχαβίσνου σακσάτ Σρι Μαχαβιράτα σακσάτ Σρι Άντι Σάκτι Μπαγκαβάτι Ματάτζι Σρι Νιρμάλα Ντέβι Νάμο Ναμαχά. Η λέξη «προσκυνάται» πρέπει να γίνει «λατρεύεται από τη Μητέρα μας» γιατί δεν του άρεσε, νομίζω, μπλοκάρει το Άγκνια. Οπότε είναι: «λατρεύεται από» Βλέπετε, είναι τόσο ιδιαίτερος – καταλαβαίνετε, ότι το πρωτόκολλο δεν είναι σωστό, γι’ αυτό. Βλέπετε – τώρα είναι καλύτερα! Το Άγκνια είναι μια χαρά. 

Βλέπετε; Κάποια μπλοκαρίσματα υπάρχουν. Αναρωτιόμουν ποιο απ’ όλα ήταν. Τώρα θα πούμε: «Αυτός λατρεύεται από τη Μητέρα μας». Αυτός λατρεύεται από τη Μητέρα μας. Ξανά, τρεις φορές. Αυτός λατρεύεται από τη Μητέρα μας. Ξανά. Αυτός λατρεύεται από τη Μητέρα μας. Αυτός λατρεύεται από τη Μητέρα μας. Βλέπετε; Είναι πολύ ιδιαίτερος. 

Είθε ο Θεός να σας ευλογεί. Καταλάβατε το νόημα; Η περιγραφή της Μαχαλάκσμι, αυτό που σας δίνει, καθώς και η περιγραφή της σχέσης Της με το Βίσνου, με το Χάρι που είναι ο Σρι Κρίσνα, που σημαίνει ότι είναι η αγαπημένη του Σρι Κρίσνα (Χάρι), είναι η αγαπημένη του Σρι Κρίσνα και έτσι εξηγείται πως η Μαχαλάκσμι, αφού είναι η Μαρία, τότε η Μαρία είναι η Ράντα. Πρέπει να γίνεται από αγόρια που δεν έχουν την εμπειρία του γάμου, ή τη σκέψη. Πρέπει να είναι τόσο αγνό.