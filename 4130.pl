1991-1013 Navaratri Pudźa, Cabella, Włochy

Dzisiaj zebraliśmy się tutaj, aby celebrować Pudżę Navaratri. Miało to miejsce 9 razy, kiedy główne inkarnacje Matki tego Wszechświata zamanifestowały się. Zamanifestowały się w określonym celu. Tym celem jest ochrona tych, którzy Ją wielbią, Jej uczniów, Jej dzieci. Ta miłość zobowiązuje, Ona nie mogła tego uniknąć. Miłość Matki jest wiążąca, Ona nie może od niej uciec i Ona musi ją okazać, wypracować, i dać tę ochronę wszystkim swoim dzieciom. We współczesnych czasach, ta ochrona przybrała inną formę. W tamtych czasach, zło próbowało szkodzić, niszczyć ludzi, którzy byli sprawiedliwi, którzy byli wyznawcami, którzy czynili dobro, którzy chcieli prowadzić bardzo religijne życie. Więc żeby ich ocalić, Ona się inkarnowała. Aby ich chronić, Ona się inkarnowała. Ale oni wiedzieli, co jest dobre a co jest złe.

I chcieli chronić swoje dobre życie, swoje cenne życie. Nie dbali o pieniądze, nie dbali o władzę, ale po prostu chcieli zachować swoje życie, to znaczy, chcieli pozostawać przy życiu, aby czcić Boginię. A kiedy byli niepokojeni, krzywdzeni lub niszczeni przez te siły zła, Ona musiała się zamanifestować. Ale w dzisiejszych czasach stało się to bardzo skomplikowane, ponieważ współczesne czasy są skomplikowane. Przede wszystkim, w umyśle, w stylu życia, w społeczeństwie dobrych istot ludzkich, sprawiedliwych istot ludzkich, pojawił się strach przed złem. I teraz boją się, na przykład, swoich kapłanów, swoich kościołów, swoich świątyń, swoich meczetów, wszystkiego tego, co jest nieprawdziwe. Oni nie boją się Boga, oni nie wierzą w Boga. Myślą, że stworzyli Boga i że mogą Nim zawiadować. Więc kim jest Bóg? Ze sposobu, w jaki się zachowują, widać wyraźnie, że nie uznają istnienia Boga, Boga Wszechmogącego, który jest Bogiem gniewnym.

W ogóle nie martwią się o to, co się z nimi stanie. Oni nawet nie wierzą w następne życie, nie wierzą w zmartwychwstanie. Są bardzo krótkowzrocznymi, niegodziwymi ludźmi czyniącymi zło. Więc, jak tylko się urodzicie, to w ten czy inny sposób, od samego urodzenia zostajecie zaszufladkowani, że jesteście tym, jesteście tamtym, jesteście tacy a tacy i to się zaczyna od samych urodzin. Pierwsza etykieta jaka zostaje przypisana współczesnemu człowiekowi dotyczy jego przynależności religijnej. On nie może tego uniknąć, musi należeć do jakiejś religii. Gdziekolwiek pójdziecie, nawet w paszporcie - teraz już tego nie robią. wcześniej pytali: "Jaka jest twoja religia?" A w Indiach, jeśli powiedziałbyś, że nie masz religii, nie daliby ci paszportu, ponieważ nie jesteś wtedy jeszcze zakwalifikowaną złą osobą, albo nie podążasz za ludźmi wykwalifikowanymi w czynieniu zła. Więc to bardzo prości, łatwowierni, dobrzy ludzie, bardzo prawi wyznawcy Boga, rozwinęli ten rodzaj strachu, który został im wbity do głowy przez tych fałszywych ludzi.

Że jeśli nie będziecie tak postępowali, jeśli nie będziecie płacili nam pieniędzy, to Bóg będzie się gniewał. Jeśli nie przystąpicie do spowiedzi, wtedy Bóg będzie na was rozgniewany. Jeśli nie tolerujecie naszych bzdur, Bóg będzie się na was gniewał. Wszystkie te rzeczy zaczęły bardzo łatwo wchodzić do mózgów ludzi. W niektórych religiach wierzą, że w piciu nie ma grzechu. W pewnej religii wierzą, że nie ma grzechu w poślubianiu wielu kobiet. W niektórych religiach wierzą, że można mieć system kastowy. Wszystko to jest anty-Boskie, absolutnie anty-Boskie działanie utrwalane w społeczeństwie przez tych kapłanów, którzy rzekomo stoją na straży religii. Zatem pierwsze okropne uwarunkowanie, które mamy, kiedy zaczynamy Sahadźa Jogę jest właśnie takie. Więc rozpoczęcie czegoś od nowa, jest dla ludzi bardzo trudne.

Zatem pierwsza ochrona, jaką Matka musiała zapewnić, to ochrona przed tym uwarunkowaniem. Drugie uwarunkowanie jest związane z krajem pochodzenia. Należysz do tego kraju, do tamtego kraju, albo innego kraju. A w dzisiejszych czasach, wszystkie kraje konkurują ze sobą we wszystkich rodzajach korupcji, w mafii, we wszystkich tego rodzaju rzeczach, w każdym kraju. Nagle to odkrywacie. Wierzycie w jeden kraj, a potem okazuje się, że nie, nie, oni wspierali potajemnie pewną osobę. Więc, czy oni są demokratyczni czy jacykolwiek, wszędzie jest jakaś mafia, która działa pod jakąś nazwą. Więc tak zwane prawa, też są tylko dla ludzi prostych, łatwowiernych, niewinnych obywateli, a nie dla ludzi, którzy im te prawa narzucają. Biorą łapówki, biorą różne rzeczy, a to oni powinni stać na straży prawa, a robią wszystkie rodzaje nielegalnych rzeczy, ponieważ to oni stworzyli prawo, więc wiedzą, jak je obejść. Więc to jest drugi rodzaj strachu, który jest w umysłach współczesnych ludzi.

Następnie, trzecią rzeczą była wojna. Pojawiały się wojny za wojnami, więc wielu ludzi rozwinęło strach związany z wojną, i jako reakcję rozwinęli swego rodzaju głupie ego, tylko po to, jak mówili, żeby siebie ochronić. Chroniąc siebie, zbudowali sobie wielkie ego, i teraz stają się bardzo, agresywnymi ludźmi. Ten szerszy zakres strachu, może być skierowany w dowolnym kierunku, może być skierowany przeciwko komukolwiek. Następnie pojawia się strach przed rasą - rasizm. Powiedziano Mi, że neo-nazizm wyznacza swój własny kierunek i wypełza jak mały wąż. Zatem to jest kolejny bardzo niebezpieczny obszar, który się teraz przepracowuje. W umysłach poszukiwaczy, w ich poszukiwaniach, oni byli u wielu guru, czytali wszelkiego rodzaju książki, ale oni poszukiwalii. Gdy poszukujecie, czerpiecie wiedzę - jak wodę - z rożnych źródeł i możecie nabawić się różnych chorób, cóż na to poradzić? Przecież szukacie, przede wszystkim jesteście spragnieni.

To należy wybaczyć. I w ten sposób powstaje wiele problemów, nie tylko w ciele, ale i w mózgu. I to jest bardzo delikatna sprawa. Jeśli powiecie komuś, że byliście u takiego a takiego guru, to on nie chce słuchać, ponieważ dla niego, ten guru stał się wyrocznią. Nie możecie nic powiedzieć przeciwko jego guru. Dopiero, kiedy zacznie cierpieć, wtedy może coś zaakceptować, ale usunięcie tego guru [z niego] jest również bardzo delikatne, ponieważ jeśli chcecie usunąć tego guru, wtedy poszukiwacz może zostać zraniony. Więc to jest bardzo delikatna operacja. We współczesnym społeczeństwie im mniej się mówi, tym lepiej. Normy dzisiejszego społeczeństwa są nam przekazywane przez ludzi, którzy byli pozbawieni charakteru, jak Freud, którzy nie mieli poczucia moralności, albo przez pijaków, chociaż nie wystawili żadnych pomników tym pijakom. Ale dla większości z nich, jeśli popatrzycie na porzucanie naszego systemu wartości, to dzieje się przez pijactwo.

To pijactwo zawsze miało miejsce, ale nie aż w takim stopniu, to znaczy, nie każdy był pijakiem, a obecnie każdy może być pijakiem. I nikt się tego nie wstydzi. Przez to picie nasz system wartości zaczął upadać i teraz ludzie to zaakceptowali, normą stało się też zaniechanie. To jest kolejny sposób w jaki to się dzieje. Dawniej rodzice wspierali osobę, jeśli ta zwróciła się ku Bogu, jeśli zaczęłaby wieść prawe życie lub zajęła się czymś wartościowym. I jeśli widzieli te cechy w swoim dziecku, to byli szczęśliwi, ale teraz jest odwrotnie, rodzicom się to nie podoba. Tak jakby rodzice utracili w sobie wszystko, więc chcą trzymać się swoich dzieci, wnuków i mieć je na własność. Jak bezmózgie istoty, ponieważ ich mózg został już wyprany, nie ma nic w ich mózgach. Walka z rodzicami też jest wielkim problemem. Więc istnieje również taki rodzaj strachu, że: "Moja matka nie powinna wiedzieć, mój ojciec nie powinien wiedzieć" - to, tamto.

Można powiedzieć, że ze wszystkich stron strach płonie, jak płomienie. I jesteśmy teraz tutaj, w Kali Judze, rozpoczęliśmy Sahadźa Jogę. Więc sposób, w jaki musimy wypracować naszą ochronę musi być wzajemny. Matka oczywiście jest, żeby was chronić przez cały czas, Jej moce są po to, by was chronić. Ale o dziwo w dzisiejszych czasach, jest jeden warunek, który musi być spełniony. Bo w tamtych czasach dobrzy byli dobrymi a źli byli złymi, nie było żadnego przemieszania. Więc kiedy poprosili o Boginię, to Ją przyjęli, Ona przyszła w swojej prawdziwej postaci i wypracowała to. Ale w dzisiejszych czasach, musicie wiedzieć, że wszystkie te złe rzeczy są również obecne w waszych głowach, trochę tu i tam. Ludzie są niezwykle powierzchowni, są bardzo podatni na masowe tendencje, trendy w modzie, tego typu rzeczy. Tak jakby ich osobowość nie jest aż tak rozwinięta jak tych wyznawców, którzy wiedzieli, że stoją po stronie prawdy, którzy wiedzieli, że są sprawiedliwi, którzy wiedzieli, że to co robią jest właściwe i stali mocno na swoich nogach.

Zatem współczesny Sahadźa Jogin jest bardzo różny od Sahadźa Jogina z dawnych czasów. Ponieważ w dawnych czasach nie było łatwe uzyskanie Realizacji. Jeden na miliard albo na trylion. I musieli pracować bardzo ciężko, więc pracowali ciężko, bardzo ciężko, oczyścili się i wzrośli. Jak każde dzieło sztuki, które wymaga czasu, jest tworzone z troską, jest na pewno tysiąc razy lepsze od tych współczesnych artystów, kreślących po prostu dwie, trzy kreski w ten sposób. Więc dzisiejszy człowiek jest jak współczesny artysta. Stawiacie jedną kreskę i mówicie: "Musisz zobaczyć to w tej osobie, musisz mieć tożsamość". Chodzi Mi o to, jaką tożsamość mogą mieć ludzie? W jednej kresce mówicie, znajdź tożsamość. Więc Sahadźa Jogini, którzy są tu dzisiaj, muszą uświadomić sobie, że otaczają nas wszystkie te rzeczy, i te siły zła również tu są.

Niektóre z nich są w nas, inne są poza nami. Więc to wydaje się być bardzo trudnym zadaniem, ale takie nie jest. Ponieważ jednym warunkiem, jeśli możecie to zrozumieć jest to, że musicie Mnie rozpoznać. Wiem, że jestem Mahamayą, jestem w tym naprawdę bardzo zmyślna. Ale jestem szczera, nie mam krokodylich łez, nie mogę mieć. Jestem prawdomówna, ale wciąż jestem Mahamayą. Więc co powinniśmy zrobić, żeby Mnie rozpoznać? Jeśli rozpoznajemy, wtedy jesteście chronieni. A oczyszczanie jest najprostszą rzeczą w Sahadźa Jodze, jest to bycie kolektywnym. Jeśli nie jesteście kolektywni, to wiedzcie, że coś jest z wami nie tak.

Jeśli jesteście kolektywni, to tak jakbyście brali kąpiel w Gangesie. Nie musicie jechać w Himalaje, nie musicie odprawiać indywidualnych praktyk duchowych (sadhana), Nie musicie... po prostu bądźcie kolektywni. Jeśli jesteście kolektywni, jeżeli cieszycie się kolektywem, wtedy wiedzcie, że jesteście czyści. Nie ma żadnych skaz, jesteście absolutnie w porządku. Teraz druga część - tej sprawy z Mahamayą. Musiałam być bardzo blisko was, musiałam być bardzo blisko, rozmawiać z wami, mieć dobry kontakt, powiedzieć wam wszystko o Jodze, aby uczynić was całkowicie świadomymi siebie. To musiało być zrobione, i z tymi wszystkimi komplikacjami w waszych umysłach, w waszych sercach, w waszych ciałach, musiałam to wypracować. Zbliżenie się w prawdziwej formie byłoby bardzo niebezpieczne, więc trzeba było być Mahamayą. Ale pomimo tego, jeśli moglibyście Mnie rozpoznać, zrozumieć Mnie, że Ja jestem Boską osobowością, że to jest Inkarnacja - to jest właśnie to, czego chcą Bóstwa. Wtedy będą się wami opiekować na wszelkie sposoby.

Dadzą wam wszystkie moce, dadzą wami całą satysfakcję, wszelką ochronę, jaką tylko zechcecie. To jest ten warunek, który dla racjonalnego umysłu jest bardzo trudny do zrozumienia - jak Adi Shakti może być w jednym ciele? W jaki sposób Nieskończoność może stać się skończonością? Ale istoty ludzkie nie mogą tego zrobić. Tylko istoty ludzkie. Bóg może to zrobić. On jest przecież Bogiem. A jeśli tak, to macie tak wiele cudów, macie tak wiele zdjęć, tak wiele rzeczy do zobaczenia, ale to jest to, co trzeba rozpoznać. Teraz spotykam ludzi, kiedy z nimi rozmawiam, zaczynają rozmawiać ze Mną trochę frywolnie, nie z tą głębią, nie z tym poczuciem, że Ja jestem Mahamayą. Niektórzy z nich nawet Mi pyskują.

Niektórzy z nich, jeśli im coś powiem, są gotowi dyskutować, wyjaśniać. Oczywiście, tę wolność dałam wam świadomie, ale musicie zrozumieć, że musicie rozmawiać ze Mną w taki sposób, w jaki rozmawialibyście z Adi Shakti. To bardzo ważne. To, jak się zachowujecie jest bardzo ważne. Nie powinniście być sztuczni, nie powinniście być powierzchowni, ale najlepiej jest położyć rękę na sercu, obie dłonie i spróbujcie to poczuć. Wasza Matka jest Adi Shakti. Ona stworzyła cały ten Wszechświat, Ona stworzyła cały ten świat, Ona jest dla waszej ochrony. Nawet Śri Kryszna nie mógł ochronić Pandawów, oni musieli iść do lasu, musieli cierpieć. Ale nie Sahadźa Jogini. Jak tylko dowiem się o waszych problemach, Moja uwaga może zadziałać.

Nawet sam Śri Rama musiał udać się do dżungli. Wszystko to jest wam dane, ta ochrona, ponieważ jesteście poszukiwaczami prawdy, a prawda jest taka, że Ja jestem inkarnacją Adi Shakti. Kiedy ta prawda stanie się jednością z wami, wtedy nie ma się już czego obawiać, ponieważ wszystkie Bóstwa wiedzą o tym, znają tę inkarnację bardzo dobrze. Wszystkie są na to przygotowane, i zrobią wszystko, żeby wzmocnić waszą wiarę. Na wszelkie sposoby próbują dawać wam Moje wizerunki, na niebie, tu i tam. Bóg jeden wie, co one dzisiaj zrobią. One aż się palą do działania. Są za sceną, przed sceną, ze wszystkich stron sceny, słuchają Mnie, czują się szczęśliwi, że mówię wam prawdę. Ale sposób, w jaki rozpoznają i w jaki postępują, jest taki, że nigdy nie są nieposłuszni. Jeśli zachowujecie się w ten sam sposób, jesteście całkowicie zabezpieczeni przed tymi wszystkimi problemami, o których wam mówiłam.

Teraz nie będę mówić, że nie powinniście nikogo nienawidzić, nie powinniście robić, nic takiego. Nie mówię, że nie powinniście czegoś kraść. Nie mówię, że: "macie zarabiać pieniądze, nie zarabiajcie pieniędzy na Sahadźa Jodze", nic takiego. Nawet nie mówię: "nie pijcie", "nie palcie", nigdy tego nie powiedziałam. Ale automatycznie, kiedy wiecie z kim macie do czynienia, kto was ochrania, samoczynnie to zrobicie. Automatycznie. Nie będziecie mieli strachu. Kiedy już rozpoznacie, nie będziecie nikogo się bali. A im bardziej okazujecie to rozpoznanie, tym bardziej zdajecie sobie z tego sprawę, wznosicie się coraz wyżej i wyżej. Nie tylko duchowo, ale pod każdym względem - umysłowo, społecznie, ekonomicznie, politycznie.

To jest bardzo niezwykłe, nie tylko to, że rozpoznajecie Mnie jako Matkę, która bardzo was kocha, ale Matkę, która jest potężna, aby was chronić, Ona jest bardzo potężna. Jeśli to sobie uświadomicie i jeśli poczujecie to w swoim sercu, przypuśćmy, że kiedyś was skoryguję, to zamiast czuć się smutnym, powinniście zobaczyć: "Jakie to szczęście, że sama Adi Shakti mnie koryguje. Ona interesuje się mną. Jakie to szczęście, że urodziłem się w tym czasie, by być z Nią w Jej wielkim dziele, jak na to zasłużyłem?" To uznanie samo w sobie da spełnienie wszystkim inkarnacjom Navaratri. Więc dzisiaj czcimy Durgę, Kali, wszystkie te wielkie Boginie, te Moce, nawet Radhę. To Radha zabiła Kamsę, a nie Śri Kryszna. On musiał poprosić Radhę, żeby przyszła i go [Kamsę] zabiła. To Moc jest tym, co zabija. Zatem zdajcie sobie sprawę z tego, że wasza Matka jest Adi Shakti.

Wiem o tak wielu ludziach. Jest pewien pan, który pracuje na lotnisku w Londynie. Ktoś próbował go niepokoić. Powiedział mu: "Widzisz, ty lepiej uważaj, moja Matka jest bardzo potężna, pan o tym nie wie". Następnego dnia ten człowiek stracił pracę, stracił swój biznes, stracił to, stracił tamto, i przyszedł do niego i zapytał: "Kim jest twoja Matka, pozwól mi Ją zobaczyć?" W pobliżu Rahuri żył pewien rolnik, i w nocy przyszło trzech mężczyzn, żeby ukraść trochę trzciny cukrowej. A następnego dnia przyszli i zapytali: "Którą Boginię czcicie?" On rzekł: "Dlaczego pytasz? "Było trzech postawnych ludzi, którzy strzegli twojego pola, a my przyszliśmy tylko po to, żeby... i pomyśleliśmy, że lepiej wziąć trochę tej trzciny cukrowej, przecież to tak ładnie wygląda, a oni nas pobili. Oczywiście nic nam się nie stało".

Więc za tym rozpoznaniem stoją wszystkie te moce. Jest tak wiele, tak wiele historii, które mogę wam opowiedzieć, jak to się stało, jak to się wypracowało. Ale jeśli wątpicie, ciągle jesteście w połowie drogi, to, tamto, wtedy nie wszystko będzie dobrze. Nie powinniście się martwić o swoją reputację. Po prostu idźcie z pełną prędkością w dowolnym kierunku, wiedząc jedną rzecz - że jesteście Moimi dziećmi i że Ja jestem Adi Shakti. Wszystko, co wygląda okropnie, stanie się lepsze. Widzieliśmy to teraz w tej sprawie we Francji i to wszystko, co się stało. Nie martwcie się o nic, po prostu wiedzcie, że Ja jestem Adi Shakti. Że wszystkie moce Bogów i Bogiń i wszystko to jest we Mnie, i Oni są we Mnie, i Oni wszyscy opiekują się wami. Ale jeśli tego rozpoznania nie ma, to Oni też was nie rozpoznają.

Więc na dzisiejsze Navaratri muszę wam powiedzieć, że po prostu starajcie się pamiętać, że dzisiaj czcicie Adi Shakti, a nie tylko Durgę. A wy czcicie Durgę i wszystkie te Boginie, aby im podziękować. Ponieważ, gdyby nie uratowały was tamtym razem, bylibyście tak przerażeni, że stalibyście się złymi ludźmi i nie byłoby was tutaj. Dlatego jesteśmy im wdzięczni za to, że nas uratowały i dały nam ochronę w tym czasie, kiedy byliśmy bardzo bezradni. Niech Bóg was wszystkich błogosławi.
