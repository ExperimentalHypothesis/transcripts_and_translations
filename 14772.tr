Ganapatipule’de Uluslararası Sahaja Yoga Semineri 

Yogilerin Konuşması, Dr. Rustom, Gregoire, Ganapatipule (Hindistan)  30.12.1985 
1972 yılında aydınlanmasını almış bir Sahaja Yogi kendi deneyimlerini paylaşıyor. Ardından Gregoire de Kalbermatten konuşma yapıyor ve Dr. Rustom’u taktim ediyor. Ganapatipule, Maharashtra, Hindistan'daki uluslararası Sahaja Yoga seminerinin birinci gününden kesit.

[başlangıçtaki konuşma metni eksik]

Görüyorsunuz, burada seminerdeyiz ve hepimiz Sahaja Yogileriz ve iyi vakit geçiriyoruz, şakalar yapıyoruz, bazı şeyler tartışıyoruz, bunun gibi şeyler var ama, bunların hepsi çok iyi, yani kişi eğlenebilir, aslında eğlenmelidir de çünkü tüm yaratılış, bizim neşe duymamız gereken bir şekilde yaratılmıştır. Yaratılışın başlangıcından itibaren, Evrenin Shri Adi Shaktisi, Deitylerini kullanarak, yarattığı tüm güçleri kullanarak, varoluşumuzun tam olarak keyfini çıkarabileceğimiz, tam bir neşeyle içinde yaşamamızın mümkün olduğu, çok güzel bir Evren yaratmak için bir drama oynadı. Biri, bir örnek verecek olursa... dün oturduk ve ragalar dinledik. Bu ragaların kendisi dahi, onları dünyaya sunan aydınlanmış ruhlarda olan Shri Adi Shakti‘den ilham aldı. Her şey, Onun tarafından farklı görünümlerde yaratılmıştır. Yani biz kendimizden neşe duymalı ve mutsuz olmamalıyız.
Ve O neden bizim mutlu
olmamızı istiyor? Çünkü mutlu ve rahat olduğunuz zaman, Tanrı'nın gücü, kaderinizin
belirlediği büyük bir doruğa  sizi yükseltmek
üzere üzerinizde çalışabilir. Görüyorsunuz, gerçekleşen tüm bu drama, amacı
olmayan bir drama değildir. son derece önemli olan, derinden önemi olan Kadir-i
Mutlak Tanrı'nın farkındalığı onun içinde yatıyor.
Ve Sahaja Yoganın
amacı tamamen budur. Kullandığımız tüm farklı teknikler bunun için bir
köprüdür. Görüyorsunuz, Bu Dünyada, Shri Mataji'nin ne olduğunu anlamalısınız.
O, Adi Shakti'dir. Şimdi, kaç kişi Adi Shakti'nin ne olduğunu biliyor? Adi
Shakti, Kadir-i Mutlak Tanrı'nın gücüdür. Evrende tezahür eden en yüksek şeydir.
Bu şey Evrende Avatarını (Deitynin insan bedeninde dünyaya gelmesi) ilk
kez aldığında, bunun arkasında derin bir anlam olmalıdır. Ve bu derin anlam ise,
Yüce Rabbin farkındalığı olmalıdır. Bedeninize tantranın çeşitli çakraları yerleştirilmiştir.
Enstrüman. Tantra enstrüman demektir. Bu çakralar ne içindir? Ve insanlar
onları temizlemek, çakraları çıkarıp tuzlu suya koymak ve tekrar yerine koymak
için çok zaman harcıyor. Ama hangi amaçla? Görüyorsunuz, bunun hangi amaçla yapıldığını
düşünmek zorundasınız. Bir şeyleri rutin olarak yapmak yerine, neden burada olduğunuzu
düşünmeye çalışın. Çakralar, insanda bireyin farkındalığını adım adım, daha ve
daha da  yükseğe, Yüce Tanrının tahtına
ulaşana dek yükseltir. Onların amacı budur. Yani, çakraları bunun için
kullanmayanlar, bir Rolls Royce'a sahip olan, onu parçalara ayırıp, yağın içine
yatıran, tekrar birleştirip motoru çalıştıran ve sonra hiçbir yere gitmeyen bir
adam gibidir.
Görüyorsunuz, tüm
tantralar dikkatinizi Mutlak Güce Sahip olana  yükseltmek için size verilmiştir. Sahaja Yoga
tamamen dikkatinizi Mutlak Güce Sahip olan yükseltmeniz için size verildi.
Arkadaşlarınız size bu amaç için verilmiştir. Ve Shri Adi Shaktinin Kendisi, bunu
size vermek için karşınızda belirdi. Şimdi, Shri Adi Shakti'nin Mahamaya
olduğuna şüphe yok. Mahamaya ne anlama geliyor? Ve O neden Mahamaya? Görüyorsunuz,
bu esas temelleri sorgulamalısınız. Sonuçta Tanrı, Evrenin Baş Mimarıdır. O'nun
amaçsız bir şekilde yaptığı hiçbir şey yoktur. Bunu anlamalısınız. Sınırlarımız
dahilinde her ne yaparsak, bunda eğer bizim bir amacımız varsa, düşünün ki O'nun
amacı  daha ne kadar büyüktür? Hele Shri
Adi Shankaracharya, uzun zaman önce, yıllar önce, eğer insanlara şöyle demişse,
"Sen Mutlak olansın, seninle Yüce Tanrı arasında, Adwaita (ikilik
olmaması, bireyin benliğinin -Atman- Mutlak Gerçek olan Brahman ile özdeşleşmesi)
arasında hiçbir fark yoktur."
Şimdi, eğer siz Mutlak
olansanız, Atma seyreltilmediği (yoğunluğunu azaltmadığı) sürece, yaratım
olamaz, değil mi? Çünkü eğer zaten Atma Tattwa olduğunuzun her zaman farkındaysanız,
siz yaratıma nasıl dahil olabilirsiniz? Kendi varoluşunuz üzerine yaptığınız meditasyonda
her zaman kaybolacaksınız. Bu temel gerçeği anlamalısınız. Bu yüzden Mahamaya,
yaratılış için gerekliydi. Mahamaya yaradılışın evrimi için gerekliydi. Çünkü O
sizin için dramalar sahneye koyarak, sizi geliştiriyor. Ve ancak siz belli bir
seviyeye ulaştığınız zaman, sizi kendisinden kurtarabilir. Böylece siz Maya'nın
ötesini, Mutlak olanı görürsunuz. Şimdi, Puranalardan birisinde şöyle bir söz
vardır: "Devi'ye ancak hem zeki, hem de cesur olanlar ibadet edebilirler."
Aptal ve korkak olanlar Ona ibadet edemezler. Bu çok önemlidir, görüyorsunuz.
Bize beyin verildi. Bu beyinler bize hayatın abesliklerini çözmemiz için verilmedi.
Kadir-i Mutlak olana giden rotamızı çizmemiz için bize beyin verildi. O sizi kaşıkla
beslemeyecektir. Belli bir noktadan sonra, yolu kendiniz bulmalısınız. Bunun
nedeni, bunu yapmadığınız sürece, sizin Yüce Allah'ın huzuruna çıkmaya layık olmamanızdır.
Sadece
cesaretlerini ve akıllarını, arzularının gücünü kullananlar yolu bulabilirler
ve onlar gerçektende, O'nun huzuruna çıkmaya layık olanlardır. Bunların hepsi, insanlık
evriminin bir parçasıdır. Yüce Olanı anlamak ve takdir etmek için, siz bunu almaya
muktedir bir farkındalığa sahip olmalısınız. Shri Mataji yaklaşık iki yıl önce
Riyad'a geldi ve ben kendisine sunduğum Sanskritçe bir şiir yazdım. Ve benim yerime
şiiri tamamlamaya başladı çünkü şiir eksikti. Ve şiirin dizelerden biri şuydu:
“... tüm  bunları ben bu kadar küçük olan kaselere
nasıl sığdırabilirim?" Görüyorsunuz, çünkü farkındalık, beyin henüz ışımayı,
Yüce olanın ışımasının tüm ağırlığını içine alabilecek kadar gelişmedi. Peki, beyni
nasıl geliştireceksiniz? Sonuçta beyin, Agnya çakradır. Beyni Kadir-i Mutlak olanın
doğasına odaklayarak, onu geliştirirsiniz. Varoluşunuz üzerinde her gün
düşünerek, bunu geliştirirsiniz. Bu şekilde dikkat ona kadar gider. Ve
beyindeki sinirler rafine olurlar. Sahasrara'nın taç yaprakları, Mutlak olanın
lütfunu ve O'nun farkındalığını alabileceği noktaya gelene dek arıtılırlar.
Shri Adi Shakti, Onun Shaktisidir.
Shri Adi Shakti, her
şeyin kendisinden meydana getirildiği güçtür. O beyninizi sizin için rafine
edendir ama kendiniz dikkatinizi oraya koymalısınız. Sahaja Yoga'da bu çok
kolaydır çünkü dikkatini değeri olmayan şeylerden çekmek için kişi çokça yalnız
bırakılır. Bir çakra catch edebilir ama ne fark eder ki? Beş, on dakika içinde catch
çözülebilir. Öyleyse neden bununla uğraşıyorsunuz? Catchin, çakradan çakraya
geçtiğini biliyoruz. Kundalininin hareketi, çakradan çakraya geçer. Öyleyse,
önemsiz şeylere konsantre olmanın amacı nedir? Geçmişte, biliyorsunuz, Tanrı'yı
​​aramak için  birçok arayış içindeki büyük
kişi Dünya'ya geldi. Sonra, siz ne arıyorsunuz? Arayışın anlamı nedir? Bu Tanrı'yı
​​aramak demektir. Onlara yardım edecek Shri Adi Shaktileri de yoktu. Siz, burada
karşınızda Ona sahipsiniz. Bu yüzden bundan yararlanmalısınız. Ve çaba gösterin
ve bu noktada Mutlak olana sabitlenin. Ve hepiniz burada bir kolektivite içinde
olabilirsiniz, ancak sizinle Mutlak olan arasındaki ilişki, sizinle O'nun
arasındaki ilişki  sadece şahsi bir şekilde
olmalıdır.
Ve O'nu
gördüğünüz zaman, başka hiç kimseyi görmezsiniz. Anlıyorsunuz. Kolektivite
içinde olmak çok iyidir, hep birlikte olmak çok iyidir, birbirinizin arkadaşlığından
neşe duymanız iyidir ancak birbiriniz arasındaki ilişki, sizi Kadir-i Mutlak Tanrıya
yükselişi teşvik edecek bir şekilde olmalıdır. Çok net olmalıyız. Sahaja
Yoganın bütün amacı, bu yükseliştir. Yüce Tanrıça’nın Kendisi olan Shri Adi
Shakti’nin, Rabbimize karşı insani terimlerle tarif edilemez bir bağlılığı
vardır. Yüce olanla Shakti arasındaki tüm oyun, insanlığın ve Yaratılışın en
derin gizemlerinden biridir. Ve Shri Adi Shakti'nin en derin arzusu, Yaratımının
ve çocuklarının, Rabbine bir sunu olarak, Yüce olanın tahtına yükselmesidir. Bu
tıpkı sanki, biz Shri Mataji ‘ye bir şey sunduğumuz zaman, eğer bunda çiçekler
varsa, en kötü çiçekleri içinden çıkarır, sadece en iyisini, en mükemmelini Ona
sunarız. Yani, Shri Adi Shakti de,  Yaratımını Rabbine sunduğu zaman, bu durum bundan
çok daha yüksek seviyede olan bir şeydir. Ve sadece en mükemmel olan O'nun
önünde sunulabilecektir. Anlıyorsunuz. Bunu anlamalısınız.
Lord ve O'nun Shaktisi
arasındaki bu oyunda, bir rol almadığımız sürece, insan olarak bizim hiçbir
önemimiz yoktur. Bu amaca hizmet etmiyorsa, tüm yaratılış fırlatılıp kenara atılabilir.
Çünkü Evrende gerçek olan sadece iki şey vardır, bu da Tanrı ve O'nun Shaktisidir.
Bunun dışında geri kalan her şey gereksizdir ve hiçbir önemi yoktur.
Yaradılışın sonunda geriye sadece bu iki şey kalacaktır. Yani, olmakta olanları
hafife almamalısınız. Siz bu dramanın temel parçalarısınız, temel kısımlarısınız.
Evrenin temeli ve içsel kökü olan çok derin bir dramadır bu. Mooladhara çakranın
neden dört tane taç yaprağı olduğunu hiç düşündünüz mü? Bunun anlamı nedir?
Neden dört? Dört tane, çünkü Lord ve Shakti'yi ayaklarının dinlendiği
Sushumna'da onları birleştirirseniz, dinlenen dört tane ayak bulacaksınız. Bu
... işte bu yüzden o nihai saflıktır, çünkü o Rabbin ve Onun Shaktisinin bir
araya gelmiş ayaklarını temsil eder ve bu oğula, yani Ganesha'ya, Lord'a,
Omkara'ya bir taht olarak verilir. Bunlar çok önemlidir, çok derindir.
Tanrı'nın ve Shakti'nin oyununda yerinin olması için kişinin, aşırı saflığa,
aşırı bilgeliğe ve neler olduğuna dair aşırı bir farkındalığa ihtiyacı vardır.
Bu yaratılışın tüm amacı budur ve yalnızca budur. Yaratılış, sizin sarileri
demirle kaplamanız için meydana gelmedi, Dhobi [çamaşırcı] hakkında
endişelenmeniz için değil.
Bunlar tamamen alakasızdır. Onlar bir yüzyıl bile sürmeyecekler, sonsuzluğu rahat bırakacaklar. Orada organizasyon da yok. Yüzünüz maviye dönene kadar siz organize edebilirsiniz, ancak Mutlak olanın arzusu işe yaramazsa, orada başka bir Sahaja Yogi bulamayacaksınız. Bunu gördünüz. Çoğunuz gördü. İlk günlerde, kitlesel tanıtımlar yapılmasına rağmen, boş salonlarla karşılaştığımız zaman, bir sürü hoş deneyim yaşadık. Görüyorsunuz, siz hiçbir şey yapmıyorsunuz. Lord Krishna geldiği zaman, “Siz hiçbir şey yapmıyorsunuz. Her şeyi Ben yapıyorum", dedi. Yani, kendisinin yaptığını sanarak kendini kandıran insan, bunu o yapmıyordur. Shri Krishna, "Harekete geç! Harekete geçmelisin ama yaptıklarının sonuçlarını Bana bırak", dedi. Yani, O'nun söylediği şey, beklenti içinde olmadan hareket etmektir. Şimdi, siz nasıl uyanacaksınız? Ne yapacaksınız? Bakın, birisi harekete geçtiğinde, herkes sol kanalın sağ kanalın ne olduğunu bilir. Kişi solun arzu gücünü kullanarak sağ tarafta hareket eder. Bu herkes tarafından çok iyi bilinen bir şeydir. Kişi hangi çakra aracılığıyla hareket eder? Aktivitenin çakrası hangisidir? Kim cevap verecek? Yaratılışın mı? Hepiniz bunu biliyor olmalısınız, bunlar temel şeyler.
Swadishthana.
Tamam. Swadishthana sağda, değil mi? Ve Shuddha Ichha (Saf Arzu) soldadır.
Yani, Kadir-i Mutlak Tanrının arzusu ile eylem arasındaki köprü nedir? Sol
Swadishthana çakrasıdır. Doğru mu? İşte bu yüzden tüm bhootlar gidip orada
oturuyorlar. Sizin eyleminizi, arzunuzdan ayırmak için. Çok basit, bakın. Bhootların
sert şekilde vurduğu her yerde, oranın önemli bir çakra olduğunu bilmelisiniz.
Şimdi, görüyorsunuz, insan olmamıza rağmen, Tanrı'nın lütfuyla aydınlanmış
ruhlarız. Bu da, Evrenin tüm tantrasının minyatür şekilde içimizde var olduğu
anlamına gelir. Shri Mataji yaptı bunu ve "Sizi oraya Ben yerleştirdim.
Şimdi, kendinizle ne yaptığınız, sizin meselenizdir", dedi. Şimdi, Evrenin
Shuddha Ichha'sı olarak ... Herkes Shuddha Ichha'nın ne olduğunu biliyor mu?
Shuddha Ichha, Evrenin saf arzusudur. Şimdi, Evrenin saf arzusu nedir? Evrenin
saf arzusu, Tanrı'dır, Her Şeye Gücü Yeten Tanrı'nın arzusudur. Bu, Evrenin İda
Nadisi vasıtasıyla akarken, yerine yerleştirilmek üzere Tanrıça Shri Mahakali
tarafından taşındı, Kundalininin içine yerleştirildi. Yani bu sol kanalınızın içinde
akar veya eğer bunu siz arzu ederseniz, sol kanalınızda akabilir, aktivitelerinizi
bilgilendirmek için. Şimdi bakın, bağlantıda olmadığınız sürece, aktiviteleriniz
anlamsızdır.
Bu karıncaların ne
yaptıklarını bilmeden etrafta koşuşturması gibidir. Yani ilk önce, kişinin
kendi içinde saf arzuyu tesis etmesi gerekir. Bunun İda nadinizde akmasına izin
verin. Bunu nasıl yaparsınız? Çok basit. Shri Mataji‘ye dua ediyor ve diyorsunuz
ki, "Siz Evrenin Shuddha Ichha'sısın ve ben de Size böyle ibadet ediyorum."
Sadece bunu yaparsanız, Ona dua edin, Ona dua edin, işte budur, O, İda nadiniz
içinde öyle bir güçle akacaktır ki, sol Swadishthananızda olan her şeyi yıkıp  geçerek, aktivitenizi bildirmek için sağa
akacaktır. Sol tarafınız güçlüyse, sağ tarafta catch edemezsiniz. Görüyorsunuz,
yani bu ilk aşamadır. Eğer bu Shuddha Ichha'yı yaparsanız, bundan fazlasını
yapmanıza gerek kalmaz, Shuddha Ichha tüm çakralarınızdan akacak, sonunda
beyninizdeki engelleri kaldıracak ve beyninizdeki her bir sinir lifini, hücreyi,
aydınlanma ve nektarla dolduracaktır. Bunu yapmasıyla da, bütün bilinciniz ve
farkındalığınız değişecek ve değiştikçe de sizin farkındalığınız, Mutlak olanın
farkındalığı ile dolacaktır. Mutlak olanın farkındalığı ile dolduğu için, Shri Mataji‘nin
ne olduğunu siz açıkça göreceksiniz, O Kadir-i Mutlak Tanrının Shaktisidir. Ve
biz “Shri Mataji bunu yaptı, Shri Mataji şunu yaptı” demeyeceğiz, siz bütün Mayayı
ve oyunu biliyorsunuz. Bazı insanlar, bir dakika traji hisseder, sonra ardından
mutlu olurlar... Bunların hepsi saçmalıktır.
Eğer kendinizi, kendi içinizde oturttuysanız, ana babanızın gözünde, Her Şeye Gücü Yeten'in gözünde kesin olarak değişmez olarak kalacaksınız. Günden güne değişmiyorsunuz. Kendinizden şüphe etmiyorsunuz. Bunu öğrenene kadar, siz Nirvikalpa olamazsınız. Çünkü Nirvikalpa'nın bir kısmı, sadece Tanrı'dan veya Shri Mataji'den şüphe duymamak değildir. Bunu yapmamak çok kolaydır. Bunların bir uzantısı olarak, sizin kendinizden şüphe duymamanızdır. Çünkü Shri Mataji'nin dediği gibi, O her birimizi kendi vücudunun bir parçası haline getirdi. O halde kendinden şüphe etmekte, bir anlamda Ondan şüphe etmektir. Şimdi, insanlar Sahaja Yoga'da Aydınlanma alarak kendilerine ne olduğunu fark etmekten kaçınmaya çalışıyorlar. Onların, Yüce Tanrı'nın, bir anlamda Onun Shaktisinin bedeninin bir parçası haline geldiklerini görmek istemezsiniz. Çünkü bu, sizin artık eskiden olduğu gibi davranamayacağınız anlamına gelir. Önceden bağlandığınız eski şeylere tutunamazsınız. Değişmek zorundasınız, görüyorsunuz. Hazır mı? Tamam. Ve insanların anlamadığı bir şey bu. Ve bu, Sahaja Yoga'dan bir kaçıştır, bu ondan kaçmaktır.
Sahaja Yoganın
özü gerçekte, insanların..., insanın almış olması, insanlara aydınlanma verilmiş
olmasıdır, onların İlahi olanın bedeninin bir parçası haline getirilmiş olmaları
ve onların farkındalıklarını en üst seviyeye çıkarma, Tanrı aydınlanmasına (Tüm
elementleri kontrol edebildiğiniz aşama) ulaşma fırsatı verilmiş olmasıdır.

İşte budur. Bu çok
basittir. Geri kalan her şey zaman kaybıdır. Ve bizler Sahaja Yogiler olsak da,
kişinin Evreni bizim yönetmediğimizi kabul etmesi gerekir; Evren bizim
tarafımızdan yönetiliyor. Demek istiyorum ki, Kadir-i Mutlak tarafından bizim
için yönetiliyor ve Yüce Tanrı içinde  tarafımızdan yönetiliyor. Biz bu olmalı, şu
olmalı, önümüzdeki hafta yirmi kişimiz olmalı şeklinde karar veremeyiz, bu olamaz.
Tanrı kaç kişi istediğine karar verir, nerede ve ne zaman olacağına O karar
verir, sizler sadece enstrüman olmalısınız. Hiçbirimiz Evreni bu kadar çok
değiştiremeyiz. Bir enstrüman olarak çalışıp, Yüce olanın önünde ilerleyen bir
dalganın tepesindeyken bunu yapmadığımız sürece. Bulutların üzerinde süzülen, dağları
dönüştüren ve yıldırımlar fırlatan eskinin Siddhik (Yoga yoluyla doğa üstü
güçlere ulaşmış) Yogilerinin günleri sona erdi, görüyorsunuz. Bu, bir
şeyleri kendileri yapmak isteyen, sağ kanal insanlar içindir. Bizler bu
değiliz. Bizler Tanrıça'nın bedeninin parçalarıyız. Ve her birimiz bir sinir
hücresi gibi olmalıyız. Beyin bize ne yapacağımızı söylediğinde, bunu
yapmalıyız. Bu nedenle hepimiz kolektifiz. Gerçek kolektivite işte budur.
Ve eğer biz... her birimiz Tanrıçanın beyninde bir sinir hücresi olduğumuzu anlarsak, O'nun bütün varlığına nüfuz ederek, o zaman uluslar arasındaki tüm sınırlar ve şu, bu diye Sahaja Yogileri birbirinden uzak tutan şeyler ortadan kalkar. Hepimiz bir olduğumuzun farkındayız, aynıyız, her birimiz bir bireyiz ve her birimizin Yüce olanla şahsi bir ilişkisi var. Ve her türlü yanlış tanımlama ortadan kalkar. Şimdi artık kişi ortak bir dil konuşuyor, bu konuda şüphe yok, bu gerçek. Ve bu da, vibrasyonların ortak dilidir. Eğer oradaysanız, bunun nasıl olduğunu bilmiyorsunuz ama farklı bir dili olan insanlarla iletişim kuruyorsunuz. Bu gerçekten de çok basittir. Yani, Ben gerçekten de bu konuşmayla, Sahaja Yoga'da size ne verildiğinin farkına varmanızı istiyorum, yani Mutlak doğası içinde Yüce Tanrıça tarafından ne yapıldığının ve hangi amaçla yapıldığının. Bu sayede başka şeyler için ne zaman, ne de enerji israf etmeyin. Bundan daha büyük bir şey yoktur. Ve Tanrıça'nın Kendisi, zamanın ötesindedir, her şeyin ötesinde, Her Şeye Kadirdir. Öyleyse, farkındalığınız bunu kavrayabilecek bir tabiatta olmalı ve bu farkındalığa sahip olmalıdır. Şüphesiz, farkındalık içinde Onunla bir olabilirsiniz. Ve şeyleri Onun gördüğü gibi görün ama bunun için beyninizin gelişmesi gerekir. Yani, kişinin yapması gereken şey budur ve gerçekten de geri kalan şeyler, önemli değildir. Bu seviyede, zamanın nasıl geçtiği önemli değildir.
Bu seviyede
mucizeler olup olmaması önemli değil çünkü mucize kavramının zaten tamamen ortada
yoktur. Her şey Mutlak olanın arzusunu takip eder. Bir mucizeyle, mucize
olmayan arasında (karar vermek için) buna hakemlik edecek kuralları kim
koyar? İnsanoğulları. Bu Tanrı değildir. Tanrı için mucize diye bir şey yoktur.
O'nun için her şey mümkündür. Yani, demek istediğim şu ki, sizler farkındalığınızı
yükseltin, daha yüksek bir seviyeye  sabitleyin,
orada tutun. Bu sayede ne olduğunu gerçekten görürsünüz. Ve size verilen her
şeye rağmen,kişinin aydınlanma almadan önce içinde yaşadığı aynı çemberlerin
içinde, düşük seviyeli çemberler içinde dolanmaya devam etmeyin. Bu çok önemlidir.
Bu o kadar önemli ki, bunu nasıl söyleyeceğimi bilmiyorum. Mutlak olanı
kavrayabilmeniz için beyninizin yapısını ve kapasitesini artırmaya çalışın. Bunun
için söylenecek daha başka bir şey var mı bilmiyorum.
Uzun zaman önce
Shri Mataji ile ilk  kez tanıştığımda,
Gregoire da oradaydı, benimle beraber etrafta zıplayıp duran bir sürü başka çatlak
vardı. Birini hatırlıyorum, Shri Matajiyle beraber Londra'da bir apartman
dairesinde uyuduktan sonra,  bir sabah
erkenden Onunla konuşuyordum ve dedi ki... bilirsiniz... biz Maya hakkında
konuşuyorduk. Ve dedim ki, "Anne, keşke ben Maya'nın ötesine
geçebilseydim." Ve O bana dedi ki, bu yaklaşık yedi veya sekiz yıl önceydi
ve bana dedi ki, "Bir gün yapacaksın, beni yakalayacaksın." O bana, "sen
Beni yakalayacaksın" dedi. Ve benim de demek istediğim bu, hepimizin
hedeflemesi gereken şey budur. Bunun ötesine geçmeye çalışın. Ve bunun ötesine
ancak Mutlak olanın ayaklarına dokunabildiğiniz zaman geçebilirsiniz. Mutlak
olan, bulutların üzerinde yükselen bir dağ zirvesi gibidir. O dağın zirvesinde
dinlenmediğiniz sürece, bulutların üzerine çıkamazsınız. Yani,  Maya'nın üzerine çıkamazsınız, farkındalığınız
Mutlak olanın ayaklarına dokunana kadar bu imkansızdır. Çünkü Maya'nın üzerinde,
Mutlak olandan, Atma Tattwa'dan başka bir şey yoktur Biliyorsunuz, Atma Tattwa
(Ruhun Gerçeği), Kadir-i Mutlak Tanrı'nın Kalbinde dinlenir ve Sadashiva
olarak Sahasrarada dans etmek üzere yükselir. Bu yüzden kalp çok önemli bir
organdır.

Rajabhai, Shri Mataji’nin
aydınlanma verdiğinde, kendisine "Siz genç adamların çok sert kalpleri
var" dediğini söyledi. Ve Shri Mataji bu anlamda doğruydu. Çoğu insanın
kalpleri serttir. Bunun onların suçu olması şart değildir. Onların bu dünyadaki
deneyimlerinin bir sonucu olabilir ama kişinin kalbi, bir lotus gibi olmalıdır.
Kaçınızın bir nilüfere dokunduğunuzu bilmiyorum ama onun yaprakları, ipek gibi
çok yumuşaktır. Bir erkeğin kalbi de, bu kadar yumuşak olmalıdır. Görüyorsunuz,
geçmişte yaptığımız her şeyden bağımsız olarak aydınlanmamızı aldık. Kadir-i
Mutlak Tanrı'nın lütfuyla,  merhametiyle,
derin şefkatiyle, insanlığa olan derin sevgisiyle, Shaktisinin çocuklarına
duyduğu sevgiyle, O bunu bize bahşetti. O, her şeyi unutun, unutun gitsin, unutun
gitsin, diyor. Affedin, bakın, Ben onları affediyorum. Onları affediyorum. İnsanlığın
geri kalanı için, bizlerde kalbimizde aynı şekilde olmalıyız. İsa'nın havarileri
geldiği zaman, Peter sanırım, bir keresinde İsa’ya geldi ve sordu:
"Kardeşlerimi ne sıklıkla affetmeliyim, yedi kere mi?" "Hayır,
yetmiş kere yedi kez", dedi. Ve Onun kast ettiği şey, sonsuzluktu. Görüyorsunuz,
bu benim inancım, eğer nazik ve müşfik değilse, kişi iyi bir Sahaja Yogi olamaz.
İyilik ve kibarlık zayıflık anlamına gelmez. Bu yumuşak olmak, başka bir  kişiyi kalbinde ilerletmeye çalışmaktır, Shri
Mataji'nin bir zamanlar yaptığı bir konuşmasında bahsettiklerine önem vermek,
onun hitasına [hayrına] değer vermek anlamına gelir.
Ne olduğunu
görmeye çalışın... onun için en iyi olanı nasıl yapacağınızı, onu yükseltecek
şekilde, onu nasıl manipüle edeceğinizi. Bu, birinin ötesine geçmek anlamına
gelir, anlarsınız, birisi size karşı sert davrandığında, o size karşı sert mi?
Eğer siz Atma iseniz, o kişi size karşı nasıl sert davranabilir ki? Eğer siz Atma
iseniz, her şeye dayanabilirsiniz. Ve buna rağmen, çaba gösterin ve bunu çözün.
Gerçekten tahammül etmemizin beklenemeyeceği tek şey, Tanrıça'nın Kendisine  karşı yapılacak herhangi bir hakarettir. Orada
bizler güçlü ve kararlı  olmalıyız. Ancak
bu, adaleti bizim kendi ellerimize aldığımız anlamına gelmez. Adalet..., bize
değil, Yüce Olan'a aittir. İsa da, "Yargılanamayacağınızı
yargılamayın" demiştir. Yargılamaya hakkımız olmadığını çok açık bir
şekilde ifade etmiştir. Orada oturup, sonunda kimin cehenneme gitmesi ve kimin cennete
gitmesi gerektiğini biz belirlemeyeceğiz. Bu bir başkası tarafından yapılacak.
O halde biz yargılayamayız. Yargılamayı ve cezalandırmayı Tanrı'ya
bırakmalıyız. Adalet, yargılama, karar verme, planlama gibi Yüce Olan'ın kalitelerinden
hiçbirini kendimize mal edemeyiz. Bunlar O'na aittir, biz bunları sadece uygularız.
Ama bir insana,
bu dünya üzerinde dharma bağlamında davranan herhangi bir canlıya karşı şefkat
gösterdiğimizde, biz Rabbi mutlu ederiz. Bununla, dharması insanların ayakları
altında ezilmek olan böcekleri öldürmemeye çalışan Jainler (Mahavira tarafından
kurulan, canlılara zarar vermeyerek,  mükemmeliyet
sayesinde kurtuluşa ulaşmayı öğreten, münzevi bir din) gibi ortada dolaşmayı
kastetmiyorum. Böcekler ve biz bu şekilde yaratıldık ve bu, normal bir hayat sürdürmenin
kaçınılmaz bir sonucudur. İnsan deliye dönmez, biliyorsunuz. Yemek yemeliyiz.
Tavuk, demek istediğim, bu ona karşı nazik olmak için tavuk kesmeyeceğiniz
anlamına gelmez. Sınırlar içinde yaşamalıyız ama gereksiz zulme de bu dünyada yer
yoktur. Tanrı acımasız değildir. Ve eğer Onun özünü ve doğasını paylaşacaksak,
Onun gibi olmalıyız. Öyleyse, size vermeye çalıştığım mesaj şudur: Tanrıçayı sarmalayan
tüm bu ihtişama rağmen ve ... olmalı çünkü O, nihayetinde O, Shri Adi Shakti
olduğu için, bunun bizim kalbimizdeki en derin arzu olduğunu unutmayın, Shuddha
Ichha, bu da Ona layık sunular olarak sizi Rabbinin ayaklarına yükseltmektir.
Ve O tüm dramasında, eylemlerinde sürekli olarak sizi bu noktaya getirmek için çalışır.
Ve ben size, Evrende bu gerçek dışında, endişelenmeye değer hiçbir şey
olmadığını söylüyorum.
Eğer Annenizi seviyorsanız, Onun tarafından Eşine sunulmaya layık olmaya çalışın. Ve eğer Babanızı seviyorsanız, O'na sunulmaya layık olmaya çalışın. Ve eğer her ikisini de severseniz, bu kaçınılmaz olarak işe yarayacaktır çünkü Onların sevgisi kalbinizde işleyecek, bu ikisi birbirine karışacak ve siz yükselmekten başka bir şey yapamazsınız. Beyninizle değil kalplerinizle yaşayın. Bu egolarınız ve süper egolarınız tarafından değil de, kalbinizin içsel arzuları tarafından sorgulanıyor. Onları sorgulamayın. Onları sorgulayamazsınız. Onlar mantığın ötesindedirler. Kalbinizle yaşayın. Eğer kalbinizi ifade ederseniz, hayattan o derece memnun olursunuz ki, kimseye kızamazsınız. Her zaman o kadar mutlu olacaksınız ki, yaratıldığınız andan itibaren kaderiniz olan bu seviyeye Ebeveynlerinizin sizi yükseltmeleri, bir çaba göstermeden gerçekleşecektir. Tüm söylemem gereken şey budur.

Jai Shri Mataji.

Soru olup olmadığını bilmiyorum...

