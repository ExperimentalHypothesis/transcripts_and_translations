23 Temmuz 2000
Guru Puja
Campus, Cabella Ligure (Italy)
Guru Puja, “Shraddha”. Cabella Ligure (İtalya), 23 Temmuz 2000.

Bugün guru prensibini bilmek için buradayız. Bir guru ne yapar? Siz neye sahipseniz, içinizdeki tüm değerli şeyleri, sizin bilginiz için onları keşfeder. Aslında hepsi oradadır - her şey. Tüm bilgi, tüm maneviyat, tüm neşe oradadır. (Bir köpek sahnede yürüdüğü için küçük gülüşmeler) Doğru zaman! (daha fazla gülüşmeler). Hepsi sizin içinizde tutuluyor. Guru'nun yaptığı tek şey şudur, o sizi kendi ruhunuz, kendi bilginiz hakkında bilgilendirir.

Herkesin içinde Ruh vardır. Herkesin içinde spiritüelliği vardır. Dışarıdan elde edeceğiniz hiçbir şey yoktur. Fakat bu bilgiyi edinmeden önce ya uğraşıyorsunuz ya da cehalet içinde yaşıyorsunuz. Bu cehalet içinde, kendinizde nasıl bir hazineye sahip olduğunuzu bilmiyorsunuz.

Demek ki, gurunun işi, sizin ne olduğunuzu bilmenizi sağlamaktır. Bu ilk adımdır. Bu başlar ve sizin, hepsi bir illüzyon olan bu dış dünya olmadığınızı bildiğiniz bu uyanma, içinizde başlar. Ve siz, kendi içinizde aydınlanmaya başlarsınız. Bazı insanlar tam ışık alırken, bazı insanlar ise bunu yavaş yavaş alırlar.

Tüm dinlerin özü, kendinizi bilmeniz gerektiğidir. Siz gidip, din adına savaşan bu insanlara sormalısınız, onlara soru sormalısınız, “Dininiz sizin kendinizi bilmenizi sağladı mı?” Eğer bütün dinler tek şey söyleseydi, o zaman bu odur, bütün bunları sizler sadece kendinizi bilmek için yapmalısınız.

Fakat insanlar ritüellere kapılırlar. Onlar tüm bu ritüelleri yaparak, kendilerinin Tanrı'ya yakın olduğunu düşünürler. Onlar kendileri hakkında kesin bir cehalet içinde yaşarlar, gün içinde ve gün dışında, kendileri ile ilgisi olmayan bir şeyler üzerinde çalışırlar. Bir sürü cambazlıklar, dualar, pujalar, bunlar sürüp gidiyor. Çünkü bunların hepsi cehalettir. İnsanlar onlara para ödemeye devam ediyor ve onlarda çok zengin oluyorlar ve bütün ilgilendikleri sadece paradır. Kesinlikle bütün paranızı alıp, sizi aptal yerine koymak istiyorlar. Onlar egonuzu şımartırlar. Egonun şımartılmasıyla, siz sadece yanılsama okyanusuna sürüklenmeye başlarsınız ve çok dindar olduğunuzu, sadece Tanrı ile bağlantıda olduğunuzu düşünerek, ki öyle değilsiniz, bu yanılsamada boğulursunuz. Tanrıyı tanımak için önce “Kendinizi Bilmelisiniz”. Bunu bilmeden, Tanrı'yı ​​bilemezsiniz. Bu çok temel bir şeydir, sizin Kendinizi Bilmeniz gerekir.

Ama kendinizi tanıdığınız zamanda, ancak kısmen bilirsiniz. Deneyim yeterli değildir. Bilgi de gelmelidir. Ve guru, özünüz hakkında size bilgi verir. Şimdi siz bunun çetelesini tutmalısınız. Gurununuz size ne söylediğini bulmalısınız. Bu gerçek mi, değil mi? Doğru mu, değil mi? Yoksa bu da sadece başka bir yanılsama mı?

Şimdi bu yükseliş sırasında, insanlar birçok sorunla karşılaşıyorlar. Bunlardan birincisi ve en önemlisi, özellikle Batıda, ego sorunudur. Ego ayağa kalkar ve siz kendinizin harika olduğunuzu düşünürsünüz, siz diğerlerinden daha iyisinizdir ve sizinle ilgili özel bir şey vardır. Bu cehalet, bence dünyevi cehaletten daha tehlikelidir, çünkü dünyevi cehalette yanlış şeylerin sonuçlarını hissedersiniz. Ancak yarı yolda olduğunuz zaman, cehaletiniz kendiniz hakkında olduğunda, daha yüksek bir âleme giderken, o zaman kişi, ego sahibi olamayacağı her zaman anlamalıdır.

O zaman başlayan şey, iç gözlemdir. Siz kendinize bakmaya başlarsınız, sizde yanlış olan ne? Egonuz olduğunu anladığınız zaman, siz kendinize bakmaya başlarsınız. Veya sizde bir şeylerin eksik olduğunu ya da yanlış bir şey olduğunu bulduğunuz zaman, iç gözlem yapmaya başlarsınız. Bu çok, çok dürüst, çok dürüst bir çaba olmalıdır. Sahaja Yoga'daki bazı insanlar, çok erken bir aşamada, kendilerinin çok iyi olduğunu ve herhangi bir iç gözleme ihtiyaç duymayacaklarını düşünmeye başlarlar. Ve kişiliğinizi oluşturan kaliteye ulaşmadan veya Ben buna aydınlanma diyebilirim, buna ulaşmadan, onlar tekrar cehalet bulutlarına yükseliyorlar.

Öyleyse ne yaptığınızı, ne olduğunuzu, ne kadar ilerlediğinizi, kendiniz için gözlemlemeli ve görmelisiniz. Ne kadar - lütfen şimdi tercüme etme, tamam mı? Bunu daha sonra yapabilirsin. Tam konsantrasyonla duymak zorundasınız. Anlamasanız bile bu işe yarayacaktır – şimdi, böyle bir insanın tarzı giderek değişiyor. Nasıl? Her şeyden önce, aşırı derecede saldırgan, öfkeli ve ego dolu olan bir insan, çok nazik ve yumuşak olmaya başlar. Başka bir tipte olan, ürkmüş, korkmuş ve çok ihtiyatlı olan birisi ise, korkusuz olmaya başlar. O aşamada hiç korkunuz yoktur. Doğru yolda olduğunuzdan ve doğru çizgide ilerlediğinizden eminsinizdir. Orada kolay kolay rahatsız edilmezsiniz. Ama yine de, daha ve daha da yükseğe çıkmalısınız; meditasyon yaptığınız zaman, içinizde yanlış bir şey olduğunu anlarsınız.

Aydınlanmanıza ulaştınız, aydınlanmanın kutsamalarını aldınız. Sağlığınız iyi, sayamayacağınız kadar çok, her türden kutsamanız var. Hepsi orada ama... hala siz ileri gitmelisiniz. Ve bu da sizin Sahaja Yoga hakkındaki tüm bilgiyi anlamanızdır. Akli kapasitenizle bunu anlamalısınız, ilk olarak, başlangıçta, daha sonrada, bunun ne derece doğru olduğunu, teyit etmelisiniz. Bunu ne kadar anladınız, bunun üzerinde ne kadar çalıştınız, ne kadar biliyorsunuz?

Ve kendinizi görmeye başladığınız zaman, Bhakti âlemine girmeye başlarsınız. Yumuşak bir insan olursunuz, tatlı bir insan olursunuz, çok fazla konuşmazsınız, kimseyi rahatsız etmezsiniz, çok hoş bir insansınız, çok kibar, çok anlayışlı. Bu kişi başkalarına karşı nasıl davrandığını doğrulamak zorundadır.

Şimdi, dikkat kendinizden başkasına doğru kaymaya başlar ve siz ona nasıl davrandığınızı görmeye başlarsınız. Nasıl seviyorsunuz. Şefkatinizin kalitesi nedir? Herhangi bir beklenti olmadan birisini sevdiğinizde, sadece sevgi, o zaman kesinlikle bu kişiye adanırsınız, kesinlikle; sadece itaat edersiniz. O kişi için her şeyi yaparsınız. Eğer varsa, bu sevgi sizin teslimiyet dediğiniz şeydir. Bu sadece sevgidir. Teslim olmak sevgiden başka bir şey değildir ve bu sevgi son derece neşe veren sevgidir ve bu Bhakti başlar, bu adanma başlar ve siz bu Bhakti tarafından temizlenirsiniz. Sahip olduğunuz tüm kötü kaliteler, onlara siz, sahip olduğunuz tüm kusurlar, sahip olduğunuz tüm problemler diyebilirsiniz, bunları anlar ve bunun üstesinden gelirsiniz. Şimdi, aynı kalitelere, aynı sıkıntılara sahip birini görürseniz, hoş görmeye çalıştığınız bu kişiye karşı sevgi duyarsınız. Böyle bir insan, sadece tolere eder. Saldırganlık yoktur ve bu insanlar affederler. Aydınlanmış Ruhlar affetmeye devam ederler; affetme kapasiteleri inanılmazdır. Onlar kimseye karşı hiçbir kötülük yapmazlar. Kimseyle ilgili hiçbir kızgınlıkları yoktur. Sadece hoşgörülü davranmaya ve bağışlamaya ve bağışlamaya devam ederler. Bu affetme sadece bir müziktir, bhaktinizin müziğidir, demeliyim.

Bu üstatların sahip olabilecekleri affetmenin raddesi İsa’nın hayatından görülebilir. Onlara işkence edildi, çarmıha gerildiler - azizlerin çoğuna işkence edilmiştir. İnsanlar onlardan asla hoşlanmadılar. Ve çarmıha gerildiler, ama bildiğiniz gibi onlar asla gücenmediler, asla intikam almadılar, asla şefkatli olmayan bir şey yapmadılar. Şefkatli oldular ve böylesi insanlar için şefkat duydular, ‘Aman Tanrım, lütfen onları affet. Ne yaptıklarını bilmiyorlar ' şeklinde hissettiler. Son derece şefkatli. Ve onlar budur, bu onların doğası olur. Ve bu onların doğası haline geldiğinde, tamamen huzurlu insanlar oldular. Rahatsızlık duymadılar. Her ne oluyorsa, bu olanlardan hiçbir zaman rahatsız olmadılar ve olan şeyin Tanrı'nın iradesinin olduğunu düşünürler. Çünkü hiçbir şey onları rahatsız edemez, hiçbir şey onları üzemez. Onlar sadece adanmalarından keyif alırlar. Belki gurularına olan adanmışlık, Tanrı'ya olan adanmışlık. Bu adanmışlık içinde güzel şiirler yazabilirler, dans etmeye devam edebilirler, şarkı söylemeye devam edebilirler çünkü barış onların içlerindedir ve onlar kendilerinden neşe duyuyorlar. Yalnız oldukları zaman bile, onlar asla yalnız olmazlar, kendilerinden neşe duyarlar. Onlar şunu bilirler- “Biz Divine ile biriz” - ve Divine ’in kutsamalarından neşe duyarlar.

Başka bir şeyde şudur, onlar asla yapaylığı benimsemezler. Asla endişelenmezler, asla üzülmezler, ne fütüristliktirler, ne de geçmişi düşünürler, onlar şimdiki zamandadırlar. Şimdiki zamanda olduklarında, kesinlikle sessizdirler. Herhangi bir sorun varsa veya onlara herhangi bir şey olursa, hemen düşüncesiz farkındalığa geçerler. Kapasiteleri budur.

Guru olmak için sizler bu kişiliği geliştirmek zorundasınız; hiçbir şey tarafından sınırlanmamak. Şimdi size kendi örneğimi anlatacağım. Ben asla acele etmem, asla zamana aldırmam. Bir keresinde Amerika'ya gidecektim – çünkü Divine ‘in sizin için planları olduğundan eminseniz, aldırmazsınız, Divine size göz kulak oluyor, neden canını sıkasınız ki - Amerika'ya gidiyordum ve bir çocuk yere düştü. Tam kalkıp gitmek üzereydim ki, kız kolunu kırdı. Ve çocuğu gördüğümde “Tamam, bu çocuğu düzelteceğim” dedim. “Ama” “siz Amerika'ya gidiyorsunuz!” dediler. Bende, “Her durumda zaten gideceğim!“ dedim. Yani çocuğu tedavi ettim, bu yaklaşık bir buçuk saat sürdü ve sonra Ben dışarı çıktım ve “Tamam, hadi havaalanına gidelim” dedim. Bana, “Anne çok geç kaldınız” dediler “Ben asla geç kalmam. Hadi gidelim!" dedim. Oraya gittik, havaalanına gittik ve Benim bineceğim uçak bozulmuştu, bu yüzden New York’a değil de Washington’a giden bir başka uçak daha vardı ve Bende sadece Washington'a gitmek istedim! Yani işlerin nasıl yürüdüğünü gözünüzde canlandırın ve biz buna 'Sahaja' diyoruz. Bu “Sahaja” yı halletti. Bu, onun çabasız olduğu anlamına gelir. Ama her şeyden önce, kişiliğiniz, adanmışlığınız o kadar büyük olmalı ki, Divine size bakmaya mecbur kalsın, size bakmaya mecbur olsun!

Tanrısal gücün etrafınızda olduğunu ve bu Tanrısal gücün, güvenliğiniz için mutlak bir garanti olduğunu anlamalısınız. Yapmak istediğiniz her şey için. “Anne siz çok güçlüsünüz” diyebilirsiniz. Sizde çok güçlü olabilirsiniz! Eğer Tanrısal işe tamamen adanırsanız, sizde tüm bu güçlere sahip olacaksınız ve Tanrısal olan, yapmak istediğiniz tüm işler için gerekenler ve ihtiyaç duyulan zaman size sağlayacaktır. Her şey Divine tarafından sağlanmaktadır.

Ama şefkat, diğer insanlardan Tanrı'ya ve Tanrısal insana veya gurunuza doğru uzandığında, o zaman yaşamak çok kolay olur, yaşamak çok basit olur, hiçbir komplikasyon yoktur, her şey çözülür ve siz hiç bir şeye aldırmazsınız. Siz sadece gözlerinizi kapatın ve her şey hallolur. Her şey, sizin isteğinizmiş gibi çalışır ama bunu arzu etmek zorunda değilsiniz, bunu düşünmek zorunda değilsiniz, bu sadece çalışır, Divine her şeyle ilgilenir. Rahatınızla ilgilenir, sağlığınızla ilgilenir, her şeyle. Ve bu Tanrısal yardım, siz aramıyorsunuz, biz istemiyorsunuz ama siz Divine ‘in sorumlu olduğu bir kişisiniz.

Siz Divine ‘in özel bir sorumluluğusunuz. Ve o sizin için neyin iyi olduğunu ve neyin iyi olmadığını bilir. Bu bir örnek, bir sürü örnek verebilirim, diyelim ki, Ben birisinin benimle buluşmaya geleceğini düşündüm ve insanlar Bana, “Anne, o kişi çok negatif birisi” dediler, o kişi asla gelmeyecektir, asla gelmeyecektir. Bütün olumlu şeyler olacaktır ve eğer olumsuz şeyler olursa, o zaman siz şefkatinizi kullanacaksınız. Eğer o negatifse, şefkatinizi kullanacak ve sorunu çözeceksiniz. Kendinizin, çevrenizin, topluluğunuzun sorunlarını çözebilirsiniz.

Yani,
şimdi siz aydınlanmanıza sahipsiniz. Bunda ne kadar ileri
gittiniz, bilmiyorum. Meditasyon yapmadıklarına dair kadınlar
hakkında, pek çok bayan hakkında şikâyet aldım. Kendilerine
bakmadıkları, aydınlanmış ruhlar olmadıkları ve işte bu
yüzden bu erkekler onlardan boşanmak istiyorlar çünkü onlar bu
kadınların hiç bir işe yaramadıklarını düşünüyorlar. Bazı
erkekler de böyleler. Bu sorunu çözmek için şefkatiniz
olmalıdır, olmalıdır, şöyle veya böyle bir şekilde şefkatle,
 yaşam partneriniz üzerinde başarılı olmalısınız. Sonuçta
bütün erkekler kadınlardan çok daha meşguller. Ancak kadınlarda
pek çok başka birçok şeyle ilgileniyorlar. Ailelerine,
çocuklarına bakmalı ve her şeye göz kulak olmalılar. Ve
akılları tüm bu sıradan şeylerle meşgul ve meditasyon için
vakitleri yok. Meditasyon olmadan yükselemezsiniz. Meditasyon
yapmalısınız. İnsanlar şunu düşünüyor: “Şimdi
aydınlanmamızı aldık, bu yüzden sorun yok”. Yok hayır! Her
gün meditasyon yapmalısınız, çünkü bu gerçekleşen şey
temizliktir. Temizlik ile anlıyorsunuz. Neye ihtiyaç olduğunu ve
neye ihtiyaç olmadığını anlarsınız, temizlenirsiniz. Bu Divine
tarafından yapıldı. Fakat dini olarak meditasyon yapmalısınız.
Yavaş yavaş meditasyonunuzun çok derinleşeceğini göreceksiniz.
Çok, çok derin olacaksınız ve güçleriniz görülmeye
başlayacaktır. Siz herhangi bir yerde olduğunuz zaman, negativite
kaçacaktır. Her tür problem çözülebilir. Ne yapmak isterseniz,
bu sizler için müsaittir. Başkalarına yardım etmek veya
birilerine bir şey verme arzunuz, bu her ne olursa olsun, bunu
sadece elde edersiniz. Bu Benim kendi deneyimim, size
anlatıyorum.
Her akşam en az 10 dakika ve sabahları da yaklaşık
5 dakika meditasyon yapmalısınız. Tam bir adanmışlıkla, tam bir
hayranlıkla. Burada bazı insanlar gördüm, öyle bir Bhakti,
Shraddha olan öylesine bir adanma, - bu bhakti'den daha yüksektir –
ve bu varlığınızın bir parçası haline gelir. Bu sizi sadece
tamamen sarmalar. Bu shraddha'ya sahip olduğunuz zaman, bu çok
mucizevidir. Bu birçok mucize yaratır. Bazı insanların sadece
Beni düşünerek iyileştikleri, bir gerçektir. Ama bu onların bu
seviyede bir shraddha’ya sahip oldukları anlamına gelmez, bu
onların Shraddha'yı geliştirmek zorunda oldukları anlamına
gelir.

Şimdi, Ruhun doğal bir ışığı olan bir shraddha nasıl geliştirilir? Çünkü insanlar Shraddha'yı geliştirmek için çok çalışıyorlar, fakat Shraddha zihinsel faaliyetlerle veya herhangi bir faaliyetle geliştirilemez, sessizliğin meditasyonu ile gelişir. Eğer meditasyonu yaparsanız... size her zaman meditasyon yapmanızı söylemişimdir. Meditasyon yapan ve yapmayan birisini Ben derhal tanırım. Pujama geleceklerdir, tamam; Sahaja Yoga hakkında konuşacaklardır, dışarı çıkıp, popülerlik için bunu yapacaklardır. Birçok insan böyle. Onlar dışarı çıkıyorlar ve popülerlik için çalışıyorlar. Ama içeride henüz kendi Benliklerini takip etmediler.

Bu nedenle, bu gelişim aşamasında siz teşvik edilmelisiniz ve bu konuma meditasyon ve iç gözlem yoluyla kolayca ulaşabileceği anlaşılmalıdır. İç gözlem ile, yeni bir anlayış kalitesi geliştireceksiniz, şeylere çözümler bulacaksınız. Bu, aydınlanmış ruhu olan bir insanın başka bir kalitesidir. Bu sizin tüm sorunlarınıza çözüm bulabilir. Bu olabilir, o size nasıl yardımcı olunabileceğinizi önerebilir. Sonra Shraddha’dan bir çeşit kardeşlik gelişir. Sahaja Yoga hakkında büyük dersler veriyor olabilirsiniz, her türlü şeyi yapıyor olabilirsiniz, ancak shraddha olana kadar siz yükselemezsiniz. Ve bu Shraddha sizin içinizde bir tür sevgidir, şunu söylemeliyim ki, o yakmayan, ısı vermeyen, ama soğuk, güzel bir esinti hissi veren, sizin anlamanızı sağlayan bir ateş gibi yayılır.

Bir Sahaja Yogi hakkında asla kötü konuşmayacaksınız. Bana bir Sahaja Yogi aleyhinde bir şeyler söyleyen hiç kimseyi dinlemiyorum. Bir noktaya kadar, toplu bir şikâyet olduğunda ise, o zaman biraz rahatsız oluyorum ve liderle bunun hakkında konuşuyorum. Ama aksi takdirde eğer bir kişi gelir ve Bana bunu, bunu söylerse, Ben o kişiye sadece “Bu böyle değil, sen kendin iç gözlem yap” derim.

Başkalarında hata bulmak, bütün insanların oynadığı yaygın bir oyundur. Kendi hatalarını asla görmezler. Başkalarının hatalarını bulmanın size ne yararı var? Başkaları ile ilgili hatalar bularak, size yardım edilmeyecektir. Kendi içinizdeki, iyileştirebileceğiniz, yardım edebileceğiniz, düzeltebileceğiniz hataları bulmaya çalışın. Kendi kusurlarınızı bulup, onları düzeltmeniz sizin için daha iyidir, bu sahip olduğunuz bir sorumluluktur, bunu bilmek zorundasınız.

Ama bazı insanlar düşkün oldukları şeylerden dolayı çok gurur duyuyorlar - şöyle konuşuyorlar, “Ben bundan hoşlanıyorum, şundan hoşlanıyorum”. Ama ya Ruh? Siz bunu beğeniyorsunuz, şunu beğeniyorsunuz, peki ya ruhunuz? O seviyor mu, o hoşlanıyor mu? Onlar “ben bunu severim, bunu sevmem, şunu sevmem!” diyerek devam edeceklerdir. Bu Batı’da çok yaygındır. Şimdi bakın, bazı bayanlar bu güzel halıları benim için yaptılar. Halılar o kadar kalınlar ki, üzerlerinde yürüdüğümde, biraz dengem kaybediyorum, ama yaptıkları şey sevgi, bu Beni çok mutlu ediyor, çok neşelendiriyor, onlar için ne hissettiğimi hayal edemezsiniz.

Bu neşe, bu neşe okyanusu sizin içinizdedir. Bu teşvik etmeye başladığında, size işkence etmez, size güzel .. - kelimeleri nasıl kullanacağımı bilmiyorum - bu varlığınız üzerine çiseleyen yağmur gibidir, varlığınız için bir lütuf gibi. Başka insanların sevgisi sizi büyülüyor. Siz bunu istemezsiniz, ama çok sevecen ve kibar bir insan görürseniz, bu tür bir ilişki içinde gerçek bir dostluk vardır.

Ama Sahaja Yogiler hakkında kötü konuşmak, çok yanlıştır. Ve sonra herkesle “bu kişinin bu yanlışı var, o bunu yapmıştı, o şunu yapmıştı”, diye konuşmak, bu çok, çok yanlıştır ve o kişiye yardım etmek yerine, bu kişiye karşı kolektif bir his yaratarak konuşmak yanlıştır. İnsanlar her zaman sıkıntıdalar. O zaman siz kolektif olarak, o kişiye yardım etmelisiniz. Bu kişi hakkında kötü konuşmayın. Belki de bazı hataları olabilir, ancak siz o kişiye karşı konuşmaya başlar ve “onda bu yanlış, onda şu yanlış” derseniz, o zaman siz bir Sahaja Yogi değilsiniz. Siz kendi kusurlarınızı iç gözlem sayesinde görebildiğiniz sürece, bir Sahaja Yogisiniz.

Şimdi
çoğunuz, söylemeliyim ki pek çoğunuz, aydınlanmanızı aldınız.
Bunu tecrübe ettiniz. Fakat bazılarınız bilgiye sahip değilsiniz.
Edinmeniz gereken bu bilgiyi ve bu bilginin gerçekten orada olup
olmadığını doğrulayın. Amerika'da olduğu gibi, bir Sağlık
Enstitüsü olan N.I.H.'de bir Sahaja Yogi test etmek istediler ve
orada doktorlar vardı. Bir doktor öne çıktı ve “Tamam,
vibrasyonunla, bende neyin yanlış olduğunu bana söyle” dedi.
Bunun üzerine kız “Efendim, kalbinizde bir sorun var” dedi ve
“Doğru” dedi çünkü sadece bir ay önce bir bypass ameliyatı
geçirmiş ve hastaneden çıkmıştı. Kesinlikle doğruydu ve bu
onları şaşırttı. Bu teşhis, gördüğünüz gibi, hastayı yarı
yolda öldürür. Yani bu bir kişiye teşhis koymanın çok kolay
bir yoludur, sadece vibrasyonu hissederek. Bize çok güzel bir ilgi
gösterdiler, hastanelerinde Sahaja Yoga'yı geliştirmek
istiyorlar.
Yani sizde kendinizi doğrulamalı, kendinizi muayene
etmeli ve kendiniz hakkında bilgi edinmelisiniz, siz nesiniz? Deyin
ki, bir karı koca - şimdi kadın meditasyon yapıyor, her şeyi
biliyor, kocası hakkındaki her şeyi biliyor, onda neyin yanlış
olduğunu biliyor ve kocasına söylemiyor. Hoş görüyor, şikâyet
etmiyor, hiçbir şey istemiyor, sadece hoş görüyor. Ve bu
hoşgörü, kocayı, karısının kendisinden daha yüksek bir
kişiliğe sahip olduğuna ikna eder. Adam herhangi bir şey
olabilir, ancak sonraları, o karısının ulaştığı şeyin bu
olduğunu, bunun büyük bir kişilik olduğunu anlar.

Batı’da, pek çok kusurumuz var özellikle de ahlaki olarak, insanlar gerçekten de, size söyleyeyim, onları sanki bir yılanın ısırmış gibiler. İnsanların burada yaptıkları şeyler, asla gelişmemiş insanların aklına gelmez. Dolayısıyla gelişme, her türlü terk ediş, her tür serserice davranış anlamına geliyor ve onlar kendilerinin çok özgür olduğunu, böyle devam edip eğlenebileceklerini düşünüyorlar. Bu tarz çok yaygın, ama siz sadece kendinizi yargılayın. Sizde bu tiplerden biri misiniz? Yoksa yükselişlerinde sizden daha yüksekte olan insanlardan biri misiniz? Bu bir süreçtir, itiraf etmeliyim. Bu, sadece o noktaya gelmek değildir. Bazen çok yeni Sahaja Yogiler bile, çok eski olan Sahaja Yogilerden daha iyidirler, ama bu, onlar bunun için çok güçlü bir arzu duydukları içindir.

Ne arıyoruz? Neden aradığımızı anlamalıyız - çünkü biz kendimizi bilmek istedik. Bir şekilde, kendimizi bilmemiz gerektiğini biliyorduk ve kendimizi bilmiyorduk. Öyleyse ararız. Biz ararız. Her türlü şeyi yaparız, yani arayış adına, yanlış şeylerde yaparız demek istiyorum. Ama bu arayış sizi Sahaja Yoga'ya getiriyor. O zaman da, Kundalini sayesinde çok kolay olan aydınlanmanızı elde etmelisiniz. Kundalini, pek çok şeyi, çoğu şeyi çözer. Birinin bana söylediği gibi, bir gecede, bir bayan bir gecede içki içmeyi ve sigara içmeyi bıraktı- bir gecede. Yani Ben bunu söylemem, bunu asla söylemem ama o sadece bir gecede bıraktı ve dedi ki, “Saç şeklim konusunda çok titiz birisiydim ve saçımı farklı bir şekilde yapardım, kuaförlere giderdim, güzellik uzmanı ile çok zaman geçirirdim, şudur, budur”. “Vazgeçtim” dedi. Ayrıca “Ahlaklı olmayan elbiseler giyerdim ama sonra bedenime saygı duymaya başladım ve düzgün kıyafetler giymeye başladım” dedi. Tüm bu bilgiler size gelir, bu kendiliğinden sizin içinizdedir, çünkü bunların hepsi sizindir. Ayrıca, eğer gurunuz size anlattıysa, siz yönlendirilirsiniz. Guru’nun işi insanlara rehberlik etmektir.

Peki, bu noktada, eksik olan nedir? Sahaja Yoga'da eksik olan ne? Size söylemem gerek. Çok fazla kolektif felaketimiz var - her türden. Çok fazla sayıda depremimiz oldu, bir sürü selimiz oldu, yağmur yağdı, sonra çamurlar - çamur bir nehir gibi geldi ve dünyadaki pek çok felaket ve Sahaja Yogiler bunlardan kurtarıldılar. Tüm Sahaja Yogiler bunlardan kurtuldular, buna şüphe yok, ama kurtarıldıktan sonra sizin anlayışınız nedir? Ne biliyorsunuz? Bu felaketler neden oluyor? Çünkü Sahaja Yoga çok kolektif değil. O çok kolektif olmak zorundadır. Çok daha fazla yayılmış olmalı, o birçok insana ulaşmalı, ki biz bunu yapmıyoruz. Biz duruyoruz ya da azıcık bir şey yapıyoruz. Ama hepiniz dışarıya çıkın! İsa’nın on iki öğrencisine bakın! Elbette insanlar yanlış şeylere gittiler ama onların nasıl çalıştıklarına ve bunu ne kadar yoğun bir şekilde yaptıklarına bakın.

Bu yoğunluğa sahip değilseniz ve eğer siz Sahaja Yoganın yayılmasına kendinizi tamamen adanmazsanız, o zaman kolektif sorunlar çözülemez. Gündelik sıradan şeylerle, diğer işlerinizle ve her şeyle meşgulsünüz; sorun yok, Sahaja Yoga'da itiraz yok. Fakat dikkatinizi yaşamın bu tarafında daha fazla tutmalısınız – Kolektivite için ne yapıyoruz? Bunun hakkında konuşuyor muyuz? Sahaja Yogayı yayıyor muyuz? İnsanları bunun hakkında bilgilendiriyor muyuz? 'Bir keresinde çok şaşırdım, uçakla geliyordum ve bir bayan Benim yanıma oturdu ve çok kötü vibrasyonları vardı. Kendimi bandhan içine aldım ve ona kendisinin maneviyatı için ne yaptığını sordum ve o Bana “Bahai” insanlarının adını verdi. “Tanrım” dedim. Bu insanlar yayılırlarsa ve onlar çok yayıldılar, bir sürüler! Peki, ne olacak? Afetler! Onlar o kadar negatif insanlar ki, onların dünyaya için iyi bir şey yapmaları imkânsız. Gördüğünüz gibi, herkes, sahte gurular, insanların onlara nasıl itildiğini, onlara nasıl götürüldüklerini ve onların mesajlarını nasıl yaydıklarını görüyoruz. Yolda şarkı söyleyen, gurusunu öven ve ayrıca komik elbiseler giymiş insanlar gördüm – biz böyle bir şey istemiyoruz.

Ama elbette ki sizin bilginiz var, elbette ki sizler aydınlanmış ruhlarsınız. Fakat mesele, sizin Sahaja Yoga için ne yaptığınızdır. Sahaja Yogayı her yere yaymanız gerekiyor. Örneğin, eğer bir rozet takarsınız, o zaman onlar size “Bu nedir?” diye sorarlar. O zamanda siz onlara, bunun ne olduğunu söylemelisiniz, bir şeyler. Sadece Sahaja Yoga hakkında konuşmaya başlayın! Sahaja Yogadan başka bir şeyden bahsetmeyin. Sahaja Yoga'dan bahsetmeye devam etmelisiniz, Sahaja Yoga'yı yaymaya devam etmelisiniz: Siz bunu yapmadığınız sürece, bu kolektivite olmayacaktır ve kolektif saçmalıklardan kaynaklanan tüm bu felaketleri yaşayacaksınız.

Birçok şeyden korundunuz. Kirlilik olsa bile, bu bir Sahaja Yogi için fark etmez. Bir deprem felaketi yaşansa bile, Sahaja Yogi kurtarılacaktır. Ama neden siz tüm dünyayı kurtarmıyorsunuz? Felaket üstüne felaket geliyor ve eğer şefkatiniz varsa, siz herhangi bir felaketle karşılaşabilecek veya herhangi bir sıkıntıya girebilecek insanları düşünmelisiniz. Tabii ki Ben pek çok insanı tedavi edebilirim, şüphesiz. Fakat Sahaja Yoga'nın nasıl çok kolektif hale getirileceğini bilmiyorum.

Artık burada pek çok kişisiniz, her biriniz en az 100 kişiye aydınlanma vermeye başlayabilirsiniz. Her yere gidin. Sahaja Yoga hakkında konuşun. Divine'ın övgüsünü söyleyin ve sizler tüm dünyayı kurtaracaksınız. Bu birkaç kişiyi kurtarmakla kalmaz, harika Satya Yuga'ya sahip olabilirsiniz, ama siz bu Dünya Ana'yı da kurtarmalısınız. Onun içinde olan insanları kurtarmalısınız.

Yani, bu insanlar gibi, televizyonda birçoğunu gördüm. Onlar, utanmadan, bilmedikleri bir şeyden bahsediyorlar. Ve arkalarında binlerce ve binlerce insan var. İnsanlar aptal olduğu değil, yanlış bir yolda ilerlemek istediklerinden değil, ama bu sahte olan, yanlış olan, onları nasıl ayartacağını, nasıl yakalayacağını, onlarla nasıl konuşacaklarını bilen bu insanlar. Fakat bir Sahaja Yogi, görüyorsunuz, o eğer negatif vibrasyonları olan birini görürse kaçar. Böyle bir topluluktan kaçacak, yanlarına yaklaşmayacak ve “Ah, çok kötü vibrasyonlar, bunu istemiyoruz!” diyecektir.

Öyleyse sizler cesur olmalı ve bu yerlere girmelisiniz, insanlarla konuşmalı ve kolektif hale getirmelisiniz. Aksi takdirde, bu dünyayı Tanrı'nın gazabından kurtaramazsınız. Tanrı, gazap dolu, şüphesiz. Sizin için, O sizi kurtaracaktır, peki ama bunun faydası ne? Sizler bu Dünya Ana'yı kurtarmalısınız. Ve bunun için hazırlıklı olmalısınız, üzerinde çalışmalısınız ve ne zaman bir şansınız olursa Sahaja Yogayı yaymak zorundasınız.

Bazı insanlar bana “Anne, eğer siz gelirseniz her şey yoluna girecek” dediler. Neden? Ne bu kadar? .... siz de Benim gibi olabilirsiniz. Bunun hakkında insanlarla konuşabilirsiniz. Ben Sahaja Yoga'ya bir kişiyle başladım ve o zaman her yer tamamen karanlıktı. Arayış içinde olanlar yoktu, hiçbir şey yoktu, korkunç insanlar, ama bu işe yaradı ve temizlendi. Öyleyse bir kişi bu kadar çok Sahaja Yogi getirebilirse, neden siz de aynısını yapıp bunun hakkında konuşmuyorsunuz.

Davranışlarınız, tarzınız, her şey kesinlikle onları etkileyecektir. Kişinin, kolektif bilinç hedefimize ulaşacak şekilde çalışması gerekir. Bu sadece Sahaja Yogiler için değildir, bu herkes içindir. Böylece meydana gelen tüm bu felaketler, olan bu korkunç şeyler duracaktır. Tamamen durur, sizi temin ederim ki bu durdurulabilir. Çünkü sizler her zaman kurtarıldınız. Bu sayede, aydınlanma alacak olan herkes de kurtulacaktır. eğer yanlış yaparsak, ahlaksız olursak, hile yaparsak, başkalarına baskı yapmaya çalışırsak, büyük bir yıkım gücü haline gelirsek, o zaman bu kolektif felaketlerin oluşacağını ve sanırım bundan da bizim sorumlu olacağımızı, insanlara neden açıkça anlatmıyorsunuz. İlgilendiğiniz her şey, ilgilendiğiniz herhangi bir konu, siz bununla mücadele etmek için bir organizasyon başlatmak zorunda değilsiniz. Ancak insanları ikna etme ve Sahaja Yoga'ya getirme gücünüz böyle bir fark yaratacaktır. Umarım bir guru olarak yapmanız gerekenleri anlayacaksınız. Bir guru olarak, çok fazla şey var ve karakteriniz için, dün, Lao Tse'nin üstatlar hakkında neler yazdığını gösterdikleri gibi, bunların hepsinin üstünde, kargaşanın üstünde, kıskançların üstünde, kaypak konuşmaların üstünde olmaları gibi. Onlar çok yüceler, onlar üstatlar ve onlar üstatlar olacaklar ve eğer siz bunu yapmaya çalışırsanız, gurular olacaksınız. Elde etmeniz gereken şey budur. Bazılarının başardığını biliyorum, ama çoğunuzun şefkat ve sevgi ile bunu başarması gerekiyor.

Tanrı hepinizi kutsasın

H.H. Shri Mataji Nirmala Devi

Bir Guru pujada, Guru, müride herhangi bir hediye
vermez. Guru hediye veremez ama Anne verebilir. Bu gün size herhangi bir hediye
vermeyeceğimden dolayı üzgünüm ama sizin için iyi bir konuşma yaptım. İnsanların
bu  kadar da güzel şeyler ortaya çıkarmaları
çok şaşırtıcı.

ve biliyorsunuz, aydınlanmış insanlar yaratıcıdırlar. Siz öncelikle
Sahaja Yogiler yaratmalısınız ve diğer bütün bu şeyleri. Yani sizler
yaratıcılarsınız, bunu yapabilirsiniz. Bu sizin için zor bir şey değildir. Bu çok
basit ve siz bu sanatı çok yakında öğreneceksiniz. Ve eminim ki, bu çok hızlı bir
şekilde hallolacaktır. Bu sayede siz, dünyanın her yerinde daha çok sayıda Sahaja
Yogi yarattığınızı bileceksiniz. Çok teşekkür ederim.