19 października 1985
Navaratri Pudźa
Weggis (Szwajcaria)

Dziś jest wspaniały dzień Nawaratri, siedzimy na styku szóstego i siódmego dnia. Szósty i siódmy dzień to czas, kiedy Mahasaraswati zakończyła Swoją pracę i rozpoczęło się wcielenie samej Śakti. Zatem dzisiaj o dwunastej Dewi przyjmuje na Siebie Śakti. Oczywiście, jak wiecie, Mahakali i Mahasaraswati obie są mocami Śri Sadaśiwy.

Adi Śakti najpierw uformowała się jako Mahakali, która jest Mocą Pragnienia. Ale wszystkie te moce nie są niczym innym, jak tylko mocą Bożej miłości. Zatem, w serii tej wielkiej miłości Boga, Adi Śakti musiała najpierw stać się Mocą Pragnienia. W ten sam sposób Sahadźa jogini, którzy są obdarzeni tą mocą miłości, muszą mieć w sercu pełne pragnienie. Pragnienie, by kochać.

To pragnienie bardzo różni się od innych rodzajów ludzkiej miłości, które znamy. W innych rodzajach ludzkiej miłości, gdy mamy relacje z innymi, mamy oczekiwania i dlatego jest to bardzo rozczarowujące. Nasze oczekiwania zawsze wykraczają ponad nasze zrozumienie i rzeczywistość. I tak cierpimy z powodu rozczarowań i frustracji. A miłość, która ma być karmiąca i dająca spełnienie, staje się niewdzięczną pracą.

Zatem, kiedy to ma odzwierciedlenie w istotach ludzkich, pojawia się jako pragnienie bycia kochanym przez wszystkich, a nie kochania innych. Każdy powinien was kochać, ale chodzi o to, jak bardzo wy kochacie innych. Naturalnie każdy kocha siebie. Więc tak naprawdę nikt nie kocha.

Ale kiedy dochodzi do prawdziwej miłości, wtedy poświęcenie staje się naturą. Nie nazywacie tego poświęceniem, ale nazywacie to przywilejem. Mówimy, że to przywilej dawać miłość. To wspaniała szansa, że możemy kochać. To nasze wielkie szczęście, że możemy kochać. To błogosławieństwo Boże, że możemy kochać i dawać. Więc dawanie zaczyna się, gdy uświadamiacie sobie, nie rozumiecie, ale uświadamiacie sobie miłość, wyrażającą się moc miłości.

To jest trzecia moc, która zaczyna się wyrażać. Ponieważ po tym człowiek staje się aktywny, krijaśil. Tak oto działanie, mające na celu osiągnięcie stanu dawania miłości, rozpoczyna się. Na początek zaczynamy aktywować się na tak wiele sposobów. Jak powiedziałam, zaczynamy oczekiwać i myśleć, że kochamy innych. Działamy w tym celu. W tym szaleństwie, że inni powinni nas kochać, inni powinni nas szanować, inni powinni uważać, że jesteśmy wspaniali, powinni nas doceniać, zaczynamy kochać coś innego, co nie jest tak ważne.

Więc najpierw idziemy w kierunku pieniędzy, pieniądze stają się bardzo ważną kwestią. Myślimy, że jeśli będziemy mieć pieniądze, ludzie będą nas kochać. Stajemy się bardzo potężni jako ludzie majętni, jako bogacze. Zaczynamy więc gromadzić pieniądze, zaczynamy kochać pieniądze. Ale pieniądze nie są Prawdą; nie kochamy Prawdy. Kiedy zaczynamy kochać pieniądze, zaczynamy myśleć o problemach z pieniędzmi. Tacy ludzie mogą stać się do tego stopnia skąpi, że nawet wobec Boga stają się skąpi. W rzeczywistości oni nigdy nie mają pieniędzy, ponieważ jeśli nie możecie wydawać swoich pieniędzy, to nie macie pieniędzy. Jeśli nie są dostępne, jaki jest pożytek z posiadania wszystkich pieniędzy? W ten sposób mają problemy, ponieważ kochają pieniądze, a nie Boga Wszechmogącego. Martwią się o pieniądze, ale nie o Prawdę.

Potem przechodzą do drugiej rzeczy: władzy. Chcą mieć władzę; chcą zostać prezydentami, ministrami i urzędnikami i tak dalej. Chcą mieć władzę: myślą, że posiadając wielką władzę, ludzie będą ich szanować i kochać. Ale toną w strachu. To, co dostają, to strach. Cały czas odczuwają strach. Ludzie majętni również odczuwają strach. Dlatego w Biblii powiedziano: zapłatą za grzech jest strach. Czym jest grzech? Grzechem jest niekochanie Prawdy. To jest grzech. Kiedy nie kochacie Prawdy, wtedy jest to grzech.

Więc kiedy zaczynacie martwić się o swoje stanowiska... Na przykład prezydent czuje, że straci pracę, wiceprezydent myśli, że zostanie zwolniony, premier myśli, że może nie zostać wybrany, urzędnicy myślą, że stracą pracę, nie dostaną awansu lub czegoś w tym rodzaju, będzie problem. Wszyscy ci ludzie cierpią z powodu straszliwego poczucia strachu. Nie mają żadnej wolności. I w tej kategorii ludzie tak bardzo upadają przez strach, że nawet gorzej niż ludzie z pieniędzmi. Ponieważ gdy raz są straceni, są straceni. Nigdy nie mogą stanąć na nogi. Żadnych szans. Gdy przegracie wybory, jesteście straceni, nikt na was nie spojrzy.

Znałam ludzi, którzy byli na bardzo wysokich stanowiskach i gdy tracili to stanowisko, nikt na nich nie patrzył, po prostu idą prosto, w przeciwnym razie czekałoby na nich co najmniej sto samochodów. A gdy tracą pracę, nie ma nikogo, kto by nawet na nich spojrzał. Chodzą po prostu jak zwykli ludzie. Nawet widząc, jak to wszystko się dzieje, ta prawda, która tak wyraźnie staje przed nimi, nie trzymają się tej prawdy, nie uświadamiają sobie tej prawdy, nie mają w sobie tej realizacji. Rozumieją przez chwilę, a potem idą dalej.

Potem, gdy człowiek umiera, widzą, że majętny człowiek, bogacz, jest zapomniany, nikt się nimi nie przejmuje, tym, kto był bogaty. Wręcz przeciwnie, ludzie, premierzy i wszyscy ci wysoko postawieni ludzie, kiedy umierają, natychmiast zaczynają wychodzić książki o ich życiu prywatnym: o wszystkich brudnych rzeczach, które robili i wszystkich okropnych rzeczach, które robili i jakie życie prowadzili. W ich życiu nie ma pięknego zapachu, żadnego idealizmu. Nic. Ponieważ odpowiedzialności, jaką mają wobec społeczeństwa i wobec samych siebie, nie zrozumieli jej i zrobili bałagan ze swojego prywatnego życia. Dlatego potem pojawia się tego rodzaju reakcja.

Któregoś dnia czytałam wywiad z bardzo znanym aktorem. Jest osobą z urodzoną realizacją, wiem o tym, ale całkowicie upadł. Mówi: „Myślę sobie, co złego jest w piciu, co złego jest w hazardzie, co złego jest w paleniu? Bo przecież i tak umrę i kto się wtedy będzie przejmował? Załóżmy, że zachoruję na raka, i co z tego? I tak umrę. Więc dlaczego nie cieszyć się tymi przyjemnościami życia?” Ale co z tym, co następuje po śmierci? Wtedy wszystko, co robiliście, wyjdzie na jaw i ludzie nie będą chcieli mieć waszego zdjęcia w domu. Dzieci będą na was pluć. A co z tym?

Wasze życie nie jest tym, czym jest dzisiaj, przez trzy, cztery czy dziesięć lat czy piętnaście lat waszego tak zwanego sukcesu. Ale kiedy umrzecie, całe to szaleństwo zniknie i ludzie ujawnią prawdę o was. W ten sposób kończy się ta moc bycia popularnym. Ta tania popularność, ten tani sposób traktowania samego siebie daje wam osobowość, która nie będzie czczona, która nie będzie akceptowana. Nikt nie będzie was cytował jako kogoś wielkiego. Przez jakiś czas to będzie trwało, ale w ostatecznym rozrachunku taka osoba nie dała ludzkości niczego.

Tak właśnie działa moc Saraswati. Ludzie przystępują do działania, aby zdobyć władzę. Ale powinno ono służyć odkrywaniu prawdy. Saraswati powinna dać wam impuls do odkrycia prawdy. Że kiedy działacie w tych dziwnych miejscach i na ulicach, odkrywacie, że to nie jest ta ścieżka, że zbłądziliśmy. Ścieżka jest gdzie indziej. Zgubiliśmy ją. Odnajdźmy prawdziwą ścieżkę, ponieważ ta nie daje radości. Tego można się nauczyć od innych, z historii, z wielu innych rzeczy i od własnych rodziców, od swojego społeczeństwa, od siebie, a także od swoich dzieci.

Jeśli chcecie się uczyć, to jest cecha Saraswati pudźari, że zwracają się ku gjanie [wiedzy], dążą do rzeczywistości. Na początku Wed, jest powiedziane, że jeśli czytając te cztery Wedy, nie otrzymacie veedy, veeda to wiedza w waszym układzie nerwowym, czyli Realizacja, nie ma sensu czytać tych Wed. Zatem pierwszą rzeczą u Saraswati jest to, że poprzez czytanie, poprzez proces manifestacji Saraswati, musicie dojść do punktu, by zrozumieć, że to wyścig szczurów i musimy się z niego wydostać. Musimy z tego wyjść.

Kiedy to się stanie, wtedy Tattwa [zasada] Mahalakshmi zaczyna w was działać, to jest trzecia tattwa, która zaczyna działać. Tattwa Mahalakshmi zaczyna wtedy wyrażać swoją miłość w pełni poprzez proces ewolucyjny w istotach ludzkich. On zaczyna ewoluować jednocześnie. Widzi po obu stronach, co się dzieje, jak świadek i używa swojej mocy Mahalakshmi. W pierwszej części mocy Mahalakshmi zaczyna wychodzić z utartych kolein więzów rodzinnych i innych ludzkich więzów władzy, pieniędzy, pożądania i zaczyna poruszać się na wyższym poziomie. Daje nam nową ideę popularności poprzez ustanowienie Prawdy. Ponieważ poprzez moc Mahalakshmi odkrywacie Prawdę na swoim centralnym układzie nerwowym i ostatecznie jest to światło oświeconego mózgu.

Kiedy moc Mahalakshmi zaczyna się manifestować, człowiek zaczyna myśleć o innych. Nie na poziomie materialnym, że ludzie cierpią materialnie, „W Etiopii są ludzie, kto ich uratuje? Musimy dać im jedzenie, to i tamto”. Nie. Oni docierają do źródła problemów. Dlaczego? Albo nie myślą, że powinien być równy podział pieniędzy i bogactwa. Nie. To jest powierzchowne. Bo gdziekolwiek to się robi, ludzie nie są szczęśliwi. Czują, że nie mają wolności. Ci ludzie, którzy mają pieniądze, nie są szczęśliwi, ponieważ prowadzą demoniczne życie. Tam, gdzie są wolni, zachowują się jak diabły. Żadnego poczucia całości, żadnego poczucia kolektywności. Kiedy stają się tacy, nawet nie zdają sobie sprawy, że stali się demoniczni. Wszystko staje się jak wielkie męczeństwo. Walczą o ziemie, walczą o narody, walczą o prawa. I robią wszelkiego rodzaju okropne rzeczy. Zaczynają niszczyć istoty ludzkie.

Cały dzisiejszy zamęt jest skutkiem głównie na Zachodzie a także we wszystkich krajach arabskich, powiedziałabym – prawej strony. A na Wschodzie zamęt pochodzi z lewej strony. Jest to bardzo zaskakujące i jest to również bardzo kontrastujące. To jest dla Mnie zabawny dylemat, czasami nie mogę tego zrozumieć, że tam, gdzie tak bardzo dbają o czystość, kiedy tak bardzo martwią się o czystość i wszystko inne, to powinni mieć problem z lewą stroną. Robią pudźę, mają śraddhę, są... jak katolicy, możemy powiedzieć, nigdy nie są bogatymi ludźmi, rzadko, z wyjątkiem Szwajcarii, myślę, że tutaj wszyscy są bogaci, ponieważ są tak zorientowani na pieniądze. Albo ludzie, którzy są prawostronni, kiedy zaniedbują swoją czystość, nie przejmując się prawą stroną, mają problemy prawej strony, to jest bardzo zaskakujące.

Powodem jest to, że tam, gdzie dbają o czystość, za bardzo w to wchodzą. Załóżmy teraz, że ktoś robi pudżę. Po prostu robi pudżę, pudżę, pudżę od rana do wieczora, bez żadnej aktywności. Bardzo łatwo jest robić pudżę, prawda? Po prostu przyjdźcie, ktoś zrobi dla was pudżę, otrzymacie wibracje, pięknie pobłogosławieni, wracacie do domu. Nic do zrobienia, żadnej aktywności. Więc nie ma równowagi. Robią więc pudżę i myślą: „Och, świetnie się spisaliśmy”. Nie, jeśli jesteście osobą prawostronną, wtedy pudża wam pomoże, ale nie jeśli jesteście osobą lewostronną.

Pudża pomaga, oczywiście, Moja Pudża pomoże, bez wątpienia, po obu stronach, ponieważ nie jestem ani po lewej, ani prawej, nigdzie. Więc kiedy robią pudżę... załóżmy, że mężczyzna robi pudżę do Dewi. W Indiach potrzeba wielkiej odwagi, aby robić pudżę do Dewi, nie wiecie o tym. Saptaśati. To tam mamy tę rzecz, że ludzie robiąc to, zostają opętani, nie potrafią tego zrozumieć. Przede wszystkim mają posąg kogoś wykonany przez jakiegoś okropnego faceta. Kiedy będą robić pudżę do tej Bogini, są bogobojni, wszystko jest w porządku, mamy świątynie, w których są również, możemy powiedzieć, swajambhu, od Matki Ziemi, które są czczone i powinno być w porządku, ale nie. Zostają opętani. Dlaczego? Ponieważ większość z tych świątyń jest nawiedzana przez duchy. Ponieważ robią tam wszelkiego rodzaju tantryczne rzeczy. I kiedy ludzie tam idą i robią pudże, co się z nimi dzieje? Są atakowani, stają się bardziej lewostronni.

A muzułmanie i inni, którzy wierzą w Boga, który jest nirakara, który nie ma formy, idą na prawą stronę. Bóg jest bez formy, to miłe, nie ma formy Bóg, jest wszędzie, we Mnie, w tobie, w każdym jest Bóg, każdy jest Bogiem. Nawet jeśli jesteś diabłem, jesteś Bogiem. Z nikim nie jest nic złego, każdy jest Bogiem. Zaczyna się od tej zasady. Idą więc na stronę nadświadomości i stają się demoniczni. Wtedy muszą walczyć, bo są diabłami. Diabły muszą walczyć; inaczej, jak będą istnieć? Walczą, atakują, jadą do innych krajów, atakują je, zdobywają, cały czas myślą o atakowaniu innych. W subtelniejszy sposób atakują, obecnie media na Zachodzie są agresywne. Jest tak wiele sposobów agresji i dla nich agresja jest czymś bardzo dharmicznym. Dla czegokolwiek. Będą zadawać bezpośrednie pytania, aroganckie, obraźliwe i okrutne, stają się okrutni.

Tak zaczyna się zamęt, kiedy zaczynamy używać mocy Saraswati w zły sposób lub mocy Mahakali. Dlatego w Sahadża Jodze przed Pudżą musimy wykonać wiele czynności. Musicie udekorować salę, zdobyć kwiaty, musicie wszystko pięknie zorganizować. Spójrzcie na róże, jakie są piękne. Wtedy zaczynacie się równoważyć poprzez wszystkie te czynności, które wykonujecie. A potem siadacie do pudży. To tak jak w dzień pracujecie, a w nocy śpicie. Aby zdobyć miejsce by odpocząć: musicie być aktywni. Tak jak muszą wspinać się na Himalaje, aby osiągnąć medytację, ponieważ gdy jesteście zmęczeni, możecie potem odpocząć.

W przeciwnym razie, jeśli weźmiecie kogoś, powiedzmy, tylko ze Szwajcarii, bardzo szybką osobę do medytacji, będziecie musieli posmarować go klejem, żeby się uspokoił, bo będzie cały czas niespokojny. Będzie cały czas skakał. Zatem aktywność musi nastąpić przed pudżą i musi zostać ustanowiona równowaga. Panie muszą znaleźć sari, bluzki i tak dalej i muszą martwić się o układanie kwiatów, organizowanie rzeczy, to, tamto. Mnóstwo zajęć. Musimy podróżować. Anglicy musieli przebyć całą drogę z Anglii, zorganizować pieniądze, pokoje i wszystko, aby tu przyjechać, przejść na stronę przyszłości, pomyśleć, jak spłacą swoje pożyczki. Całe to planowanie przyszłości muszą zrobić, zanim przyjadą do Szwajcarii. Ponieważ Szwajcaria jest najbardziej aktywnym miejscem, lepiej mieć pudżę tutaj, żeby nie byli aż tak aktywni. Tak oto Dewi wszystko urządza.

Więc wznoszenie zaczyna ewoluować. W tym, gra Dewi to Nawaratri – w waszym wznoszeniu – od wieków. Nawaratri: dlatego jest to najważniejsza Pudża. W Sahadża Jodze Nawaratri jest najważniejszą pudżą. Chociaż można powiedzieć, że we współczesnej Sahadża Jodze jest to Dzień Sahasrary, ponieważ w ten sposób zaczęliście otrzymywać Realizację. Ale jeśli spojrzycie na całe historyczne wydarzenia ewolucji, odkryjecie, że Nawaratri jest tym, co doprowadziło was do Sahasrary. Bez pomocy Dewi na różnych etapach waszego wznoszenia, nie bylibyście w stanie otrzymać waszej Realizacji. Tak więc wszystkie kroki, które podjęliście w przeszłości, są dziś czczone i służą dziękczynieniu Dewi za to, co zrobiła, by was tu sprowadzić. To jest jak dziękczynienie.

Bez Jej pracy nic by się nie stało. Więc kiedy czytamy o Dewi, o Jej inkarnacjach: jak przyszła na tę Ziemię, aby ocalić swoich bhaktów, ludzi, którzy próbowali się wznosić, przekroczyć tę bhawasagarę, jak ciężko pracowała, jak walczyła z diabłami, jak w pojedynkę zabijała demony, wzięła na siebie odpowiedzialność za przeprowadzenie ludzi przez bhawasagarę. Guru dał wam siłę, by mieć dharmę, ale to Ona was wyprowadziła. Nawet ci, którzy byli dharmiczni, nie mogli tego zrobić z powodu demonicznej presji. To Ona walczyła w pojedynkę swoimi niszczycielskimi mocami. W swojej miłości do was walczyła. Doprowadziła was na ten poziom.

A potem przybrała łagodniejszą formę inkarnacji. Nawet za czasów wszystkich guru, przybierała postać, jak wiecie, Dźanaki była córką Dźanaki, potem Fatima była córką Proroka Mahometa, a Nanaki była siostrą Nanaka. W tych formach te Moce podtrzymywały i karmiły Tattwę Guru. A później, lub czasami jednocześnie, inkarnowały w łagodniejszych formach, aby pomóc istotom ludzkim się wznosić. Zatem dziś jest dzień dziękczynienia.

Tak jak Guru Pudża jest dniem dziękczynienia dla waszego Guru, Tego, który wam doradzał, Tego, który mówił wam o Prawdzie, Tego, który nauczył was Prawdy i dał wam Realizację. A pudża do Dewi jest dziękczynieniem, gdzie w pojedynkę, jak bardzo kochająca matka, pod swoim sari, chroniła was, walczyła za was, walczyła z każdym wrogiem wokoło, z każdym rodzajem problemów, które istniały, i ostatecznie doprowadziła was do poziomu Sahasrary, a potem dała wam Realizację. To prawdziwe dziękczynienie dla Matki. Możemy więc powiedzieć, że Nawaratri jest jak Dzień Matki, w którym składacie Jej dziękczynienie: która była nieustanną, ciągłą pracą dla Jej dzieci.

Macierzyństwo jest o wiele ważniejsze niż bycie guru. Ponieważ guru to ten, który was szkoli, czyni was sprawnymi. Ale Matka wam przebacza, kocha was, podtrzymuje was i uczy was, jak kochać. Ma ogromną cierpliwość i ogromną miłość, i robi to w pojedynkę. Niczego od was nie oczekuje – całkowicie bezinteresowna. „Bezinteresowność” to bardzo małe słowo, powinnam powiedzieć, to tak rozległe współczucie, które pochłania wszystko, co złe, rozpuszcza to, trawi, wchłania.

Tak więc Nawaratri to bardzo wielki dzień dla wszystkich Sahadźa joginów, ponieważ wtedy przybrała swoją formę jako Sita, jako Moc Śri Ramy, cicha potencjalna, cierpiała. Jakże Ona cierpiała. Jakże Ona cierpiała. Potem przybrała postać Radhy. Następnie przyszła jako pięć mocy Saraswati, jako pięć żon Śri Kryszny. Potem przyszła jako Maria: to było największe cierpienie, myślę, widzieć Syna ukrzyżowanego. Cierpienie, ciche, cierpliwe cierpienie, musiała przez to przejść. Cały ten dramat, który trzeba było oglądać, był zbyt wielki. Przeszła przez to wszystko, ponieważ wszyscy musieliście przekroczyć waszą czakrę Agja. Musiała poświęcić Swoje Dziecko. Ojcu łatwo to zrobić, matce bardzo trudno. Teraz wszystkie jesteście matkami, tak wiele z was, wiecie, co to znaczy mieć dziecko i jakie są związane z tym uczucia.

Po zrobieniu tego dochodzi do stanu, w którym musi dać wam Realizację. To praca wymagająca ogromnej cierpliwości, jak wiecie. To ogromna cierpliwość i zrozumienie. Istoty ludzkie z biegiem czasu bez wątpienia ewoluowały w kierunku Realizacji, ale ewoluowały też w bardzo dziwne, głupie, pokrętne, bezsensowne sposoby. Nie sposób zrozumieć, jak postępują ze swoimi głupimi pomysłami i jak kłopotliwi potrafią być. Potrafią być bardzo pokrętni, dziwni, kłopotliwi do tego stopnia, że czasami trudno jest nawet wybaczyć. Mimo to tak wielu z was jest tu dzisiaj, w Europie, w krainie Guru, tutaj są ci, którzy otrzymali Realizację. Tak więc duma Matki, radość Matki nie zna granic, bez wątpienia. To taka wspaniała rzecz widzieć Jej dzieci siedzące tutaj, aby otrzymać od Niej wszystkie moce.

Teraz znowu, kiedy jesteśmy w tej sytuacji, musimy znać pierwszą zasadę, od której wszystko się zaczęło: że jest to moc miłości. To moc miłości doprowadziła was do tego stanu i to moc miłości będziecie wyrażać i manifestować; będziecie ewoluować. Po przyjściu do Sahadźa Jogi pokusy również stają się coraz subtelniejsze. Próbujemy praktykować Sahadźa Jogę, próbujemy szerzyć Sahadźa Jogę, czasami wyłącznie dla władzy. Może jesteście samotni, więc chcecie mieć więcej Sahadźa joginów. Może robicie to, bo myślicie, że w ten sposób szerzycie swoje moce. Widzę nawet problemy z przywództwem, są problemy z ego. Ktoś zostaje mianowany liderem, wtedy inny czuje się źle, to i tamto, wszystko się dzieje. Widzę, jak ten dramat się toczy. Walczą jak małe dzieci. Co to za przywództwo? To tylko sztuczne. Nawet nie odnotowane w żadnej gazecie. Tak jak oni mają fikcyjne rządy, my mamy fikcyjne przywództwo. I wtedy ludzie o to walczą – to staje się subtelniejsze. Walka o władzę staje się coraz subtelniejsza.

Potem znów pojawiają się problemy z pieniędzmi. Niektórzy myślą, że Sahadźa Joga to świetny sposób na zarabianie pieniędzy. Albo niektórzy myślą: „Możemy zdobyć dużo pieniędzy, ponieważ Matka błogosławi pieniędzmi, bogactwem, więc bądźmy w Sahadźa Jodze”, ale nie wydają ani grosza, po prostu sobie radzą. Nie. To nie tak. Jest dokładnie na odwrót. Znowu jest kolejny dylemat, że w Indiach, które w porównaniu z wami wszystkimi są miejscem ubóstwa, każdy ofiarowuje pieniądze. Wszyscy powiernicy w każdym ośrodku, gdziekolwiek są powiernicy, muszą ofiarować co najmniej pięć tysięcy rupii, aby zostać powiernikami. Oczywiście, ja nic z tego nie mam, ale sama musiałam ofiarować nie wiem ile, żeby zostać Powiernikiem Sahadźa joginów. Ale musicie ofiarowywać. A kiedy znów stajecie się skąpi, to znaczy, że znowu dzieje się to samo. Macie salda bankowe, ale źródło wyschło i nic wam nie zostało. Saldo bankowe powinno być u Boga. Wtedy On daje wam odsetki większe niż kapitał. Czy jest jakiś bank, który to robi? Przynajmniej nie bank szwajcarski. Musicie płacić za trzymanie u nich pieniędzy. Tak to już jest. Powinniście czerpać. Zawsze starajcie się iść do źródła.

Staje się to coraz subtelniejsze w tym sensie, że ludzie myślą, że teraz ich dzieci są zrealizowanymi duszami. W porządku, i co z tego? Nie są Bogami, prawda? Tak bardzo angażują się w swoje dzieci, to kolejna głupota, w którą wpadają kobiety. Ale dla nich ich dziecko jest tak ważne, tak bardzo przywiązują się do dziecka. Najpierw zaniedbywali dzieci, a teraz stają się tak do nich przywiązani, że wyglądają, jakby byli ciągle przyklejeni. A takie dzieci nie mogą prawidłowo rosnąć, dopóki nie dacie im wolności. Dajcie im pełną swobodę rozwoju. Ale oczywiście wskazówki, że są majestatycznymi ludźmi, czyli Sahadźa joginami, urodzili się zrealizowani jako Sahadźa jogini, tak jak dobry Sahadży jogin powinien się zachowywać. Miejcie z nimi kontakt, rozmawiajcie z nimi, mówcie im o tym, jacy mają być. Rozwijajcie w nich ten szacunek do samych siebie, że powinni być tacy. Nie przyklejajcie ich do siebie. To nie jest dobra droga. Dzieci nigdy nie będą prawidłowo rosły, nawet fizycznie, jeśli przykleicie je do siebie.

Na Zachodzie widzę teraz nowe pomysły, że dzieci muszą być przyklejone do matki. To jest od jednej skrajności do drugiej. Staną się bardzo lewostronne. Nawet jeśli będą dorosłe wiekiem, nie dorosną w swoich mózgach. Nie dorosną w swoim zachowaniu, jeśli będą przyklejone do matki. Jeśli trochę popłaczą, to nic nie szkodzi, ale dzieci muszą spać z dala od matki. Nie powinniście cały czas nosić dzieci na kolanach. Nie ma takiej potrzeby. Ale to nie dziecko tego chce, to matka chce czegoś takiego. I widziałam też niektórych ojców przyklejonych do swoich dzieci, a potem mówią: „Matko, moje dziecko jest rozpieszczone, jest takie i takie”. Takie dzieci bardzo szybko zostaną opętane, jeśli uzależnicie je od siebie. Bardzo szybko zostaną opętane.

Jeśli uczynicie je nadmiernie niezależnymi: „Jesteś zdany na siebie”, jak z drugiej strony, kiedy byliśmy w Oxted, siedmioletnia dziewczynka przychodziła i przynosiła nam gazety. A była córką lorda. Około piątej rano, w tym zimnie, musiała wspinać się całą drogę na rowerze, rozwożąc te gazety. A kiedy powiedziałam jej matce: „Co pani robi? To bardzo niebezpieczne, to dziecko jest w niebezpieczeństwie, to dziewczynka, jak może jej pani to robić?” powiedziała: „Nie, nie, ona musi być samodzielna”.

Zatem jedna strona to bycie samodzielnym, a druga to przyklejanie ich, to znowu ta sama subtelna postawa zaborczości. To zaborczość, „To moje dziecko, muszę się nim opiekować, dziecko jest zrealizowaną duszą, to i tamto”. Nie tylko wasze dziecko jest zrealizowaną duszą, każde dziecko w Sahadża Jodze jest zrealizowaną duszą. Ile robicie dla cudzych dzieci? Czy tylko opiekujecie się własnym dzieckiem? Zwyczaj powinien być taki: jeśli kupujecie jedną rzecz dla swojego dziecka, kupcie dwie kolejne dla innego dziecka. Kupujcie więcej rzeczy dla innego dziecka, a mniej dla swojego. Pozwólcie dziecku dzielić się swoimi rzeczami z innymi. Kiedy coś kupujecie, kupcie coś, czym będzie mogło się dzielić. Uczcie je, jak się dzielić. Bo chociaż są zrealizowanymi duszami, z takimi matkami i ojcami znów staną się takimi samymi skąpymi ludźmi starego typu: kłótliwymi, walczącymi, bijącymi się nawzajem, dokuczającymi sobie. Więc bądźcie ostrożni!

Będąc zrealizowanymi duszami, będziecie zaskoczeni, będą dla was niezwykle, niezwykle wygodne. Dajcie je innym joginom Sahadży, aby się nimi zajęli, polegajcie na nich, niech się opiekują. A jednorodne uczucie przychodzi przez dzieci. Dzieci są tymi, którzy łączą ze sobą. Ale: „Nie dotykaj mojego dziecka! To jest moje dziecko!” zamykacie drzwi, gdy tylko ktoś wchodzi. Wracacie do tych samych rzeczy, które robiły wasze matki.

W Sahadża Jodze nie ma wojny. Jesteśmy w rządzie Boga. Ta realizacja musi nadejść. Nie ma potrzeby szukać tych wszystkich bezużytecznych rzeczy, tych przyjemności życia. Zrozumcie swoją odpowiedzialność, że jesteście Sahadźa joginami przede wszystkim, ostatecznie i pośrodku, i jako Sahadźa jogini, jaki jest wasz obowiązek? Być całkowicie oddanym dla dobra i pomyślności innych. To jedyna rzecz, która będzie was karmić, abyście się wznosili. Jeśli będziecie tak opiekować się swoimi dziećmi, jak szaleni, to wam nie pomoże. Będziecie mieć problemy. Jeśli zaniedbacie swoje dzieci, będziecie mieć problemy. Więc wejdźcie do centrum i bądźcie tylko świadkami tego wszystkiego.

To bardzo częsta wada na początku każdego Sahadźa jogina, który przychodzi do Sahadża Jogi. Wysyłają mi listę pięciu pokoleń z tej strony i pięciu pokoleń z tamtej strony, „moi ojcowie, bracia, siostry, to i tamto, prawdziwi kuzyni, prawdziwi ci są chorzy. Więc proszę, Matko, skieruj swoją uwagę”. A kiedy kieruję swoją uwagę, uwaga wraca, nie mogę tego znaleźć. Tak to się zaczyna na początek. W porządku, na początku mówię: „Dobrze, właśnie weszli”. Ale nie wiecie, że to są macki, które was trzymają na dole, nie pozwalają wam wznieść się do królestwa Bożego.

W królestwie Bożym wszystko, co wasze, nawet wasze włosy, jest pod opieką Boga Wszechmogącego. Wszystko! Czy możecie to zrozumieć? Czy możecie to sobie uświadomić? Wszystko jest czynione przez miliardy, miliardy i miliardy mocy Adi Śakti. Co możecie zrobić sami? Nic! Oprócz martwienia się i sprawiania kłopotów. Więc jeśli tylko uwierzycie i przyjmiecie tę moc dzisiaj, że jesteście w królestwie Boga, które jest aktywną życzliwością, jego naturą jest aktywna pomyślność, jak mówimy „hita”. Jeśli jesteście chorzy, to dla waszego dobra. Jeśli czujecie się dobrze, to jest to dla waszego dobra. Jeśli macie pieniądze, to jest to dla waszego dobra. Jeśli nie macie pieniędzy, to jest to dla waszego dobra. Wszystko działa dla waszego dobra w królestwie Boga. Nie oceniajcie tego według własnych standardów.

Kogo uważacie za osobę pomyślną na tym świecie oprócz Mnie? Naprawdę, w prawdziwym tego słowa znaczeniu. Weźmy na przykład bardzo bogatego człowieka; czy jest pomyślny? Nie. Czy jest szczęśliwy? Nie. Czy jest szanowany? Nie. Musi być przynajmniej zrealizowaną duszą, żeby być gdzieś blisko tego opisu. A jeśli macie wznieść się do królestwa Boga, musicie wiedzieć, że wszystko działa poprzez Jego moc: wasza aktywność, bezczynność, sen, wszystko jest czynione przez Jego moce miłości. Miłość nigdy nie może skrzywdzić, nigdy nie może zniszczyć.

Idziecie z nią trochę do przodu a ona obsypuje was kwiatami. Ale zrozumcie swoją naturę: załóżmy, że jesteście osobą lewostronną. Najczęściej widziałam, że osoby lewostronne zawsze chcą celebrować Moje pudże. A osoby prawostronne organizują. Róbcie na odwrót. musicie znać swoją naturę, zrównoważyć się, a potem wejść do Królestwa Bożego. Jakbyście wchodzili przez drzwi, na przykład, i macie za duży ciężar na plecach, co oznacza, że jesteście osobą lewostronną. Wtedy zdejmijcie ciężar z pleców na głowę i wejdźcie. Ale jeśli macie za dużo na głowie, połóżcie to na plecy i wejdźcie. Bo jesteście zmęczeni. Robicie to codziennie. Załóżmy, że ta ręka jest zmęczona, przekładacie to do lewej ręki. Widzę w samolocie, kiedy ludzie idą, trzymają to w jednej ręce, i automatycznie, gdy się zmęczy, przekładają do lewej. Automatycznie. A nie są Sahadźa joginami. Tak samo w życiu, jeśli za bardzo byliście jednostronni, spróbujcie robić drugą stronę i zrównoważyć się.

Nawaratri jest dniem, który ma dać wam równowagę. Ci, których prawa ręka jest zmęczona, dostaną moc w lewej ręce. Ci, którzy mają zmęczoną lewą rękę, dostaną moc w prawej, aby podzielić ciężar. Więc ci, którzy mają problemy z pieniędzmi, rozwiążą swoje problemy z pieniędzmi. A ci, którzy mają problemy ze snem, rozwiążą swoje problemy ze snem. Ale można powiedzieć, jeśli ktoś ma oba, to co ma zrobić? Znam kogoś, mieszkałam tam, w tym kraju, gdzie mają oba problemy, śpią, a także nie mają pieniędzy, i się nie przejmują. Więc co powinniśmy zrobić dla takich ludzi? Oczywiście, nie powiem wam, ale trzeba coś z tym zrobić. Trzeba coś wypracować. Oni po prostu się nie ruszają a jeśli im coś mówicie, odpowiedź brzmi: „Wiem. Wiem, że dużo śpię; wiem, że taki jestem. Wiem. Wiem”. To wszystko. I co wtedy powiecie? To was całkowicie zatrzymuje. Nie możecie iść dalej. Skoro wiedzą, cóż więcej im powiedzieć? To jest cała góra stojąca tam, żeby was całkowicie wykończyć. Więc trzeba działać.

Każdy musi coś robić. Ktoś nad tym pracuje, ktoś wykonuje jakąś pracę, a inny nie pomaga. Wtedy nie da się tego ukończyć, to praca zbiorowa, nie da się! Jedna osoba tego nie zrobi. Widziałam, że tak się dzieje. To praca zbiorowa. Dochodzimy więc do punktu, w którym dzisiejsze Nawaratri to nie tylko praca Matki, którą Ona do tej pory wykonywała, to praca każdego z was. Nie mogę tego zrobić sama. Gdybym mogła, nie byłoby potrzeby, żebyście tu byli, zbudowałabym samolot, wsadziła was tam, jakoś wepchnęła, zamknęła i umieściła was tam. To niemożliwe. Wszyscy musicie nieść własne samoloty. Zbudujcie go i nieście sami z godnością, nie jak małe dzieci.

Musicie więc dojrzeć. A dla tej dojrzałości musi wydarzyć się coś zbiorowego. Na początku w szkole, dobrze, nauczą was, że dwa plus dwa równa się cztery. Ale kiedy idziecie na studia, musicie to zrobić sami, sami rozwiązać problem. I tak jest dzisiaj. Sahadźa Joga jest dobra, otrzymujecie Realizację w tych nowoczesnych czasach, ale dojrzałość musi nastąpić, w przeciwnym razie jest bezużyteczna. Do etapu nasiona było w porządku, ale gdy już wykiełkuje, musi stać się drzewem, inaczej jest bezużyteczne. I to wszystko musicie zrobić razem, pomagając sobie nawzajem, rozumiejąc się nawzajem. I każdy musi nad tym pracować. Nawet jeśli jedna osoba cierpi, ja cierpię. Cała rzecz stała się kolektywna. Dewi stała się kolektywna. To jest przedsięwzięcie. To przedsięwzięcie, wiem, zbyt wielkie. Nie było innego wyjścia. To jak ukrzyżowanie każdej części Waszego ciała, każdej komórki Waszego ciała. Ale wszystko w porządku.

Więc dzisiaj, zamiast czuć się winnym, powinniście być przepełnieni ogromną odwagą i ogromnym entuzjazmem: że musimy to zrobić, ponieważ Matka dała nam moc. Możemy to zrobić; nic nie powinno nas powstrzymywać. I będziemy sobie pomagać. Jedna osoba wykonuje pracę, nikt na to nie spojrzy, nie ruszą się. „Wiem, siedzę, wiem. Niczego nie robię, wiem”. A w Sahadźa Jodze stało się to jeszcze subtelniejsze, „Chcę to zrobić, ale jest we mnie buc, który mi na to nie pozwala”. Więc wynoś się ze swoim bucem. Tak to właśnie jest.

Wszystkie te argumenty są głupie, bezwartościowe w Sahadźa Jodze. To znaczy, że nie zrozumieliście znaczenia Sahadźa Jogi, nie zrozumieliście znaczenia samych siebie, i nie macie szacunku dla swojego życia. Tak to właśnie jest. Jeśli oddajecie się takiemu myśleniu, to nie jest dobrze. Ale dzisiaj musicie obiecać sobie i Mnie w swoim sercu, że napełnicie się tym entuzjazmem i tą śakti. Nadszedł czas. Co uczyni was prawdziwymi joginami. Całkowite oddanie.

Wyobraźcie sobie tych ludzi z OWP, co oni robią, bez strachu. Mam na myśli, wszelkiego rodzaju ludzie, których widzicie wokół siebie, nawet w Kali Judze są tak oddani czemuś bezsensownemu. Dlaczego my nie możemy być oddani czemuś tak sensownemu? Oni się niczego nie boją, są nieustraszeni. Dlaczego my nie możemy stać się tacy? Co jest z nami nie tak? Więc każdy z nas musi mieć ten entuzjazm i myśleć: „Sam jestem instytucją. I zamierzam to zrobić, nie będę wykorzystywać życia w aśramie, ładnie urządzony w aśramie. Bardzo dobrze, tanio”. Nie. Wszyscy zamierzamy się też wyprowadzić i znaleźć sobie miejsce gdzie indziej. Na razie aśram jest w porządku. Ale potem zróbcie więcej miejsca dla innych, którzy przychodzą. Wyjdźcie z tego. Wyjdźcie, zamieszkajcie gdzieś i działajcie. Potem w aśramie: „To jest mój dom, wydałem na to pieniądze, to są moje meble, to jest to, tamto”. Właściwie powinniście wiedzieć, jak żyć bardzo, bardzo skromnie, jak to mówią. Oczywiście, teraz czuję, że każdy aśram ma tyle mebli, że musieli je zgromadzić. Lepiej żyć bardzo skromnie.

Zatem zaczyna się tapasja. Sami podejmijcie pokutę. Ale potem usłyszę: „Matko, jestem na tapasji, jem tylko raz”. Dlaczego? Kto wam kazał być na tapasji? Cieszcie się! Cieszcie się waszą tapasją! Wtedy jest to Sahadźa, w przeciwnym razie: nonsens. Cieszcie się. Jeśli potraficie cieszyć się swoją tapasją, wtedy jesteście sahadż; Z entuzjazmem. Spójrzcie na tych z OWP, spójrzcie na tych ludzi, czy oni mówią: „Idziemy na tapasję”? Nic. Macie przykłady ludzi wokół siebie. Ale nie możemy powiedzieć, że są opętani przez buce. A nawet jeśli są, to co z wami? Lepiej dla odmiany dajcie się opętać bucom Sahadźa. Jeśli tylko w ten sposób można was zmotywować. Więc powiedzcie swojemu umysłowi: „Żadnych wyjaśnień, nic z tego. Pokażę swoją wartość!”

Ale jeśli uwaga cały czas jest tylko na tym, żeby się popisywać albo być w mojej uwadze, albo być ze Mną w kontakcie, pisać do Mnie czy coś, to w ogóle nie pomoże. Jestem tylko lustrem, a wy widzicie we Mnie siebie, w prawdziwy sposób. A także, to lustro jest pełne mai. W tym lustrze diabeł może wyglądać jak święty – dla samego siebie. Jeśli ma ego, może wydawać się sobie świętym. Albo jeśli jest osobą lewostronną, może myśleć, że jest inkarnacją Bhairawy – może tak być. Ale jeśli jest szczery wobec siebie, może wyraźnie zobaczyć, że jest najwyższym z najwyższych, jest Sahadźa joginem. I dopóki nie zobaczycie siebie w ten sposób, wiedzcie, że to maja.

Więc uświadomcie sobie, że osiągnęliście wiele, otrzymując Realizację, wznosząc się tak wysoko ponad wszystkie te małostkowe idee. Każda idea jest małostkowa, czy to ekonomia, polityka, filozofia, każdy -izm, wszystko jest małostkowe dla Sahadźa jogina, ponieważ nikt z nich nie wie nawet tyle o królestwie Boga. O czym oni mówią, to ekonomia. Nie wiedzą nic o Jego polityce. Nie wiedzą nic o tym, że istnieje cudowna moc, która rządzi całym Wszechświatem, i która jest tak wydajna. Która nigdy nie zawodzi. Tak punktualna, tak sensowna, tak interesująca, dramatyczna. Zobaczcie, jak zarezerwowaliśmy to wszystko w mgnieniu oka. Jak dotarliśmy do tego miejsca. Miałam mieć tutaj tę pudżę. To wszystko wiecie. Jak tu przybyłam. Zobaczcie działający cud. Jak działają moce Boskości.

Bądźcie właściwym instrumentem Boskości. I ma ona inną siłę, jak wam powiedziałam, dośrodkową i odśrodkową – i możecie zostać wyrzuceni. Więc bądźcie ostrożni w tej kwestii. Zmierzcie się z sobą w prawdzie! Nie dajcie się rozpieszczać swojemu ego ani przygnębiać swojemu superego! Po prostu postrzegajcie siebie jako potężny instrument miłości. Ale w miłości nie stajecie się niedyskretni. Stabilnie, pięknie, delikatnie się tym zajmujecie. I może narodzić się tak wiele mocy.

Będziecie zdumieni, że woda, która wydaje nam się czymś tak błahym, ma w sobie tyle mocy. Znacie hydrostatykę. Ta Matka Ziemia, która wygląda tak prosto: Chodzimy po Niej naszymi stopami. Ona nas do siebie przyciąga. Sama wiruje z taką prędkością, utrzymuje nas przyczepionych do siebie. Wykonuje tysiące, tysiące ogromnych zadań, ta wspaniała Matka Ziemia wygląda tak prosto. Jest tak potężna. W ten sam sposób jesteście stworzeni z tej Tattwy Ganeśa, która jest tak ogromna. To Nawaratri powinno dać wam tę moc, te dziewięć mocy dziewięciu czakr. Siedem czakr: już znacie. Ponad tym sami stajecie się mistrzem, a potem sami stajecie się Mocą.

Niech Bóg was błogosławi.