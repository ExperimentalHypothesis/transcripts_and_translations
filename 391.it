Puja di Pasqua, Sydney, Australia, 3 Aprile 1994.

Sono felice di sapere che così tanti di voi sono venuti qui e sento che questo è un puja molto importante, non solo per l'Australia ma per il mondo intero, perchè ha il più grande messaggio che abbiamo ora reso realtà in Sahaja Yoga. Dobbiamo comprendere il messaggio di Cristo. Ci sono molte persone in questo mondo che cercano di mostrare che sono grandissimi razionalisti e che hanno il diritto di fare qualsiasi affermazione vogliono circa Cristo. Leggevo il giornale oggi e sono rimasta colpita dal fatto che tutti dicono ad uno ad uno che "Io rifiuto questa parte [della vita] di Cristo, che è nato con l'immacolata concezione", "Io rifiuto il fatto che sia risorto", "Io rifiuto questo e io rifiuto quello". Chi sei tu? Poichè sai scrivere, poichè hai fiuto, come puoi dire cose del genere, senza neanche scoprirlo? Sei uno studioso, forse sei molto istruito, forse pensi di essere in grado di dire tutto ciò che vuoi riguardo qualsiasi argomento. Ma l'argomento della spiritualità non può essere trattato da persone che non hanno nemmeno la realizzazione del sè.

Perchè è una vita davvero divina, è una vita molto diversa. È un'area in cui la vostra mente non può entrare, è oltre la mente; e così i poeti o gli artisti, tutti coloro che hanno lavorato sulla vita di Cristo e hanno cercato di dire cose a questo riguardo per lo più erano anime realizzate e se non lo erano non hanno potuto rendere giustizia alla Sua vita. È veramente sorprendente che io debba celebrare la sua risurrezione in Australia. Sapete che questa è la nazione del Muladhara, e il Muladhara stesso poi si esprime o si manifesta nell'Agnya. Così avete una tale connessione, prima di tutto è il paese in cui il Muladhara è posto, fu posto dovrei dire, e più tardi si manifestò nella vita di Cristo, nel centro dell'Agnya. Devo dire che avete creato delle grandissime persone [esempi] di questa bellissima manifestazione, come Dr. Bogdan, che è australiano, nel senso che è vissuto qui e poi è tornato in Russia, che è l'Agnya destro, dove ha lavorato.

Allo stesso modo, come Sahaja Yoga ha prosperato qui, per cominciare, tra tutti i paesi europei, o possiamo dire tra tutti i paesi che non erano indiani, la massima crescita ha avuto luogo in Australia. E la massima crescita ora ha avuto luogo nei paesi dell'Est, in Russia. Ora l'altra parte dell'Agnya è la Cina, e siete solo voi gente, tra di voi solo, qualcuno deve prendersene cura. E del resto vi occupate di Taiwan, Hong Kong, della Tailandia: tutte queste sono razze cinesi. A parte questo venerano Buddha, è molto interessante. Buddha, come sapete, è nel lato sinistro della placca di medha, come la chiamano, questa è la placca di medha, la parte inferiore del cervello. Così Cristo è nel centro e abbiamo Buddha sul lato sinistro. Inoltre voi vi state occupando dei paesi che sono influenzati da Buddha. Tutto sta funzionando come un piano, forse non ne siete coscienti, che siamo tutti appartenenti a un Virata e che i nostri bisogni o il nostro lavoro, hanno tutti grande significato e connessione.

Circa l'Australia c'è un mito in India: c'era un grande santo ed era molto bravo ma in qualche modo aveva compiuto degli errori, o forse molti errori. Perciò Dio lo maledisse e disse "È meglio che te ne vada dall'India". [L'Australia] collegava India e Africa così questa terra fu portata giù fino a questo punto. Gli diede la terra, Dio, e disse "Ora fai risorgere questa terra e fanne qualcosa". E questa stella è chiamata Trishanku, che è la vostra Croce del Sud. La Croce del Sud si chiama Trishanku, come viene spiegato nei nostri Purana come questo santo, che divenne così e Dio lo reses una stella che sta là in cima. Trishanku si trova proprio sopra questa terra e opera per la costruzione di questo paese. Gli fu detto "Vai là e costruisci un paradiso per gli esseri umani".

Questo ha così tanti riferimenti mitologici e storici, e ci sono anche alcuni ottimi  punti che ho visto dell'Australia i quali sono veramente sorprendenti perchè essi credono nella società multirazziale e la conservano, cercano di aiutare la gente attraverso la giustizia se qualcuno viene infastidito e torturato. È un atteggiamento molto coraggioso verso il progresso l'avere società multirazziali. E questo giunge ancora, direi, dopo la risurrezione del pensiero politico. L'America è una società multiculturale, piena di ciò, e come risultato di questo sono progrediti molto finanziariamente ma non hanno appreso niente dalla società multiculturale.

Ad esempio, gli spagnoli ci andarono - come sapete gli spagnoli sono dei toreri, andarono e distrussero tutte le culture dell'antichità. E le nuove genti che vi si sono recate, non hanno alcun rapporto con esse. Ad esempio gli indiani hanno un'identità separata. Poi abbiamo altre culture come quella islamica e così via. Non mantengono alcun legame con loro; gli originali aborigeni vengono inoltre tenuti fuori come qualcosa di livello molto basso.

Ma qui trovo che la gente ha una curiosità e anche una conoscenza delle altre culture che sono intorno a loro. Ciò mostra che il senso della collettività è nei vostri geni, possiamo dire, che funziona in modo tale che questo paese crede ancora nella società multiculturale.

Tutte queste sono manifestazioni della qualità di Shri Ganesha. Vedete, se avete, diciamo, un gruppo anche di dieci persone, con marito e moglie e questi non hanno la purezza di Shri Ganesha, essi non possono esistere perchè ci sarà sempre un grandissimo conflitto tra marito e moglie, inoltre, non solo il conflitto, ma la gente diventerà estremamente superficiale. Come in America [dove] una donna sposerà un uomo perchè lui indossa quel particolare vestito, o una donna viene apprezzata perchè ha un particolare tipo di acconciatura. Se l'acconciatura cambia l'uomo può chiedere il divorzio, sono così superficiali! Si bisticcia con il marito perchè "Non hai comprato una giacca partoicolare che mi piaceva". Così c'è il divorzio. È così superficiale!

Così il rapporto tra moglie e marito viene stabilizzato da Shri Ganesha e Lui vi dona l'idea pura di come gioire della vostra vita coniugale. Perchè gente come Freud è diventata così importante? Essi rimpiazzano il Cristo e la gente rimane infatuata da ciò. Perchè gli esseri umani, se sanno di essere allo stato potenziale tutti divini, devono tutti diventare divini e non scendere al livello degli animali o anche più in basso; se comprendono che il loro principale fine nella vita è la resurrezione, che devono elevarsi al di sopra di queste cosiddette tentazioni della vita, se conoscono questo potenziale allora devono anche credere in esso, così da non avere queste idee assurde circa la vita.

Cristo venne come essere umano, venne come un essere umano ma non era un essere umano, era divino, non era assolutamente nient'altro che Omkara, ecco come potè camminare sull'acqua Non c'era niente di materialistico in Lui, si può dire, niente materia in Lui. Se ci fosse stata della materia non avrebbe potuto camminare sull'acqua. Ma se la gente rifiuta tutti questi fatti circa la Sua nascita, il Suo camminare sulle acque e tutto il resto, alllora cosa rimane di Cristo non riesco a capirlo.

Ora questo messaggio della risurrezione è molto importante, ma ciò che scoprite è che, non appena avete tre giorni di vacanza, la gente fa proprio ciò che non si dovrebbe fare. Sono andati in qualche posto, forse con le loro mogli, o forse non con le loro mogli, con chiunque, in qualche genere di mondezza e gioiscono di cose di cui non può gioire chi sia un'anima realizzata. Così dobbiamo conoscere noi stessi, [sapere] che abbiamo la realizzazione, ce l'abbiamo, non si trova allo stato potenziale, ma in uno stato cinetico. Così per noi Cristo dovrebbe essere un modello di quale genere di vita dovremmo vivere.

Ai giorni di Cristo non c'erano aeroplani, nè automobili, niente, ma lui andò di luogo in luogo e parlò loro della vita spirituale. La gente non era ancora evoluta, non erano abbastanza maturi, così non potè dare loro la realizzazione ma parlò della vita dharmica. Giunse all'estremo dei dieci comandamenti: disse non solo che non dovete commettere adulterio ma che non dovreste nemmeno avere occhi adulteri. Occhi puri. Ora, come è possibile? Quando vedete i cristiani e le nazioni cristiane, soffrono di questa malattia del non avere per niente occhi puri. C'è una sorta di lussuria e avidità nell'occhio, e non se ne vergognano. Grazie a Dio i Sahaja Yogi di tutto il mondo sono cambiati così tanto, si sono trasformati così tanto, sono diventati così belli che questo problema non l'abbiamo.

E se qualcuno li ha, vogliamo che quella persona esca da Sahaja Yoga finchè avrà curato se stessa e sarà tornata alla normalità. Il problema principale delle nazioni cristiane è che sono diventate troppo mentali. Anche il sesso viene fatto mentalmente, nel senso che flirtano. Gli occhi continuano ad osservare le cose e reagire ad esse. Non riescono ad essere i testimoni di niente: qualsiasi cosa vedano iniziano a pensare ad essa, reagire ad essa. Poi la reazione, dato che non sono evoluti, può portarli a qualsiasi livello di bestialità, peggio delle bestie. Ad esempio [se] una persona normale vede qualcosa entra in consapevolezza senza pensieri e gioisce semplicemente della sua bellezza. Ma una persona piena di lussuria e avidità non può mai gioire di nulla. Al contrario vorrà possedere quella cosa o andare oltre i limiti della propria autorità e gioire della moglie di qualcun altro, del marito di qualcun'altra.

È una cosa molto sottile che dovremmo capire; quando facciamo amicizia con gli altri di cosa gioiamo in quell'amicizia? Cosa vediamo in quell'amicizia? Come anime realizzate come dovrebbe essere la vostra amicizia? L'amicizia dovrebbe essere pura, nirvaj. Cioè voi siete amichevoli con qualcuno perchè gioite semplicemente della pura amicizia in cui non vi è senso di possesso, o anche senso di distruzione. Una tale amicizia è un'amicizia sahaj. Ho visto gente di tutto il mondo, quando arrivano a Ganapatipule, il modo in cui ridono, il modo in cui gioiscono, mi sento molto felice che questo nuovo mondo di persone così innocenti sia stato creato su questa terra durante la mia vita. Anche voi dovreste comprendere che ora appartenete a un genere di persone molto più alto, un genere molto più alto.

Non c'è giustificazione per qualunque Sahaja Yogi che indulga in quelle sconcezze perchè lui è oltre, ha sviluppato un nuovo senso di bellezza e di pulizia. Non può sopportare qualsiasi cosa che lo faccia sembrare una persona che va verso tutti i generi di sozzure. Questa è una specialità che voi possedete, che era potenzialmente dentro di voi e nonostante l'atmosfera nella quale siete vissuti e avete visto, ne siete semplicemente usciti e siete diventati come bellissimi fiori di loto nello stagno della sporcizia. E questi stessi fiori di loto possono dare una tale magnifica fragranza agli altri da rendere l'intero stagno fragrante e magnifico.

Per cui la responsabilità che voi avete è più di quella, di rei, di Cristo, perchè Cristo era divino. Stavo chiedendo loro di portare il Devi Mahatmyam se possibile; in esso Lui viene descritto come figlio di Lord Krishna e di Radhaji, e [si legge] che gli è stato dato uno speciale potere ed è chiamato il supporto dell'universo. Immaginate, Muladhar, vedete, è il supporto dell'universo. E la nascita viene descritta in modo stupendo: prima fu creato come un uovo; questa purezza, questa auspichevolezza venne resa come un uovo -ecco perchè a Pasqua voi date le uova ai vostri amici-, ora quest'uovo venne conservato bene per delle ere poi venne spezzato in due [parti]. La prima divenne Shri Ganesha e la seconda, che si sviluppò completamente come un uovo quando si sviluppa ed è completamente maturo, la seconda fu Cristo. Potreste dire "Come fa un uovo ad avere due forme?". Devo dire che questi sono avvenimenti divini, sono molto diversi da ciò che vediamo nel mondo mondano.

Ora quest' uovo, la seconda parte di esso divenne un bambino, e piangeva per il proprio Padre. Per tutta la Sua vita Cristo parlò per Suo Padre e quando seppe che sarebbe stato crocefisso pregava Suo Padre dicendo "Oh Padre, salvami da questa pazzia della crocifissione". Pregò, e se vedete le Sue dita, queste due dita sono sempre in mostra, espressione della sua benedizione. Questo è quello che rappresenta, come sapete molto bene, Shri Krishna e questo Shri Vishnu. Per cui mostrò sempre queste due dita.

Ci sono così tante cose dalle quali noi possiamo, come Sahaja Yogi, scoprire come Cristo abbia continuato a regnare. Egli non è morto. Il suo corpo può essere morto in Kashmir come dicono, ma Lui era lo Spirito, e lo Spirito che era in Lui era una grandissima personalità vivente, vivente per l'eternità. Possiamo dire che forse ha avuto una piccola parte di, diciamo, aspetto umano per camuffarsi, dopotutto lo Spirito non può venire da solo, e quella potrebbe essere morta, quella parte, quel travestimento che stava usando. Nella divinità, come Ganesha è puro, Lui è assolutamente al di là di ogni genere di contaminazione.

Le altre incarnazioni che sono venute su questa terra hanno dovuto fare molte cose: Shri Krishna è dovuto andare alla guerra del Mahabharata, Rama è dovuto andare nella giungla per occuparsi della gente. Lo stesso con Cristo: possiamo dire che è dovuto andare in tutti questi luoghi ma non si è mai comportato come un essere umano. Gli altri lo hanno fatto: Shri Rama ha urlato molto, pianto molto per sua moglie. Poi Shri Krishna si è sposato così tante volte, perchè [le mogli] erano i suoi poteri, così le ha sposate. Sebbene fossero incarnazioni hanno dovuto fare molto le cose che gli esseri umani fanno.

Cristo non si è mai sposato, non ha mai pianto, per quel che ne sappiamo, a parte quando stava pregando suo Padre, chiese semplicemente "Se potessi togliere questa tazza dalla mia bocca sarei molto felice". Perciò si vede dal suo carattere che è venuto su questa terra come una personalità divina, è vissuto come una personalità divina ed è morto come una personalità divina. Penso che sia molto più facile essere così, perchè siete una personalità divina, venite, date qualche sermone, insegnamento, questo, quest'altro e poi ve ne andate. Non si è preso la responsabilità di dare la realizzazione alla gente, che è il più grande grattacapo, penso, dare la realizzazione alla gente, perchè, se date loro la risurrezione, se ottengono la realizzazione...

Cristo accettò la sua risurrezione come una cosa naturale perchè sapeva tutto di ciò e che non doveva cambiare, non doveva trasformare se stesso, era lo stesso di prima, perchè non aveva bisogno di nessuna risurrezione. Cercò solamente di mostrare nella sua vita che noi esseri umani possiamo avere la realizzazione e possiamo essere risorti. Il suo messaggio non è la croce ma la resurrezione, e questa risurrezione, se la comprendete, potete allora comprendere anche un'altra cosa: che ora siamo risorti da normali esseri umani al livello Divino.

Era più facile per Cristo perchè non doveva affrontare nessun problema, mentre voi venite fuori da quella vita umana a una vita più alta. Improvvisamente è troppo, sono d'accordo che è troppo da accettare. Ma poichè andate oltre la mente non è difficile perchè la mente cessa di pensare. Altrimenti normalmente la gente avrebbe pensato "Ora sono risorto, bene, cosa dovrei fare? Cosa dovrei abbandonare? Cosa dovrebbe andarsene via? Qual è la meta?". Tutte queste idee degli esseri umani vi avrebbero seguito lentamente, ma no! Sentite solo che "Ci siamo! Ora che fare? Ci siamo!". Diventate coscienti delle vostre qualità, delle vostre virtù, della vostra grandezza, e coloro che ne sono stati coscienti sono

divenuti molto fiduciosi nel fatto che "Abbiamo questi valori già esistenti dentro di noi, abbiamo questi poteri che si stanno manifestando e che stanno fluendo attraverso di noi". Nessuno ne ha dubitato, alcuni sì, ma molto pochi. Quando siete cresciuti, immediatamente avete saputo che "Il Divino agisce attraverso di me, è lì, tutto è tangibile". Sapete tutto del vostro essere interiore. A poco a poco diffondete voi stessi, allargate la vostra personalità e poi non avete le debolezze che gli esseri umani possiedono.

Abbiamo avuto persone strane, non c'è dubbio, lo so, persone che hanno iniziato a pensare come fare soldi attraverso Sahaja Yoga e questa è ancora una sciocchezza umana, o come mostrare i propri poteri, come mostrare che i propri poteri possono imporsi, come usare il proprio ego per reprimere le persone. Tutti questi sono stili di vita umani e sono esistiti per un certo tempo, ma ora trovo che siette tutti lavati come se questa kundalini vi avesse lavato completamente. Voi tutti siete diventate persone magnifiche, estremamente belle e anche la gente vi vede all'aeroporto e pensa che "Queste sono delle persone uniche". Anche in quest'area, quando siamo arrivati mi stavano riferendo che il custode stava dicendo che non ha mai visto un gruppo simile, non lottano, non bisticciano, non fanno soldi, i bambini sono così dolci. È eccezionale, una tale società non è mai esistita in nessun luogo in questi tempi, e com'è che esiste qui? Erano veramente sorpresi, come voi dovreste essere, che voi avete raggiunto questo senza molto sforzo o sacrificio, o senza andare sull'Himalaya. L'avete avuto qui perchè era tutto pronto, era tutto lì e voi l'avete trovato. I nostri matrimoni sono al 90% riusciti.

Abbiamo problemi dai genitori, talvolta, dalla società, ma è troppo piccolo per essere menzionato e mi fa comprendere che possiamo davvero cambiare questo mondo, senza dubbio. Se ricordate che il messaggio di Cristo è la risurrezione, questo è già accaduto a voi.

Ora, dopo la risurrezione, cosa fare? La vostra attenzione dovrebbe essere lì. Se è ancora sul lavoro, sul denaro, sulla macchina, sulla casa, questo, quello, allora siete ancora un essere umano, non avete ancora perso quell'attaccamento; o sui vostri figli e i vostri sposi e tutto [il resto], ciò è ancora assolutamente umano. Una persona divina ha tutti i parenti ma non è attaccata e non è coinvolta da loro. Ho dato molte volte un ottimo esempio degli alberi: vedete che nell'albero la linfa sale, va alle varie parti dell'albero, e o evapora o ritorna alla Madre Terra. Non si attacca mai a nulla; finchè siete attaccati ai vostri bambini, attaccati a questo, attaccati a quello, cercate di capire che la divinità non si è ancora completamente manifestata. Quel distacco non è disinteresse, mai. Al contrario è il più puro distacco che nutre veramente ogni area della vostra vita; Ovunque andiate, esso nutre. Così voi dovete mettervi alla prova, nessun altro deve farlo: "Quanto sono stato gentile con gli altri? Quanto sono stato utile agli altri? Quanto sono stato collettivo?".

Ho avuto visione di questo molte volte e mi ha dato una grande gioia. Ad esempio una volta abbiamo avuto un programma per Sahaja Yogi e l'uomo ha invitato solo me per cena. Così c'è stato il programma e  ho pensato "Come può tutta questa gente mangiare nella sua casa?", vedete. Così ho aspettato finche sono scomparsi, tutti i Sahaja Yogi se ne sono andati. Quest'uomo è venuto e ha detto "Madre, perchè hai chiesto loro di andarsene? Avevo cucinato per tutti!". Vedete, questo mi ha reso così felice! Aveva una casa piccola, non so come abbia potuto cucinare per tutti loro, aveva già cucinato così tanto cibo e stava aspettando che tutti avessero un po' di cibo e Io ho pensato che "È troppo per lui nutrire così tanta gente".

Allo stesso modo dobbiamo avere questo sentimento che siamo tutti collettivi e dobbiamo aiutare l'un l'altro. È come nel corpo, se ho un problema a un dito, una mano, ovunque, il corpo intero ne risente, il corpo intero soffre per questo, il corpo intero lo sa. Allo stesso modo in Sahaja Yoga ci dovrebbe essere un sentimento comune in tutto il mondo. Se qualcosa accade qui, una persona è colpita, il corpo intero dovrebbe saperlo. Non solo sapere, ma anche fare qualcosa. Se una persona soffre il mondo intero soffre per questo, e questo è il culmine della nostra collettività. Coloro che cercano di tenersene fuori, vedete, fuori dalla collettività, non possono neanche crescere. Devo dirvi di molte cose, ma in particolare direi che quando vedete qualcuno in difficoltà, diciamo difficoltà finanziaria, allora dovremmo cercare suggerire o di aiutare quella persona proprio come una parte integrante del tutto.

Allora quella persona comprenderà che "Ho così tante persone qui, non sono solo". Qualcuno potrebbe avere di più, qualcuno potrebbe avere di meno, non fa differenza, ma l'attività del collettivo dovrebbe essere tale da poter sentire quell'unione, quel sentimento innato per un'altra persona, innato. Non dovete pensarci sopra, ma dovreste sentirvi in modo innato attaccati a quella persona e dovreste sentire che dovete fare qualcosa al riguardo: "Dopotutto, perchè non dovrebbe provare la stessa gioia che provo io?". Perciò la prima cosa che dovrete fare per queste persone è aiutarle nei chakra, aiutarle nei loro sforzi.

È molto facile ora fare Sahaja Yoga; nei tempi antichi era molto difficile. Se aveste provato Sahaja Yoga, diciamo, al tempo di Cristo, sareste potuti essere tutti crocefissi, magari. Cosa ha fatto Cristo, dopotutto? Perchè è stato crocefisso? Ma ora non è così. Come altri santi e altre persone in India, "Per migliaia di anni" hanno detto "abbiamo meditato; abbiamo iniziato la meditazione quando non eravamno niente e ora, anno dopo anno, nascita dopo nascita abbiamo lavorato duramente per giungere a questa situazione in cui abbiamo la realizzazione".

Voi non avete quel problema. Non c'è proprio nessun problema a parte il fatto che dovete avere completa valutazione di voi stessi che siete il puro Spirito e che siete nel Regno di Dio, proprio come Cristo. A lui non importava. Doveva opporsi a qualcosa di sbagliato? Lo faceva.

Quando doveva supportare qualcosa che doveva essere distrutto o salvato, lo faceva. Non ha avuto niente a che fare con Maria Maddalena, ma quando la gente ha iniziato a lapidarla, è andato e si è messo davanti a lei, e ha detto "Coloro che non hanno commesso alcun peccato possono scagliare una pietra". Vedete, questo coraggio, questa fiducia era in Lui perchè era una personalità divina, a causa della divinità. Ma voi siete diventati divini; in un certo senso sapete più della vita di quanto Lui sapesse perchè Lui non aveva mai toccato questi punti che voi avete toccato, da quali problemi siete usciti.

Così dovreste avere molta più comprensione per le persone che non sono in Sahaja Yoga o che vogliono venire in Sahaja Yoga. Ad esempio, appena vengono ad un programma, non dovreste subito dire "Sei un bhoot, sei quello". [anche] voi eravate un bhoot prima di venire qui, un bhoot  piuttosto grosso. Se me lo chiedete ve lo posso dire. Ma quando capite qual è la vostra importanza ora siete diventati qualificati, sapete tutto di ciò, quando sapete che questo è accaduto, allora cercate solo di seguire quelle poche regole di Sahaja Yoga. È molto facile per voi seguir[le] perchè siete divini, non c'è nessun problema, nessun problema, potete seguirle molto bene ma non soccombete alle pressioni umane che ancora sopravvivono in voi o forse nella società. Mantenete il vostro stile, il vostro comportamento e sarete sorpresi che il resto del mondo vi venererà, non vi appenderà ma vi venererà. Questo accadrà nel corso della vostra vita ma cercate di capire che siete stati risorti con un fine, e quel fine è quello di trasformare questo mondo in un luogo magnifico per cui tutti voi dovreste, con piena attenzione con piena comprensione di voi stessi, delle vostre responsabilità, saltarvi dentro.

L'Australia ha una responsabilità speciale, come vi ho detto; alcuni sono iper responsabili e altri non lo sono per niente, non riesco a capire perchè è così, perchè accade questo. Vedo persone che sono così attente e altri la cui attenzione non è ancora a posto, si muove di qui, si muove di là. Per cui dovreste cercare di seguire coloro che hanno raggiunto una certa altezza, cercate di seguire la loro vita, il loro stile di vita e poi vi sorprenderete di poterlo fare molto facilmente, perchè siete maturi. Come ho detto, noi siamo come un uovo [che] deve schiudersi quando siete maturi. Ma alcuni pulcini escono e iniziano a camminare facilmente, con le loro piccole zampette, li vedete camminare molto bene verso la madre.

E gli altri sono ancora coperti da ogni genere di sporcizia e non sono capaci di camminare. Allora quelli che sanno camminare li conducono proprio, vedete, li spingono con i loro becchi e dicono "Andiamo, andiamo, andiamo", e li portano dalla madre. È molto interessante, dovete osservarli.Questa Pasqua ha un grande significato: siamo pulcini appena nati e ora dobbiamo seguire un nuovo cammino. È un cammino molto semplice ma siamo ancora condizionati perciò abbiamo paura, forse, o abbiamo un ego, qualsiasi cosa. Per cui abbandonate tutte queste cose, diventate umili e mettetevi semplicemente in cammino su questa strada Sahaj e un giorno l'Australia dovrebbe essere in grado di coprire il mondo intero. Non vedo perchè no, dopotutto siete il Muladhara e il Muladhara deve giocare il suo ruolo delle persone più sagge.

La saggezza è il potere che ottenete da Shri Ganesha. Perciò dovete essere saggi, assolutamente saggi, e sapere che siete stati ricercatori. Non l'avete ottenuto perchè ve l'ho chiesto io o vi abbiamo pagato o altro, ma eravate ricercatori che lottavano per conoscere la verità, ecco come l'avete ottenuta e ora che ce l'avete dovreste stabilizzarla completamente nella vostra vita e anche nelle vite degli altri. Che anche gli altri pensino "Quest'uomo è veramente unico" o "Questa donna è proprio unica, è molto diversa, non è egoista, non fa la furba, non manipola, ma in qualche modo con il suo carattere, la sua natura, sta cercando di creare luce per noi e illuminare il nostro cammino, illuminare il cammino degli altri".

Che Dio benedica tutti voi.

Naturalmente oggi dobbiamo fare il puja di Shri Ganesha per due ragioni, a causa dell'Australia e di Cristo. È molto importante che il nostro Ganesha sia stabilizzato perfettamente e che la sua luce venga emessa veramente nella nostra vita di tutti i giorni, e si mostri anche sul nostro viso, nei nostri occhi, perchè sapete che gli occhi sono governati da Cristo stesso. E quando la luce giunge, vedete, quando avete la realizzazione, si ha un pizzicorio negli occhi a causa del Suo risveglio dentro di noi. Così oggi dobbiamo veramente pregare di avere quel carattere magnificente di Cristo che era espressione o manifestazione delle qualità di Ganesha.