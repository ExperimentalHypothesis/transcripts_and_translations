Shri Raja Rajeshwari Puja. Madras (India), 6 December 1991.

Σρι Ράτζα Ρατζέσβαρι Πούτζα 6 Δεκεμβρίου 1991, Μαντράς, Ινδία Σήμερα θα κάνουμε μια Πούτζα στον Σρι Γκανέσα και θα ακολουθήσει η Πούτζα στη Ράτζα Ρατζέσβαρι. 

Με τόσα πολλά ονόματα έχουν περιγράψει τη Θεά: κυρίως ο Άντι Σάνκαρατσάρια, Την αποκάλεσε Ράτζα Ρατζέσβαρι, που σημαίνει η Βασίλισσα όλων των Βασιλισσών. Έχει χρησιμοποιηθεί ο ίδιος τίτλος για την Παναγία στη Δύση. Αυτές οι ιδέες έχουν προέλθει από την παγανιστική θρησκεία, όπως σας έχω πει παλαιότερα και όχι από κάποια περιγραφή της Παναγίας στη Βίβλο. Αυτό δείχνει ότι έχουν γίνει πολλές αλλαγές στα γραπτά της Αγίας Γραφής. Επίσης έχουν γίνει πολλές αλλαγές στις ινδικές γραφές, ακόμη και στην Γκίτα. Έτσι λοιπόν ξεκίνησε ο εκτροχιασμός σε κάθε θρησκεία. Οι διανοούμενοι εκμεταλλεύτηκαν αυτό το γεγονός και άρχισαν να προβάλουν τη δική τους ιδέα, λέγοντας και περιγράφοντας πράγματα που ήταν εντελώς αντίθετα στη θεϊκή Δύναμη. Είστε όλοι πολύ τυχεροί σε αυτή τη Γη γιατί έχετε ανακαλύψει την πραγματικότητα και βλέπετε ότι όλα αυτά τα πράγματα που νομίζατε μυθολογικά, να είναι αλήθεια. Όλα τα πράγματα που είναι διανοητικά δεν είναι αληθινά, επίσης, οτιδήποτε χρησιμοποιείται για να χωρίσει τους ανθρώπους δεν είναι αλήθεια. Διότι πιστεύουμε σε όλες τις θρησκείες, γι' αυτό και κάθε αποκαλούμενος θρησκευόμενος άνθρωπος, είναι εναντίον μας. 

Διότι θεωρείται ότι πρέπει να πιστεύετε σε μια μόνο θρησκεία και να πολεμάτε όλες τις άλλες. Αν πιστεύετε σε όλες τις θρησκείες, αυτό σημαίνει ότι δεν είστε θρησκευόμενοι, αυτή είναι η ιδέα. Και αυτό τους σοκάρει, ότι πιστεύουμε σε όλες τις θρησκείες και σεβόμαστε όλες τις ενσαρκώσεις και πιστεύουμε στην ενσωμάτωση όλων των θεοτήτων. Όσον αφορά τον Γκανέσα, πρέπει να ήταν μια μεγάλη αποκάλυψη για εσάς που είστε από τις χώρες της Δύσης. Ακόμη και στον βορρά, δεν βρίσκω ότι ο Γκανέσα λατρεύεται τόσο πολύ όπως λατρεύεται στο νότο, ειδικά σε αυτή την περιοχή και στη Μαχαράστρα, διότι στη Μαχαράστρα υπάρχουν οχτώ Σουαγιαμπού του Γκανέσα και όλοι πιστεύουν σε αυτά. Λέγεται ότι όλα αυτά είναι τυφλή πίστη, αλλά τώρα έχετε δει τον Γκανέσα να στέκεται πίσω Μου, μέσα Μου, για να σας αποδείξει ότι υπάρχει μια θεότητα που λέγεται Γκανέσα. Θα σας δοθούν αυτές οι φωτογραφίες όπου ο Γκανέσα ο μισός κάθεται εδώ και ο υπόλοιπος είναι το σάρι Μου. Αλλά όλα αυτά είναι για να σας πείσουν ότι υπάρχει μια θεότητα που είναι ο Σρι Γκανέσα και ότι δρα, δουλεύει μέσα από το Μουλαντάρα. Αυτή η γνώση ήταν κοινή για τους Ινδούς χιλιάδες χρόνια πριν. Ο χορός Κουτσιπούντι ξεκίνησε εφτά αιώνες πριν τον Χριστό, έτσι μπορείτε να φανταστείτε ότι η ιδέα του Γκανέσα πρέπει να υπήρχε χιλιάδες χρόνια πριν. 

Έτσι οι άνθρωποι ήταν πολύ εξελιγμένοι πνευματικά σε αυτή τη χώρα και ήξεραν τι είναι οι θεότητες, πώς φαίνονατι, ποιες ποιότητες ελέγχουν, αν και ήταν μια κρυφή γνώση για το ευρύ κοινό. Αλλά ό,τι είπαν οι άγιοι έγινε αποδεκτό, γιατί δεν υπήρχε καθόλου εγώ σε αυτό. Προσπάθησα να εντοπίσω το γιατί οι άνθρωποι στη Δύση ανέπτυξαν τόσο πολύ το εγώ. Ακόμη δεν έχω καταφέρει να βρω τη βασική αιτία, γιατί αυτού του είδους η επιθετικότητα προέρχεται από το εγώ. Κάποιος μπορεί αν πει λόγω της ανταγωνιστικότητας, αλλά αυτή καθόρισε την ιστορία της Δύσης, ακόμη και οι άνθρωποι που ακολούθησαν τον Χριστό, που ήταν η απόλυτη ταπεινότητα, κάτι απόλυτα ξεκάθαρο και ευρύ παντού, ακόμη και αυτοί οι άνθρωποι ήταν τόσο επιθετικοί. Τώρα η ταπεινότητα είναι το βασικό πράγμα που πρέπει κανείς να καταλάβει. Και θα εκπλαγείτε, η ταπεινότητα αποκαλείται Βινάι, που είναι η ποιότητα του Σρι Γκανέσα: «Βινάγιακα». «Vidya vinayen shobhate». «Βίντυα» σημαίνει: «Η γνώση που διακοσμείται μόνο από την ταπεινότητα». Η ταπεινότητα που είδατε χτες σε αυτούς τους σπουδαίους καλλιτέχνες και τους σπουδαίους γκουρού που ήταν εκεί και ο γκουρού Με προσκάλεσε στην ακαδημία του και έκανε όλων των ειδών τις προσφορές που θα έκαναν σε μια Θεά. 

Ήμουν τόσο συγκινημένη, η άμεση αποδοχή, τόσο η δική Μου όσο και της Σαχάτζα Γιόγκα. Ακόμη και η Καλακσέτρα, όπου κυριαρχούνταν από μια θεοσοφική κοινότητα, αν και αυτή η κυρία δεν νοιάζονταν και τόσο για τη θεοσοφική κοινότητα, δημιούργησε αυτή την αίθουσα ακροάσεων και όλα αυτά, όλα τα αφιέρωσε στην τέχνη. Δεν επέτρεψε στη θεοσοφική κοινότητα να μπει στην αίθουσα αυτή. Παρόλα αυτά, Εμένα με δέχτηκαν όλοι τους, μπορείτε να δείτε τόσο καθαρά την αφοσίωσή τους και την κατανόησή τους. Το να είσαι ταπεινός προς τους αγίους είναι ένας άγραφος νόμος αυτής της χώρας. Και ένας άγιος δεν πρέπει να προκαλείται, ούτε να κυβερνάται. Ό,τι λένε οι άγιοι πρέπει αν είναι αποδεκτό. Έτσι η πρώτη ποιότητα που πρέπει να σας δώσει ο Γκανέσα είναι η Βινάι, που σημαίνει η ταπεινότητα. Η ταπεινότητα δεν είναι επιφανειακή, όπως όταν λέτε συνέχεια: «Συγγνώμη» ή «Συγχωρέστε με», «Φοβάμαι πως...» όχι με αυτό τον τρόπο. Δεν είναι δεν είναι φαρισαϊσμός, αλλά από καρδιάς πρέπει να έρχεται η ταπεινότητα. 

Τώρα η ταπεινότητα, φυσικά, πάντα κηλιδώνεται από το εγώ και το εγώ, σας κρατά στην επιφάνεια και ποτέ δεν καταλαβαίνετε ότι φέρεστε εγωιστικά. Ακόμη και όταν μιλάω για το εγώ, οι άνθρωποι νομίζουν ότι η Μητέρα το λέει για κάποιον άλλο, ποτέ δεν σκέφτεστε: «Είμαι εγώ αυτός που έχει αυτό το εγώ». Ο Γκανέσα είναι λοιπόν ο καταστροφέας του εγώ, διότι η ταπεινότητα είναι το μόνο πράγμα που πραγματικά μπορεί να αντικρούσει το εγώ σας. Για να κάνετε τον εαυτό σας πιο ταπεινό, τι πρέπει να δείτε; Για παράδειγμα σε αυτή τη χώρα που έχετε έρθει, πολύ απλοί άνθρωποι ζουν πολύ απλά, δεν έχουν όλα αυτά τα εκλεπτυσμένα πράγματα γύρω τους, τρώνε με τα χέρια τους, τρώνε πάνω στα φύλα, όπως βλέπετε. Και σύμφωνα με μερικές κυρίες που έζησαν εδώ, από τη Δύση, νομίζουν ότι όλοι εδώ είναι πρωτόγονοι. Αλλά κοιτάξτε τον τρόπο που ανέπτυξαν αυτή την τέχνη. Αυτού του είδους τη γρηγοράδα, ακόμη και την υπερπήδηση αυτού του είδους, δεν μπορείτε να το επιτύχετε. Τώρα, η αιτία αυτής της διεργασίας, είναι η ταπεινότητα προς την τέχνη. Η τέχνη πρέπει να είναι σεβαστή. Ένας γκουρού πρέπει να είναι σεβαστός. 

Ο σεβασμός είναι ο μοναδικός τρόπος για να μάθεις κάτι. Αυτό είναι μέσα στο αίμα των Ινδών, νομίζω, ότι πρέπει να υπακούν σιωπηρά τον γκουρού τους. Και αυτός ο γκουρού εκπαιδεύει τόσο πολύ κόσμο, υπάρχουν τόσα πολλά κορίτσια, όχι για κανένα άλλο λόγο, αλλά για να εκφράσουν την τέχνη του. Δεν παίρνει πολλά λεφτά, μπορώ να το δω αυτό. Έχουν πολύ λίγες προμήθειες και επίσης δεν χρεώνει πολλά. Αλλά η αφοσίωση που δείχνει είναι σαν την αφοσίωση που δείχνει ο Σρι Γκανέσα στη Μητέρα Του. Και είναι τόσο πολύ απορροφημένος σε αυτό, όλα τα άλλα δεν έχουν σημασία. Έτσι για την ταπεινότητα, πρέπει να αποσύρετε την προσοχή σας από τα άλλα πράγματα. Αυτό είναι ένα εξαιρετικά σημαντικό πράγμα. Αν η προσοχή σας πάει στα άλλα σας προβλήματα, αυτό, εκείνο ή αν προσπαθείτε να έρθετε στη Σαχάτζα Γιόγκα μέσα από άλλα κανάλια, δεν πρόκειται να δουλέψει. 

Πρέπει να φέρετε την ταπεινότητα στην καρδιά σας, την απόλυτη ταπεινότητα. Είναι αθώος, γι' αυτό είναι ταπεινός. Αν δεν είσαι αθώος, δεν μπορείς να είσαι ταπεινός. Σημάδι της αθωότητας είναι η ταπεινότητα. Ένα καλό παιδί, ένα αθώο παιδί είναι πολύ υπάκουο. Ό,τι και να τους πεις, απλά υπακούν. Ξέρω από τα εγγόνια Μου. Μια φορά πηγαίναμε στο Νεπάλ και έκανε πολύ κρύο εκεί. Η μητέρα τους, είπε: «Δεν θα θέλουν να καλύψουν το κεφάλι τους». Είπα: «Θα τους κάνω Εγώ να το καλύψουν σε ένα λεπτό». 

Απλά τα φώναξα και τους έδωσα κομμάτια ενός συνηθισμένου υφάσματος. Τους είπα: «Πρέπει να καλύψετε το κεφάλι σας». «Εντάξει». Τα έβαλαν στο κεφάλι τους, τα έβαλαν σωστά και τα έφτιαξαν ωραία. Φαίνονταν λίγο παράξενα, αλλά δεν τα πείραζε. Αυτό είναι που λείπει και γι' αυτό βρίσκουμε ότι το βάθος είναι μικρό. Όχι μόνο οι προκαταλήψεις, δεν θα έλεγα ότι είναι οι προκαταλήψεις. Οι άνθρωποι έχουν βγει από τις προκαταλήψεις, ακόμη και οι Ινδοί έχουν γίνει έτσι. Είναι δύσκολο γι' αυτούς να είναι ταπεινοί, πολύ δύσκολο. Μπορείτε να το αποκαλέσετε δυτική επιρροή ή ότι ίσως έχουν ξεχάσει το παρελθόν τους. 

Αλλά η ταπεινότητα είναι τόσο σημαντική. Όπως πρέπει να σας πω, από την παιδική μας ηλικία, παρόλο που γεννήθηκα σε μια χριστιανική οικογένεια, έπρεπε να αγγίζουμε τη Μητέρα Γη και να ζητάμε συγχώρεση πρώτα, έτσι μπαίνει στο κεφάλι σας. Και αγγίζετε τα πόδια των γονιών σας, και όλων των μεγάλων σε ηλικία της οικογένειάς σας, δεν είναι έτσι; Αγγίζετε τα πόδια όλων όσων είναι μεγαλύτεροι στην οικογένεια. Ακόμη και σε κάποιους ηλικιωμένους υπηρέτες, που πρόσεχαν τα μεγαλύτερα αδέρφια μας, αγγίζουμε τα πόδια τους επίσης. Αλλά αυτή η ταπεινότητα λείπει. Και η αξιοπρέπεια των μεγαλύτερων επίσης δεν είναι παρούσα. Αλλά όπως και αν ήταν, ήμασταν υποχρεωμένοι να αγγίξουμε τα πόδια όλων και να μην κριτικάρουμε τους μεγαλύτερους. Αυτό λοιπόν θα δημιουργήσει μια τόσο όμορφη ατμόσφαιρα στη Σαχάτζα Γιόγκα αν επιμείνετε στ' ότι: «Είμαι ταπεινός κάνοντας αυτό;» Απλώς κάντε μια ερώτηση: «Ήμουν ταπεινός κάνοντας αυτό ή λέγοντας εκείνο;» Τώρα το πρόβλημα της άσκησης κριτικής προς τους αρχηγούς. Είναι αρχηγοί διότι αξίζουν να είναι. Την ημέρα που θα ανακαλύψω ότι δεν είναι καλοί, θα τους πετάξω έξω, το ξέρετε αυτό καλά. 

Αλλά δεν υπάρχει καμία ταπεινότητα. Στη συνέχεια η ταπεινότητα υποκαθίσταται από το εγώ το οποίο δημιουργεί εγώ στους αρχηγούς. Οι αρχηγοί γίνονται εγωιστές και τόσο πολλοί αρχηγοί διώχνονται. Θέλω να πω ότι δεν ξέρω πότε επέρχεται η ισορροπία, αν πρέπει να κατηγορήσω τα μέλη ή τους αρχηγούς. Έτσι η Μητέρα τους επέλεξε σαν αρχηγούς, ας είμαστε λοιπόν ταπεινοί. Έπειτα, πρέπει να υπάρχει κάποια αιτία που η Μητέρα τους ζήτησε να γίνουν αρχηγοί. Γιατί πρέπει να τσακωνόμαστε μαζί τους, να βρίσκουμε λάθη τους; Λες και είμαστε κανένα σωματείο. Έτσι ο Σρι Γκανέσα είναι τόσο ταπεινός και τα γκάνας Του είναι ακόμη πιο ταπεινά κατά κάποιο τρόπο, διότι δεν θα ανεχόταν κανένα γκάνα που να μην είναι ταπεινό προς τη Μητέρα. Με μια μικρή κίνηση των ματιών είναι έτοιμα να πολεμήσουν και να κάνουν ό,τι τους προτείνεται. Και καταλαβαίνουν με την κάθε ματιά της Μητέρας, τι πρέπει να γίνει. 

Αυτή λοιπόν η αφοσίωση και μόνο μπορεί να σας κάνει όλο και βαθύτερους ανθρώπους. Τώρα που γνωρίζουμε περισσότερα γι' αυτό στη Δύση, πρέπει να το διαδώσουμε περισσότερο, να το διαφημίσουμε περισσότερο, πρέπει να μιλήσουμε περισσότερο για τους εαυτούς μας, πρέπει να είμαστε πιο υπερήφανοι για τους εαυτούς μας. Όσο περισσότερο το κάνετε, τόσο πιο επιτυχημένοι θα είστε. Αυτό βλέπετε κάθε μέρα. Καυχιόνται ότι: «Πιστεύω», ποιοι είστε για να πιστεύετε ή να μην πιστεύετε; Ποιοι είστε για να λέτε αυτό το πράγμα; Αλλά κατά κάποιο τρόπο, πιστεύεται ότι έτσι πρέπει να είστε και εσείς, ένας άνθρωπος με σπουδαία προσωπικότητα ή με σημαντικό προφίλ. Φτιάχνετε ένα προφίλ, εντελώς τεχνητό, ανούσιο. Και περιέργως, σε ένα τέτοιο προσωπείο, τόσο ψεύτικο, οι άνθρωποι υποκλίνονται. Ίσως επειδή είναι και εκείνοι τόσο ψεύτικοι, γι' αυτό και υποκλίνονται σε αυτούς τους ψεύτικους ανθρώπους. Εκπλήσσομαι. Θέλω να πω αυτοί είναι γνωστοί απατεώνες και οι άλλοι το γνωρίζουν αυτό, ξέρουν ότι έχουν κάνει όλα αυτά, αλλά και πάλι υποκλίνονται μπροστά τους. 

Διότι πιθανά να θέλουν κάποιου είδους υλικά οφέλη από αυτό ή δεν ξέρω, κάποιου είδους τεχνητά οφέλη. Ακόμη και το να πάρετε μια φωτογραφία ενός τέτοιου ανθρώπου θεωρείται κάτι πολύ σπουδαίο. Άρα αυτές τις ιδέες, πρέπει να τις δουν οι Σαχάτζα Γιόγκις. Πρέπει να δείτε μέσα από αυτό το αστείο, αυτό το δράμα, τι συμβαίνει, να το αναλογιστείτε, να κάνετε ενδοσκόπηση και να πείτε: «Ελπίζω να μην έχω και εγώ μέσα μου το ίδιο». Μερικές φορές γελάμε με τους άλλους, αλλά και εμείς τα ίδια κάνουμε. Έτσι κάνοντας ενδοσκόπηση, βλέπουμε στον εαυτό μας: «Ναι, αυτό υπάρχει και μέσα μου». Υπάρχουν κάποιοι Σαχάτζα Γιόγκις σε μερικές χώρες, Με ενημερώνουν πάντα, που ξαφνικά λένε: «Η Μητέρα μου έχει δώσει κάποιες ιδιαίτερες δυνάμεις» ή λένε: «Είμαι η Μάχα Μάτατζι», υπήρχε ένας τέτοιος, Μάχα Μάτατζι. Ακόμη και εγώ δεν έχω πει ότι είμαι η Μάτατζι. Εσείς Με αποκαλείτε έτσι, ποτέ δεν το είπα αυτό. Αλλά αυτός είπε: «Είμαι η Μάχα Μάτατζι». 

Μπορείτε να τον αποκαλέσετε τρελό, μπορείτε να τον αποκαλέσετε οτιδήποτε, αλλά σίγουρα είναι η αλαζονεία του που έχει αναπτυχθεί με τέτοιο τρόπο, που δεν ξέρει για ποιο πράγμα μιλάει. Αυτός είναι το τρόπος που φροντίζετε το εγώ των ηγετών, με το να τους επιτίθεστε. Όσο περισσότερο τους επιτίθεστε, τόσο αντιδρούν και όταν αντιδρούν, το εγώ του φουσκώνει κατά αυτό τον τρόπο. Όπως σας είπα, σήμερα θα λατρέψουμε τη Ράτζα Ρατζέσβαρι. Δεν σας το έχω πει ποτέ αυτό πριν. Δεν σας έχω πει ποτέ να διαβάσετε την Γκούρου Γκίτα, για τον ίδιο λόγο. Δεν σας έχω πει ότι ότι Αυτή είναι η Ράτζα Ρατζέσβαρι, διότι αυτό θα μπορούσε λίγο να μπει μέσα στο εγώ σας, «Πώς μπορεί Αυτή να είναι η Βασίλισσα όλων των Βασιλισσών;» Φυσικά η Μητέρα του Χριστού είναι εντάξει, αλλά η Μάτατζι, παραπάει! Έτσι δεν σας το είπα ποτέ. Είπα: «Άνθρωπε, είμαι μια ταπεινή Μητέρα, αυτό είναι όλο, Αγία Μητέρα», τέλος. Δημιουργούνται τρύπες εδώ, γι' αυτό μπορεί, μπορεί! 

Ό,τι και αν είναι, μπορούσα να καταλάβω ποιο ήταν το πρόβλημα, και με έναν χιουμοριστικό τρόπο καταφέραμε πολλά πράγματα. Αλλά ακόμη αισθάνομαι ότι, κοιτάξτε πως είναι αυτοί οι καλλιτέχνες, πως είναι αυτοί οι άνθρωποι, πως δημιουργούν πράγματα, μπορεί να μην συμβαδίζουν με τις δικές σας διακοσμητικές ιδέες ή όλα αυτά. Μπορεί να πείτε ότι είναι πολύ έντονο, εκείνο ή το άλλο, όπως είναι πάντα το μυαλό. «Θα μπορούσε να είναι πολύ λιγότερα, θα έπρεπε να υπάρχουν μερικά πιο μεγάλα διαστήματα» και όλα αυτά. Μπορεί να αρχίσετε να ασκείτε κριτική, επειδή αυτή είναι μια από τις ποιότητες των ανθρώπων που δεν είναι ταπεινοί, που νομίζουν ότι έχουν την ικανότητα να κριτικάρουν τα πάντα. «Ω! Δεν μου αρέσει αυτό το χρώμα, δεν είναι καλό». Μα ο καλλιτέχνης το έκανε με την καρδιά του, πρέπει να το εκτιμήσετε αυτό! Έτσι το δεύτερο σημείο είναι να εκτιμάτε. Εκτιμήστε τη ζωή σας, όπως και αν είναι εκτιμήστε την, δεχτείτε την. 

Αλλά όχι με απροθυμία. Όλες αυτές οι νοητές ιδέες στο κεφάλι μας ότι η τέχνη σημαίνει αυτό, η τέχνη σημαίνει εκείνο, μας έχουν οδηγήσει σε αυτή την κατάσταση όπου δεν θα έχουμε ποτέ ξανά κάποιον Ρέμπραντ, ούτε κάποιον Μιχαήλ Άγγελο, τέλος. Δεν είναι νοητή, η τέχνη δεν είναι ποτέ μια διανοητική, έρχεται από μέσα μας και ό,τι έρχεται από μέσα μας δεν μπορεί να συγκριθεί με τις εξωτερικά ερχόμενες ιδέες μας. Έτσι το κομμάτι τις εκτίμησης, θέλω να πω, μπορείτε να πείτε ότι οι Ινδοί του νότου φορούν πάρα πολύ έντονα ρούχα σε σύγκριση με το δικό μας στυλ. Αλλά όχι για Μένα. Κάποιοι άλλοι μπορούν να πουν κάτι άλλο. Επίσης έχω παρατηρήσει ότι οι Ινδοί του βορρά πρέπει να ασκούν κριτική σε αυτούς του νότου και οι του νότου σε αυτούς του βορρά. Αλλά, όπως και να έχει, κανένας δεν κερδίζει κάτι καλό από αυτό. Είναι ανοησία, είναι χαζομάρα. Αλλά με το να εκτιμούμε και να αποδεχόμαστε, μπορείτε να εμποτιστείτε με αυτό. 

Στους Ινδούς του βορά δεν αρέσει το φαγητό του νότου, ότι και αν είναι. Ό,τι και να τους δώσετε, δεν μπορούν, δεν τους αρέσει ούτε καν η μουσική τους. Τώρα μπορείτε να φανταστείτε όλη την Ινδία χωρισμένη σε δυο κομμάτια και στους νότιους να μην αρέσει το φαγητό των βορείων, ούτε ο χορός τους. Θέλω να πω, ακόμη και στη χώρα μας έχουμε την τάση να διαχωριζόμαστε, έτσι ώστε σ' ένα άτομο από το Ραμεσβαράμ δεν αρέσει το φαγητό από το Μαντράς, σε κάποιον από το Μαντράς, δεν θα αρέσει το φαγητό από το Δελχί. Αυτές λοιπόν οι μέθοδοι διάσπασης έχουν έρθει με το να μην είστε εσωτερικά ταπεινοί. Αν μπορείτε να απολαύσετε το καθετί, τότε είστε ταπεινοί. Αν μπορείτε να εκτιμήσετε όλες της μορφές έκφρασης, τότε είστε ταπεινοί. Αυτή η ταπεινότητα είναι ένας πολύ βαθύτερος χαρακτήρας, διότι προέρχεται από το Μουλαντάρα και αυτή είναι η ουσία του Σρι Γκανέσα. Απλώς φανταστείτε, ότι έχει ένα μικρό ποντίκι με το οποίο κινείται, δεν έχει ένα ακριβό αυτοκίνητο ή Ρολς Ρόυς. Απλώς κινείται, με το μεγάλο Του στομάχι πάνω σε ένα μικρό ποντίκι. 

Δεν εκμεταλλεύεται τις δυνάμεις Του, είναι τόσο ταπεινός, είναι τόσο γλυκός. Και είναι ο δημιουργός όλων των ρυθμών, των πραγμάτων και των δονήσεων. Χωρίς Αυτόν, δεν ξέρω πως θα ήταν αυτός ο κόσμος. Και αυτό είναι που πρέπει να εκτιμούμε πραγματικά παντού, αντί να καταγγέλλουμε το ένα και το άλλο. Θέλω να πω, ακόμη και το χρώμα του δωματίου μπορεί να μην σας αρέσει, αυτό μπορεί να μην σας αρέσει. Υπάρχουν τόσα πολλά πράγματα που μπορεί να μην σας αρέσουν. Έπειτα πρέπει να ρωτήσω: «Τι σας αρέσει;» «Τα ψητά φασόλια», εντάξει! Πρέπει να ανοίξουμε τους εαυτούς μας. Με την ταπεινότητα ανοίγετε, μπορείτε να εισχωρήσετε, να εξαπλωθείτε. Χωρίς ταπεινότητα δεν μπορείτε, διότι είστε αντίθετοι στα πάντα, δημιουργείτε έναν τοίχο. 

Μόνο η ταπεινότητα θα σας κάνει να εξαπλωθείτε. Σήμερα, την πρώτη μέρα της περιοδείας μας, θα ήθελα να σας ζητήσω να είστε πάρα πολύ ταπεινοί. Να καταλάβετε ότι η ταπεινότητα είναι εξαιρετικά απλή και όμορφη. Είδατε εκείνο το μικρό κορίτσι να παίζει βίνα, ένα τόσο δύσκολο Άντι Βαντιάμ, πρωταρχικό μουσικό όργανο, να παίζει με τόση γλυκύτητα, με τόση δεξιοτεχνία και τόση ταπεινότητα. Και ήρθε σε Μένα και είπε: «Μητέρα, τι προνόμιο ήταν αυτό, που είχα την ευκαιρία να παίξω μπροστά Σου». Απλώς φανταστείτε, μια τέτοια ιδιοφυΐα. Ένας άλλος που Με συνάντησε την τελευταία φορά έπαιζε μαντολίνο, περίπου στην ίδια ηλικία, ίσως και μικρότερος. Είναι τώρα παγκοσμίως γνωστός, αλλά όταν έπαιξε μπροστά Μου, δεν θέλησε καθόλου χρήματα, τίποτα, απλώς εκστασιάστηκε. Ακόμη και η χορεύτρια, Μου είπε ότι ήταν εκστασιασμένη όταν Με είδε και απλώς χόρεψε τόσο ωραία με τέτοια ενεργητικότητα. Και είπε ότι είχε πυρετό. 

Είπε: «Ο πυρετός έφυγε, δεν έχω τίποτα, είμαι απολύτως καλά». Κοιτάξτε αυτούς τους καλλιτέχνες. Δεν Με είχαν δει ποτέ, δεν ήξεραν τίποτα για τη Σαχάτζα Γιόγκα. Αλλά με πόση ταπεινότητα αντιλήφθηκαν το Θείο, διότι είναι ταπεινοί. Η θεϊκότητα ποτέ δεν επιβάλλεται, ποτέ δεν προπαγανδίζει τον εαυτό της, δεν κάνει ισχυρό θόρυβο. Έτσι είναι εδώ. Ελάτε. Είναι αυτός ο Γκουίντο; Οι Ιταλοί έχουν έρθει. Γι' αυτό και καθυστέρησα την Πούτζα σήμερα. Αυτός είναι ο Γκουίντο; Απλώς φωνάξτε τον. 

Ο Γκουίντο είναι πολύ ταπεινός για να έρθει μπροστά. Έλα μέσα, έλα μέσα. Έλα λίγο μπροστά. Είθε ο Θεός να σε ευλογεί. Σε περίμενα! Σε παρακαλώ, παρακαλώ κάθισε. Όχι, όχι, έλα! Έλα εδώ. Μπορείτε όλοι να κάτσετε μπροστά, υπάρχει χώρος. απλώς ελάτε... μπορείτε όλοι να κάτσετε εκεί. 

Πρέπει να τους ευχαριστήσω, βλέπετε, διότι κατοικώ στην Ιταλία! Απλώς ελάτε... Είναι εντάξει, άρα μπορούν να πάρουν μέρος. Απλώς ελάτε μπροστά, εκεί ή μπορείτε να κάτσετε στη μέση, δεν πειράζει. Μπορείτε να κάτσετε εκεί που είστε, ναι, μπορείτε. Ελάτε μπροστά, ελάτε μπροστά, υπάρχει χώρος εδώ. Τους έλεγα λοιπόν για τον Σρι Γκανέσα, ότι η κυριότερη δύναμή Του προέρχεται από την ταπεινότητά Του και ότι όλοι πρέπει να είμαστε πολύ ταπεινοί, πολύ ταπεινοί, να εκτιμούμε τα πάντα. Φυσικά, πρέπει να τους βάλετε να ακούσουν την ομιλία Μου, την έχουν ηχογραφήσει, έτσι ώστε να ξέρουν τι είπα σήμερα. Αλλά τώρα μπορούμε να κάνουμε την Πούτζα. Είθε ο Κύριος να σας ευλογεί. 