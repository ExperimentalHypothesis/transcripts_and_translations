Puja del Compleanno, Londra (GB), 23 Marzo 1980.

Il compleanno di vostra Madre e tutti questi festeggiamenti hanno un significato molto profondo perché, in questo tipo d'occasione, delle speciali vibrazioni fluiscono nell'atmosfera. L'atmosfera è piena di allegria e felicità quando tutti i corpi celesti, le Eterne Personalità, gli Dèi e le Dee cantano le lodi; inoltre anche gli esseri umani esprimono la propria gratitudine. L'espressione della gratitudine e dell'amore avviene in modi diversi, a seconda dei Paesi, cambia (solo) la forma, ma la sostanza è la stessa. La sostanza è come l'oceano che va continuamente verso la riva, e le onde, quando la toccano, vengono respinte indietro, formando un bel disegno. E' una cosa così spontanea e bella, crea un meraviglioso motivo nell'atmosfera. Tutte queste onde, quando tessono insieme questo disegno d'amore, mitigano gli esseri umani, incantano gli esseri umani, e tutto ciò è davvero una benedizione.

In questo tipo d'occasione, si sviluppa uno speciale sentimento che non può essere descritto a parole, perciò può esprimersi in qualsiasi forma, ma la cosa più importante rimane l'espressione. Dio ha espresso Sé Stesso attraverso la Creazione, facendo questa Creazione, mentre la Creazione deve esprimere la propria gratitudine glorificandoLo, e questo gioco deve andare avanti in eterno. E' il gioco più bello di tutti, coloro che si abbandonano a questo gioco conducono una vita eterna, senza fine, che non s'interrompe mai, che si lega all'intero universo, che è una musica  meravigliosa.

Oggi, soprattutto, devo parlare a quelle persone che si sentono deboli per seguire Sahaja Yoga, che hanno una mentalità volubile, che mancano di forza, coloro che sono spaventati di parlare seriamente di Sahaja Yoga. E' molto importante che questa mente si sgombri – perché siete incostanti. Per lo più, sarà l'ego a fermarvi dal fare qualcosa che è davvero molto importante. Questa volubilità della mente vi viene attraverso svariati modi, come vi ho detto, uno è l'ego. Una persona così può essere intimorita dal suo stesso ego e smettere di fare Sahaja Yoga quando arriva ad un certo punto, perché l'ego potrebbe dire: “Da qui in avanti, se continui, c'un tunnel attraverso cui non puoi passare. Non dovresti proseguire, è molto pericoloso.”
Un'altra causa può essere la pigrizia, che vi guasta. Sento che la pigrizia è la maledizione di questo Paese, ed anche la maledizione di Sahaja Yoga. Non so se è la maledizione del mondo occidentale, ma la pigrizia è qualcosa di simile ad un diavolo che vi tiene incollati alle vostre posizioni e non vi permetterà di uscirne. Ad esempio, la mattina vi alzate e pensate: “Oh, va tutto bene, che bisogno ho di alzarmi presto, al mattino? Non c'è bisogno di meditare, lo farò domani.” Oppure iniziate a pensare: “Può esser fatto fra un mese, non importa, Mataji è qui e tutto andrà bene.” Ma dovete sapere che ci sono così tante imperfezioni dentro di voi che se non meditate ora, seriamente, se non la prendete come una cosa seria, potreste rimanere così tanto indietro da essere abbandonati.

Dopo Sahaja Yoga, la meditazione è molto importante. Per tutta la vostra vita avete dormito e dormito, dormire non è così importante. Mi dovete promettere, oggi, che da domani tutti voi vi alzerete presto al mattino e mediterete. Vi stavo suggerendo che sarebbe meglio se voi faceste il bagno di mattina, perché vi leverà via il sonno. La pigrizia è una cosa talmente ambigua da non riuscire a vederla; vi spiego. Se dite: “Oh, sono malato.” essa dirà : “Oh, sei così malato che dovresti andare all'ospedale.” Se dite: “Sono stanco.” essa dirà: “Tu sei estremamente stanco.” Perché dovreste essere così stanchi? E' solo la vostra pigrizia che vi sta dicendo: “Sei estremamente stanco, è meglio se non mediti adesso, sei così stanco! Faresti bene a riposarti, è importante.”

La pigrizia è peggio del super ego e dell'ego, è un tipo d'inerzia che vi butta giù, e, quest' inerzia, dovete davvero gettarla via ed uscirne fuori perché spiega tutto; a voi piace perché vi dà un po' di comfort e volete farci affidamento. Ma Krishna disse, nella Gita, che la pigrizia è la cosa peggiore che può capitare agli esseri umani: se l'accettano avranno qualsiasi spiegazione per essere pigri. La chiamò alasya – secondo Lui è la peggior malattia per coloro che aspirano ad una vita spirituale.
Potreste pensare: “Vedi, non sto bene, ora.” o qualcosa (di simile). Può darvi qualsiasi idea, siccome Io non ce l'ho, non so quale tipo d' idee possa darvi, ma sarà qualcosa di attraente, per voi, perché sa come compiacere il vostro ego. La pigriza è qualcosa che soddisfa l'ego, che lo vezzeggia e vi fa sentire che “oh, sono molto stanco!” Di che cosa siete stanchi? Siete tutti giovani, perché dovreste essere stanchi? Vi stancate così presto, non è nient'altro che la vostra Signor Pigrizia che vi sta dicendo che siete stanchi. Sarete sorpresi ma, dopo sentirsi stanchi, se iniziaste a camminare per due miglia, riuscireste a farlo.

Ora, perché la pigrizia lavora in modo così negativo in Sahaja Yoga? Perché la pigrizia lavora contro Sahaja Yoga così tanto? La ragione è che non siamo ancora identificati con il nostro benessere. Non pensiamo che “Dobbiamo star meglio, dobbiamo migliorare, dobbiamo andare più lontano, c'è un gran salto, dobbiamo farlo.” Non siamo identificati con il nostro progresso. Supponiamo che, qui in Inghilterra, vi dica che se correte per due miglia, ogni mattina, vi sarà dato un premio di bellezza, il 99,9% delle donne di questo Paese lo farà. Supponiamo che qualcuno dica agli uomini che se correranno per cinque miglia, ogni mattina, diverranno Mister Universo, loro lo faranno. Non so, il 99,999% delle persone correrà, perché è identificato con questo genere di competizioni che  è così materialista, senza valore. Ma anche quando lascerete perdere questa competizione, entrerete in un'altra competizione, cioè competerete tra voi in pigrizia. Si alzeranno al mattino, si guarderanno intorno, “Ora, Cooly sta ancora dormendo, bene, continuerò anch'io a dormire.” Quindi Cooly penserà: “Sta ancora dormendo, dormirò anch'io.” C'è una gran competizione, ma non su chi si alzerà per primo, su chi lo farà, e se qualcuno si alza, inizieranno a sentirsi colpevoli: “Ma perché si è alzato? Starà giusto bevendo il thé.” oppure: “Starà parlando.” Ma voi? State ancora a letto! Perlomeno lui si è alzato, se starà parlando, non importa, ma almeno sta cercando di liberarsi, invece che dire di voi, che siete ancora addormentati nel letto?

Ora, è una cosa così infantile, voglio dire che è una cosa così infantile quella di cui vi sto parlando, a voi che siete così intellettuali, così ben istruiti e posati. Non è opportuno per Me, una Madre di così grandi persone, parlare in questo modo, ma trovo che, a volte, i Miei Sahaja Yogi siano come bambini di due anni a cui bisogni dire che “adesso siete cresciuti.” Vedete, questo potete spiegarlo, ma come spiegherete voi stessi? Perché, se volete crescere, se volete vedere il vostro albero crescere, dovete cambiare le vostre priorità ed identificazioni. Se dovete essere Sahaja Yogi di prima classe, dovete metterci l'attenzione. Non so come fissarvela in alto. Supponiamo che la fissiate nel modo seguente – è molto infantile, ma devo dirvelo perché ho visto che questo è il problema - “Il giorno in cui non mi alzerò (presto), dovrò pagare 10 centesimi.” Fate in questo modo. Se volete pagare di più, arrivate a 10 pound o qualcosa di simile. Altrimenti potete dire che “Quel giorno darò via uno dei miei maglioni.” Iniziate in questo modo, è molto semplice. Qualcuno dirà: “No, Madre, quando medito c'è qualcosa che non funziona, in me.”- questo vuol dire che c'è qualcosa di sbagliato in voi, per questo è meglio che vi sediate e meditiate.

Quindi, devo dire che se non meditate siete molto egoisti, questo è il punto principale, perché quando venite qui, vi escono fuori degli scorpioni che Mi pizzicano i piedi. Vi escono fuori anche dei serpenti che Mi mordono i piedi; volete farMi questo? O anche agli altri. L'altro giorno venne qualcuno a casa Mia, dove c'erano Chaya e tutti gli altri. Questa persona era così in trappola che loro stavano barcollando per le vertigini ed ognuno (di loro) cercava di farlo funzionare. Se volete che Sahaja Yoga funzioni in questo Paese e nell'occidente, dovete comprendere il vostro stesso valore e farlo funzionare.

Se ogni volta prendete dei catch, se ogni volta che Mi incontrate avete dei catch, allora come sentirete la Kundalini? Dovete sapere come la Kundalini si muova dentro di voi, intendo dire di sapere dov'è, quanto lontana è andata. Alla fine, dovrebbero esserci perlomeno dieci persone così, come minimo, visto che ho lavorato così duramente qui. Voi non lo sapete, ma non ho lavorato così tanti anni in India (come qui), però ci sarà, perlomeno, l' 80% delle persone che riescono a sentire la Kundalini muoversi – è qui, è lì. In più, molte persone sono ultra-soddisfatte dei loro progressi, è come un gruppo pieno di persone che sta andando da qualche parte, come un tiro alla fune. Anche quando una persona fa due passi in avanti, il tutto si muove, ma noi non vediamo le persone che ci si stanno avvicinando, ciò che vediamo sempre è come competere con chi non si sta muovendo: se fa due passi indietro, noi ne facciamo tre. Questo atteggiamento non ci aiuterà. Sapete che Sahaja Yoga è l'unica strada, è l'unico metodo che ci ha dato la Grazia Divina con il quale trasformerete il mondo intero, e quindi dei bernoccoli indolenti, come potranno aiutare Sahaja Yoga?

Oggi la pigrizia è la peggiore delle cose, so che questo non è il giorno adatto per dirvi tutte queste cose, ma dovete prometterMi che vi sbarazzerete della vostra pigrizia – swaaha. Questo è ciò che ho visto: anche se v'incontro, siete intrappolati. Un'altra cosa che va contro Sahaja Yoga, ve l'avrò detto un milione di volte, non so quante volte, è parlare male degli altri Sahaja Yogi. Siete tutti parte e particella di un unico corpo, anzi, diciamo di una mano. Ora, se un dito inizia a parlar male di un altro dito, che succederà? Parlar male gli uni degli altri è una cosa molto sbagliata. Quindi, oggi, dovete anche decidere che non parlerete mai male di nessun altro, ma che guarderete a voi stessi – dove siete.

Ho visto persone fare osservazioni su altri, ma sono loro stesse malamente intrappolate, e non se ne preoccupano. Ora, con questo, come progredirete? Se mettete l'attenzione sugli altri e non  su di voi, non potrete migliorare. Perciò un'altra promessa dev'essere che non parlerete male degli altri Sahaja Yogi, ma nessun Sahaja Yogi deve dare le cose per scontate, dobbiamo lavorare davvero molto duramente. Così l'abitudine di parlare male degli altri Sahaja Yogi deve diventare Swaha; pensateci. State, assolutamente, tagliando i fili di Sahaja Yoga che avevo così dolcemente intessuto. So che sarete molto generosi con Me, ora, potete essere così generosi, Mi avete regalato un così bel quadro, ve ne sono molto grata. Ma cercate di farlo anche con gli altri – di essere generosi. Dovreste essere davvero tutti uniti, ed allora vedrete che farete!

Ho visto come avete fatto bene l'esibizione, ognuno era pieno d'amore, ognuno era davvero felice di farlo così bene. E' stata una cosa così gioiosa che tutti si sono congratulati, Mi hanno telefonato, dicendoMi: “Come fanno a stare insieme? Non ci sono dispute, litigi, niente. L'hanno fatto così bene!” Quindi dite alla vostra mente: “Come oso pensar male dei Sahaja Yogi?” Sapete che siete tutti santi del più alto calibro? Allora come potete fare tutte queste cose miserabili, senza senso, di così basso livello? Io posso parlar male degli altri, potrei dire: “Lui non va bene.” solamente per mettervi alla prova. Lo faccio spesso per vedere cosa sentite verso gli altri. Se dico che qualcuno non è a posto, rimanete semplicemente in silenzio, ci sono due scopi: uno, è quello di vedere se simpatizzate con qualcuno, quindi dirò “Non simpatizzare.”- perché state simpatizzando con una persona sbagliata – oppure vi starò soltando testando. Quindi, tenetelo a mente, se dico che una persona non va bene, ricordatevelo - “Sto simpatizzando con quella persona?” Questo simpatizzare negativo è molto comune, perciò, la terza promessa dovrebbe essere che non simpatizzerete. Se simpatizzate – simpatizzare significa partecipare al pathos degli altri – dovete solamente partecipare alla gioia dell'altra persona, quindi non simpatizzerete con gli altri, con nessuno, ma parteciperete solo alla gioia dell'altra persona, alla sua parte di gioia, ne parteciperete ed osserverete questa gioia. Provate ad osservare questa buona cosa, alcune persone non riescono a guardare e basta, è per questo che vi dominate l'un l'altro: è una cosa sbagliata.

Nella crescita di qualcosa di vitale, è fondamentale sapere qual è la parte vitale: se premete una parte che sia vitale, non potrete crescere perché siete sostenuti insieme, quindi la terza cosa è che dovete promettere che non simpatizzerete mai più con nessun altro. Nessuno di voi può amare così tanto quanto amo Io, così dovreste sapere che se avete delle simpatie, non ce n'è alcun bisogno. Dovreste, invece, avere dei sentimenti per ognuno.
Ora, ogni essere umano ha un carattere ed un temperamento oltre al proprio Sé, lo Spirito, che è puro, ha una propria forma, vi dona semplicemente le vibrazioni, vi dice destra, sinistra e tutto il resto. Però ognuno ha un carattere, è importante, perché la luce che sta bruciando una candela può essere diversa, avere un altro stile differente. E' bello, la varietà è bella, vi dona la bellezza, quindi dovete conoscere il vostro carattere. Rispettate il vostro carattere e gioiete del carattere degli altri. Io gioisco veramente dei vostri caratteri e del modo in cui vi approcciate dolcemente ai vostri propri caratteri, ma il temperamento non è il vostro Sé. Dovete abbandonarlo. I temperamenti sono qualcosa di orribile, dovete buttarli via ma dovete tenere il vostro carattere. Il carattere è qualcosa di così grande, qualcosa di così dolce, posso vederlo, sentirlo in una persona – ma come fanno ad identificarsi con il proprio temperamento e non con il proprio carattere? Supponiamo che qualcuno abbia il temperamento di dire cose sciocche – è un temperamento. Egli dirà: “Cosa sto facendo? Perché dico le cose in modo così sciocco? E' meglio che me ne sbarazzi.” Qualcuno ha il temperamento di andare in ebollizione molto presto – quindi lo vedete che questo temperamento non è il vostro carattere. Tuttavia ci sono persone di così basso livello in cui, potete vedere, anche nei loro caratteri c'è qualcosa che va avanti ed avanti – è il loro temperamento che è diventato uno  con il loro carattere. Quindi, cercate di separare, innanzitutto, separate voi stessi dal vostro temperamento al vostro carattere e, nel vostro carattere, accenderete la vostra luce. Guardate quanto siete belli, gioirete moltissimo gli uni degli altri.

Quando siete con Me, io conosco tutto di voi, non ci sono dubbi, ogni cosa: nella vostra mente, quello che sta succedendo. Io leggo le menti, leggo ogni cosa, ma, quello che vedo è la vostra luce, poi vedo il vostro carattere. Non mi preoccupo del vostro temperamento, però, una volta che diventa dominante, voi vi c'identificate così tanto: “Io sono così! Io sono così! Che posso farci? Io sono così! E' quello che mi succede. Io, io, io …..” Così la quarta decisione dovrebbe essere – non più “Io” Non diremo più “Io”, “Io penso”, “Io credo”. Chi siete? “Io credo”- allora, chi siete? Siete forse Gesù Cristo per avere delle credenze e delle opinioni così importanti? Quindi dovreste dire: “Noi crediamo.”, “Noi siamo così.” Adesso ci dobbiamo muovere in un unico corpo, con tutti i nostri diversi caratteri, dobbiamo dire “Noi”, “Noi che siamo parte e particella di un'unica personalità.”
Perciò dite sempre “Noi” e questo è il modo in cui dobbiamo sapere che sono questi temperamenti a tenerci lontani dagli altri. I temperamenti possono essere – qualcuno è un bambino piangente, allora rimarrà tale finché non Mi spaccherà la testa, se qualcuno è spaventato, allo stesso modo rimarrà tale. Voi dite niente (ma siete) spaventati. Non è utile. Perché essere così? Dovete essere normali. Se avete questo tipo di temperamento, pensate di essere normali, non va bene.

Alcune persone sono aggressive o irascibili, perderanno sempre la calma, ecco un altro temperamento, che non è il loro carattere. Il carattere si mostra in piccole, piccole cose. Vi mostrerò (che cos'è) un carattere. Diciamo che una persona ha un carattere che la fa essere molto generosa, dirà qualcosa di molto generoso. Una persona ha un carattere amorevole, farà qualcosa che mostrerà la sua estrema amorevolezza. Quindi, per prima cosa, trovate qual è il vostro carattere. Supponiamo che siate una persona amorevole, allora perché non amarsi l'un l'altro? Perché non parlare d'amore? Perché non essere gentile? Noi lo sopprimiamo e prendiamo il nostro temperamento come se fossimo noi stessi. Una volta che scambiamo il nostro temperamento per noi stessi, ci sono problemi su problemi, su problemi. Diventate come delle bolle. Questi temperamenti non hanno valore, non hanno sostanza, sono inutili. E voi siete i più grandi distruttori della gioia. Se avete una persona di temperamento (capricciosa) – l'avete avuta. Tutti voi saprete che quella persona  ha quel temperamento e scapperanno (tutti) via.

Ognuno ha un così proprio modo di fare le cose, che bisogna fondersi, arrendere al Tutto. Dobbiamo imparare ad arrendere le nostre piccole, piccole cose al Tutto, poi sarete sorpresi di essere diventati così congeniali, così integrati – nonostante i nostri caratteri diversi. Dovete mantenere il vostro carattere diverso, il vostro modo di parlare diverso, il vostro modo di camminare diverso, il vostro modo di esprimervi diverso. Se non portiamo avanti il nostro carattere, diventerà tutto così brutto, così orrendo, come le pestilenziali foglie putrefatte di questi giorni. Ma se alzate le foglie, queste vecchie ed inutili foglie, allora vedrete la bellissima erba che c'è sotto. Quindi nessuno dovrebbe identificarsi con il proprio temperamento, è molto importante per Sahaja Yoga.

Dovete sapere che le persone verranno in Sahaja Yoga a causa vostra, non a causa Mia. Non possono capirMi, sono oltre loro, sono qualcosa come il settimo cielo. Essi, semplicemente, non capiscono. Capiranno voi, non Me. Questo è molto importante, forse non ve ne rendete conto. Supponiamo che non stiate prendendo Sahaja Yoga seriamente, che non stiate facendo nulla per Esso. Siete ancora molto attaccati alle cose: non avete la volontà di fare questo, non avete la volontà di fare quello, non volete abbandonare questo o quello. Allora le persone diranno: “Oh, è un Sahaja Yogi, che persona. Come può esserlo? Che cosa ha ottenuto?” e voi potreste rispondere: “Ho la Beatitudine, Madre mi ha donato la Beatitudine.” e loro replicheranno: “No, non riusciamo a scorgerla sul tuo viso.” Ancora vi state criticando a vicenda, ancora pensate che non ci sia fine a voi stessi, ancora prendete i catch qui e lì.

Siete voi, voi siete il riflesso di Sahaja Yoga, non Io. Essi sapranno, vedranno “Va bene, Lei è a posto.” Ho visto persone, che appartengono alla Mia famiglia, dire: “Oh, Tu sei Oltre. Nessuno può raggiungerTi, quindi noi non ci proveremo.” Ma se loro vedessero qualcuno che ha ottenuto qualcosa, allora verrebbero. Non è così? Voi siete come loro, diciamo che Io mi trovo al settimo piano, mentre voi, tutti voi, al primo. Una volta che raggiungete il terzo piano, gli altri cominceranno a vedere. Il primo piano non può vedere il settimo, ma se, alla fine, raggiungete il terzo piano, allora diranno: “Oh, ci sono alcune persone al terzo piano; andiamo avanti!” E' così, perché le persone vedono ciò che possono vedere, non vedono ciò che non possono vedere. Perciò, quando vedranno la trasformazione dentro di voi, quella bellezza dentro di voi, allora sapranno che c'è Sahaja Yoga.

Quindi, per lo scopo di Sahaja Yoga, dobbiamo sacrificare alcune cose di cui vi ho già parlato, dobbiamo sacrificare tutte le nostre abitudini ridicole o i  temperamenti che abbiamo. Quel giorno dovrete decidere che “Le abbandonerò.”, e quel giorno è oggi, come vi ho detto, oggi ci sono delle speciali benedizioni e funzionerà. Dovete diventare veramente dei buoni Sahaja Yogi, ma non paragonandovi l'uno all'altro, parlandovi, no, non potete. Siete voi, da soli, che vi dovete certificare: “Sono a posto? Sono un buon Sahaja Yogi? Sto davvero progredendo?” Dovete progredire, se non progredite, non crescerete. Tutti voi dovete crescere, crescere e crescere.

E così, alla fine, ci sarà il giorno in cui sarete veramente felici. Oggi è la prima volta che viene celebrato il Mio compleanno a Londra, la prima volta all'estero, e tutti i Sahaja Yogi indiani si staranno struggendo per Me. Sono davvero certa che lo stiano facendo, quindi dovete pensare anche a loro: pensate agli altri Sahaja Yogi, a quello che staranno facendo. Pensate a loro, vi sentirete felici. Sedetevi e pensate agli altri, vi sentirete davvero contenti di pensare a queste persone perché anche loro sono i vostri fratelli e sorelle. E' così piacevole sentire di avere così tanti fratelli e sorelle che parlano la stessa lingua, quindi dovete trascendere la limitazione di essere in Inghilterra – adesso siamo dappertutto, ed in meditazone potete esserlo, pensate a tutte queste persone che sono lì.

Stabilizzate le vostre relazioni con loro, la vostra comprensione per loro; scrivete loro. Giacché abbiamo amici di penna, potete avere degli amici di penna a cui poter iniziare a scrivere. Sarà davvero una buona idea iniziare a fare qualcosa di simile, però scrivere lettere non deve essere un'altra cosa completamente pigra. Vedete, Io scrivo lettere molto più di chiunque altro, nessuno di voi può farlo, nonostante il fatto Io sia molto occupata, sapete quanto lo sono, ma nonostante questo, scrivo. Invece, ho visto che i Sahaja Yogi inglesi non hanno tempo per scrivere lettere; nessuno può credere che voi non abbiate tempo per farlo. Prima di tutto, dovete decidere – è anche troppo. Qualsiasi cosa che sia troppo dovrebbe essere evitata. Quanto mangiamo, quanto tempo trascorriamo parlando con gli altri, decidete, trovatelo e sarete sorpresi che, se lo cercate veramente, troverete moltissimo tempo che potete risparmiare. Fate come una persona che abbia pochi soldi, si siede e mette insieme una somma; allo stesso modo, sedetevi e mettete insieme una somma del vostro tempo. Siete sempre impegnati – a fare cosa? Trovate il tempo, quel tempo che vi permette di crescere, quel tempo richiesto per la vostra personale attenzione, per la vostra evoluzione, che dovete dare. Questo è il debito che dovete pagare per essere delle anime realizzate; adesso la responsabilità è la vostra.

Per (fare) questo, la cosa migliore è usare la saggezza. Sedetevi ed usate la saggezza, pensateci su. Bene, Mataji ci ha donato la realizzazione, la germinazione è cominciata, bene. Dove siamo? Quanto lontani siamo (andati)? Ce le abbiamo le radici o no? E' venuto fuori il germoglio o no? Dove siamo? Cercatelo per conto vostro. So che Mataji sta raccogliendo tutti, e tutti voi siete trascinati dentro. Dovete diventare il jolly ben riuscito, muovetevi da qualche parte, tutti voi dovete dare una forza motivante, nemmeno una persona deve rimanere indietro, altrimenti il suo peso ci trascinerà tutti indietro; non è così? Per questo dico che è una cosa da egoisti, (perché) se qualcuno rimane indietro, dovremmmo trascinarci il suo peso.

Quello che accade è come la storia della persona che fa tre passi in avanti e cinque indietro. Quando arriverà? Non arriverà. “Quando arriverà?” è un tipo di domanda chiesta in matematica, vedete. “Quando giungeranno?” questo tipo di persone che si muovono più velocemente indietro invece che in avanti. Quindi, ognuno (di voi) deve pensare che sta camminando indietro, invece deve camminare in avanti. Con questo, aiuterete la crescita del tutto, ed è la cosa migliore per Sahaja Yoga. La vostra crescita individuale dovrebbe, dunque, essere a posto, la vostra crescita collettiva dovrebbe essere a posto. Non ci vuole tanto, dovete meditare, dovete sedere in nirvichara, dovete abbandonare i vostri pensieri. Provate ad essere in nirvichara, cercate di essere in nirvichara e sarete stupiti di come la cosa fluirà.

Il prossimo anno voglio vedere arrivare molte altre persone e, oltre questo, voglio veder progredire ognuno di voi. Vedete, anche se portate migliaia di persone ma che non sono di qualità, a cosa serve? Che cosa ci faremo con loro? Dobbiamo avere persone di qualità, con le quali funzionerà. Coloro che sono identificati ma non si sviluppano, sono inutili, perciò, ognuno di voi deve svilupparsi, deve lavorare duramente. Non criticate, non simpatizzate ed avanzate, ancora ed ancora, con il vostro sviluppo.

L'altro giorno stavo cercando il significato della parola “ashram” e significa il posto in cui vivono gli asceti. L'ashram è un posto, se dovete andarci, non portate con voi tutti i vostri bagagli: lì dovete avere veramente poche cose. Dovreste essere capaci, in un ashram, di vivere con due o tre abiti (perché), vedete, l'ashram è un luogo dove vi allenate ad essere moderati, a come controllare i vostri sensi, la vostra attenzione. Ma c'è altro che dobbiamo fare? Cercatelo, cosa facciamo per controllare la nostra attenzione? Quando andate all'ashram, la cosa migliore è fare un rigoroso trattamento su se stessi, assolutamente rigoroso: “Bene, ora siamo all'ashram, mandiamo avanti il tutto.” Alzatevi presto al mattino, fate questo, fate quello e sviluppatelo in modo tale che, una volta usciti dall'shram, sarete assolutamente perfetti. Così dovrebbe essere l'ashram, invece, quando ci andate, sembra che le persone peggiorino. E' molto sorprendente! Persino Mio marito ha detto: “In quale, ma in quale ashram le persone vanno e prendono dei catch? Che tipo di ashram è questo?” Il fatto è che, quando le persone vivono in un ashram, devono mantenere una certa disciplina, alzarsi al mattino e non indulgere troppo sul bere thé.

Ogni cosa deve avere un equilibrio, (quindi) riducete, potete ridurre qualsiasi cosa. Vedete, se diminuite lo zucchero, sarà una bella cosa. Vi dico come fare a non prendere il thé, è molto semplice. Prima di tutto, levate lo zucchero – metà di voi lo farà – poi, non aggiungeteci più il latte – l'altra metà lo farà – ed allora avrete smesso di prendere il thé. In questo modo funzionerà, ma non c'è bisogno di andare agli estremi non bevendo mai più il thé. L'altro estremo, però, è che senza thé non parlate tra di voi, quindi bisogna prenderlo a tutte le ore. Ora, proprio adesso, non avete il thé, niente, eppure siete seduti piacevolmente. Fin dal mattino, da quando vi alzate, apparite molto freschi e belli, nessuno è stanco, ma poi “Sono stanco, devo prendere un thé.” Tutte queste cose lavorano insieme, per questo bisogna avere un atteggiamento molto, molto pragmatico verso Sahaja Yoga, ed allora Sahaja Yoga vi riguarderà.

L'anno prossimo compirò cinquantotto anni, non so se starò a Londra o dove, forse lo celebreremo in India. Magari tutti voi verrete in India, e non sarà bello se, voi di qui, Mi butterete giù, tutti gli altri Sahaja Yogi ne rimarrebbero stupefatti e, guardandovi, direbbero: “Come mai? Come mai siete così? Non riusciamo a capire.” Non sarà una cosa piacevole. Allora, per il prossimo anno non dobbiamo farlo. Per il prossimo anno dovete migliorare, più puliti, migliori. Perché non competere in questo? Invece della pigrizia, perché non competere? Se lui si alza alle quattro, perché non mi alzo, perlomeno, alle quattro meno un quarto? O almeno alle quattro meno cinque. Provate a competere in queste cose e funzionerà. Se volete farlo, sarà molto semplice, non andare in India dove tutti dicono che “Oh, Dio, i Sahaja Yogi di Londra! Che mal di testa che sono! Stanno arrivando, dovremo pulirli, fare questo, quello, dovremo fare ogni cosa!” Finora hanno avuto delle esperienze molto strane (con voi).

Per la prossima volta, vorrei chiedere a tutti voi di prepararvi assiduamente per un anno. Provate per un anno, non più di un anno. Se dovete studiare medicina, diciamo, studierete per sette anni, qualsiasi cosa dobbiate studiare, studierete per anni, ma ora l'avete fatto! Quindi, vedetelo come un anno religioso in cui vivrete in gioia, felicità ed amicizia con gli altri, ma con voi stessi in totale assiduità e rigorosa prigionia. Soltanto così funzionerà. Con gli altri (Madre ride) tantissimo amore, tantissima amicizia e dolcezza; con voi stessi una totale e rigorosa prigionia. Se siete arrabbiati, mettetevi difronte allo specchio ed osservatevi: vedrete che ve ne sbarazzerete.

Tutto questo genere di cose può essere curato. Se avete problemi, ditemelo e vi dirò come fare, come bucare il vostro ego, posso dirvi tutto individualmente. Però voi ve ne uscite fuori con questi problemi dicendo: “Madre, ho questo problema, è un mio problema. Non so, sto facendo questo, come risolverlo?” Funzionerà, non condannando voi stessi, però. Un'altra moda è questa: “Non sono a posto, sono così sbagliato.” E' una moda. Voi siete perfettamente a posto, non c'è niente di sbagliato in voi, l'unica cosa è che dovete farlo funzionare e salire su.

Quindi, da oggi fino all'anno prossimo dobbiamo promettere, dobbiamo promettere nel giorno del compleanno di Mataji. Mi avete donato delle cose così belle, bellissime, le amo, ma devo dirvi che, questa volta, vi sto dando la disciplina di Sahaja Yoga. Disciplinatevi, la disciplina è fondamentale. Se non vi disciplinate – nessun albero indisciplinato può crescere correttamente.  Se non volete disciplinarvi, l'unica cosa che accadrà sarà che verrete ai Miei programmi e non Mi sarete di alcun aiuto. Dovete aumentare la vostra profondità, dovete andarci più a fondo e deve venir fuori.

Quest'anno faremo tantissimi programmi di cui ho già parlato ad altre persone, quindi potete saperlo da loro. Andremo a Parigi, in Svizzera, in America, quindi avrete molto tempo, ma anche quando non avete lavoro, quando state soli, potete farlo funzionare. In ogni momento dovete farlo funzionare. Questo sarà un anno in cui vi dovrete davvero dedicare a migliorare completamente voi stessi, a farlo funzionare, incontrandovi regolarmente e facendolo. Non dovete solamente scrivere, per esempio, al comitato d'incontro c'eravate tutti, avete tutti discusso e messo per iscritto, bene. “Dobbiamo fare questo, dobbiamo fare quello. Ci alzeremo tutti alle quattro del mattino.” invece fino alle sei russavate tutti. Questo non aiuterà, perciò dobbiamo farlo funzionare perché è ciò che ci sta aspettando: è una cosa talmente meravigliosa! Un piccolo sforzo, e che gioia! Un piccolo sforzo, e che personalità! Un piccolo sforzo, e che potere! Un piccolo sforzo, e che forte collettività!

Quindi, un piccolo sforzo: “Ho dedicato troppo poco di ciò che potevo dedicare?” E lasciate perdere l'idea “Sono stanco.” Nessuno avrà un attacco di cuore, prendete da Me. Il cuore di nessuno si guasterà, prendete da Me. Avete moltissima energia, ma mettetela nel canale destro, questo aiuterà tutti voi. Inoltre, Mi piacerebbe avere da voi alcuni consigli: sedetevi e parlate fra voi su come fare altri programmi. Andrò anche a Brighton ed abbiamo già fissato le date, ma (ci sono) altri posti, dovunque volete che Io vada. Può essere Edimburgo o un altro posto, sarò qui Maggio, Giugno e Luglio, proprio come sono qui ora. Quando vorrete, fisseremo le date, ma per i fine settimana sarà piuttosto difficile. Abbiamo già stabilito per Parigi e per questa cosa dei fine settimana, ma sono difficili questi fine settimana, per Me, perché ho altre cose a cui partecipare. Così, ora, Io sono con voi dovunque vi piaccia, però la primissima cosa è che dovete essere completamente a posto.

Dovete apprendere Sahaja Yoga, dovete conoscerlo, dovete diventarne esperti. Ho visto persone, venute solamente ieri, diventate grandi esperte, mentre c'è chi tentenna da sette anni e continua a tentennare. Dovete, per cui, farlo funzionare voi tutti ed avere fiducia in voi stessi, così come ce l'ho Io in voi. Ho grande fede in voi e posso vedere i bellissimi momenti che trascorreremo insieme e gioire completamente di voi stessi. Gioirete assolutamente. Non avete nessun timore, non farete  passi che possano rovinare i temperamenti delle altre persone.

Sia che siate aggressivi o non aggressivi, non è mai così. Se siete aggressivi, abbandonerete la vostra aggressività e diventerete delle persone timide, la timidezza non ha nessun valore in Sahaja Yoga: cos'è quello, chi sono io, questo è ciò che fanno le persone timide. Timidi, stanchi, spenti. Se siete stanchi, prendete un ricostituente, starete meglio. Tutti voi starete meglio e vedrete che avrete ottenuto quello splendore dentro di voi. Non crederete che vostra Madre lavori così tanto, molto, molto duramente. Deve lavorare con voi e deve davvero aiutarvi a venire fuori, davvero. Mi vedete, comunque, molto felice perché vedo qualcosa di così bello, piacevole, dolce, così grande dentro di voi, e quando lo vedo, dico proprio: “Dopotutto questa volontà va via, vedete che queste sono tutte foglie secche, devono andarsene, sopraggiungerà l'autunno e poi verrà la primavera.” Vedete, Io dimentico e proprio non Mi preoccupo di quanto ho lavorato, di quanto devo farlo funzionare. 

Fidatevi l'uno dell'altro, amatevi l'un l'altro e date molta più fiducia e molto più amore e comprensione invece di simpatizzare. Così non so proprio come ringraziarvi, ancora ed ancora, per averlo fatto funzionare con così successo. Le persone ne sono molto felici e noi, guardando in avanti, possiamo sapere che il programma di domani, del 24, sarà davvero, davvero molto pesante per tutti noi, quindi, dopo le cose di oggi, sapete di essere migliori, ora, quindi, tenete il passo. Mantenetevi in un bandhan, investitevi del titolo di “soldati cristiani avanzati”. Questo è ciò che siete, dobbiamo essere così. Noi siamo le persone che amano, noi amiamo, distribuiamo amore, emettiamo amore e dobbiamo diventare quel quadro, quell'immagine per cui le persone diranno: “Oh, questi sono il tipo giusto di persone.” (Per questo) non abbiamo bisogno d'indossare nessun tipo di abito, niente di simile, guardetevi solamente sbocciare come quelle grandi persone che credo voi siate tutti. Avete già mostrato il vostro grande lavoro in quella esibizione, e le persone si sono innamorate di come vi siete trasformati e della vostra grandezza, intendo dire che loro hanno amato veramente il modo in cui avete svolto questo lavoro, così bene e così sistematicamente.

Perciò devo ancora ricordarvi, in questo giorno, che dovete promettere a vostra Madre che: “Madre, quest'anno ti promettiamo davvero che lavoreremo molto duramente. Saremo molto compassionevoli, gentili.” ... [non rideremo alle persone] – non è un vostro diritto, non c'è motivo di farlo, vedete, non dovreste ridere, non è educato. Provate semplicemente ad osservare, a vedere quello che le persone dicono. Anche se sono stupide, non ridetene, guardate soltanto cosa dicono, com'è il loro atteggiamento, e tutto ciò porterà avanti una bellissima immagine dei Miei bambini, che amo così tanto.Vi amerò sempre, ancora ed ancora, qualsiasi cosa possa accadere, Io sarò vostra, ma devo richiedervi, nel Mio amore, che non posso sentirMi felice fintantoché non vi avrò fatti come Me. Va bene?

Molte grazie.
