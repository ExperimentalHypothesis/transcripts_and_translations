Shri Saraswati Puja. Vancouver (Kanada), 11 Ağustos 1990

Bana  Vancouver'da hangi pujayı yapmalıyız diye sorduklarında, çok güzel bir tabiat tarafından çevrelenmiş bu ashramı duymuştum ve doğa Saraswati'nin gücü tarafından yaratıldığı için, burada Saraswati’nin Pujasını yapmanın en iyisi olacağını düşündüm. Başka bir şey ise, insanlar doğada yaşadıkları zaman, son derece yaratıcı olurlar, hassas duygular muhafaza edilir ve asla acele etmezler ya da onlar çok fazla modernleşmiş diyebileceğimiz bir halde değildirler, çünkü doğa onları sakinleştirir. Yani Saraswati'nin yaratıcılığı da sanatçıya katkıda bulunur ve bu ülkede çok eskiden beri  bir sürü sanatçı olması gerektiğini biliyorum. Kanada, Benim de hissettiğim gibi, Vishuddhi'nin Hamsa Çakrasıdır, ama Hiranyagarbha  (evrenin yaratılmasının kaynağı olan altın rahim) olarak adlandırılan Mahabrahmadeva tarafından tezahür ettirildiği zaman, Saraswati'nin gücü, Mahasaraswati olur. Bunun için O, Hamsa'nın içinden geçmelidir. Hamsa'nın içinden geçer ve Vishnumaya Shakti olur. Demek istediğim O, Vishnumaya Shakti’dir. Böylece Saraswati, Vishnumaya olur. Biri Hamsa'da ve diğeri Vishuddhi'de olmak üzere iki noktayı geçer, yani O Shri Krishna'nın kız kardeşidir. Saraswati, Shri Krishna'nın kız kardeşi olarak doğdu ve Krishna’nın maması, onun adı, onun amcası Kamsa (Shri Krishna’nın annesi olan Devaki’nin kardeşi)idi ve Kamsa, Shri Krishna'yı öldürmeye geldi, Vishnumaya gökyüzüne yükseldi ve şimşek olup, Shri Krishna'nın gelişini, Onun zaten orada var olduğunu duyurdu. Yani Shri Krishna ve Vishnumaya arasındaki ilişki, bir kız - erkek kardeş ilişkisidir ve şaşırtıcı biçimde biz geçen gün kız erkek kardeş ilişkisiyle aynı şey olan Rakhi Bandhan’ı, Raksha Bandhan’ı kutladık.

Şimdi burada Shri Krishna'nın kız kardeşi olan Deity’yi kutluyoruz. O, daha sonra Draupadi olarak doğdu ve işte bu yüzden Shri Krishna Onun iffetini korumaya gitti, çünkü kız kardeşinin adı için, iffeti için endişe duyan sadece erkek kardeştir. Yani dün olan şey buydu, bu Saraswati Puja, yani Vishnumaya, Kendisi, dün burada on altı kere gök gürledi ve Ben hiç kimseye ne olduğunu söylemedim, ama Onun bunu yapacağını biliyordum. Bunun dışında, Washington'u da tehdit etti. Bu iyi bir şey çünkü Washington uyanmış olmalı. Şimdi bunlar çok, çok süptil şeyler ve çok süptil ilişkilerdir ve bunları sadece Ben anlatabilirim çünkü Ben bu ilişkilerin var olduğunu biliyorum. Bu yüzden Onun orada olmasına şaşırmadım, ama Vancouver'ın bu kısmından tam on altı bin kez geçti, Sahaja Yoga'nın çok önemli olduğunu anlamamızın zamanın sizler için geldiğini göstermektir ve eğer Sahaja Yoga'da biz kendimizi tamamen göstermezsek, Vishnumaya bütün ormanlarınızı yakabilecek, her şeyi yakabilecek başka bir form alacaktır. Artık şimşeklerin içindeki beş elementin hepsini Onun temsil ettiğini bilmek zorundasınız. Sesi var, ışığı var, o eterin içindedir, eterde hareket eder. Ayrıca içinde su dediğiniz şey var ve su Toprak Ana ile sürtünmeye girdiğinde, yani bütün bu şeyler O'nun vasıtasıyla harekete geçer. Vishnumaya dün bize şunu gösterdi: “Şimdi Ben buradayım. Lütfen Bana ibadet edin.” Ve şimdiye kadar Saraswati'ye biz hiç ibadet etmedik ve Brahmadeva’ya hiçbir yere ibadet edilmiyor çünkü O bu dünyayı yarattı, tüm bu ormanları, bütün bunları yarattı. Onlar bütün bu denizleri ve tüm bu toprakları, bütün yıldızları, evren üstüne evrenler yarattılar.

Ama biz bu ağaca ya da şu ağaca taptığımız gibi ibadet etmiyoruz. Biz bu tür bir şeye ibadet etmiyoruz, sadece Toprak Ana tarafından yaratılmış olan Swayambu gibi bir şeye ibadet ediyoruz, tek ibadet ettiğimiz budur. Ve bu da ..., biz şimdi soyut bir şekilde ibadet ediyoruz, çünkü onlar her nerede görülüyorlarsa, insanlar bunu ticari bir din haline getiriyorlar, bu yüzden Sahaja Yogi olarak biz bu yerlere de gitmiyoruz. Yani, Ben geldikten sonra, bütün bu şeylerin neden beklenmedik bir şekilde gerçekleştiğini anlayabilirsiniz, daha önce hiç olmadığı şekilde öyle bir şimşek ışığı vardı ki, insanlar şaşırmışlardı. Çok daha dinamik olan Krishna’nın kız kardeşidir ve [Shri Mataji kenardaki ile Hintçe konuşuyor] çok daha ateşli bir kişilik - çok, çok daha ateşli bir şahsiyet. Shri Krishna'nın özü şudur, O tatlılıktır, Madhuria (tatlılık) O'nun kapasitesidir ve Radha, “Allahda Dayini Shakti’dir”, bunun anlamı size [Shri Mataji kenardaki ile Hintçe konuşuyor] yaratan neşeyi veren demektir, saçınızı neşeyle yükseltir - yani, ama Sanskritçede bu pulakit’tir (heyecanlanmak), kelime pulakita’dır. Bu yüzden Onun tatlılığı, leela’yı (oyun), bir olmanın güzel duygularını yaratan Shri Krishna'nın güzelliğidir – bunların hepsi Shri Krishna'nın içindedir. Ama Vishnumaya herkesi uyaran çok ateşli bir kişiliktir. Buraya geldiğimi, burada olduğumu bir şekilde gösterdi.

Belki de yerli halktan olan insanlar, kehanet edilmiş olanın bu olduğunu, bunun gerçekleştiğini anlayabilirler ve sizler de, Sahaja Yoga’nın kendi rotasında ilerleyip, çalışacağı bir şekilde sürüklenmesine izin veremeyeceğinize dair bunun bir uyarı olduğunu ve sizin öylesine orada olmadığınızı anlamalısınız. Yani bu, Saraswati Kendisi olan, Shri Krishna’nın kız kardeşi Vishnumaya'nın bir uyarısıdır ve bugün O'na ibadet edeceğimiz şey budur. Mahasaraswati'ye sadece aydınlanmış insanlar olan Sahaja Yogiler ibadet edebilir. Aksi takdirde insanlar sadece Saraswati'ye ibadet edebilirler, çünkü Saraswati'ye ibadetle, siz kitapları okuyabilirsiniz, insanların eğlenmesi için danslar, müzik yaratabilirsiniz, ama Saraswati Puja aslında sıradan farkındalığa sahip insanlar içindir, bu sıradan veya normal insan farkındalığı anlamına gelir. Fakat Sahaja Yogiler için ibadet edilecek olan Mahasaraswati'dir. Size anlattığım gibi Mahasaraswati, Vishnumaya olur ve O Vishnumaya'dır, bu yüzden sizler de, olmanız gereken kişi olmalısınız. Vishnumaya’nın yaptığı gibi insanları ateşli konuşmalarla, heyecan veren şeylerle, ne yaptığınızı onlara anlatarak, Sahaja Yoga'nın ne olduğu hakkında insanları bilgilendirmelisiniz ama gördüğüm şey, insanların konuştuklarında çoğunlukla Shri Krishna gibi çok nazik ve tatlı olmaya çalışmalarıdır. Bunu Amerika'da denedik, bunun Amerikalılarda işe yarayabileceğini düşündük ama işe yaramadı. Onlar bu Graham (Bir TV vaizi)denilen kişi ya da onun gibi ateşli bir şekilde konuşan birilerini severler. Ve bence dünkü tecrübeden öğrenmemiz gereken şey budur, gerçekten ateşli konuşmacılara ve ateşli insanlara ihtiyacınız var, çünkü onlar normal duyulara karşı hiç duyarlı değiller.

Görüyorsunuz, onların tüm duyuları ölü, sanırım hissizleştiler ve onlara biraz şok vermelisiniz. Onlar şokları severler, bilirsiniz. Gazeteler onları şoke etmelidir, şok edici herhangi bir olay, ancak bu onların dikkatini çekebilir. Müzik bile öyle fazla olmalıdır ki, kayaları kırmalıdır. Yani öyle olmalıdır ki, bu müzik onların kafalarını kıracaktır. Yani onlar gerçekten de taş gibi (duygusuz)insanlar oldular ve onların bu kayalıklarının sadece Vishnumaya tarafından parçalanabileceğini anlamalısınız. İşte bu yüzden bugün Vancouver'da yaptığımız bu pujanın çok büyük bir önemi var - sadece Kanada için değil, Amerika için de. Amerikalılar bugün hangi hastalıkları kapıyorlarsa, hangi uyuşturucuları alıyorlarsa, kendileri için hangi yıkımı uyguluyorlarsa, bu hâlâ onların anlayışları dâhilinde değil. Kendilerine ne yaptıklarını, kendilerini nasıl yok ettiklerini, sadece kendi hevesleri ve sözde özgürlükleri için böylesine değerli olan insan yaşamını nasıl harcadıklarını anlamıyorlar. Bu yüzden onlara “Ne yapıyorsunuz? Neden kendinizi kandırıyorsunuz? Bunun yanlış olduğunu neden anlamıyorsunuz?” diye heyecanlı bir şekilde onlara anlatmaya çalışmanız son derece, son derece önemlidir. En azından evlatlarınıza, 'Biz bunu yanlış yaptık, ama siz yapmamalısınız' demelisiniz. Bu türden konuşmalar yapılmalı ve insanlar böyle harika konuşmalara ve böyle şeylere hazır olmalıdır ama bunun söylenmesinden insanlar hoşlanmayacaktır, Bence tam tersi, onları korkutmadığınız sürece, sizin yanınızda olmayacaklardır.

Bu yüzden onlara anlatmalı ve onları uyarmalısınız ve işte Vishnumaya'nın dün önerdiği şey budur, şimdi sizler yeni bir strateji benimsemelisiniz ve insanlarla öyle bir şekilde konuşun ki, ne zaman bir kurs düzenlerseniz, kursun sonunda, “şimdi bakın, Sahaja Yoga sadece kurs düzenlemek için değil, sizin iyiliğiniz için, hayrınız içindir. Ve Sahaja Yoga da ilerlemeli ve büyümelisiniz. Şimdi yarı yolda onu bırakmayın”, demelisiniz. Bu sadece tohumun filizlenmesi gibi değildir, ağaç olmalıdır, aksi takdirde hiç kimseye yardım edilemez. Yani bakın, onlara sadece Sahaja Yoga'da düzgün bir şekilde büyümemenin veya olgunlaşmamanın bütün tehlikelerini anlatın. Bunun anlatılması lazım çünkü bütün bu sarmaş dolaş olma işinin Amerika'ya faydası olmuyor, bunu gördüm. Sizin gerçekten ateşli olan insanlara ihtiyacınız var, çünkü geçenlerde bu Billy Graham'ın (ünlü bir Protestan vaiz) bir konuşmasını dinliyordum ve dedim ki, “Bu, şapkası sayesinde konuşan boş kafalı bir adam” ama insanlar yine de ondan çok etkilendiler. Ve şimdi, başka bir tane daha vardı sanırım o hapishanede. Adını bilmiyorum, garip birisi. Yani onu da gördüm, boş şeyler konuşmasına şaşırdım, boş bir teneke gibi ve insanların hepsi onun için çıldırdı - binlerce kişi ayakta duruyor, şarkı söylüyor, şunu yapıyor, bunu yapıyor. Bu yüzden kişi, bu insanların şok geçirmeye ihtiyacı olduğunu anlaar ve onlar şok olacaklar ve onlara, “Bakın bu olacak” diye anlatılmalıdır.

Bir tür şok edici sistem içinde olan başka bir organizasyon daha var [Shri Mataji yandakilerle Hintçe konuşuyor] Brahma Kumari (Brahma’nın kızları) (1930larda Haydarabad’da kurulmuş, Birleşmiş Milletlere bağlı ve kadınların hareket içinde oynadığı önemli rol ile tanınan bir organizasyondur. Beden yerine ruha odaklanan bir meditasyon biçimini öğretir.), Brahma Kumari, bakın, bu Brahma Kumariler şimşek gibi oldular – onlar insanlara anlatıyorlar, “Siz mahvoldunuz” demiyorlar, ne söylüyorlar, “Bu dünya yok edilecek, her şey yok edilecek ve biliyorsunuz, siz buna hazır değilsiniz, ne olacak?” Aynı şeyi Yehova Şahitleri yapıyor, aynı şeyi. “Bu dünya yok edilecek ve hepimiz yok edileceğiz; bu yüzden hazırlıklı olmalıyız ve Tanrı'yı kabul etmeliyiz”, diyorlar, ama bu gerçek değil. Buna rağmen insanlar onların peşindeler. Sizler onlara “sadece kendinizi yok etmekle kalmayıp, geleceği de yok ediyorsunuz” diyerek gerçeğini söylemelisiniz. İnsanlar zaten, Amerika'daki insanların çoğunun yok olacağını söylüyorlar. Şimdi bu çeşitli sebeplerden kaynaklanıyor. Geleneklerinin ve böyle şeylerinin olmadığını söyleyebiliriz - mesele bu değil, esas mesele bu değil. Esas meselelerden birisi, onların bu ülkeye gelip yerleştikleri zaman çok sayıda insanı yok etmeleridir. Meselenin birisi budur. Şimdi, ölen bu insanların bhootları ortalıkta geziyor ve mümkün olabildiğince çok Amerikalıyı yok ettiklerini görmek istiyorlar. Büyücülüğün miktarı, Amerika'da çalışan bütün bu negatif tekniklerin miktarı, her yerde çalışıyorlar. Gurular diğer bütün ülkeleri terk etmek zorunda kaldılar, ama Amerika da hala güzelce yerleşik haldeler. Bunun nedeni, bu bhootlarin onlara fikir vermesidir. Onlar sadece şoklara ihtiyaç göstermekle kalmıyorlar, bu bhootlar aynı zamanda onlara, bu sapkın yok edilme fikirleri veriyor, bu yüzden kendi yok oluşlarına gidiyorlar. Şimdi, bhootların verdiği fikirler öyledir ki, siz bardan dışarı çıkan kişinin yere kapaklandığını görüyorsunuz.

Ve bhootların verdiği bir fikir, “ne zararı var ki? Siz de deneyin, asla düşmeyeceksiniz. İçeri gir, sana hiçbir şey olmayacak. Sen tamamen iyisin. Nihayetinde bunun önemli yok”, şeklindedir ya da siz onlara “Bu yanlış. Biz bunu yapmamalıyız”, dersiniz. Onlar da “Tamam, biz kötüyüz. Ne olmuş yani?" derler. Bunların hepsi bhootların verdiği fikirlerdir. Böyle konuşmak ya da böyle söylemek insan düşüncesi değildir. Yani tüm bu insanlar için, bakın, onları geri getirecek tek şey Vishnumaya Shakti’den başka bir şey değildir. Şimdi, insanların sadece Vishnumaya sayesinde tedavi edilebildiğinin farkındayım. Yani Vishnumaya’nın Kendisi şimdi Hıristiyanlık, Katolik dini ve Hinduizm sayesinde uykuya daldı, çünkü Hinduizm'de de günah fikri vardır - bu günahı işledin, şu günahı işledin. Bu nedenle Brahminlere çok fazla para veriyorsunuz, bu sayede kurtulacaksınız. Yani her dinde bu saçmalık var demek istiyorum. Ama kesinlikle bastırılmış olan ve insanlarda uyuyan bu Vishnumaya Shakti, eğer siz onu yükseltebilirseniz ve onları daha büyük bir şekilde dâhil ederek, onlara bizim barış için, dünya barışı için çalıştığımızı anlatarak, insanlara bu uyuklamalarından, bu tembellikten uyanmalarını söylerseniz. Biz insanlığın kurtuluşu içiniz, insanları tökezlemelerinden ve kendi kendilerini yok etmelerinden kurtarmak için varız. Siz daha büyük bir platformda çalışır ve bu şeylerden bahsederseniz, bunun faydası olacaktır.

Örneğin, şimdi, Benim Mahatma Gandhi ile beraber olmuş olmam çok iyi bir şey ve insanlar Mahatma Gandhi'ye büyük saygı duyuyorlar. Tabii ki, Mahatma Gandhi Benden çok etkilenmişti, buna şüphe yok. Çocukken bile Bana danışırdı ve bunun kanıtı, onun bhajanlarındadır, o kalpten başlayarak, Atma’dan bahsederek ve sonra Mooladhara’dan başlayarak yukarı doğru, böyle farklı şekillerde bir bhajanlar serisi yaptı. Demek istediğim, bu Onun Bana danışmış olduğunun delillerinden birisidir. Ama ne olursa olsun, sizde var – siz “Mahatma Gandhi ne söylüyorsa, Shri Mataji onu yapıyor” diyerek bunu kullanabilirsiniz. O “Sarva dharma savanatma” dan bahsetti. Bu tüm dinlere aynı saygı ve aynı anlayışla muamele edilmesi anlamına geliyor. Bir kez böyle konuşmaya başladığınızda, bilirsiniz, insanlar bunun arkasında asil bir miras olduğunu anlayacaklar, çünkü herkes Benim hangi kitaptan bunu öğrendiğimi bilmek istiyor. Demek istediğim, sizinde çok iyi bildiğiniz Ben asla hiçbir kitaptan öğrenmedim. Ama siz “Shri Mataji onunla beraber olan kişidir” ve “Gandhi O'ndan çok etkilendi” diyebilirsiniz, aynı barış ve şiddet kullanmama fikirleri ve bunların hepsi. “Bunlar Shri Mataji’nin kullanmak istediği aynı teknikler ve yöntemler.” Bu bir gerçek, buna şüphe yok, ama Mahatma Gandhi çok ateşli bir konuşmacıydı. Onu takip eden herkes çok ateşliydi. Onlar sadece “Tamam, hadi gel, bir fincan çay iç” gibi değildiler ve bu tür şeyler işe yaramayacaktır.

Yani Amerikalıların bir meydan okumaya ihtiyaçları var ve onları patlatmak için gerçekten ateşli bir kişiye ihtiyaçları var. Şimdi, eğer siz bu şekilde devam ederseniz – geçen gün New York'ta bir programımız oldu, bir sürü siyahî insan, bir sürü Çinli vardı ve sonra pek çok Hintli, çok az sayıda beyaz vardı. Yani beyazlar geldi ve onlar “Oh, bilirsiniz, bana hiçbir şey olmadı” dediler. O zaman sizin ne yapmanız gerekiyor, “Hiçbir şey olmadı mı? Evet, bunun nedeni işte şu, sizde yanlış giden bir şey olmalı ya da siz bazı günahlar işlemiş veya bir şeyler yapmış olmalısınız”, demelisiniz. O zaman bu sayede bir şok yaşarlar. “Ah, bu çok şaşırtıcı bir şey. Alamadınız mı? Oh, bu çok yanlış, sizde bir sorun var. Bunu almalısınız. Anlamaya çalışın, biliyorsunuz, bu çok yanlış. Umarım kanser değilsiniz.” O zaman ... veya ona şunu sorabilirsiniz, “AIDS'ten muzdarip misiniz?”  deyin. "Hayır hayır hayır." “O zaman sıkıntınız nedir? Nasıl alamadınız? Bakın, bu siyahî aldı, bu Çinli aldı. Siz neden anlamıyorsunuz? Siz beyaz tenli birisisiniz, önce siz almalısınız”, deyin. O zaman işler yoluna girecektir. Amerikalıların neden bu kadar ruhsuz olduklarını düşünüyordum, çünkü onların bütün sıkıcı insanların en üstünde olduklarını görüyorsunuz, son derece duygusuzlar. Çünkü bu tür bir rock müziğini, bilirsiniz, eğer siz herhangi birisinin önünde bunu çalarsanız, insanlar kaçardı. “Ne oluyor bu?” Ama onlar bu rap müziğini seviyorlar, dün Benden dinlememi istediler. Kalp başka bir şekilde atmaya başladı. Ben “ne oluyor?”, dedim. Ve her şey titremeye başladı. Bir bankta oturdum ve bütün bank titriyordu. Orada, Benimle birlikte oturan, o da oradaydı, Karan’da oradaydı ve biz - Karan ve herkesin böyle zıpladığını gördük, bu devam eden bir deprem gibiydi.

İşte olan şey budur, bakın bu insanlar çok, çok duyarsız insanlar ve uyuşturulmuşlar ve bu sözde özgürlükleri nedeniyle uyuşmuşlar. Bu sizin sanki gidip bir boğaya, "Gel ve vur bana" diye sormanız gibidir, bunun gibi bir şey bilirsiniz. Kendilerini tamamen uyuşturmak için yoldan çıktılar ve bu uyuşma alkol olabilir, uyuşturucu olabilir, kadın olabilir, birçok kez evlenmek olabilir. Bir kez evlenirseniz, bu yeterlidir. Eğer beş kez evlenirseniz, demek istediğim – bunun ne olduğunu bilmiyorum - böyle bir hayvan var mı yok mu bilmiyorum. Ama bir şeylere karşı sizi kesinlikle uyuşturan bir şey oluyorsunuz, görüyorsunuz. Çünkü önce bir eşle evleniyorsunuz, sonra onunla bağlarınız var, çocuklarınız var ve siz – demek istiyorum ki, karınızla yaptığınız pek çok şey var ve sonra siz aniden ondan boşanıyor ve hiçbir şey hissetmiyorsunuz, bunu hissetmiyorsunuz. Bu büyük bir uyuşmadır ve eğer siz onlara bunu anlatırsanız, “Evet, ben biliyorum, biliyorum, biliyorum” derler. Biliyorlar ama hissetmiyorlar. Her hangi bir yanlış şey yaptıklarını hissetmezler, saçma bir şey yaptıklarını hissetmezler ve acı çekmezler. Başka herhangi birisi olsa acı çekerdi. Eşinden boşandı ve o kişi gerçekte çok kayıp biri olur, normalde olmalıdır. Ama burada gördüğünüz şey ise, çok hoş bir şekilde bununla övünmektir, “Biliyorsunuz, ben iki eşimi boşandım ve üçüncüsü geliyor. Onunla tanışabilirsiniz.” Yani bu konuda bir utanma yoktur, mahcubiyet yoktur, duygu yoktur, hiçbir şey yoktur. Demek istediğim siz bir kadınla evlendiniz, onunla birlikte yaşadınız, o sizin karınızdı ve siz ona karşı hiçbir şey hissetmiyorsunuz. Kendi çocuklarınızın da, onların da hiçbir şekilde duyguları yok, hisleri yok. Tabii ki onlar çocuklarını öldüren İngilizler gibi değiller, yani o kadar kötü değiller.

Ama burada da kocayı öldürdüklerini, eşi öldürdüklerini, birbirlerini öldürdüklerini ve bütün bu şeyleri duydum. Ve ne için? Aşk için. Bir kocayı sevmedikleri zaman, başka bir kocayı nasıl sevecekler? Anlayamıyorum. Sevgi, kalbin kalitesidir. İşte olan budur - karakterin bütünüyle uyuşmuş olduğunu görürseniz, çünkü onlar insan gibi davranmazlar. Öyle bir davranırlar ki - bilmiyorum, Ben yine onların kime benzediklerini bilmediğimi söylüyorum çünkü bu her neyse ortada karşılaştıracak bir şey yok. Yani bu sadece Amerika'daki insanlar için böyle değil, bu her yerde ama Amerika'da çok fazla, bundan çok fazla var ve bütün bu şeyler Amerika'dan doğuyor. Tüm bu garip kavramlar Amerika'da yükselir ve herkes onları benimser, çünkü bunun reklamının nasıl yapılacağını, bunun nasıl çok, çok popüler bir hale getirileceğini bilirler. Bir keresinde gemide seyahat ediyordum, gemiye bir pilot geldi ve Benimle konuşuyordu ve Bana kardeşinin çok iğrenç bir şeytan olduğunu söyledi. “Ne oldu?” dedim. Bunun üzerine kardeşinin Beatles grubunu oluşturan bu dört çocuğu aldığını ve onların menajeri olduğunu söyledi. Ve o kişi bu müziği başlattı ve bazı kadınlar buldu, onları sarhoş etti, onlara uyuşturucu verdi. Ve onlar bu müziği dinlediklerinde, bu kızlar çığlık atmaya, bağırmaya, delirmeye başladılar ve bu popüler oldu.

Normalde tepki şöyle olurdu: “Ba, bu öyle bir şey ki, müzik başladığı zaman kızlar deliriyorlar, bu yüzden siz böyle bir müziği dinlemeye gitmeyin”. Bunun aksine, bir sürü kişi gelmeye başladı. Bu tür bir reaksiyonu nasıl açıklıyorsunuz? Daha fazla bağırdıkça, daha fazla çığlık attıkça, onlara göre bu önemli bir şeydir. Bunun anlamı, bunun arkasındaki bir şeyin, bir şekilde onlara dokunduğudur; aksi halde neden çığlık atsınlar ki? Bu tür aptal insanların bir şeye dokunmasının harika bir şey olduğu ve hepimizin buna katılması gerektiği anlamına gelir. Biz de aptalız, bu yüzden bizde buna katılmalıyız. Şimdi Bana şunu sorabilirsiniz: “Anne bu aptallık insanların üzerine nasıl geldi?” Bu Benim size bahsettiğim kadar basittir, onlar özgürlüklerini öyle bir yere varana dek, dikkatlerini bu derece zarar veren şey için öyle kullandılar ki, gerçekten uyuşmuş bir hale geldiler. Dikkatleri hiçbir şey hissetmiyor. Dikkati dışarı çıkardığınızda o tepki verir ve bir şey olarak size geri döner. Ama dikkatinizi sürekli olarak dışarıda bombardıman etmeye devam ederseniz, bu dışarıdan gelen bombardıman, sizin bütün hassasiyetinizi bitirir. Duygu yok, bağlılık yok, olmakta olan hiçbir şeyin kaydı yoktur. Yani bunun için Vishnumaya'ya ihtiyaç olduğunu düşünüyorum ve işte bu yüzden O, sol tarafa yerleştirildi çünkü tamamen duygusuz hale gelen insanlardan sorumlu olan Vishnumaya’dır. İşte size duygu vermek üzere Vishnumaya oradadır. Sol tarafta parladığı zaman, size duyguları verir ve insanlar anlamaya başlar. Yani şimdi, onların sahip oldukları tek şey, kendilerinin suçlu olduğuna dair bir tür zihinsel bir fikirdir, hepsi bu.

Bu sadece zihinseldir. Eğer bu “Ah, ben suçluyum” şeklinde akli bir fikirse, o zaman bunu hissetmeyeceksiniz. Demek istediğim, eğer öyleyseniz, deli olduğunuzu söyleyin, deli olmadığınız zaman ise, eğer birisi size deli derse, siz bunu hissetmeyeceksinizdir. Bu böyledir. Bu yüzden onlar bunu hiçbir şekilde hissetmiyorlar çünkü bu tamamen zihinsel olarak kabul edilmiş bir şey ve onlar uyuştular, “Şimdi, hiç kimse size zarar veremez, o zaman sorun ne?” tarzı bir tür tutum var. Şimdi Ben sizden dışarı çıkıp, ateşli davranmanızı, gazetelerde yazmanızı, neler olduğunu ve nasıl olduğunu söylemenizi isterdim. Şimdi Ben böyle bir kitap yazıyorum. Buna Meta Modernizm deniyor ve olabildiğimce ateşli bir şekilde onlara kendilerinde neyin yanlış olduğunu söylemek için Ben orada olacağım. Ve onlar bunların hepsinin yanlış olduğunu görmeliler. Bunun harika bir şey olduğunu söylemeye çalışmanın bir faydası yok. Şimdi AIDS ortaya çıktı. AIDS ile düşündüm ki, onlar uyanacaklardır. Şimdi, AIDS bir şahadet oldu. Şimdi yuppi’ler (iyi ücret alan, şık giyinen genç insanlar), yuppiler geldi, Ben dedim ki, “Yuppiler bir hastalıktan dolayı muzdarip olacaklar.” Onlar, “Hayır, hayır, hayır, hayır. Yuppy olmak çok güzel. Sonuçta onlar, yuppilikleri için ölen diğer bir kahraman grubu”, dediler. Gördüğünüz gibi, her aptallık bir şeye, çok yüceltilen bir şeye dönüştürülür, sırf bu yüzden de, insanlar bunu kabul ederler. Bu en iyi yanı budur- onlar bunu kabul ederler. Bu yüzden sizin ateşli olmanız ve bu ışıkta onlara kendilerinin ne olduğunu göstermeniz önemlidir. Onlara göstermek gerekiyor. Bu Ruh'un küçük bir ışığının tek başına onlara çok fazla şey göstermesi değildir, bu gerçek bir göz kamaşmasıdır, bir yıldırımın yanan ışığıdır. Bugünkü puja hepiniz için, konuşmadaki yaratıcılığınızı, her yolla ateşli bir şekilde davranmanızı geliştirmek için özel olacaktır. Onları düzeltecek olan budur, başka bir şey değil.

Yaratıcı çalışmalarda da, bir şey yarattığımız zaman, başka bir şey değil ya da bir şarkı söylerken ve eğer siz şarkı söylemeye devam ederseniz, bizim Hint tarzında, “vilambit tala” tarzı (Yavaş tempolu)/ (vilambit-yavaş) (tala- elini çırparak veya vurarak müziğin temposunu belirlemek) bazı müzikler, bilirsiniz, çok yavaş “tala’lar”, müzik yükselmeyecektir. Onlar Ravi Shankar gibi, sadece notları karıştırmaya devam eden ve Hintlilere göre çok, çok da bilimsel olmayan bir şey çalmaya devam eden, hiç de eğlenceli olmayan, kalbinizi açmayan, bunun gibi bir şeyi severler ama onlara hitap eden budur, bir tür büyük rock and roll türüne yönelmek - bunu yapmak, sitar'ı rock and roll haline getirmek ve hatta daha da kötüsü. Şimdileri  bilmiyorum, en son ne olduğunu bilmiyorum. Yani görebileceğiniz ikinci şey ise, onların insanları nasıl şok etmeye çalıştıklarıdır. İnsanları şok etmeye de çalışıyorlar, çünkü onlar da, onların da bizim gibi olduğunu biliyorlar. Pazara gittiğiniz, birisini görürsünüüz, onun pantolonu - pantolon bile değildir, yarım pantolon - hepsi yanlış yerlerinden yırtılmış ve bu sadece insanları şok etmektir. En azından burada bunun olması gerekiyordu, Amerika'da olması gerekiyordu, sizler düzgün şekilde giyinmelisiniz. Edepsizce giyinmemelisiniz. İstedikleri şey budur. Ama gördüğünüz şey nedir, onların buldukları her fırsatta sizi şok edecek şekilde giyinmeleridir, onlar bunu yapmak isterler. Saçın sadece bir kısmını beyaz yapacaklardır. Demek istediğim, onlar her şekilde, mümkün olan her şekilde başkalarını şok etmek, başkalarını şaşırtmak ve dikkat çekmektir. Ve siz bundan ne elde edersiniz? Hiçbir şey.

Başkalarının dikkatini çekmek için çok para harcıyorsunuz, ama ne elde ediyorsunuz? Bu dikkat size hiçbir şey vermez, hiçbir şey kazandırmaz, hiçbir şeyi telafi etmez. Yani bu onların içine girdikleri öyle neşesiz bir uğraştır ki. Bütün bu şeyler dikkatlerini bozar, onları duygusuz insanlar haline getirene dek yok eder. Onların duyguları kalmadı. Ve sonra olan en kötü şey ise, kesinlikle para odaklı olmalarıdır. Yani para Saraswati’nin diğer bir tarafıdır. Saraswati, Lakshmi'den farklıdır, bu yüzden Lakshmi ve Saraswati asla el ele yürümez. İşte bu yüzden Lakshmi'nin peşine düştükleri zaman, para peşinde çok fazla koştuklarında, şok olmalarının nedeni budur. Çünkü siz borsanın aniden düştüğünü görürsünüz, bir durgunluk var, bu iş bitti, çok zengin biri aniden fakir bir adam oluyor. Bütün bu iş, bunun hepsi Saraswati'nin işidir. Ve eğer birisinde Saraswati'de çok fazla ise – o kişi çok fazla kitap okur, çok hırslıdır, diğer sanatçıları gölgede bırakmaya çalışan bir sanatçıdır - böyle bir kişi Lakshmi'den bir ödül kazanır, onun işleri asla satmaz, asla para kazanmaz, açlıktan ölür, her türlü şey olur. Yani bu iki şey, sadece Hamsa'da dengededir ya da siz bir Sahaja Yogi olduğunuz zaman bunun dengede olduğunu söyleyebiliriz. Yani bu başarılmalı ve hem Saraswati'nin hem de Lakshmi'nin kutsamalarına sahip olduğunuz şekilde bir araya getirilmelidir. Ama bu sadece Hamsa noktasında ve Vishuddhi noktasında aşılır. Yani denge sağlamak için yapmamız gereken şey şudur, her ne kazanıyorsak, her ne yapıyorsak, bizler vasat bir şekilde yapmamalı, bunu dinamik bir şekilde, ateşli bir şekilde yapmaya çalışmalıyız. Bu iki şey Vishuddhi düzeyinde birleştirilmelidir. Şimdi varsayalım ki Sahaja Yoga hakkında ateşli bir şekilde ders vereceksiniz ve eğer bir hippi ya da hapishaneden çıkmış biri gibi bir kıyafet giyerseniz, kimse sizi ciddiye almaz ama eğer siz düzgün giyinmişseniz ve saygın görünüyorsanız, sunum iyi ise ve sonrasında ateşli bir konuşma yaparsanız, herkes sizi dinleyecektir. Bu yüzden Lakshmi Tattwa'nın bu prensibi, Saraswati prensibinin egemenliği altında kullanılmalıdır. Saraswati'nin bir başka kutsaması, sizlerin Sahaja Yoga hakkında bilgi sahibi olabilmenizdir. Özellikle Sahaja Yoga'da birçok kadın gördüm, onlar Sahaja Yogi, vibrasyonları var, her şey var, ama Sahaja Yoga'nın ne olduğunu bilmiyorlar. Bu çakraların ne olduğunu bilmiyorlar. Bu vibrasyonların nasıl çıktığını bilmiyorlar. Şimdi, bugünkü ders oldukça, oldukça karmaşık bir ders diyebilirim, eğer buna bakarsanız. Anlamak için kâğıt, kalemle en az dört, beş kez dinlemelisiniz. Bu kolay bir şey değildir, çünkü şimdi size iyi olduğunu söylüyorum, bu oldukça eğlencelidir ama eğlencenin arkasında derin bir bilgi var. Yani Anne'nin ne söylediğini, çeşitli şeyler hakkında bize verdiği bilginin ne olduğunu öğrenmek için, Sahaja Yoginilerin genelde bir kâğıt, kalemle oturduğunu görmedim. Onlara göre Sahaja Yoga, iyi olmak, iyi yemek pişirmek ve Sahaja Yogilere yardım etmek demektir ve elbette pujalarda güzel sariler ve güzel elbiseler giymek, pujalara ve bütün bu şeylere gelmektir, bitti.

Bu yüzden Sahaja Yoga'nın ne olduğunu bilmek onlar içinde çok önemlidir. Konuşmalarını dinlemek, oturup, güzelce çalışmak ve bunu anlamak zorundalar. Bunun tam tersi ise erkekler. Onlar için bu, dışarıdaki bütün işleri yapmak, etrafta dolaşmak, bir şeylere bakmak ve bütün bu şeyleri yapmaktır ama ilişkiler söz konusu olduğunda veya duygusal taraf söz konusu olduğunda, onlar ihmalkârdırlar. Bu yüzden Sahaja Yoga erkekler için farklıdır; kadınlar için Sahaja Yoga farklıdır. Ve Fransa'da özellikle, bu birbirinden çok uzaklaştı. Kadınlar bir tarafta, erkekler ise diğer tarafta. Sahaja Yoga'da, sizde böyle bir saçmalık olduğunu düşünün, ama sonra biz bunu yapan kişiyi keşfettik ve hallettik, yani mesele duruldu ve şimdi işler daha iyi. Ama kadınlar Sahaja Yoga'yı bilmek zorundalar ama bu onların erkeklerle kavga etmesi gerektiği veya erkekler ne biliyorsa, onlarında bunu bildiğini düşünmeleri anlamına gelmez ama bu çok, çok yaygındır. Erkeklerin ve kadınların Sahaja Yoga'ya karşı farklı tutum sergilediklerini gördüm. Biri dışa dönük, diğeri ise içe dönüktür. Ama Sahaja Yoga'yı bilme hususunda, bir kadın ve bir erkek arasında Sahaja Yoga’da hiçbir fark yoktur. Ben kendim bir kadınım ve çok şey biliyorum, o zaman kadın neden Sahaja Yoga'nın ne olduğunu bilmesin ki? Yani buradaki ya da her yerde bütün kadınlar Sahaja Yoga'nın ne olduğunu bilmelidir. Sonuçta, Vishnumaya'ya bakın - O bir kadındır, O çalışan Güç'tür.

Brahmadeva çalışmaz. Bütün bunları O yarattı çünkü Brahmadeva, Saraswati'nin Gücüne sahiptir, aksi halde Brahmadeva yaratamazdı. Yani her şey güç aracılığıyla yapıldı ve güç bir kadındır, ama eğer Güç Sahaja Yoga'nın ne olduğunu bilmiyorsa, bunu nasıl halledecek? Yani kadınlar, onların çocukları olsa da, anlıyorum – onlar ev halkı ile, mutfakla ilgilenmeliler - ama Sahaja Yoga hakkında okumak, onu anlamak, onu tanımak çok büyük bir zevktir. Tabii ki onların bazıları okuyor. Ben onların okumadıklarını söylemiyorum. Ama çok, çok az sayıdalar ve onlar çok mantıklılar, çok mantıklı. Yani bu günün olayından, bu doğal çevrede, Brahmadeva ve Saraswati'nin çalışmasıyla kutsanmış olduğumuz bu doğal çevrede, Deitylerin kapasitesini hissedebileceğimiz bu yerde, onların nereye varana dek yaratabileceklerini görebildiğimiz bu yerde Benim anladığım budur. Doğa, Divine ile kesinlikle birdir. Şimdi bakın, Ben buraya gelir gelmez, doğa Benim burada olduğumu biliyordu. Sadece kendi kendine hareket etmeye başladı. Benim onlar için bir konuşma yapmam gerekmedi, onlar puja yapmak, bu tür bir şey yapmak zorunda değillerdi. Ne yaptığımı biliyorlardı. Los Angeles’e gittim, aynı şey. Nereye gitsem her yerde doğa ne yapılacağını biliyor, “Şimdi Anne kasabada, ne yapmalıyız?” Ve onlar bunu yapıyorlar. Yani sorun şu, Ben “Tamam, bunu yapın, şunu yapın, onu yapın” şeklinde insanlar için her türlü kafa yormayı size yaptırdım. Ama bunun kendiliğinden hareket etmesi gerektiğini söyleyebilirim, çünkü şimdi biz biriz, tıpkı doğanın Benimle bir olması gibi, siz de Benimle birsiniz. Ne zaman ki siz Sahaja Yoga’nın içine gerçekten çekilirsiniz, Sahaja Yoga’ya teslim olursunuz ve bu olmaya başlamalıdır, ancak o zaman bu gerçekleşecektir.

Tanrı hepinizi kutsasın.

Şimdi, Saraswati öğrenme Tanrıçası ve Mahasaraswati ise saf bilgi olan bilginin Tanrıçasıdır. Öğrenme Tanrıçası Saraswati'nin dört kolu vardır. O beyaz giyer, beyaz elbiseler giyer çünkü bu saflığın bir işaretidir. O bir bakiredir. Sonra Onun elinde vina (bir çalgı)vardır, bu klasik müziktir ya da Tanrılar tarafından takdir edilen müzik diyebilirsiniz, bu müziği çalmak üzere Tanrılar tarafından yaratılan ilk müzik enstrümanı olan çalgıdır bu. Yani bu bir vina’dır ve diğer iki elinde: elinin birisinde tespih vardır, yani bu öğrenen bir kişinin, çok bağımsız bir kişi olması gerektiği anlamında. Aziz olan bir kişi, çok fazla bağımlılığa sahip olmaz ve olmamalıdır – eğitimli bir kişi, yüksek eğitimli bir kişi, çok fazla aile ile ilgilenmeyen bir kişi, her zaman daha estetik, çok disiplinli, öz disiplinli olur. Çok titiz, çok beceriklidir, çok sağ kanaldır, gördüğünüz gibi, bunların hepsi beraber yürür.

Ve sonra, sol elinde Onun bir kitabı var, yani bu Saraswati'nin Gücünün size kitap yazabilecek tam bir yaratıcık verdiği, anlamına gelir. Bu aynı zamanda şu anlama gelir, anlatılanın kitaplarda olması gerektiği anlamına gelir, şimdi siz her ne yaparsanız yapın - varsayalım ki siz Sahaja Yoga yapıyorsunuz, Sahaja Yoga, Divine ile ilgilidir. Bu yüzden biz kitaplarda ne olduğunu bilmek zorundayız, bu da kutsal kitaplar (yazıtlar) anlamına gelir. Biz bunun kutsal yazılarla nasıl ilgili olduğunu bilmek zorundayız, bu mantar bilgisi (hayal görmenize yol açan mantarlardan) gibi gelen bir şey olmamalıdır, bu bilgi kitaplarla bağlantılı olmalıdır, hâlihazırda yazılmış, matbaa da basılmış, matbu olmalıdır anlamına gelir. Ama bu, söz konusu bilginin, sadece kitabi olması anlamına gelmez, ama her ne bulduysanız, her ne keşfettiyseniz, bunun kitaplarla ilişkili olması gerekir. Ve bu, Onun bizlere verdiği Güçtür, O ilişki kurar. Alıntıların olduğu birçok kitabı okumanız gerektiğinde, Ben bile bir sürü alıntı kullanırım ve bütün bunları şimdi size veriyorum, bu bilgi zaten bunun bir parçasıdır, hepsi değil ama bunların bir kısmının kitaplardan geldiği anlamına geldiğini söylemeliyim, Saraswati hakkında ve her şey hakkında bu yazılmıştır.

Yani kişi kitaplara, özellikle de kutsal kitaplara nasıl saygı duyulacağını öğrenmek zorundadır. Ve bu kitaplara nüfuz etme gücünü, gerçeğin ne olup ne olmadığını bilme gücünü, satır aralarında yazanın ne olduğunu anlamayı kavrama gücünü size veren, her şeyin süptil anlamının ne olduğunu anlama gücünü veren, Saraswati’nin bu gücüdür. Onun sahip olduğu başka bir güç daha vardır, bu da “Vak Shakti’dir”, size konuşmayı verir. O size konuşma gücünü verendir. O konuşma ile, yazma ile, bütün bu tiyatro ile veya sahip olduğu oyunlarla veya sahip olduğunuz filmlerle size iletişim gücünü verendir - Saraswati'nin Gücü aracılığıyla yapılan her türlü iletişimin arkasında, bu zekâ vardır ve bu zekâ O'nun Gücü'nden kaynaklanır.

Yani Shri Krishna bile Onun Gücünü kullanmalıdır. Herkes Onun Gücünü kullanmalıdır, çünkü eğer siz Saraswati’nin Gücünü kullanmazsanız, o zaman Shri Krishna’nın tek Gücü, O'nun sadece bir diplomat olmasıdır ve diplomasi Saraswati'nin Gücünden kaynaklanır.  Yani, siz her kimi parlak zekâlı bulursanız, o kişi aslında Saraswati'nin Gücü ile donatılmıştır. Saraswati'ye ibadet eden insanların bağımsız insanlar olması gerekir, çünkü onlar eğitimlidirler, sanatçı olanlardır, sanat üretenlerdir ve onların yaşamlarında bütün bu şeyler pek fazla ödüllendirilmez. Yani onlar eğer Lakshmi'den bağımsızlarsa, şeylerden bağımsızlarsa, onlar sadece kendi sevinçleri için üretirler. Onlar ne kadar para alacağımız hususunda endişe etmezler.

Yani Lakshmi’nin Güçleri size harika bir eğitim vermek, size büyük bir anlayış zekâsı vermek ve size parlaklığınızla başkalarını gölgede bırakan bir tür kişilik kazandırmaktır. Ama bu size para kazandırmayabilir, size çok fazla mal vermeyebilir, ama O size çalınamayan, alınıp götürülemeyen mallar verir. Ve O alçakgönüllü bir kişidir, bu yüzden eğitimli bir kişi mütevazı olmalıdır. Mütevazı değilse, o zaman Saraswati Prensibine uygun şekilde eğitim görmemiştir.  Çok eğitimli bir kişi, eğitiminin meyveleriyle eğilmelidir, yani eğitimli olup hadsiz olan bir kişi henüz tam olarak eğitilmemiştir, yarı pişmiş birisidir ve işte bu yüzden bir egoist, eğitimli bir kişi olamaz. Eğitimli insan her zaman son derece alçakgönüllüdür. Bu işarettir, çünkü O size alçakgönüllülük veren Güçtür, bir işadamının alçakgönüllülüğünü değil, O size hakiki bir alçakgönüllülük verir. Pek çok kalite var ve bence bir gün onlar hakkında yazabileceğim.

H.H. Shri Mataji Nirmala Devi