MOCE JAKIMI OBDARZENI SĄ SAHAJA YOGINI, 27.01.1980,  Bordi (Indie)

Przede wszystkim musimy wiedzieć, jakie otrzymaliśmy moce, a także powinniśmy wiedzieć, jak podtrzymywać te moce oraz jak łatwo możemy uzyskać jeszcze więcej mocy. 

Pierwsza moc, jaką otrzymujecie po Realizacji, jest największą mocą na ziemi. To jest moc Shri Ganeshy. Tylko On może wykonać tę pracę, którą wy ludzie dziś wykonujecie - to jest moc unoszenia Kundalini. 

Jak do tej pory nikt w historii duchowości nie uniósł Kundalini w tak krótkim czasie, jak wy ludzie to robicie. Ona porusza się pod waszymi palcami, to jest absolutnie moc Shri Ganeshy, która została wam dana. W tym czasie, kiedy dajecie Realizację, nawet jeśli macie blokady            w jakiejś czakrze, lub macie jakiś problem, nawet jeśli jesteście trochę opętani, nawet jeśli nie jesteście zbyt dobrymi Sahaja yoginami, nawet jak nie jesteście tak bardzo oddani Shri Mataji, nawet gdy nie czujecie sensu zobowiązania wobec Sahaja Yogi - to Kundalini wciąż unosi się pod waszymi palcami. Ten klucz Shri Ganeshy w was, został wam wręczony przez samego Shri Ganeshę, żeby dać wam pewność, żeby dać wam pewność, że potraficie unosić Kundalini, ale nie odczuwanie, że to wy unosicie Kundalini. Jeżeli kontynuujecie bez poddania siebie Sahaja Yodze, to po jakimś czasie, bardzo szybko stracicie tę moc. 

Inna moc, którą otrzymaliście: podczas unoszenia Kundalini u kogokolwiek, możecie zauważyć, że gdy Kundalini unosi się, w tym czasie nie będzie żadnych przeszkód. Jakakolwiek przeszkoda może być wokół – powiedzmy, że w sąsiedztwie jest opętana osoba, ona nie będzie wam przeszkadzać w tym czasie. Może w waszej rodzinie być negatywna osoba, ale gdy wy unosicie Kundalini, w tym czasie ona będzie cicho. W tym czasie, gdy poruszacie waszą ręką na Kundalini, jest to największa moc jakiej używacie. 

Nie wiem ile shraddha [wiary] macie w siebie i w moc, którą posiadacie. W tym czasie dla waszej ręki nie będzie żadnych przeszkód z niczyjej strony! Nawet przez pomyłkę, nikt nie chwyci waszej ręki ani jej nie dotknie. 

Druga moc jaką macie jest taka, że gdy będziecie unosić Kundalini, gdy będziecie unosić swoją Kundalini, sprawicie, że uwaga innej osoby skieruje się do wewnątrz, jak magnes, dzięki czemu powinniście zrozumieć, że możecie unosić swoją Kundalini gdziekolwiek chcecie. Przypuśćmy, że podczas podnoszenia Kundalini, wokół jest duży hałas, są wszystkie rodzaje problemów – przypuśćmy, że jedziecie pociągiem, jest hałas samego pociągu lub wydarza się cokolwiek – w tym czasie wasza uwaga nie będzie rozproszona, a uwaga osoby, która przyjmuje Realizację od was nie będzie przyciągana przez rzeczy zewnętrzne w tym czasie, kiedy podnosicie Kundalini. 

To znaczy, że możecie dawać Realizację w każdym czasie, ponieważ w tym czasie przebywacie w lotosie, który jest zamknięty. Inna moc jaką otrzymaliście jest taka, że w momencie obudzenia Kundalini [jagruti], nie będą pojawiać się w was żadne niskie uczucia. Nawet jeśli jesteście opętaną osobą, w momencie obudzenia Kundalini nie będziecie mieć niskich uczuć, nieczystych uczuć w stosunku do osoby, której dajecie Realizację. 

Może przed lub po, ale w czasie, kiedy dajecie Realizację, te brudne uczucia do was nie przyjdą – automatycznie, nie musicie zatrzymywać swojego umysłu, to będzie działało automatycznie. Będziecie absolutnie usatysfakcjonowani, nawet jeśli będziecie głodni, nie będziecie czuli głodu, ani żadnej fizycznej potrzeby w czasie, gdy dajecie Realizację. Nie będzie żadnego rozproszenia uwagi; nie będziecie chcieli robić nic niegodnego, w czasie gdy będziecie unosić swoją rękę, ponieważ zostaliście pobłogosławieni godnością. 

W czasie, gdy będziecie unosić Kundalini, nie będziecie nigdy żartować, nie będziecie nigdy się naśmiewać, nie będziecie frywolni – automatycznie! Spróbujcie, a to się nie uda. To są wasze wspierające moce. Wszystkie te pięć mocy, które opisałam, to jest bardzo mało w stosunku do tysięcy innych, ale to jest pięć mocy Shri Ganeshy. Te moce mogą być podtrzymywane, jeśli próbujecie naśladować Shri Ganeshę. Jego główną cechą jest to, że On nie uznaje żadnego innego Boga i nikogo innego wyżej niż Jego własną Matkę. Całkowite oddanie i całkowite posłuszeństwo Matce. 

To znaczy, że w pewnym sensie jest On zrobiony z posłuszeństwa. Całkowita miłość i uczucie do Matki. On się nie kłóci. Nie kwestionuje. Nie robi niczego, i w ten sposób te moce są w Nim, do maksimum. Jeśli myślicie, że przez kłócenie się ze Mną zyskacie, to się grubo mylicie. Musicie utrzymywać Mnie zadowoloną. Nawet Ganesha w każdej minucie próbuje sprawiać, żebym była zadowolona. To jest fakt. Tak więc proszę, nie próbujcie wywoływać u Mnie niezadowolenia. 
Ja mogę nic nie powiedzieć, ponieważ pozornie nic nie powiem, ale wasze moce zostaną zredukowane. 

Ta piąta moc Shri Ganeshy, to jest moc mądrości, i to, że cokolwiek On wie, może to narysować i zapisać. Nawet tę moc posiadacie. Kiedy unosicie Kundalini, mówicie do osoby w taki sposób, że ta osoba staje się mądra. I mówicie także do niej tylko to, co jest mądre, a także automatycznie piszecie lub pokazujecie mu wyliczenia matematyczne, które są właściwe. Nawet, gdy nie pamiętacie tych wyliczeń, one okażą się właściwe. 

Więc pracują w was trzy moce Adi Shakti. Jedna daje wam długowieczność i wyraźne pojęcie o waszych pragnieniach. Zobaczcie, jeśli wasze pragnienia są właściwe, wszystkie wasze pragnienia zostaną spełnione przez tę moc – wszystkie wasze pragnienia, wszystkie! 

Ale po pierwsze, trzeba wiedzieć, że wasze pragnienia powinny być właściwe. 
Na przykład, Sahaja yogini chcą mieć swój ashram. Dlaczego tak bardzo chcą mieć ashram? Jak wielu chce przebywać w tym ashramie? Jak wielu chce zabrać swoje dzieci do ashramu? Jak wielu zechce oddać swoje ekskluzywne domy i zabrać do ashramu swoje żony lub mężów, którzy nie są Sahaja yoginami? I jak wielu z nich chce ashramu tylko dlatego, że będą mieć miejsce, w którym będą żyć w tani sposób? Jaki jest cel otrzymania ashramu? Czy jesteście tego pewni? Czy bylibyście w stanie odkryć, dlaczego chcecie ashramu? Jeśli wasze pragnienia są wyraźne, wtedy zostaną spełnione, absolutnie, na sto procent. 

Tę moc możecie osiągnąć tylko poprzez zrobienie bandhanu w waszym sercu. Jakiekolwiek macie pragnienie, wypowiedzcie je i połóżcie w waszym sercu. Oznacza to, żebyście powiedzieli to z serca. Siedem razy, po prostu zróbcie bandhan, a praca zostanie wykonana. Ale nie używajcie tego dla bezsensownych rzeczy, ponieważ jeśli będziecie używać tego dla bezsensownych rzeczy, ta moc odejdzie. Stosujcie to do czegoś specjalnego, na wyższym poziomie. Teraz, dzięki waszej drugiej mocy będziecie automatycznie spotykać ludzi, którzy są uczeni i którzy są sahaja. Będziecie również czytać książki, które są sahaja. Nawet jeśli musicie przeczytać jakieś inne książki, będziecie w stanie poznać, że ta nie jest odpowiednia, a ta jest odpowiednia. I przez to będziecie wzbogacali swój umysł. 

Kiedy zaczniecie mówić, ludzie będą zdumieni. Ci, którzy nigdy nie przemawiali, będą mówić bardzo dobrze. Ci, którzy nigdy nie znali poezji, będą pisać poezję. Wydarzy się dużo rzeczy również na polu sztuki. Ci, którzy nie znali sztuki, będą wspaniali w sztuce. Ale poprzez pierwszą moc, która jest mocą Adi Shakti lub mocą Shri Mahakali, dostaniecie miłość od wszystkich ludzi dookoła. Każdy będzie czuł się magnetycznie przyciągany do was. A wy będziecie zawsze prowadzeni przez wielkie dusze i anioły. J

eśli napotkacie kogoś, kogo ma spotkać wypadek, zatrzymacie tego człowieka, żeby nie szedł tą drogą. Jeśli będziecie mieć wypadek, każdy zostanie uratowany. 

Rzadko będziecie mieć wypadek – ale jeśli dojdzie do niego, nie zostaniecie bardzo zranieni. Zdumiewające! Wszystkie te moce przyjdą do was, ponieważ jesteście dziećmi Adi Shakti. 
Cały wszechświat subtelnej Boskiej Mocy opiekuje się wami indywidualnie. Wszyscy jesteście tym naznaczeni, macie znamię, nosicie znamię, One troszczą się o was. Ta moc pragnienia jest mocą, która was chroni. W każdy możliwy sposób, prowadzi was, troszczy się o was, daje wam spokój. I ta moc daje wam olbrzymią wiarę w Sahaja Yogę. W końcu zostajecie wypełnieni radością Sahaja Yogi i nie polubicie niczego innego poza Sahaja Yogą. Dla was wszystko jest Sahaja Yogą. 

Ale czasami, wiecie, identyfikujemy się z naszym ego i myślimy, że ego jest Sahaja Yogą, widziałam to wiele razy. Ludzie lubią to, ponieważ to jest tożsame z ich ego. To powinno być oddzielone od tego i wprowadzone do naszego życia, do naszego codziennego życia, kiedy spotykamy się razem, kiedy rozmawiamy ze sobą, trzeba widzieć tę radość, jedna fala opada, inna wznosi się, tak jak to widzicie na morzu. 

Stać się jednym ze wszystkimi. Ta moc jest w was i ona cały czas pracuje, jesteście kochani i pod opieką. Mówiłam wam, że dzięki środkowej mocy, będziecie dawać ludziom Realizację. Będziecie w stanie powiedzieć, które z ich czakr mają blokady. Będziecie w stanie skorygować swoje czakry. To wszystko dzięki waszej centralnej mocy. I tylko dzięki tej mocy, macie bardzo wielką moc nad waszą wolą. 

Jeśli zadecydujecie, że macie zamiar być tacy, staniecie się tacy. Jeśli chcecie być szczęśliwą osobą, będziecie. Przemiana nastąpi szybko. Możecie siebie zmienić bez żadnych trudności, które wypracują się, jeśli będziecie używać mocy Mahalakshmi [pochodzącej] z centralnego kanału. Oczywiście otrzymacie lepszą pracę, większe pieniądze, perspektywy, ale nie za dużo. Na tyle dużo, żebyście czuli się w pełni usatysfakcjonowani. Po to, aby wasza uwaga była bardziej w centrum. Wszystkie inne moce Mahalakshmi otrzymacie później. 

Jest wiele innych mocy Mahalakshmi, które musicie osiągnąć, ale do tego wasz kanał Sushumna musi zostać bardzo oczyszczony. Do tego musicie rozwinąć odwiązanie w waszym życiu. 

Dopóki nie rozwiniecie odwiązania, głębsze moce Mahalakshmi nie pojawią się. Np. nawet w małych rzeczach, takich jak połączenie ze Mną, nawet w tym powinno być odwiązanie. Nawet powiedzenie Aarti oraz zrobienie czegoś w celu pójścia do przodu, ale nie tak: "Muszę to zrobić". Nawet zaproszenie Mnie na obiad lub coś takiego, każda mała rzecz: "Powinienem to zrobić", jest też przywiązaniem. Jeśli to się uda, to bardzo dobrze, ale jeśli nie, to też bardzo dobrze. Musicie powiedzieć: "Matko, przyjdź". Ale jeśli Ja nie mogę przyjść, to nie powinno być najmniejszego uczucia nieszczęścia, ale to powinno zostać zaakceptowane. To odwiązanie musi zostać rozwinięte dla waszej mocy Mahalakshmi. I wtedy pójdziecie dalej. 

Wasze wyczucie czasu wypracuje się absolutnie prawidłowo. Nie będziecie musieli patrzeć na zegarek - nie będzie takiej potrzeby. Czas będzie waszym własnym czasem. Kiedykolwiek pójdziecie, wszystko dobrze się potoczy. Aby utrwalać tę moc czasu, nie potrzebujecie się za bardzo spieszyć, nie potrzebujecie być niewolnikami zegarków. Pozwólcie, aby wszystko samo płynęło. Nie bądźcie w niczym uparci. To nie jest ważne: jeśli jest dziesiąta, w porządku; jeśli nie, jeśli jest dziesiąta piętnaście, to nieważne. Pozwólcie sobie po prostu unosić się wraz z prądem Sahaja Yogi. Jeśli coś się powiedzie, to bardzo dobrze, jeśli nie, to też dobrze. 

Tak to utrzymujcie. A wtedy będziecie zdumieni, jak moc Mahalakshmi ulepsza się, a błogosławieństwa tej mocy są olbrzymie. Takich mocy macie już tysiąc jeden obudzonych             w sobie. Na przykład w czakrze Vishuddhi macie szesnaście tysięcy mocy i te szesnaście tysięcy jest w was obudzonych już dzisiaj. Szesnaście tysięcy mocy jest w was obudzonych już teraz. Ale kiedy mówicie, nie rozumiecie, że kiedy przemawiacie, jesteście Sahaja yoginami, przemawiacie tymi wszystkimi mocami. Kiedy jecie, nie rozumiecie, że ten język należy do Sahaja yogina i nie powinniście niczego pragnąć. Jeśli ktoś lubi herbatę, będzie pił piętnaście filiżanek. To nie jest dobrze. Jeśli ktoś lubi jeden rodzaj jedzenia, nie zje niczego innego. 

Myślenie zbyt dużo o jedzeniu, przez cały czas, proszenie o jedzenie i organizowanie jedzenia przez cały czas, bardzo mocno psuje Vishuddhi. Następnie, mówienie źle o kimś, narzekanie na kogoś do Mnie, zepsuje wasze Vishuddhi. Jeśli ma to jakiś sens, jeśli zapytam, to jest w porządku, ale mówienie cały czas źle o innych, zepsuje wasze Vishuddhi. Jeśli to możliwe, starajcie się zawsze mówić dobrze o innych. Mówiąc dobrze o innej osobie, pomożecie sobie i innej osobie. Na przykład powiedzmy, że pewien Pan X przychodzi i mówi coś przeciwko Panu Y - a Ja jestem zdumiona, gdyż Pan Y właśnie przyszedł i powiedział Mi, że Pan X jest świetnym człowiekiem. Więc mówię do Pana X: "Jak możesz tak mówić o panu Y, skoro on ciebie chwali?" Więc on jest absolutnie zaszokowany i nie wie co odpowiedzieć. Kiedy wy oceniacie innych, powinniście wiedzieć, że wtedy Bóg ocenia was. Kiedy oceniacie innych, Bóg również was ocenia. 

A zatem w Jego osądzie, jakiekolwiek oceny dajecie sobie i innym, nie są one w ogóle brane pod uwagę. To Jego osąd zadecyduje jak daleko jesteście. Ci, którzy są dziś w Sahaja Yodze, może myślą, że są wspaniałymi Sahaja yoginami, wielkimi ludźmi. Ale może nie są. A ci, którzy nie myślą, że są kimś wielkim, chcą wzrastać, ulepszać swoją shakti, oni mogą być ludźmi, którzy zajmują bardzo wysokie miejsca. Tak więc w takich okolicznościach, nigdy nie należy się przechwalać, ani mieć złej i fałszywej opinii o sobie samym. W taki właśnie sposób możecie o wiele lepiej chronić moce waszej Vishuddhi, dopóki nie zaczniecie mówić źle o sobie nawzajem. 

Widziałam również ludzi zaczynających dyskutować o Mnie, i robią to w bardzo zabawny sposób. Myślę, że najlepszym sposobem zajmowania się problemem, nie jest rozmowa o Mnie, ale jeśli musicie mówić, to wiedzcie, że musi to być absolutnie pozytywne, w innym wypadku ranicie samych siebie i ranicie innych. Potem nie wińcie Mnie za to! 

W ten właśnie sposób problemy waszej czakry Vishuddhi powiększają się i narastają, zwłaszcza jeśli próbujecie zwodzić samych siebie lub sprzeczać się sami ze sobą oraz jeżeli myślicie, że Sahaja Yoga zyskała dzięki waszemu przybyciu, wtedy łapiecie blokadę na Vishuddhi. To wy zyskaliście, nie Sahaja Yoga. Sahaja Yoga sama o sobie stanowi, nie potrzebuje waszej pomocy. Jeśli jest Prawda, to poprzez akceptację Prawdy wy się wzmacniacie, wasza pozycja wzrasta a nie pozycja Prawdy. Tak więc, ta koncepcja musi z waszych głów naprawdę odejść – że w jakiś sposób wy wyświadczyliście przysługę Sahaja Yodze oraz, że wy wyświadczyliście Bogu przysługę przychodząc do Niego! Ta koncepcja musi odejść. To definitywnie znowu wywróci waszą głowę do góry nogami i wasza Kundalini wróci na swoją właściwą pozycję. 

Tak więc dla wielu, nawet utrzymanie Vishuddhi na odpowiednim poziomie nie jest łatwe. Najłatwiej, jeśli utrzymacie stan świadka. To jest możliwe, jeśli rozwiniecie w sobie taki nawyk po Realizacji, że wszystko co robicie, co chcecie, z czym się zmierzacie, wszystko robicie w stanie nirvicharita, w stanie bez myśli. 

Jeżeli zaczniecie ten nawyk, będziecie zdumieni – wasz stan świadka poprawi się, a wy wzrośniecie w swojej istocie. To jest bardzo ważne, żeby zrozumieć, że bez transformacji jesteście bez znaczenia. Czymkolwiek byliście, byliście bezużyteczni, niedobrzy. Cokolwiek się w was zmieniło, czyni was bardziej użytecznymi. Nie utożsamiajcie się z tym jacy byliście. Czymkolwiek macie być, będziecie starać się takimi być. I macie tę moc, czymkolwiek chcecie być, tym się staniecie. Ale niektórzy są tacy zabawni, że gdy spytacie ich: "Czym chcesz być?" Odpowiedzą: "Chcę być osłem". Wszyscy tacy niemądrzy, głupi ludzie nie są dobrzy dla Sahaja Yogi, musicie to wiedzieć raz na zawsze. 

Nie ma sensu uganianie się za takimi głupimi ludźmi, którzy w ogóle nie mają znaczenia i są straconymi przypadkami. Oni wrócą, później. Skupcie swoja uwagę na pozytywach a nie na negatywności. Zwykle widywałam, że negatywni ludzie zawsze kierują się w stronę ludzi negatywnych. Jeśli stoi gdzieś negatywna osoba, to osoba, która również jest negatywna, natychmiast podejdzie do niej i zacznie z nią rozmawiać, będzie dowiadywać się o tę osobę, będzie czuła sympatię do tej osoby, będzie taka jak ta osoba, wszystkie tego typu rzeczy będą mieć miejsce. I pierwszym znakiem jest to, że taka osoba jest całkowicie, negatywnie opętana. Jeśli zrobiliście tego typu rzecz, jeśli jesteście opętani lub jesteście pod wrażeniem negatywnych ludzi, to jesteście poza. 

Albo jesteście w morzu albo poza nim. Jak możecie być i tu, i tu? To już lepiej wyjdźcie stąd i oszczędźcie resztę. 
Ale jeśli chcecie być w morzu, to musicie wiedzieć, że musicie umieć pływać i musicie być z tego dumni, inaczej nie ma to znaczenia, nie jesteście pomocni. Zatem posiadacie moc leczenia, wiecie o tym; możecie leczyć ludzi. Ale nie angażujcie się w te kłopoty, ponieważ Mahamaya odgrywa swoja rolę! Jeżeli dowiem się, że zbytnio zaangażowaliście się w konkretny przypadek waszego szwagra, teścia, teściowej, zatrzymam to lub wpadniecie w kłopoty. Jeśli zaczniecie zarabiać na tym pieniądze, zatrzymam to. Zrobię wiele rzeczy, poprzez które to zatrzymam. I wtedy już nie będziecie mogli mieć w sobie tej mocy. Przeciwnie, będziecie bardzo cierpieć, ponieważ nie wiecie jak uchronić siebie przed tymi wszystkimi złymi rzeczami. 
Tak więc muszę zażądać, abyście przed rozpoczęciem leczenia innych, najpierw wyleczyli w pełni siebie, możecie także używać Mojej fotografii do leczenia innych ludzi. Ale musicie wiedzieć, że w ludzkich istotach jest coś takiego, bardzo subtelnego, że oni chcą, aby każdy mówił: "O, jesteś wielki, wyleczyłeś tylu ludzi!" - w bardzo subtelny sposób, na bardzo subtelnym poziomie. Nie powinniście się przejmować tymi wszystkimi rzeczami. Powinniście być od tego całkowicie odwiązani. Ponieważ za dzień, czy za dwa lub powiedzmy za około rok, przyjdą ludzie do was: "Wylecz tego, czy tamtego człowieka". I wtedy odkryjecie, że nic nie znaleźliście, że to były tylko bańki, wszystko stracone, całkowicie rozpłynęło się w powietrzu! 

Tak więc, nie leczcie każdego! Jeśli musicie leczyć ludzi, wtedy proszę, dajcie im fotografię i zapytajcie czy możecie nad nimi pracować. Otrzymaliście moc, żeby stosować Moją fotografię i dajcie to innym. Macie tyle mocy, których zwykli ludzie nie mają, ponieważ nie mówię im wielu rzeczy, które mówię wam. Dlatego jesteście ludźmi znakomitej jakości i zostaliście obdarzeni niezwykłym błogosławieństwem. 

Teraz zapiszcie ile macie mocy, pójdźcie do domu i napiszcie jedną całą książkę! Uwierzcie Mi. 

Niech was wszystkich Bóg błogosławi. 

Spróbujcie zachować wszystkie wasze moce. Szanujcie siebie. Jesteście lampą, która świeci światłem oświecającym innych w ich umysłach. To jest wielka rzecz; nawet jedna taka osoba, która urodziła się pośród milionów, miliardów ludzi, a teraz mamy was tak wielu. Ale cecha – mądrość, jeśli nie wzrastacie, to będziecie beznadziejnym przypadkiem. Tak więc, musicie polepszać swoją jakość. Każdy z was musi ulepszać swoją jakość indywidualnie. 

Nie krytykować innych, nie patrzeć na innych, ale indywidualnie powinniście zrozumieć swoje zdolności i ile daliście innym, i jak bardzo, w rzeczywistości zamanifestowaliście to, co otrzymaliście. Macie kontrolę nad słońcem, nad księżycem, nad falami, nad morzem i nad tymi wszystkimi rzeczami – macie. Ale do tego musicie zrobić odrobinę więcej, i o tym powiem wam innym razem. Teraz nie chcę, abyście kontrolowali te wszystkie rzeczy, siedzieli na pagórku i popisywali się. Lepiej jak najpierw wypracujecie to na ludziach, a wtedy dam wam to wszystko. Powiem wam. Dopiero co je obudziliście, ale nie powiedziałam wam triku, jak to zrobić. Najlepiej zatrzymam to dla siebie. 

Niech was wszystkich Bóg błogosławi.  