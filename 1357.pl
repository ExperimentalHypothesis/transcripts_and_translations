Shri Ganesha Puja, Cztery Przysięgi, 02.09.1984 Hotel Riffelberg, Zermatt, Szwajcaria

Moja radość nie zna granic, kiedy przybywamy złożyć hołd tej świętej Górze, której nadaliśmy imię "Gana-raj". 
Czasami słowa są niewystarczające, aby opisać strumień waszej radości. Przychodzę do was jako symbol waszej Matki, ale pierwszym synem, który został stworzony był Shri Ganesha. A potem, kiedy została stworzona Matka Ziemia jako symbol macierzyństwa, stworzyła Ona mnóstwo Shri Ganeshy w tym Wszechświecie. W kosmosie gwiazda zwana Mangalalakahuta, Mars, jest Shri Ganeshą. Wszystkie te symbole zostały stworzone dla was, abyście wy, Sahaja yogini rozpoznali je. Rozpoznać te symbole jest łatwiej, jeśli jesteście Duszą Zrealizowaną. A w przeszłości mieliśmy tak dużo wielkich, Zrealizowanych Dusz, bardzo wysokiej jakości i one rozpoznały, odkryły te symbole Shri Ganeshy dawno temu. 

Indie są mikroskopijnym modelem całej Ziemi - Matki Ziemi. Zatem w trójkącie Maharashtry mamy osiem Ganeshy emitujących wibracje i rozpoznanych przez wielkich świętych Maharashtry. I jak wiecie, łaska tych wielkich świętych, szczególnie w Maharastrze stworzyła ludzi mających shraddhę, jako najwyższy wyraz ich uczuć i umysłu. 

Z powodu tej wzniosłej wizji w umyśle, za każdym razem, kiedy widzą coś tak subtelnej natury ich myśli kierują się ku Bogu. Dzięki świętym tego regionu ludzie mają tak wielką wrażliwość i inny rodzaj poruszania się. Na nieszczęście na Zachodzie, gdzie shraddha jest czymś bardzo powierzchownym, każda podobna sprawa prowadzi ich ku czemuś niskiemu, brudnemu, odrażającemu, grzesznemu. Zamiast oddać się czemuś wzniosłemu i upajać się wspaniałością tego, uciekają się do czegoś przyziemnego, właściwego cielesności. 

Ale wciąż ludzie wiodący proste życie na wsiach, na łonie natury, na pewno uświadamiają sobie wagę tej świętej Góry. Tysiące, tysiące milionów lat temu Matka Ziemia zaczęła tworzyć swojego Shri Ganeshę. Tam, gdzie teraz są Himalaje najpierw był ogromny ocean. Himalaje zaczęły się stopniowo wyłaniać z oceanu w płaski sposób, tak jak Shiva-Linga, co jest wyrazem pojawiania się zwierząt. One mają mózgi, które są gładkie. W ten sposób. 

Ale kiedy Himalaje zaczęły wyłaniać się z tego morza, Matka Ziemia została rozsunięta na boki i Matka Ziemia, można powiedzieć, zaczęła tworzyć fałdy na swoim sari. Tak więc, kiedy zaczął się ten ruch, Jej sari tworzyło fale wibracji w taki sposób, że w określonych miejscach wzniosły się one do pewnego poziomu, stając się podobnymi do Shri Ganeshy. I na początku to było płaskie - znowu w tym samym stylu… Ale potem zaczęło ukazywać się coraz więcej fałd, o wiele później, kiedy mózg człowieka zaczął rozwijać swoje ego. 

Zatem cały ten ląd został wypchnięty, i do niego przyłączył się inny ląd w taki sposób, że powstały wierzchołki. Wypychając to. Superego zostało wypchnięte i doprowadzone do najwyższego punktu. Wszystko to jest zsynchronizowane z mózgiem człowieka, ponieważ cały Wszechświat jest reprezentowany w naszym ciele jako mózg. Dalej centralna oś Matki Ziemi zadziałała jak kręgosłup. Dzięki temu wydarzeniu, w Himalajach znowu miał miejsce wielki nacisk na wszystkie góry, które powinny być stworzone jako Shri Ganeshe i przyjęły one swój ostateczny kształt. 

W taki sposób został stworzony ten szczyt. Tak więc to Matka Ziemia jako Gauri, stworzyła wszystkie te Ganeshe. Na drugim końcu tych łańcuchów górskich musi być najwyższa góra, ponieważ tam nacisk był największy. Mont Blanc powinien być wyższy niż ta góra. Widzicie, kiedy one się wypiętrzyły, Himalaye zostały doprowadzone tylko do pewnego punktu, doszły one do pewnego punktu, po czym fale te stworzyły Ganeshę o określonej, niezbyt dużej wysokości. Dlatego góry zostały bardziej zepchnięte na prawą stronę - ego przejawiło się w Mont Blanc, na przykład. 

(Kształt). A z drugiej strony został stworzony jeszcze jeden Ganesha na drugim końcu, niedaleko Daarjeling. Tak więc Shri Ganesha przejawił się nawet w Daarjeling i tam można zobaczyć ten sam odcień czerwieni. Widziałam jeszcze jednego Shri Ganeshę, stworzonego w Delfach, gdzie jak mówią znajduje się Nabhi Matki Ziemi. Również, kiedy tworzony jest Shri Shiva, tworzy się Linga, razem z Nim zawsze jest tworzony Shri Ganesha. 

Podobnie jak w Ambar-nath, gdzie kropla wody spada na określone miejsce i tworzy Linga. Plus inna kropla spada na drugą stronę i tworzy Shri Ganeshę - zupełnie jak jego oblicze. Tak więc, Ocean jest Ojcem, a Matka Ziemia waszą Matką. Ale kiedy Matka Ziemia przekształca się w górę, nazywana jest Ojcem. Powód jest następujący: Ona, znajdując się na tej wysokości, potrafi dosięgnąć Ojca na wierzchołku swojej głowy, jako śnieg lub deszcz. Oto jak Matka staje się Ojcem i w ten sposób Ona może w pełni spełniać funkcje zarówno Ojca jak i Matki. Właśnie w tym stanie - Gauri, córka gór - poczęła Shri Ganeshę bez udziału Ojca, w sposób niepokalany. Czystość śniegu jest stuprocentowa, a pokrywając Matkę Ziemię tworzy on niewinność. Wszystkie odpady i brud trafiające do oceanu oczyszczane są przez słońce, które również jest Shri Ganeshą i przenoszone są na wierzchołki wzgórz i gór, aby je pokryć. 

Ale dla Shri Ganeshy wielkim problemem jest istnieć w kraju, który tego nie czci. Nie ma żadnego poczucia szacunku. 

Zawsze jest dążenie do tego by się wspinać. Spełniamy swoje bardzo egoistyczne ambicje bardzo niskiego poziomu i na pokaz. Kiedy widzicie góry podobne do tej, to myśl, która powinna się zrodzić w dobrym człowieku, powinna być następująca: "O Panie Boże, mogę Cię podziwiać w tej wzniosłej formie, ale jak mam pokonać moją własną ignorancję? Jak mam wznieść się ponad górę mojej arogancji, aby móc spojrzeć na Ciebie?" 
Dla egocentrycznego umysłu, góra służy do radowania oczu, ale ta radość nie jest tak naprawdę radością, tylko pewnym rodzajem zadowolenia, płynącego z oglądania. Ich ego czuje się sprowokowane i oni chcą wdrapać się na tę górę: "My jesteśmy wyżej od Ciebie". W Indiach, Himalaje stoją tysiące lat i nikt nigdy nie myślał o wspinaniu się na nie! Kiedy przyszli Anglicy - oni to zapoczątkowali. Potem Francuzi, Portugalczycy, Hiszpanie - wszyscy, wszyscy to robili, a Hindusi patrzyli na nich zmieszani: "Co oni robią?! Czemu oni chcą się wspinać na te góry? Czy nie lepiej patrzeć na nie z oddali, podziwiać je zamiast wspinać się na nie, aby zginąć". 

Ale ten egocentryczny umysł może pójść jeszcze dalej, tak jak to się stało w Szwajcarii. Oni starają się zjeżdżać na nartach z tych gór, zjeżdżają po stokach w dół. Tak czy inaczej, zjeżdżają. I łamią nogi. Powiedziałam pewnemu Sahaja yoginowi, który chciał tutaj pojeździć na nartach. Powiedziałam mu: "Nie zjeżdżaj tam, Sahaja Yoga na to nie pozwala". No i wrócił z połamanymi nogami. Tak więc z każdego punktu widzenia zabawy te po prostu zaspokajają nasze ego. Mogę zrozumieć malutkie dzieci, jeżdżące na sankach, ale rośli, dojrzali mężczyźni, godzinami miotający się w ten sposób? Czy oni nie mają nic innego do roboty? 

Świadczy to o tym, że są jeszcze zupełnie niedojrzali, są wciąż jeszcze głupimi dzieciakami igrającymi na śniegu. (Gregoire: Jest tak wiele buców narciarzy wokół. Myślę, że Shri Mataji jest tolerancyjna). Przez takie zachowania te święte miejsca stają się jak cmentarzyska! Wyobraźcie sobie, zamiast składać kwiaty na Shri Ganeshy składacie martwe ciała na Jego ciele, i jeżdżąc na nartach, wbijacie ostre kijki w Shri Ganeshy. Żadnego szacunku. Możliwe, że nie szanujemy samych siebie, nie jesteśmy dostatecznie dojrzali. Pierwsze, co powinno się wydarzyć to to, że człowiek składa dłonie do Shri Ganeshy i po prostu dostrzega to wszystko, właśnie to powinno się przydarzyć wszystkim Sahaja yogininom. 

Tak więc, powinna być rozwinięta niewinność, aby mieć ten szacunek; jeśli nie jesteście niewinni, nie potraficie odczuwać szacunku. I w swojej niewinności nie myślicie, że jesteście najmądrzejsi ze wszystkich ani też nie robicie głupców ze wszystkich innych. Ani nie naśmiewacie się z innych i nie żartujecie z nich. Również nie pogrywacie i nie poniżacie ludzi. Ale co Ja widziałam, że nawet przychodząc do Sahaja Yogi - i to jest najgorsze - widziałam ludzi, którzy pogrywają z innymi po przyjściu do Sahaja Yogi. Plotkują i opowiadają różne nieprawdziwe rzeczy, których Ja nigdy nie mówiłam! Słyszałam tak wiele różnych rzeczy, że jestem zdumiona, jak Sahaja yogini mogą tworzyć takie plotki. Czyż Ganesha zachowywałby się w taki sposób w stosunku do swojej Matki? Myślenie o sobie, że jest się wielkim człowiekiem mówiąc: "Matka tak powiedziała i zdarzyło się to, zdarzyło się tamto". Ego jest przeciwko niewinności, oto dlaczego ludzie szerzą tak bezsensowne plotki, których nie potrafię pojąć, są tak obrzydliwe, ja po prostu nie mogę tego pojąć. 

Była pewna kobieta, z którą nikt nie chciał się ożenić. I znalazł się tylko jeden człowiek, który zgodził się wziąć ją za żonę, i w ten oto sposób odbył się ślub. Teraz ta pani lub być może ktoś jej pokroju, opowiada wszystkim, że ona była najpiękniejszą kobietą i że wszyscy chcieli się z nią żenić i wszyscy podnosili ręce. Ja nigdy nie prosiłam o podniesienie rąk! To absolutnie nie jest tak! Kiedy to usłyszałam, byłam zaszokowana. Ta kobieta, z którą nikt nie chciał się ożenić! 

Są różnego rodzaju problemy, które przynieśliście ze swojej przeszłości i powinniście się starać uwolnić od tego, w przeciwnym razie nie możecie wzrosnąć wyżej. Człowiek, który nie jest niewinny, nie może czcić Shri Ganeshy. W prawej dłoni dzierży On "parushę" [rodzaj toporu], powinniście wiedzieć, że jest to straszliwe narzędzie, jednym uderzeniem ścina wam głowę jak... [niesłyszalne]. Tych, którzy nie są niewinni, prowadzą gierki, próbują sztuczek, plotkują, angażują się w nieprzyzwoite rzeczy - On ich wycina. 

Niewinność to jest tak ostra rzecz! Nie uznaje ona żadnych kompromisów, co możecie zobaczyć w życiu Chrystusa. Swoją trąbą roztrąca On ludzi na prawo i lewo, i wyrzuca ich. Przez pewien czas On obserwuje, ale jeśli ludzie nadal są niedojrzali - są wyrzucani z Sahaja Yogi. Nikt nie powinien sobie wyobrażać, że po otrzymaniu Realizacji możecie być w Sahaja Yodze, jeśli nie zwrócicie się w stronę niewinności. Niewinność daje wam absolutną szczerość, a Ganesha jest sędzią, On jest tym, który wyrzuca was na peryferie. Jak [niesłyszalne] wylatujecie z Sahaja Yogi. A kiedy wypadacie z Sahaja Yogi - zaczynacie upadać coraz niżej i niżej i niżej, aż wreszcie mogą się w was pojawić straszne choroby pochodzące z czakry Mooladhara. Ci, którzy zostali ugodzeni przez Niego są najgorsi. Kiedy zbliżyliście się do Niego, bądźcie ostrożni! 

Stawcie czoła samemu sobie, obserwujcie siebie, zobaczcie siebie! Opowiadano mi również, że niektórzy ludzie myślą, że są wielkimi Sahaja yoginami, a sami nie dają z siebie Sahaja Yodze nic oprócz bólu głowy! Kiedy jakiś święty Sahaja yogin zaczyna mówić innemu Sahaja yoginowi coś mądrego, taki gość zaczyna informować, że to jest jego prawe Vishuddhi, dominując tamtego Sahaja yogina, aby pokazać, że "ty mówisz tak, bo masz zablokowane Vishuddhi, prawe Vishuddhi". To bardzo sprytne! Nie stosujcie takich wybiegów, ponieważ szkodzicie sami sobie - mówię wam to teraz. Ci, którzy myślą, że mogą w ten sposób pogrywać powinni wiedzieć, że pętla jest na ich szyi! To jest ucieczka. Tak jak upadłe anioły, dosięgniecie szczytów lub głębin Mayi. 

Tak więc postarajcie się być uczciwi wobec siebie. Każdy naród mający jakikolwiek problem, wszelkie grzechy popełniane lub popełnione przez nich w przeszłości, nie powinny być więcej etykietą przylepioną do was! 

Jeśli kraj jest podstępny, wówczas wy musicie być niewinni. Jeśli pochodzicie z rodu ludzi przebiegłych, musicie być niewinni. Również jeśli pochodzicie z klanu bandytów - wówczas musicie być niezwykle przenikliwi. Jeśli pochodzicie z rodu romantyków, musicie być wyjątkowo czyści! Musicie być przeciwieństwem wszelkich grzechów, z powodu których cierpimy.              Jeśli jesteście światłem w ciemności, musicie być lśniący a nie mroczni i musicie dawać światło    w ciemnościach, a nie poddawać się ciemności! 

Tak więc, jeśli rzeczywiście czujecie, że przeszłość waszego kraju była taka-to a taka, to lepiej ją poznajcie i wiedzcie, że wy musicie być absolutnie inni. Jeśli ktoś lubi komfort - to powinien się go pozbawić. Jeśli ktoś lubi przyjemności - powinien z nich zrezygnować. Jeśli ktoś ulega pokusom ze strony kobiet lub mężczyzn, lubi wypić itp.  powinien to porzucić i uwolnić się od tego. 

Mamy też poważniejsze grzechy: przebiegłość, agresywność, obłuda. Wszystko to należy zgłębić i zrozumieć, że to, co musimy uczynić dla naszego kraju, to przede wszystkim całkowicie wznieść się ponad to, tak jak lotos wyrasta z błota. Jeśli wasz kraj jest rasistowski, wówczas musicie stać się osobą całkowicie zintegrowaną. Podobnie powinniście być przeciwieństwem wszystkich wad, aby wznieść się ponad pozostałych i dać im właściwy przykład. 

Mogę wam powiedzieć, że Shiva toleruje masę bezmyślnych rzeczy, ponieważ On lubi wybaczać, natomiast aspekt Vishnu stara się igrać z nimi oraz ich ukarać lub zabić. 
Ale Tattwa Ganeshy nie idzie na żadne kompromisy i kiedy On stanie się Ekadesha Rudra oraz kiedy Chrystus przyjdzie w tej formie, wówczas już nie będzie kompromisów ani "Mataji", ani łez ani dyskusji - niczego. Shri Ganesha będzie osobiście wrzucał ludzi do piekła. Tak więc uważajcie na to!

Dzisiaj, w obecności Shri Ganeshy musicie złożyć przysięgę: "Jakakolwiek była przeszłość mojego kraju - ja będę całkowitym przeciwieństwem tego". Powiedziałabym, że Hindusi nie są całkiem w porządku, jeśli chodzi o pieniądze, w sprawach finansowych mogą być okropni i czasem stwarzają problemy w sprawach związanych z pieniędzmi. 

Tak więc należy wiedzieć, że musimy być absolutnie rozważni, jeśli chodzi o pieniądze. Nie wystarczy być niewinnym, ale co ważniejsze, to musi być dowiedzione, ludzie muszą wiedzieć, że jesteście niewinni. Na przykład, zapytałam mojego zięcia - a on jest bardzo uczciwym człowiekiem - czy będzie to uczciwością, na co on odparł: "To może być uczciwością na zewnątrz, ale nie jest to istotą uczciwości". I oto w jaki sposób musicie być uczciwi w swej istocie. A istotą uczciwości jest niewinność. Istotą szczerości jest niewinność, istotą piękna, chwały - jest niewinność. A niewinność - to jest to, co daje wam pełne odwiązanie. Kiedy więc składamy hołd przed takim symbolem niewinności, powinniśmy wiedzieć, czego dokonaliśmy jeśli chodzi o własną osobę. Jakakolwiek by nie była wasza przeszłość, uwolnijcie się od niej. Bądźcie po prostu zaprzeczeniem tego, co było tak złe wcześniej. Całkowitym przeciwieństwem tego, czym byliście przedtem, w ciemnościach. Jest to oznaką waszego charakteru i waszej siły, i pokaże to całemu światu, że wasz Duch, który zajaśniał w was, dał wam tę siłę i ten nowy wymiar. 

Tak więc kolejna przysięga, którą powinniśmy złożyć przed Shri Ganeshą jest następująca: "Będę szczery z samym sobą. Nie będę okłamywał samego siebie w imię czegokolwiek". A teraz trzecia, wspaniała rzecz, jeśli chodzi o Shri Ganeshę polega na tym, że nie istnieją dla Niego inni Bogowie, oprócz jego Matki. Znacie wszystkie historie o Shri Ganeshy, o tym, jak czcił swoją Matkę, bo On wie, że jego Matka jest Mocą, a przecież On jest źródłem waszej mądrości. On jest źródłem waszej mądrości. On jest Shri Ganeshą! On jest ucieleśnieniem mądrości. i posiada największą mądrość, że lepiej czcić Matkę, niż kogokolwiek innego, ponieważ Ona jest Mocą. 

Według Niego, nawet z Ojcem, jeśli musicie się z Nim spotkać, musicie przejść przez Matkę, a po drugie, Ojciec jest tylko świadkiem. Cała Jego ochrona, wszystkie Jego siły, całe Jego piękno, niewinność, wszystko pochodzi od jego Matki. 

Tak więc musicie złożyć trzecią przysięgę: "Nasza Matka jest tak potężna, dlaczego mamy się bać czegokolwiek? Jeśli Ona daje nam mądrość, to po co mamy próbować szukać jej gdziekolwiek indziej?" Czasami wyglądam bardzo niewinnie, ale Moja niewinność jest absolutną inteligencją - tak myślę. I to jest powód, dla którego ludzie potrzebują czasu, aby to zaakceptować. Ale ludzie podobni do Shri Ganeshy, najmądrzejsi ze wszystkich, znają ten trik! 

Musimy dzisiaj złożyć jeszcze jedną przysięgę, że będziemy z całego serca szanować każdego Sahaja yogina, ponieważ są oni stworzeni na podobieństwo Shri Ganeshy. Nie będziemy się z nich naśmiewać, nie będziemy z nich kpić. Dopóki są w Sahaja Yodze, musimy ich szanować. Ale oni mogą być wyrzuceni, mogą odejść, lecz dopóki się to nie stało - nie przygniatajcie innych ludzi własnym ego. 

Nie myślcie, że wszystko rozumiecie. Nie myślcie, że wszystko wiecie. Szanujcie wszystkich i każdego, nie dlatego, że coś przeczytał, czy czegoś się nauczył, ale dlatego, że jest on wielką duszą. 

Czuję, że cały Zachód cierpi z powodu jednej prostej choroby, która sprawia, że oni nie wiedzą jak szanować kogokolwiek. Cokolwiek nie pasuje do ich umysłu, oni nigdy tego nie zaakceptują ani nie będą szanować. Swoim ego chcą osądzać każdego i wszystkich potępiać. Uwolnijcie się więc od tego i powiedzcie sobie: "Nic nie wiem, byłem kompletnym głupcem z tym swoim ego". Stańcie się pokorni w swoim sercu, otwórzcie swoje serca i kochajcie siebie nawzajem. 

Szacunek i miłość - to są dwie rzeczy, które musicie obiecać Shri Ganeshy. 
Jeśli nie potraficie tego zrobić, wasz rozwój będzie bardzo utrudniony. 

Niech was Bóg błogosławi. 

Myślę, że dzisiaj wszystkie pary małżeńskie muszą do Mnie podejść i umieścić sindhur [inna nazwa kumkum] lub kumkum na swoich czołach. Muszą podać Mi swoje imiona i z jakiego kraju przybyli. 
Dzisiaj opowiedziałam wam o Shri Ganeshy, ponieważ mieliśmy bardzo dużo ślubów. 
A teraz będą rodziły się wam dzieci. Ale nie wyobrażajcie sobie, że urodził się wam Shri Ganesha. Niektórzy ludzie mają takie głupie pomysły, widziałam to. 

Jesteście ich nadzieją i musicie się o nie troszczyć. Przede wszystkim wy musicie rozwinąć się do poziomu Shri Ganeshy. Musicie je ukształtować w ten sposób i dajcie im większy spokój, więcej uwagi. 

Widzę, że dzieci, których porządnie nie masowano, stają się dziećmi bardzo niespokojnymi. Dlatego ważne jest zrozumienie, jak zapewnić dziecku pełen komfort i troszczyć się o dziecko,  ale nie psuć go. Jest to wielkie błogosławieństwo Shri Ganeshy, ponieważ to właśnie On tworzy dziecko w łonie matki. To On dobiera twarz, kolor - wszystko. Przy pomocy swojej magnetycznej siły przyciąga właściwe typy genów. Wykonuje wszystkie te tak ważne dla was rzeczy. Cały czas zajęty, nigdy nie odpoczywa. Tak pełen radości i ciężkiej pracy. Nigdy się nie skarży. 
Jest tak wielkim wsparciem dla waszej Matki. Oto dlaczego mówi się, że jest On podporą Kundalini. 

Również kiedy Chrystus został stworzony, zostało powiedziane: "Ty będziesz podporą Wszechświata". Również wy wszyscy jesteście Moją podporą. Ale wy musicie być silną podporą, ponieważ Ja jestem masywną Osobą! Dlatego, aby móc podtrzymywać Mnie musicie być niezwykle silni i prości, ponieważ stworzyłam was na wzór Shri Ganeshy. 

Niech was wszystkich Bóg błogosławi. 

Teraz jest coś, co się nazywa samkalpa, to znaczy, że musicie teraz powiedzieć, dlaczego chcecie celebrować puję do Shri Ganeshy. To się nazywa samkalpa. W tym czasie musicie powiedzieć: "Czczę Shri Ganeshę po to, aby rozwinęła się Sahaja Yoga i aby Sahaja Yoga wypracowała się we mnie, we wszystkich moich przyjaciołach, w całej mojej rodzinie, we wszystkich moich rodakach, na całym świecie". 

Tak to działa. To jest przetłumaczone, ale teraz on powie to w Sanskrycie, wy wszyscy powtarzajcie. 

Yogin: Teraz zacznijcie wszyscy powtarzać: 

"Teraz musimy być [niesłyszalne], jaka jest data, gdzie się znajdujemy, nad jaką rzeką, w jakim kraju i gdzie celebrujemy puję, to jest ważne. Istnieją opisy tego, co dzieje się z ludźmi, którzy czczą Shri Ganeshę naprawdę szczerze. Kiedy zwykle myjecie Moje stopy używamy tylko wody, ale dzisiaj Ja użyłam też mleka, ponieważ kiedy patrzycie na rzeki wypływające z tych gór, one są mleczne, to dlatego trzeba było dolać mleka. To po to, żeby symbolizowało rzeki myjące stopy Shri Ganeshy. Mleczne, mleczne wody tych... Gregoire: To są lodowce, Shri Mataji. Lodowce i z lodowców również wypływa woda. Jest takie miejsce w Kashmirze, które nazywa się kshirapavani i mówi się, że kiedy wielka święta osoba tam przybywa woda staje się jak mleko i widzicie, kiedy tam pojechałam cała woda stała się jak mleko. To było dość zaskakujące dla nich wszystkich.  

