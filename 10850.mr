2 जानेवारी 1987
Evening Program
Ganapatipule (India)
Talk Language: English, Marathi | Transcript (Marathi) - Draft | Translation (English to Marathi) - Draft

[Marathi]

मी सज्जनां बद्दल बोलत होते ,परमेश्वराने हि सृष्टी निर्माण केली ते आपले दर्शन घेण्यासाठी . स्वतःचाच अनुभव परमेश्वर स्वतःच घेऊ शकत नाही . कोणतीही वस्तू स्वतःला जणू शकत नाही . म्हणून स्वतःचा एक आरसा बघण्यासाठी देवाने हि सृष्टी निर्माण केली . आणि त्या सृष्टीला अत्यंत सौन्दर्याने नटवून ठेवलं . हळुवार पणे सहजपणे हि सर्व सृष्टी बनवली . आपल्याला कळलं सुद्धा नाही कि आपण अमिबा पासून मानव कसे झालो ते . इतकं सुंदर त्यांनी सगळं कार्य केलं आहे . आणि ती सहजता आज तुम्ही सर्व सहजयोगात सुद्धा बघता . सहजयोगाला पाहिजे कि जी वस्तू वास्तविक आहे ,जी खरी आहे तिचंच वरण केलं पाहिजे . जी वस्तू खोटी आहे त्या वस्तू मध्ये कोणत्याच प्रकारच्या चैतन्यलहरी असू शकत नाहीत आणि कोणत्याच प्रकारचं सौन्दर्य असू शकत नाही . जरी वरवर ते सौन्दर्य वान दिसेल आणि लोकांना वाटेल कि त्याच्यात काही तरी भपका आहे . पण तो खोटा आहे आणि दांभिक आहे . त्याच्या मागे काहीही परमेश्वराची शक्ती नाही . आज आपण सहजयोगाच्या धर्मात बसलेलो आहोत तेव्हा अशा कोणत्याही गोष्टीची आपल्यावर भुरळ पडली नाही पाहिजे कि जी गोष्ट पवित्र नाही . आणि प्रत्येक पवित्र वस्तू हि अत्यंत अल्लाददायी आणि सुंदर असते . ज्यांनी आपल्याला अल्लाद मिळेल अशीच परम वस्तू आपण आपल्या जीवनात आणली पाहिजे . आणि तिकडेच आपलं लक्ष असलं पाहिजे . एखादा माणूस दिसायला वरून आपल्याला कसातरी दिसला ,आता श्रीगणेश च बघा त्यांचं अगदी टीकेखोर पणाने पाहिलं तर फार अगदी वाकड तोंड आहे आणि एव्हडं मोठं पोट आहे ,छोटे छोटे हातपाय आहेत मग काय त्याच्यात वैशीष्ट असं वाटत ना . आणि असं आपण म्हणू शकतो . पण त्यांचं वैशीष्ट्य हे आहे कि त्यांच्या रोमरोमातून सौन्दर्य वाहून राहील आहे . ते सौन्दर्य गहन आणि सूक्ष्म आहे . ते जे लोक गहनात बघू शकतात तेच खरे सहजयोगी आहेत . आणि त्यांनी ती गहनता आपल्यामध्ये आणली पाहिजे . ती आल्या शिवाय सौन्दर्याची गहनता दिसू शकत नाही .

एखादा माणूस दिसायला फार सुंदर दिसत नसला आपले साईनाथ होते शिर्डीचे ,ते दिसायला सर्वसाधारण होते . त्यांच्या मध्ये कदाचित सौन्दर्य एव्हडं नसेल जर बाह्यतः त्यांचे नाकडोळे मोजून पहिले ,हातपाय मोजून पहिले तर लोक म्हणतील यांच्यात तर काहीही सौन्दर्य नव्हतं . राकट होते . पण त्यांचं जे सौन्दर्य होत ते जानण्या साठी सुद्धा पारखी पाहिजेत आणि ते पारखी सहजयोगी आहेत . ज्यांनी त्यांना जाणलं पारखलं तेच खरे कलाकाराला समजणारे लोक आहेत . तेव्हा कलेला समजणं कलाकाराला जाणणं हि सगळी किमया सहजयोग्यांना साधली पाहिजे . आणि जे लोक अश्लील आणि बाष्कळ अशा गोष्टीन कडे मनोरंजना साठी वळतात ते सहजयोगी होऊ शकत नाहीत .

परवा मी असं ऐकलं कि मराठी भाषेचं सुद्धा त्यांनी असं सांगितलं आहे कि दलित वर्गाचे जे काही काव्य आहे ते लोकांच्या समोर आणलं पाहिजे . तेव्हा मला फार आनंद झाला कि दलित लोकांचं काव्य म्हणजे फारच चांगली गोष्ट आहे . तर ते समोर आलं तर फार उत्तम होणार . पण दलित लोकांचं काव्य म्हणजे काहीतरी घाणेरडे पणा असं मला माहित नव्हतं . म्हणून मी दलित लोकांचं काव्य जे  म्हंटल त्याच्यात कोणत्याच अशा कविता नव्हत्या ज्या उदात्त होत्या . पण अत्यंत घाणेरडं अश्लील ,असल्या तऱ्हेचे विनोद कि जे आपण कधीही बघू शकणार नाही . त्याला बघून किळस वाटेल . वाचून अगदी उलट्या येतील . अशा तऱ्हेचं घाणेरडं काव्य त्याला त्यांनी असं म्हण्टलेलं आहे कि हे सगळ्यांना मनोरंजक वाटत म्हणून . मनोरंजन म्हणजे मनाचं रंजन असत . घाणेरड्या गोष्टींनी ज्या माणसाचं मनोरंजन होत त्याला काय म्हणावं ?. मला हे समजत नाही . तेव्हा असल्या तऱ्हेचे जे काव्य किंवा अशा तऱ्हेचे जे चित्र आहेत ,किंवा अशा तऱ्हेचे जे क्रिएशन्स आहेत त्या पासून आपण दुर राहील पाहिजे .

सहजयोग्यांना कपडे घालताना किंवा घर सजवताना सुद्धा साकारून ,सुंदर ,व्यवस्थित घर असलं पाहिजे . कपडे व्यवस्थित ,सुंदर ,सोज्वळ आणि शोभणारे असले पाहिजेत . एखाद्या विवाहित स्त्रीला जिला आपण सवाष्ण बाई म्हणतो तिने एखाद्या साधू बाबाचे कपडे घातले तर शोभणार नाही .किंवा पुरुषांना सुद्धा काहीतरी विक्षिप्तां सारखे फाटके कपडे आजकाल परदेशात सगळ्यांना भिकेचे डोहाळे लागलेत ,ते लोक भिकाऱ्या सारखे कपडे घालून फिरतात . जितके भोक असतील ते फार चांगलं आणि जुनाट कपडे व्हावेत म्हणून दगड घालून धुतात म्हणजे फाटलेले असले पाहिजेत . अशा वेडेपणाची काम करणारे लोक सहजयोगात येऊ शकत नाहीत . कपडे सुंदर सुचारू रूपाने परिपूर्ण असायला पाहिजेत . आपल्या कडे राजाला जसे कपडे शोभतात तसे राजाने कपडे घातले पाहिजेत ,जसे देवीला शोभतात तसे देवीने घातले पाहिजेत . जसे सवाष्ण ला शोभतात तसे सवाष्ण ने घातले पाहिजेत . आणि गृहस्थाला शोभतात तसे गृहस्थाने घातले पाहिजेत . अर्थात सन्यास हा आपल्याकडे वेशभूषेचा मुळीच प्रश्न नाही . आपण तसे काही वेशभूषा मानत नाही . कारण रावणाने एकदा संन्यासाचे ढोंग घेऊन पुष्कळ त्रास दिलेला होता . तेव्हा तसला ड्रेस घालायचाच नाही .

आता सगळ्यांना हि विनंती आहे माझी कि सहजयोगाकडे जी आपली द्रीष्टी आहे ती बदलली पाहिजे . ती म्हणजे अशी कि आपण आता सहजयोगाचे प्रतिनिधी आहात . तर उद्या बाहेर जाताना तर काहीतरी बावळटा सारखे कपडे घालून किंवा विचित्र केसांची रचना वैगेरे करून काहीतरी अति आधुनिक किंवा अगदी मागासलेले असे काहीतरी अवतार घेऊन जर तुम्ही बाहेर फिरू लागलात तर लोक म्हणतील हेच का माताजींचे सुपुत्र आणि सुपुत्रया . तेव्हा कृपा करून व्यवस्थित कपडे घालणे ,व्यवस्थित राहणे हे आवश्यक आहे . आणि त्यांनीच चैतन्य वाहू लागेल . त्यांनीच तुमच्यामध्ये आत्म्याची जागृती झाली आहे हे कळेल . कुठेही तुम्ही असं बघणार नाही . तुकाराम होते ,नामदेव होते सगळे व्यवस्थित निटनिटके कपडे घालत . कुठे गबाळ्यासारखे कपडे घातलेलं आपण पाहिलेलं नाही . तेव्हा त्यांच्याच प्रमाणे आपण सुद्धा गृहस्था मध्ये राहूनच सहजयोग करणार आहोत . आणि म्हणूनच जे गृहस्थाला शोभेल असं गृह  असलं पाहिजे तसेच गृहस्थ असले  पाहिजे आणि तशीच गृहिणी असली पाहिजे आणि तशीच मुल असली पाहिजेत . असो ह्या विषयावर पुष्कळ बोलता येण्या सारखं आहे फक्त पावित्र्य राखण्यासाठी आवश्यक आहे कि माणसाची राहणी एक पोशाख हा सुद्धा त्या पावित्र्याला शोभेसाच सुंदरसा असला पाहिजे . आणि सगळ्यांचे चेहरे प्रफुल्लित फुला सारखे दिसल्यावर लोकांना असं वाटेल कि हे कोण साधुसंत आले . त्याच्यावरती फार सुंदर लिहिलेलं आहे ते पुस्तक काही मला अजून मिळालेलं नाही मिळालं तर तुम्हाला ऐकवीन मी . उद्या बहुतेक ते पुस्तक मिळेल तेव्हा मी ऐकवीन जे आपल्या बद्दल वर्णन केलेलं आहे . एक लुईस म्हणून कवी झाले लंडन ला त्यांनी ,त्या शिवाय इथे रवींद्र बाबूंनी वर्णन केलय गणपती पुळ्याच ते अशा रीतीने एक पुस्तक आलेलं आहे . ते तुम्हाला अवश्य मी वाचून दाखवेन .

उद्या सकाळी पूजन जवळ जवळ दहा वाजता आहे तेव्हा सगळ्यांनी इथे दहा वाजता तयार आलं पाहिजे पूजे साठी . त्या नंतर लग्नाचं वैगेरे काही करायचं असेल ते आपण नंतर करूयात . सगळ्यांना आशीर्वाद .

या वेळी नाशिकर यांचा भजनाचा कार्यक्रम होईल . आणि त्या नंतर दयाळ साहेब त्यांची जोगवा आणि त्यांची भजन असतील ते गातील . आधी नाशिक चा गोंधळ होईल . गोंधळी म्हणजे आपल्या कडचे एक विशेष लोक असतात . ते फक्त देवाची स्तुती गातात . आणि त्याला ते गोंधळ म्हणतात . आणि ते खेडोपाडी अशी काम करत असतात . त्यांचं फार मोठं कार्य झालेलं आहे आणि त्यांचे पुष्कळ फायदे आहेत .

आजच्या आपल्या विषयाला अनुसरूनच आम्ही दिल्लीच्या आश्रमाची जी रूपरेषा दिली होती तिला साकार स्वरूप आपले आर्किटेक्ट पाटणकर साहेब यांनी दिलेलं आहे आणि त्याच मॉडेल त्यांनी तयार करून आज मी हे इनोग्रेट करा असं मी सांगितलेलं होत . तेव्हा मी हे इनोग्रेट करते ,तुम्हाला दाखवते ते सगळ्यांनी बघावं .

आणखीन एक आरोळी म्हणून एक वर्तमान पत्र आहे श्री यादव ते संचालित करतात आणि त्यांनी एक फार सुंदर लेख सहजयोगाबद्दल लिहिलेला आहे मराठी भाषेत . तो कृपा करून इथून घेऊन जावा आणि जवळ बाळगावा म्हणजे लोकांना सहजयोगाची ओळख करून द्यायला फार सुंदर लेख आहे हा .

[From English Translation]

परमेश्वराने हि सृष्टी निर्माण केली ते आपले दर्शन घेण्यासाठी . स्वतःचाच अनुभव परमेश्वर स्वतः घेऊ शकत नाही . कोणतीही वस्तू स्वतःला जणू सहकार नाही . म्हणून स्वतःचा एक आरसा बनवण्यासाठी परमेश्वराने हि सृष्टीची रचना केली . आणि त्या सृष्टीला अत्यंत सौन्दर्याने नटवून ठेवलं . हळुवार पणे सहजपणे हि सर्व सृष्टी बनवली . आपल्याला कळलं सुद्धा नाही कि आपण अमिबा पासून मानव कसे झालो ते . इतकं सुंदर त्याने सार कार्य झालय आणि तीच सहजता ,सुंदरता आज तुम्ही सहजयोगात सुद्धा बघता . सहजयोग्यांना पाहिजे कि जी वस्तू वास्तविक आहे ,जी खरी आहे तिचंच वरण केलं पाहिजे . जी वस्तू खोटी आहे ज्या वस्तू मध्ये कोणत्याच प्रकारच्या चैतन्यलहरी असू शकत नाहीत आणि कोणाच्याच प्रकारचं सौन्दर्य असू शकत नाही . जरी वरवर ती सौन्दर्यवान दिसेल ,लोकांना वाटेल कि त्याच्यात काही भपका आहे तो खोटा आहे . आणि त्याच्या मागे काहीही परमेश्वराची शक्ती नाही . आपण सहजयोगाच्या धर्मात बसलेलो आहोत तेव्हा अशा कोणत्याही गोष्टीची आपल्यावर भुरळ पडली नाही पाहिजे जी गोष्ट पवित्र नाही . आणि प्रत्येक पवित्र वस्तू हि अत्यंत आल्हाददायक आणि सुंदर असते . ज्याने आपल्याला आल्हाद मिळेल अशीच परम वस्तू आपण आपल्या जीवनात आणली पाहिजे . आणि तिकडेच आपलं लक्ष असलं पाहिजे .

एखादा माणूस दिसायला वरून जरी कसातरी दिसला ,आता श्री गणेशच बघा त्यांचं बाह्यरूप कस आहे क्या अगदी वाकड तोंड आहे ,एव्हडं मोठं पोट आहे ,छोटे छोटे हातपाय . यांच्यात काय वैशीष्ट . असं आपण म्हणू शकतो . पण त्यांचं वैशीष्ट हे आहे कि त्यांच्या रोमरोमातून सौन्दर्य वाहून राहिलाय . ते सौन्दर्य गहन आणि सूक्ष्म आहे . ते जे लोक गहनात बघू शकतात तेच खरे सहजयोगी आहेत . आणि त्यांनी ती गहनता आपल्या मध्ये आणली पाहिजे . ती आल्याशिवाय सौन्दर्याची गहनता दिसू शकत नाही . एखादा माणूस दिसायला फार सुंदर नसला . आपले साईनाथ होते शिर्डीचे ते दिसायला सर्वसाधारण होते . त्यांच्यामध्ये कदाचित सौन्दर्य एव्हडं नसेल . त्यांचे नाकडोळे ,हातपाय मोजून पहिले तर म्हणतील यांच्यामध्ये तर काहीच सौन्दर्य नाही . राकट होते . पण त्यांचं जे सौन्दर्य होत ते जाणान्या साठी सुध्दा पारखी पाहिजेत . आणि ते पारखी सहजयोगी आहेत . ज्यांनी त्यांना जाणलं ,पारखलं तेच खरे कलाकारांना समजणारे लोक आहेत . तेव्हा कलेला समजण ,कलाकारांना जाणं हि सगळी किमया सहजयोग्यांना साधली पाहिजे . आणि जे लोक अश्लील ,बाष्कळ अशा गोष्टीन कडे मनोरंजना साठी वळतात . ते सहजयोगी होऊ शकत नाही .

परवा मी असं ऐकलं कि मराठी भाषेचं सुध्दा त्यांनी असं सांगितले आहे कि दलित वर्गाचं जे काही साहित्य आहे ते लोकांच्या समोर आणलं पाहिजे . तेव्हा मला फार आनंद झाला कि दलित लोकांचं साहित्य म्हणजे फारच चांगली गोष्ट आहे जर ते समोर आलं तर फार उत्तम होणार . पण दलित लोकांचं साहित्य म्हणजे काहीतरी घाणेरडे पना असं मला माहित नव्हतं . म्हणून दलित लोकांचं काव्य जे म्हंटल त्यात कोणाच्याच अशा कविता नव्हत्या कि ज्या उदात्त नव्हत्या . पण अत्यंत अश्लील घाणेरडे असल्या तऱ्हेचे विनोद कि जे आपण कधीही बघू शकणार नाही . त्याला बघून किळस वाटेल . वाचून अगदी उलट्या येतील . अशा तऱ्हेचं घाणेरडं काव्य . त्याला त्यांनी असं म्हंटल आहे कि हे सगळ्यांना मनोरंजक वाटत म्हणून . मनोरंजन म्हणजे मनाच   रंजन असत . घाणेरड्या गोष्टींनी ज्या माणसाचं रंजन होत त्याला काय म्हणावं . मला हे समजत नाही . तेव्हा अशा तऱ्हेचे जे काव्य आहेत ,चित्र आहेत त्या पासून आपण दूर राहील पाहिजे . सहजयोग्यांना कपडे घालताना ,घर सजवताना सुध्दा साकारून ,सुंदर ,व्यवस्थित घर असलं पाहिजे . कपडे व्यवस्थित सुंदर सोज्वळ ,शोभणारे असले पाहिजेत . एखाद्या विवाहित स्त्री ला जिला आपण सवाष्ण बाई म्हणतो तिने एखाद्या साधूबाबाचे कपडे घातलेले मुळीच शोभणार नाहीत . किंवा पुरुषाना सुध्दा काहीतरी विक्षिप्तां सारखे ,आजकाल फाटके कपडे घालण्याचे परदेशात सगळ्यांना भिकेचे डोहाळे लागले आहेत . म्हणून भिकाऱ्या सारखे कपडे घालून फिरतात . जितकी भोक असतील ते फार चांगलं . आणि जुनाट कपडे व्हावेत म्हणून दगड घालून धुतात . म्हणजे फाटलेले असले पाहिजेत . अशा वेडेपणाची काम करणारे लोक सहजयोगात येऊ शकत नाहीत . कपडे सुंदर ,सुचारुरूपाने परिपूर्ण असे असायला पाहिजेत . आपल्या कडे राजाला कसे कपडे शोभतात तसे राजांनी घातले पाहिजेत . जसे देवीला कपडे शोभतात तसे देवीने घातले पाहिजेत . जसे सवाष्ण ला शोभतात तसे सवाष्णनी घातले पाहिजेत . आणि गृहस्थाला शोभतात तसे गृहस्तांनी घातले पाहिजेत . अर्थात सन्यास हा आपल्याकडे वेशभूषेचा तसला काही प्रकार नाही . कारण रावणाने एकदा संन्यासाचा ढोंग घेऊन पुष्कळ त्रास दिलेला होता . तेव्हा तसला ड्रेस घालायचाच नाही . आता सगळ्यांना हि विनंती आहे माझी कि सहजयोगाकडे जी आपली द्रीष्टी आहे ती बदलली पाहिजे . ती म्हणजे अशी कि आपण आता सहजयोगाचे प्रतिनिधी आहात . तर उद्या बाहेर जाताना काहीतरी बावळटा सारखे कपडे घालून किंवा विचित्र केसांची रचना वैगेरे करून ,काहीतरी अति आधुनिक किंवा अगदी मागासलेले असे काहीतरी अवतार घेऊन जर फिरलात तर लोक म्हणतील हे च का माताजींचे सुपुत्र आणि सुपुत्र्या . तेव्हा कृपा करून व्यवस्थित कपडे घालणे ,व्यवस्थित राहणे हे आवश्यक आहे . आणि त्यांनीच चैतन्य वाहू लागेल . त्यांनीच तुमच्यामध्ये आत्म्याची जागृती झाली आहे हे कळेल . कुठेही तुम्ही असं बघणार नाही . तुकाराम होते ,नामदेव होते सगळे व्यवस्थित नीटनेटके कपडे घालत असत . कुठेही गबाळ्या सारखे कपडे घातलेलं आम्ही कधी पाहिलं नाही . तेव्हा त्यांच्याच प्रमाणे आपण सुध्दा गृहस्था मध्ये राहूनच सहजयोग करणार आहोत . आणि म्हणून जे गृहस्थाला शोभेल असं गृह असलं पाहिजे आणि तसाच गृहस्थ असला पाहिजे तशीच गृहिणी असली पाहिजे आणि तशीच मूळ असली पाहिजेत . असो . ह्या विषयावर पुष्कळ बोलता येण्या सारखं आहे . फक्त पावित्र्य राखण्या साठी आवश्यक आहे कि माणसाची राहणी ,पोशाख हा सुध्दा त्या पावित्र्याला शोभेसा सुंदर ,साजेसा असला पाहिजे . आणि सगळ्यांचे चेहरे प्रफुल्लीत फुला सारखे दिसल्यावर लोकांना असं वाटेल कि हे कोण साधुसंत आले . याच्या वरती फार सुंदर लिहिलेलं आहे ,पुस्तक आहे मला अजून मिळालेलं नाही . मिळालं तर मी आपल्याला ऐकवीन . उद्या बहुतेक ते पुस्तक मिळेल तेव्हा मी ऐकवीन . जे आपल्याबद्दल वर्णन केलेलं आहे .

एक लुईस म्हणून कवी झाले लंडनला त्यांनी ,त्या शिवाय इथे रवींद्र बाबूंनी जे वर्णन केलेलं आहे गणपतीपुळ्याच ते अशा रीतीने एक पुस्तक आलेलं आहे ते तुम्हाला अवश्य मी वाचून दाखवीन . उद्या सकाळी पूजन जवळ जवळ दहा वाजता आहे . तेव्हा सगळ्यांनी इथे दहा वाजता तयार होऊन आलं पाहिजे पूजेसाठी . त्या नंतर लग्नाचं वैगेरे काय  करायचं असेल ते आपण नंतर करू .

आता ह्या वेळेला नाशिककर लोकांचा भजनाचा कार्यक्रम होईल . आणि दयाळ साहेब त्याच्या नंतर जोगवा आणि त्यांची भजन जी आहेत ती गातील . आधी नाशिककरांचा गोंधळ होईल . गोंधळी म्हणजे आपल्या कडचे एक विशेष लोक असतात . ते फक्त देवाची स्तुती गातात . आणि त्याला ते गोंधळ म्हणतात . आणि खेडोपाडी अशी ती काम करत असतात . त्यांचं फार मोठं कार्य झालेलं आहे आणि त्याचे पुष्कळ फायदे आहेत आपल्याला .

आजच्या आपल्या विषयाला अनुसरूनच आम्ही दिल्लीच्या आश्रमाची जी रूपरेषा दिली होती तिला साकार स्वरूप आपले आर्किटेक्ट पाटणकर सायेब यांनी दिली आहे . आणि त्याच मॉडेल त्यांनी तयार करून आज मी हे इनोगारेट करा म्हणून मी सांगितलं होत . तेव्हा मी हे इनोगारेट करते ,तुम्हाला दाखवते ते सगळ्यांनी बघावं . आणखीन एक आरोळी म्हणून एक वर्तमान पत्र आहे . श्री यादव ते संचालित करतात . आणि त्यांनी फार सुंदर सहजयोगाबद्दल लिहिलेलं आहे मराठी भाषेत . ते कृपा करून इथून घेऊन जावं . आणि जवळ बाळगावं म्हणजे लोकांना इंट्रोड्युक्शन द्यायला फार सुंदर लेख आहे हा .

सगळ्यांना अनंत आशीर्वाद .