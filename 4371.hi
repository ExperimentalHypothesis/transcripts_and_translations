23 मार्च 2002
Birthday Felicitations
New Delhi (भारत)
Talk Language: English | Translation (English to Hindi) - Draft

परम पूज्य श्री माताजी निर्मला देवी

जन्मदिवस अभिनंदन समारोह,

नई दिल्ली,

भारत

23 मार्च, 2002

यह अभिनंदन समारोह मेरे लिए थोड़ा शर्मिंदा करने वाला है, क्योंकि मैं एक बहुत ही सरल व्यक्ति के रूप में पैदा हुई थी, और मैं एक बेहद सरल व्यक्ति रही हूं। मैं पैसे नहीं समझती। मैं घृणा नहीं समझती। मैं लालच नहीं समझती। मैं इस बारे में बहुत सरल हूं। इसके बावजूद, आप लोग आए और आप को आत्म साक्षात्कार प्राप्त हो गया। यह आपकी अपनी उपलब्धि है। यह आपकी अपनी इच्छाएं हैं, जो आपने प्राप्त की हैं। मैं देखती हूं, कि आजकल बहुत सारे बच्चे हैं, जो आत्म साक्षात्कारी पैदा हुए हैं।

तो मुझे लगता है, कि ये समय भी है। मेरे जीवन में, स्वयं मेरे जीवन काल में ये होना था। यह सब का भाग्य है। मेरे विचार से, जैसे श्री राम, उसके बाद आए श्री कृष्ण, फिर आए ईसा मसीह, फिर अन्य लोग। वो उनका समय था। और ये मेरा समय है, आप को आत्म साक्षात्कार देने का। लेकिन मैं कहूंगी, आप सभी ने इसे बहुत हृदय से स्वीकार लिया है प्रेमपूर्वक, और

अपनी शक्तियों का उपयोग दूसरों को प्रेम देने, और दूसरों को परिवर्तित करने के लिए कर रहे हैं।

अभी हाल ही में, मैं प्रेम के विषय में बात कर रही थी। अब ये प्रेम, जैसा इसे समझा जाता है, आप के हृदय में इस प्रकार है। परंतु क्या आप जानते हैं, कि प्रेम का समुद्र आप के सहस्त्रार में है। जब आप का सहस्त्रार

प्रेम से भर जाता है, तब जीवन बदल जाता है। आप सिर्फ बहुत बुद्धिमान लोग ही नहीं बनते, बहुत गतिशील व्यक्तित्व ही नहीं बनते, परंतु आप कुछ और नहीं बल्कि प्रेम हो जाते हैं, और ये प्रेम इतनी आत्म संतुष्टि देने वाला है।

आप को फर्क नहीं पड़ता, अगर दूसरे आपसे प्रेम नहीं करते, या वे आपसे प्रेम करते हैं। आप उस हिस्से को नहीं देखते हैं। आप जो देखते हैं, वह उस प्रेम के आनंद को। यह प्रेम का एक जबरदस्त महासागर है, जो आप सभी को मिल गया है। और एक बार जब आप सहज योग में प्रवेश कर लेते हैं, तो आप जानते हैं कि आपने सहस्त्रार में प्रवेश किया है, और सहस्त्रार, मैं आपको बताती हूं, सभी सत्य का स्रोत है। वहाँ सत्य है - पूर्ण सत्य। सत्य ज्ञान है, और सत्य प्रेम भी है।

अगर आप किसी से प्रेम करते हैं, तो आप उस व्यक्ति के सत्य को जानते हैं। यदि आप पता करें, कि व्यक्ति अच्छा है या बुरा या अन्य कुछ भी, तो ये बहुत कठिन है। परंतु अगर आप उस व्यक्ति से प्रेम करते हैं, तो आप तुरंत जान जाते हैं, कि उस व्यक्ति में क्या खराबी है, उस में क्या अच्छाई है। लेकिन आपके प्रेम के कारण, आप आपके और उसके, या आप अपने और अन्य लोगों के बीच पूरे माहौल को समेट लेते है। आप आसानी से उसके बुरे बिंदुओं को नही देखते, बहुत कठिन है।

लोग कहते हैं, कि कई बार मुझे लोगों ने धोखा दिया है। मानती हूं, परंतु मुझे इस बात की बिल्कुल समझ नही  है, कि धोखा क्या है, लोग कैसे आप को धोखा देते हैं। कई बार लोग कहते हैं, कि लोग मेरी बुराई कर रहे हैं। हां वे कर रहे हैं। मै देख सकती हूं, कि वे बातें कर रहे हैं - कोई फर्क नही पड़ता। मुझे कोई फर्क नहीं पड़ता। अगर वे मेरी बुराई कर रहे हैं, कोई बात नहीं।

लेकिन अभिनंदन- इस से मुझे वाकई शर्मिंदगी होती है, क्योंकि मैंने कुछ भी असामान्य नहीं किया है, जैसा सब सोचते हैं। असाधारण बात यह है, कि आपके पास जो भी क्षमता है, तो वो प्रेम की तरह है, अगर वो कार्यान्वित होती है। मेरे अंदर अत्यधिक प्रेम है, मुझे नहीं पता कि क्या कहूं। और यह कार्य करता है। यह असर करता है। और हर मनुष्य को प्रेम की चाह है। आप बहुत महान हो सकते हैं, आप बहुत बुद्धिमान हो सकते हैं, आप बहुत सारे पैसे कमा सकते हैं, जो भी हो। यह इतना महत्वपूर्ण नहीं है। महत्वपूर्ण ये है कि आप को प्रेम मिला है। यह है - मैंने इसमें से कोई सिद्धांत नहीं बनाया है, या मैं यह कहने नहीं जा रही हूं, कि आप सभी को इसे सीखना चाहिए, लेकिन यह बहुत बुनियादी है, और केवल यही चीज है जो मदद करती है।

इसलिए सहस्त्रार में निवास करते हुए, यदि आप प्रेम की लहरों को बहते हुए देखते हैं, तो शायद कुछ लोग इसका फायदा उठा सकते हैं, कोई बात नही! इस से कोई फर्क नहीं पड़ता। कुछ लोग आपको गुमराह भी कर सकते हैं। कोई बात नहीं! सभी प्रकार की चीजें वे करते हैं। लेकिन जब प्रेम होता है, तो आप देखिए, आप संतुष्ट रहते हैं, आप परेशान नहीं होते, क्योंकि आप सभी से प्रेम करते हैं।

तो आप संतुष्ट हैं। आप इस बात से परेशान नहीं हैं, कि अन्य लोग आप के साथ क्या कर रहे हैं। वे आपको क्या फायदा उठा रहे हैं, वे आपको कैसे परेशान कर रहे हैं, या ये सभी अभिनंदन हैं, उन्होंने कैसे किया है। यह भी कि सभी सुविधाएं जो आपके पास हैं अपने स्वयं के अस्तित्व से,  स्वचालित हैं।

यह अभिनंदन और यह सब, निश्चित रूप से, आपको दर्शाता है, कोई संदेह नहीं है, लेकिन मेरे लिए, यह कुछ भी महान नहीं है। मुझे नहीं लगता, कि यह मेरे लिए बहुत बड़ी उपलब्धि है, क्योंकि मेरी ऐसी कोई परिकल्पना नहीं है, मै आप को बताऊं। मैंने यह शब्द सुना है, कि माँ के पास एक परिकल्पना है। नहीं, नहीं, नहीं, नहीं, मेरे पास कोई परिकल्पना नहीं है, मुझे आपको बताना होगा। मेरी सरल बात यह है, कि हर किसी को प्रेम करना चाहिए, और एक शुद्ध प्रेम आपके जीवन को बदल देगा, यह पूरी दुनिया को बदल देगा, इसके बारे में कोई संदेह नहीं है। इसे आप के पास, आपके पास सहज रूप से आना चाहिए, क्योंकि अब आप के सहस्त्रार का भेदन हो चुका हैं।

तो हर एक सहज योगी के लिए प्रेम बहुत बहुत प्राकृतिक चीज होनी चाहिए, पूर्णत। उदहारण के लिए, मै जानती हूं कभी कभी लोग बहुत अक्खड़ होते हैं। उनके कुछ कायदे कानून होते हैं, और फिर वो दूसरे लोगों से बहुत क्रोधित हो जाते हैं। कुछ लोगों के पास पद होता है, और वे उस पद का प्रयोग दूसरों पर क्रोध करने के लिए करते हैं, या फिर उन के पीछे पड़ जाने के लिए या किसी व्यक्ति को यातना देने के लिए। वे करते हैं, और ऐसा करते चले जाते हैं। लेकिन वे इस बिंदु से चूक गए हैं। वे चूक जाते हैं। अगर आप में प्रेम हो, वो शुद्ध प्रेम हो, तब आप उस बिंदु को देख पाते हैं। आप इसे देखते हैं, कि ‘हाँ, हाँ, तो वह ये कर रहा है, यही कारण है कि वो (ऐसा है)’ - आप जानते हैं। लेकिन आप परेशान नहीं होते, वह मेरे साथ ऐसा क्यों कर रहा है। वह आपको क्यों परेशान कर रहा है और धीरे -धीरे, सब कुछ शून्य हो जाता है। सब कुछ अपने आप से खत्म हो जाता है।

मैंने कई लोगों को देखा है जो मेरे बुराई करते हैं, मेरे खिलाफ सभी प्रकार की चीजें कर रहे हैं। तो क्या हुआ? उन्हें करने दो। यह उनका काम है। उन्हें करने दो, लेकिन मुझे यह परेशान नहीं करता, आप जानते हैं। मुझे लगता है, कि वे अपनी शैली की ही किसी चीज में लिप्त हैं। लेकिन आपको क्या मिलता है? आनंद केवल शुद्ध प्रेम से आता है। यदि आपके पास कोई शुद्ध प्रेम नहीं है, तो आपको खुशी नहीं मिल सकती। ये कहना कि हम बहुत हर्षित हैं और वह सब - मुझे पता है, कि कौन वास्तव में हर्षित हैं और कौन नहीं। आप कृत्रिम रूप से यह नहीं कह सकते कि ‘मैं हर्षित हूं।’ यह एक प्रकार की अंतर्निहित, सहज भावना होनी चाहिए। तो आप भावनाओं के समुद्र हैं, सुंदर भावनाओं के समुद्र, और जब आप उस समुद्र से समृद्ध हो जाते हैं आप  किसी भी चीज की जरा भी परवाह नहीं करते।

आप अच्छी तरह जानते हैं, कि मैं पैसे के मामले में  बहुत बेकार हूं। मैं नहीं समझती। मैं पैसे नहीं गिन सकती। तो क्या हुआ? मेरा मतलब ये मेरी कमी है, मै कहूंगी, लेकिन इस से कोई फर्क नहीं पड़ता। जिस चीज की ज्यादा आवश्यकता है वो ये, कि क्या आप दूसरों के प्रेम का अनुभव कर सकते हैं? क्या आप दूसरों की मिठास को महसूस कर सकते हैं? जैसे आप छोटे बच्चे को देखते हैं, आप कितना अच्छा महसूस करते हैं। इसी प्रकार क्या आप दूसरों के लिए ऐसा अनुभव करते हैं, या क्या वे बच्चों जैसे हैं? क्या वे बच्चों जैसे अबोध हैं? मैं विचार है, कि अबोधिता प्रेम का प्रतीक है। जिस में भी अबोधिता है, वो प्रेम की तकनीक जानता है।

यदि आप बहुत चालाक, बुद्धिमान हैं, आप पलट कर जवाब दे सकते हैं, आप लोगों को सही कर सकते हैं, ऐसा कर सकते हैं। नहीं, यह रास्ता नहीं है। यदि आपके पास प्रेम है, तो आप उन लोगों को कुछ कहे बिना सही कर सकते हैं, क्योंकि प्यार एक सर्वोच्च बुद्धिमत्ता है। यह आपको सभी सही विधि देता है। यह काम करता है। सब कुछ कार्यान्वित होता है, और फिर लोग कहते हैं, 'माँ, यह एक चमत्कार है, कि यह कैसे हुआ!' नहीं, नहीं, यह कोई चमत्कार नहीं है। यह सरल बात है, कि प्रेम ने अपने तरीके से काम किया है। प्यार एक मृत चीज नहीं है। यह एक मृत सागर नहीं है। यह न केवल सोचता है, बल्कि ये कार्यान्वित होता है, और इतनी खूबसूरती से कार्य करता है । कभी -कभी मैं इसके काम पर चकित हो जाती हूं। हम इसे एक चमत्कार कहते हैं। कुछ नहीं - यह बस प्रेम है।

अब, क्योंकि ईश्वर आप से प्रेम करते हैं, यह आपको

तथाकथित चमत्कार दिखाते हैं। वे कुछ भी कर सकते हैं, क्योंकि परमात्मा चाहते हैं, कि आप सहज योग में आएं, और आप एक वास्तविक योगी बनें।

इसलिए ये प्रेम जो भी करता है, आपको लगता है कि यह चमत्कार है। ऐसा नहीं है। लोग क्यों कहते हैं, ‘माँ, यह आपकी शैली है।’ यह कोई सवाल नहीं है। यह प्यार का सवाल है। मान लीजिए, मैं हर किसी से बहुत प्रेम करती हूं, मैं सभी पर बहुत भरोसा करती हूं। शुरुआत से ही मैं कभी संदेह नहीं करती, और वे डूब रहे हैं, डूब रहे हैं, लेकिन फिर भी मुझे विश्वास है, कि वे सही रास्ते पर आ जाएंगे, कि वे सब ठीक हो जाएंगे। उन्हें एक मौका दीजिए। लेकिन मान लीजिए, कि वे कुछ चालाकी करते है, आप चकित होंगे, कि कैसे उनका खुलासा होता है। वे कैसे उजागर होते हैं, यह बहुत आश्चर्यजनक है।

दुबई में हमारे एक सहज योगी हैं। उन्होंने मुझे बताया, ‘'मां इन बड़े लोगों को आत्म साक्षात्कार देने का कोई लाभ नहीं।’’ मैंने पूंछा, ‘‘क्यों?’’ तो उस ने मुझे बहुत ऊंचे आध्यात्मिक लोगों के नाम बताए जो समाज के द्वारा स्वीकार किए जाते हैं। ‘'मैने उसे आत्म साक्षात्कार दिया और उसका पर्दाफाश हो गया।  मुझे नहीं पता, मैंने कभी कुछ नहीं कहा - उजागर हो गया।'’ एक अन्य व्यक्ति जिसे उसने आत्म साक्षात्कार दिया था, उस के पास भी कुछ बहुत बड़ा था, बहुत सारे पुरस्कार वगैरह थे, उसका पर्दाफाश हो गया। और उस ने एक व्यक्ति को आत्म साक्षात्कार दिया, जिस को शांति पुरस्कार मिला था उसका भी भांडा फूट गया और फिर उस के बारे में समाचार पत्रों में खबर आई।

अब क्या हो रहा है, कि ये व्यक्ति दूसरों से अपने प्रेम के कारण, आत्म साक्षात्कार दे रहा है, परंतु वही प्रेम इस तरह से कार्य करता है, कि दूसरे व्यक्ति का पर्दाफाश हो जाता है। आप दूसरों का पर्दाफाश नहीं करना चाहते। आप चाहते हैं, कि किसी प्रकार यह लोग सहज योग में आ जाएंगे, और यह कार्य हो रहा है। तो इसीलिए उसने कहा, “मां मुझे नहीं लगता, मैं अब किसी को आत्म साक्षात्कार दूंगा।” मैंने कहा, “आप देते रहिए। अगर परमात्मा चाहते हैं, कि किसी का पर्दाफाश हो तो उसका पर्दाफाश होगा। व्यक्ति में कोई खराबी है, तो वह जरूर प्रकाश में आएगा।

किसी व्यक्ति जिसे आत्म साक्षात्कार प्राप्त हुआ है, मान लीजिए, उसके साथ दुर्घटना हो जाती है, अवश्य ही उसे बचा लिया जाएगा, पर उस के साथ दुर्घटना हुई। तो उसका क्या कारण है? क्यों? उस के साथ दुर्घटना क्यों हुई? क्योंकि वह सहज योग के लिए कोई कार्य नहीं करता। वह बहुत महत्वाकांक्षी है। कोई जो बहुत बीमार है, सहज योग के प्रति ठीक है,  और कोई अन्य जो इतना बीमार नहीं है, वह और भी बदतर हो जाता है। ये एक सच्चाई है। हालांकि वह संरक्षित है - यह सहज योग की एक बात है- आप सब से बेकार सहज योगी हों, तब भी आप की रक्षा की जाती है निस्संदेह, परंतु अगर आप ऐसे ही चलते रहे, अगर आप हर समय सहज योग के विरोध में जाने का प्रयास कर रहे हैं और असहज बन जाते हैं, तब आप बहुत बुरी तरह कष्ट उठाते हैं।

ये बहुत सरल बात है, कि अगर आप एक जगह खड़े हैं, आप एक जगह स्थापित हैं, जो बहुत शांत और आनंदप्रदायक है, परंतु आप उस से बाहर जाना चाहते हैं, तो बाहर जो कुछ है आप उसका सामना करते हैं। यह स्वचालित है। यदि आप उस स्थान पर खड़े हैं जो बहुत शांतिपूर्ण है, जो आनंदायक है, जो कि प्रेम से भरा है, तो आप ठीक हैं, आप आध्यात्मिकता में बढ़ेंगे। लेकिन अगर आप इससे बाहर निकलना चाहते हैं, तो आप मुश्किल में आ जाएंगे। आप इसकी मदद नहीं कर सकते। यह एक किले की तरह है, या हम एक बहुत ही एकांत जगह कह सकते हैं, जो बहुत आराम और बहुत अधिक चित्त इत्यादि से भरा हुआ है, और फिर आप चित्त से बाहर जाना चाहते हैं। तो, आप चले गए हैं। इसी प्रकार कुछ सहज योगियों को समझ में नहीं आता है, कि वे सहज योग में अभी तक क्यों नहीं आ रहे हैं।

तो अपनी बुद्धिमत्ता का उपयोग करने का कोई लाभ नहीं, क्योंकि यह बुद्धिमत्ता, मानव बुद्धिमत्ता, बहुत उच्च गुणवत्ता वाला कार्य नहीं है। जो सबसे अच्छा है वह अपने स्वयं के साथ प्रेम में पड़ना है - प्रेम जो दिव्य है, प्रेम जो पोषण करता है, प्रेम जो आप की देखभाल करता है। परंतु हम नहीं जानते, कि खुद की देखभाल कैसे करें। हम नहीं जानते, कि खुद से कैसे प्रेम करना है। हम इस व्यक्ति से प्रेम करते हैं, उस व्यक्ति से प्रेम करते हैं, लेकिन अपने बारे में क्या? तब उन्हें लगता है कि यह स्वार्थ है - नहीं, बिल्कुल नहीं। स्वयं को जानना प्रेम है। यदि आप स्वयं को जानते हैं, तो आप प्रेम को जानेंगे, आप उस प्रेम के महासागर में डूब जाएंगे। लेकिन ये मेरा अनुभव है, जो मैं बता रही हूं, और आप सभी को उसी प्रेम का अनुभव करना चाहिए। बस अपने आप को देखो। अपना आत्म विश्लेषण करना बहुत ही सरल है, ‘क्या मेरे भीतर प्रेम है, पूरी तरह से?’ आंशिक रूप से यह प्रेम है, आंशिक रूप से नहीं।

अब प्रेम बहुत अधिक बंधा हो सकता है। जैसे 'हम अपने देश से प्यार करते हैं', मान लीजिए भारत। अगर हम अपने देश से प्यार करते हैं, तो हम सोच सकते हैं, कि सभी भारतीय चीजें अच्छी हैं। हम अपने देश के बारे में कभी भी बुरा नहीं कहेंगे। कोई भी भारत के बारे में कुछ भी कहता है, इसके खिलाफ, हम उस व्यक्ति से नफरत करेंगे।

यह सभी के साथ है। आप अपने देश से प्यार करते हैं। इसके अलावा आप, कहा जाए, तो अपने माता -पिता से प्रेम करते हैं, या किसी अन्य से प्रेम करते हैं। परंतु ये एक सीमित प्रेम है। यह एक बंधा हुआ प्रेम है। प्रेम मुक्त होना चाहिए। तब आप देखेंगे, कि आप कहां खड़े हैं। जहां आप के देश की बात आती है, जहां आप के रिश्तों की बात आती है, आपको सब कुछ पता चल जाएगा। जरुरी नहीं की आप नुकसान पहुंचाए, आपको कुछ भी कहने की ज़रूरत नहीं है, आपको झगड़े, लड़ाई की आवश्यकता नहीं है, लेकिन आप जानेंगे - क्योंकि प्रेम आपको ज्ञान देता है, व्यक्ति के बारे में पूरा ज्ञान। आप उस व्यक्ति को जानते हैं, वह क्या चालाकी कर रहा है, वह क्या कर रहा है, लेकिन आप बुरा नहीं मानते, क्योंकि आप उस व्यक्ति से प्रेम करते हैं। इसलिए आप बुरा नहीं मानते। ठीक है, जो चाहे करो!’ यह एक छोटे बच्चे की तरह है। यह गलत रास्ते पर जा रहा है। उसे जाने दो!

अब इन सभी चीजों के साथ, जो कुछ भी आप थे, आप बहुत भाग्यशाली लोग हैं, जो सहस्त्रार पर पहुंच गए हैं, और आप सभी सहज योग के बारे में सब कुछ जानते हैं। लेकिन सहज योग का अभ्यास किए बिना, आप इसे कार्यान्वित नहीं कर सकते, क्योंकि तब इसका अभ्यास करके, आप अपने स्वयं के बारे में जानते हैं। जब आप ध्यान करते हैं, तो आप अपने स्वयं को जानते हैं और फिर आप बस प्रेम से भर जाते हैं। लेकिन अगर, बैठते समय, आप बस सोचना शुरू करते हैं, ‘वह बहुत बुरा आदमी है। मुझे उससे नफरत है - यह बात। ऐसे सभी बेवकूफ विचार आपके सिर में आते हैं या ‘मुझे इस आभूषण को खरीदना चाहिए’ या ‘मुझे ये वाली कार को खरीदना चाहिए’ और वह सब, तो आप प्रेम नहीं कर रहे हैं। लेकिन अगर आप प्रेम करते हैं, तो क्या होता है कि आपको जिस की आवश्यकता है, आपको मिलता है। आप जो भी चाहते हैं, आप प्राप्त करते हैं। आपको पहले स्वयं से प्रेम करना होगा, लेकिन उस प्रेम को शुद्ध प्रेम होना चाहिए। इसके परिणामस्वरूप, आप खुद को स्वच्छ करेंगे। कभी -कभी आप इतना तादात्म अनुभव करते हैं अपने मनोदशा के साथ, अपने स्वभाव के साथ, आपके व्यक्तित्व के साथ, जो कुछ भी है, उसके साथ, लेकिन उस प्रेम में तब आपको एहसास होता है, यह प्रेम नहीं है। यह अंधापन है।

प्रेम आप को स्वयं के बारे में पूर्ण ज्ञान देता है। मैं क्या हूं? मुझ में क्या समस्याएं हैं? मै क्यों समस्याएं खड़ी करता हूं? मैं क्यों समस्याओं में फसंता हूं? आप को आश्चर्य होगा, कि प्रेम में इतना शक्तिशाली प्रकाश है, कि वो सत्य है, और ज्ञान है। हालांकि मुझे नहीं पता, अगर मुझे इस दुनिया में किसी को भी, जो एक आत्म साक्षात्कारी नहीं हैं, दोषी ठहराना चाहिए, मैं नहीं ठहराऊंगी, क्योंकि उनके जीवन में कोई प्रकाश नहीं है। वे स्वयं को नहीं देख सकते हैं और वे दूसरों को नहीं देख सकते हैं। तो क्या फायदा उन्हे दोष देने का, उस समुदाय या इस देश या उस देश को दोषी ठहराते हुए,  दोष देने का? क्या फायदा है?

और यह प्रेम सर्वभौमिक है। इसका किसी विशेष प्रकार या विशेष शैली से कोई लेना -देना नहीं है। यह सार्वभौमिक है। यही कारण है कि साहज योग सार्वभौमिक है। यह हर जगह फैल रहा है। मैं चाहती हूं, कि आप उस प्रेम का आनंद लें। मैं आप को एक उदाहरण देती हूं,  एक दादी और एक पोते का। उनका एक रिश्ता है - कम से कम भारत में, मुझे पता है - जबरदस्त प्रेम का। उनके लिए, पोता सब कुछ है और दादी सब कुछ है। वे सिर्फ एक दूसरे से प्यार करते हैं। पोता जो चाहे करे, दादी जो चाहे कर सकती हैं, वह सब ठीक है। यह ऊंचा उठने का एक जबरदस्त अनुभव है। आप ऊंचा महसूस करते हैं और आप उस प्रेम का आनंद लेते हैं। अगर प्रेम में कोई शुद्धता नहीं है, तो आप कभी भी, कभी भी प्रेम का आनंद नहीं ले सकते।

इसलिए मैं आपसे अनुरोध करूंगी, कि सहस्त्रार में, अपने सिर में उस महासागर का पता लगाएं, जो आपके हृदय के द्वारा भर रहा है। क्या आप जानते हैं, कि हृदय और सहस्रार एक -दूसरे से रिश्ते में बहुत ज्यादा जुड़े हैं? उनकी शैली ऐसी है, कि अगर किसी का सिर ठीक नहीं है, तो हृदय भी ठीक नहीं होगा। यदि हृदय ठीक नहीं है, तो उसका सिर भी ठीक नहीं होगा। लेकिन  अधिक प्रतिबिंब है, सिर से हृदय पर।

वे कहते हैं, कि वहाँ जीन खराब हैं वगैरह - इस तरह का कुछ भी नहीं है। सहज योग के बाद, आपके जीन बदल जाते हैं। आप बदल जाते हैं। अब सब कुछ बदल जाता है। तो आपका मस्तिष्क पूरी तरह से प्रकाश से भर जाता है। आपका हृदय प्रकाश से भर जाता है, और आप प्यार के साथ हर समय प्रेम, हर समय हास्य से और प्रेममय देखभाल से प्रफुल्लित रहते हैं। हर दिन,

यह बहुत अलग होता है। परंतु वो आपने हासिल कर लिया है। अब आपको मिल गया है। तो बस इसका आनंद लें।

फिर जाति व्यवस्था और कट्टरवाद, लालच और ईर्ष्या, और एक दूसरे से जो प्रतिस्पर्धा करते हैं, वे सभी बेकार की बातें छूट जाती हैं। लेकिन अगर आपके दिमाग में बकवास का जंगल है, तो सभी प्रकार के जानवर अंदर रेंग सकते हैं। खुद को प्रेम से शुद्ध करने के लिए, अपने आप को प्रेम से स्वच्छ करें। अपनी स्थिति को देखें, अन्य को भी देखें, प्रेम के साथ और आप चकित हो जाएंगे, कि कैसे आप पाएंगे कि हावी नहीं करना, नियंत्रण नहीं करना, घृणा नहीं करना, उन चीजों को नहीं कहना जो गलत हैं, बहुत सरल है। ये एक अत्यंत सुधार लाने वाली बात है। प्रेम बहुत सुधार लाता है, और बेहद खुशी देने वाला होता है, कि आप स्वयं पर आश्चर्यचकित होंगे, आप चीजों को कैसे प्रबंधित कर रहे हैं।

मैं ऐसे कई लोगों के बारे में जानती हूं। एक सहज योगी था, जो कभी भी अपने चाचा से बात नहीं करता था, कभी नहीं। और उसने कहा, 'किसी कारण, मैं उनसे नफरत करता हूं।' ‘लेकिन क्यों? '' मुझे नहीं पता, कि मैं उससे नफरत क्यों करता हूं।’' और फिर वह रेस कोर्स गया, और उस ने अपने चाचा को आते देखा। वह भाग कर गया, और उसने उन्हें गले लगा लिया। चाचा (आश्चर्य से) देखने लगे, ‘अब ये क्या चाहता है? वह क्यों ऐसा कर रहा है?  उसके दिमाग में क्या है? ‘वह मुझे इस तरह से प्रेम क्यों करना चाहता है?' जब ऐसा हुआ, वह (अपने चाचा को) यह नहीं समझा सका, कि अब वह एक सहज योगी बन चुका है। तो चाचा ने पूछा, ‘अब तुम क्या चाहते हैं?’ उस ने कहा, 'कुछ नहीं। मैं आप से प्यार करता हूँ, सिर्फ इतना ही।”

ये करना कितनी अच्छी बात है। यह कहना कितनी अच्छी बात है। इसमें कोई लालच नहीं होना चाहिए, नहीं - इसके पीछे कोई भी योजना नहीं होनी चाहिए। बस यह एक महासागर की भावना है, जो हर किनारे को छूता है और फिर एक ध्वनि उत्पन्न करता है, प्रेम की सुंदर ध्वनि, और फिर लहरें वापस लौटती हैं। लगातार वे बह रही हैं, लगातार वे कार्यरत हैं, कभी नहीं थकतीं।

ये जान लीजिए, कि कलियुग में पैदा होना, और इस कार्य को करना बहुत मुश्किल काम है। लेकिन मेरे लिए यह (मुश्किल) नहीं था। जो कुछ भी हुआ, चाहे जो भी लोग मुझे परेशान करते थे, मैं ने प्रेम के इस बहाव के कारण इसे कार्यान्वित किया है, । मैं हर जगह गई, जहां भी संभव हो, जब भी संभव हो। जैसा भी मेरा स्वास्थ रहा, मैंने बिलकुल परवाह नहीं की, और मैंने आप सभी का बहुत आनंद उठाया है। मैंने आनंद लिया है। एक या दो भयावह लोग होते हैं - कोई बात नहीं।

तो जब आपके पास है  - आप मेरे बारे में ये सभी बातें कह रहे हैं, तो केवल आंसू मेरी आँखों में आते हैं। मुझे नहीं पता, कि मैं और क्या कहूं। मेरा मतलब है, यह कुछ ऐसा है जो मै चाहूंगी कि आप करें, आप इसे प्राप्त करें, इस तरह का जीवन, जहां आप, अपने प्रेम के साथ, बस बहते रहते हैं।

ईश्वर आप को बहुत आशिर्वादित करें!