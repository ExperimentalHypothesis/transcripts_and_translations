Sahastrara Puja. Cabella Ligure (Italy), May 8 1994.

Днешният ден е една уникална комбинация от Деня на майката, който се празнува в много страни, и Деня на Сахасрара за Сахаджа йогите. 

Мисля, че това е най-важният ден в историята на човешката еволюция, защото всички други събития, инкарнации и постижения в духовната сфера не са били от полза. Напротив, те са се превърнали в нещо като пашкули, които нямат врата, и се удрят в стените, създавайки проблеми от нещо много благоприятно и изключително, красиво духовно. Не е възможно да се упрекват инкарнациите, в името на които са създадени всички религии. Но този пашкул е Махамайа, мисля Аз. Пашкулът – това е невежеството. Можем да кажем, че Майа, Махамайа не го създава. Този пашкул е създаден от основното невежество на човешките същества и техните погрешни идентификации. Човешката природа е такава - тя се идентифицира лесно с неистини. Всичко, което е истинно, човешките същества го намират за много трудно за компромиси. Проблемът на истината е, че тя не може да прави компромиси. 

Така че всички видове невежество, всички видове фалш, всички видове разрушителни сили се събират заедно по един или друг начин, за да привлекат човешкия ум. Може би това е егото на човека, което го кара да се чувства силно привлечен от тези неща, защото всички те глезят егото му. Затова центърът, който ни е най-трудно да пресечем, е този - Агнйа. Този е центърът, който ни води или надясно или наляво, ако се опитвате да го притиснете твърде много. Така ние се приземяваме в обятията на невежеството, за което се грижи Махамайа. За Сахасрара се казва, че когато Богинята се появи, Тя ще бъде Махамайа. Възможно ли е да бъде нещо друго, според какъвто е светът днес, за да се появи на тази Земя? Всеки друг вид инкарнация би имал големи неприятности, защото човешките същества с тяхното его са най-висшите от висшите в Кали Юга. Така че те са доста глупавички и са способни да навредят всячески - по всякакъв начин, чрез всякакво насилие - на една божествената личност. Изобщо не е възможно да съществуваш на този свят като нещо друго, освен Махамайа. 

Но това също така действа и срещу хората, които търсят. Това има много лица. Чрез едно от тях покрива вашата Сахасрара - така търсачите биват тествани. Ако вие сте очаровани от хора, които са странни, които носят странни дрехи, които показват странни неща, както са правили толкова много фалшиви гуру, или нещо абсурдно или нещо много евтино, което привлича вниманието на човешките същества, но заради Махамайа, или можем да кажем, че Махамайа е тази, която отсъжда за един човек. Махамайа е като огледало. Каквито и да сте, вие се оглеждате в това огледало. Огледалото не носи отговорност. Ако изглеждате като маймуна, вие изглеждате като маймуна. Ако изглеждате като кралица, изглеждате като кралица. То няма сила, няма намерение да дава погрешни престави или да дава нещо, което е фалшиво. 

Има го, каквато и да е истината. Така че до известна степен да се каже, че Махамайа е тази, която ни заблуждава, е погрешно. Напротив, когато гледате в огледалото, вие се виждате такива каквито сте. Да предположим, че сте човек, който е много жесток - лицето ви в огледалото ще изглежда като на жесток човек. Но проблемът идва, когато Махамайа действа и вие не виждате образа си. Вие отвръщате лицето си от него, не искате да виждате, не искате да знаете. Вие поглеждате в огледалото, виждате нещо ужасно, и просто обръщате лицето си и отричате истината - „Как мога аз да бъда такъв? Аз не съм такъв. Аз съм много добър, нищо ми няма. Нищо лошо не съм направил. 

Аз съм си съвсем наред.” Третият аспект на Махамайа е, че вие отново сте привлечени към него, в смисъл, че отново виждате огледалото. Отивате да видите огледалото отново и отново, и виждате целия свят също в огледалото. Резултатът е, че започвате да се питате „Какво правя? Кой съм аз? Какъв е този свят? Къде съм роден?”. И това е началото на вашето търсене. Вие не чувствате удовлетворен от това, така че това е страхотна помощ от Махамайа. Виждала съм хора, които идват при Мен за първи път, и ако те Ме видят да пия вода ей така, казват: „О, как може Тя да бъде нещо? Тя просто има нужда от вода!”. 

Или ако Аз пия, да речем, кока-кола, както всички вие също пиете, те ще си кажат: „О, но как може Тя да пие кока-кола? Тя не би трябвало никога да пие подобно нещо. Тя трябва да пие само нектар.” Така другият аспект на Махамайа е, че когато хората идват да Ме видят, някои от тях започват да се клатят по този начин, и си мислят: „О, ние имаме страхотна енергия, ето защо това се случва с нас.” Това се е случвало с много хора. Те остават с погрешно впечетление, заради техните реакции към това. Реакцията е „О, ние отидохме там, получихме цялата енергия, ние се клатехме ли клатехме, значи сме нещо велико.” Този вид случки ги правят още по-егоистични, и напротив - ако видят някой друг да се клати – това се е случвало – и го попитат „Кой сте вие?”, той им отговоря: „Имам документ от болница, че съм луд.” Тогава те ще започнат да си мислят: „О, боже, и ние ли сме луди, или какво? Защо се клатим? Не би трябвало да се клатим. Ако тези са с диагноза луди и се клатят, а и ние се клатим, то...”; тогава започват да свързват нещата, които виждат. От една страна, има някой луд, с диагноз, който се клати, от друга страна и вие се клатите, така че определено нещо с вас не е наред. Та разбирането чрез сравнение помага да се преодолее този вид завеса, която вие имате и ви пречи да се изправите срещу истината. 

Веднъж започне ли това да се случва - да се съотнасяте - ще се видите в сравнение с другите хора. Вчера, както видяхте в драмата... в сравнение с другите хора, ние сме наистина с разума си, мъдри, разумни, зрели хора. Щом видите това относително израстване, тогава започвате да се установявате в Сахаджа Йога. Махамайа е много важна. Без това не можете да се срещнете с Мен, не можете да седите тук, не можете да говорите с Мен, не можете да влизате в същата кола, която Ме вози, и не можете да Ме возите с кола. Всичко би било невъзможно. Аз щях да вися някъде във въздуха, и всички вие щяхте да сте там и всичко щеше да е една голяма бъркотия. Аз не бих, нямам нужда да пътувам с влак, нямам нужда да пътувам с кола, Аз просто мога да полетя... но какво е това? Нямам нужда да съм пред вас, Аз мога просто да бъда тук в ниракара, в състояние без форма, но как да комуникираме? Как да имаме обратна връзка? 

За това трябва да бъда във формата на Махамайа, така че да няма страх, да няма разстояние, и човек може да се приближи и да разбере. Защото ако това познание трябва да се даде, ако Реализацията трябва да се даде, хората трябва поне да застанат пред Махамайа. Иначе ако избягат, каква е ползата?! Така че за създаде тази човешка, изключително човешка личност в Сахасрара, Тя идва като Махамайа. Сахасрара е най-силната чакра, защото има комбинацията от седем чакри, и много други. Със Сахасрара вие можете да правите всичко. Можете да управлявате слънцето, можете да ръководите луната, можете да водите Земята, можете да управлявате температурите, всичко. И чрез Махамайа нещата работят много нормално, много нормално, а те трябва да работят нормално. Например, някой може да каже: „Майко, атмосферата е пълна с всички тези ужасни екологични проблеми. Защо Вие не ги изчистите?” Ако се почистят, хората ще продължат да ги създават. 

Това е проблем на човешките същества, и ако той бъде поправен от Мен, те ще го приемат за даденост. Те трябва да се изправят пред тези проблеми, трябва да променят навиците си, те трябва да разберат, че те са тези, които са деструктивни и разрушават себе си. Иначе ако има някой, който просто да чисти, хората никога няма да се променят. Също, като по чудо, човек може да направи много неща. Човек може да каже: „Майко, както решавате проблемите на Сахаджа йогите, защо не решите проблемите и на другите?” Не! Да решавам техните проблеми не е нито краят на Моята работа, нито е целта. А да ги подготвя така, че да могат да решат собствените си проблеми - това е, което трябва да правя Аз! Както съм ви казвала, че трябва да бъдете свои собствени лекари, да бъдете свои собствени гуру. Без Махамайа не можете да го направите, защото Тя знае колко далече да отиде в коригирането колко далече да стигне в контролирането, защото хората като цяло имат своя собствена свобода. Сахаджа йогите нямат този вид глупава свобода, но те имат свободата на Духа. 

Така че да се решат техните проблеми е съвсем нормално, защото те трябва да имат все повече и повече свобода. Но какъв е смисълът да се дава свобода на другите хора, които продължават да правят все същото, без да осъзнаят кое е погрешно в това, което правят на целия свят? Така че за тях е необходимо да дойдат в Сахаджа Йога и ето защо това е Махамайа сварупа. Може би ако бях дошла като Дева Мария или като Радха, или като някой като тях, всички те щяха да са тук и да пеят сладки песни и всякакви такива. Но не в това е смисълът. Сега вие трябва да узреете, трябва да бъдете нещо, вие трябва да пораснете. За целта е важно най-напред да дойдете в Сахаджа Йога. После трябва да израснете в Сахаджа Йога. Иначе Махамайа ще продължава да действа и да си прави шеги с вас. Пак да пийна вода. 

Веднъж даже питаха: „Защо понякога Й се пие вода? Тя би трябвало да живее от въздуха или...” Това е една голяма игра. Сахасрара, както знаете, е областта на Вирата, Вират и Виратангана. Вирата е Вишну, който стана Рама, след това стана Кришна и после - Вират. Така че Тя е като Лийла, Той е Лийладхара – това е театър; и за да се изиграе добре пиесата, някой трябва да бъде във формата на Махамайа. Но понякога има толкова много вратички. Хората могат да разкриват нещата много лесно. Едно от тях е Парамчайтанйа. Парамчайтанйа действа, показва Мои снимки, разкрива Ме във всякакви невероятни начини, което никога преди не се е случвало. Аз Самата съм удивена от начина й на мислене как да Ме разкрие през цялото време. 

Онзи път, когато бяхме в Бризбейн, направиха една снимка на дъгата навън, извън ашрама, това, което се появява в небето, е много забележително; това ще се случи и със снимката също. Това е картина на Майка и Дете, която винаги съм харесвала - Мадоната и Младенеца – в небето, тази картина се появи. Как може да я победите? Как знае, че Аз обичам тази картина, и всичко това? И това беше на небето! Така че Парамчайтанйа се опитва да разкрие тази Махамайа сварупа, просто за да ви накара да разберете какво е Махамайа. Тя се опитва да изрази себе си. Аз по никакъв начин не съм казала или поискала от Парамчайтанйа да прави подобни неща, но тя ги прави. Защото си мисли, че дори сега хората, които следват Майка, не са на това ниво, на което би трябвало да са. Някои от тях залитат ужасно, изненадващо е колко далече могат да стигнат, даже не мога да повярвам. 

След като са дошли в Сахаджа Йога, и са видели всички Мои снимки, след всичко друго, те все още могат да стигнат границата на глупостта. Това е факт. И това продължава. Не знам доколко Парамчайтанйа действа спонтанно така, но определено показва, че тя иска вие да бъдете абсолютно установени във вашата вяра, която не е сляпа вяра. Но повечето от тези картини и снимки могат да бъдат поставени под съмнение. Всеки интелектуалец може да намери някои начини и методи, които да ви предизвикат, че сигурно уж сте ги обработили. Но като Сахаджа йоги вие знаете, че ние нищо подобно не сме правили, а то само се е появило. Така че каква е целта? Ние не ги показваме на външни хора, показваме ги само на Сахаджа йогите. Та какъв е смисълът? 

Той е сега Сахаджа йогите да се опитат да разберат, че трябва да израстват. Този растеж трябва да има две страни. Едната страна сте самите вие - „Колко време прекарвам аз в мислене за Сахаджа Йога, и колко си мисля за личния ми живот, за моето образование, моя бизнес, моите задължения, моите работи, моето семейство?” Защото това е важно, тъй като мозъкът трябва да мисли и Вирата е там. Така че в Сахасрара колко енергия използваме, за да мислим за Сахаджа Йога? Как можем да разпространяваме Сахаджа Йога? Какво би трябвало да направим? Какво би трябвало да изработим? „До колко трябва да я подкрепям, по какъв начин? Как тя може да е всеки миг от живота ми? Когато гледам нещата, виждам ли Сахадж да работи в тях? 

Какво е Сахаджа културата? Аз в Сахадж културата ли съм? Колко съм впечатлен от другите култури и моди, и подобни неща? И какво трябва да спечеля, за да израсна в умствените си способности да Сахадж?” Например, човек, който е Сахаджа личност, във всичко вижда Сахадж, във всичко - независимо дали са цветя, или килими, лампи, статуи, висулки, каквото и да е, той вижда в него Сахадж. Как? Ами вижте сега, тези пилони стоят под ъгъл, просто си представете, че за да ги закрепите, как трябва да се наклоните на една страна. Какво правим ние в Сахадж? Ние трябва да се наклоним към Божествеността. Гледайте така, и всички идеи се придвижват към Сахадж. Цялото мислене е Сахадж. 

Подобен семеен живот между мъжа и жената съм виждала. Ако и двамата са Сахадж, през цялото време разговарят за Сахадж; никакви фриволни приказки, нито безполезни приказки,а само за Сахадж - какво е Сахадж да сте съпруг и съпруга, каква е връзката, това е най-интересното в Сахадж. По този начин, всичко, което правите, го мислите по Сахадж начин. А после може да съдите за себе си в Махамайа. Доколко ви е грижа наистина да мислите за Сахадж. А всички други тревоги ще са от сорта: „Колко пари ще изкарам от това? Колко голям бизнес ще завъртя? Колко удоволствие мога да получа? Колко физически проблеми могат да бъдат решени?” Всички тези ползи са нищо в сравнение с вашата зрялост в Сахаджа Йога. Но мозъкът надделява. 

Той започва да мисли ли мисли, и започва да се чуди за различни неща: може би за вашата съпруга, вашите деца, вашата къща, това и онова... Но ако мислите по Сахадж начин, ще си помислите: „Би трябвало да направя нещо, та децата ми да са Сахадж. Би трябвало да къща, която да е полезна за Сахадж. Би трябвало да се държа така, че да съм Сахадж.” Зрелостта във вас би трябвало да израсне по такъв начин, че вие да я почувствате. Първо е мирът! Когато човек не е в мир, неговият ум е като треперещ инструмент. Човек не може да мисли правилно, не може да вижда правилно, не може да разбира правилно. Вие му казвате едно нещо, той разбира друго. Сега целият свят се клатушка, целият свят. Ето тук тази нова партия е оголила друга цяла партия в политиката; и същата ще бъде разформирована сега. Всичко върви наопаки. 

Това също става чрез Махамайа. Човек трябва да приеме, че така светът е в голяма бъркотия. Не е война, не е студената война, а това е един вид странно воюване, което не може да бъде описано с думи, виждате ли. А какво ще кажете за това, което се случва в Италия днес? Как ще се погрижите за това, което става в Босна или всяко друго място, където откривате глупави проблеми, които се появяват, а хората се избиват едни други; няма мир, няма чувство за сигурност. В света откривате, вие отваряте вестника... получихме един английски вестник днес, не можех да го прочета - толкова много жени са били изнасилени, много мъже са били убити, това се случи; на индивидуално ниво също. Президентът прави безсмислени неща като това... Имам предвид, всички тези неща, които виждате днес, са абсурдни. Когато бяхме на вашата възраст, никога не бяхме чували за подобни неща. Хората бяха достойни, разумни хора. А това, което се случва сега, е, че те са просто разбити. 

Няма мир в техните умове, за да видят какво правят, къде са, каква е тяхната отговорност. Ужасни неща се изказват. Медиите се захващат за всички ужасии. Преди никога не е било така. Чели сме красиви статии за красиви неща в самите медии, но днес всичко е много различно. Това е един много материалистичен свят, изключително материалистичен: продава се и се купува това, купува се и се продава онова, купуват се и се продават човешки същества. И после, отмъкват се деца, отвличат се жени, децата биват продавани, жените биват продавани – всякакви такива неща се правят. Купува се и се продава Бог, духовност, всичко е покупко-продажба... Не знам какво да кажа, но чак собствените си деца... Ето такъв извратен свят е днешният. Затова е нужна Махамайа, чрез което Тя показва, че трябва да ви излезе през носа онова, което сте сторили през този си живот. Да речем, един мъж, който е много невъздържан, деструктивен, който пие, пуши, ходи по жени и всякакви такива - за две години той банкрутира. 

Така че отплата е налице. Каквото и да е правил, то излиза наяве. Друг мъж – „Какво пък толкова? Какво от това? Какво лошо?” - продължава да върши глупости. Той хваща СПИН или някакви други, нелечими заболявания. Наричаме това рокрах Деви, което значи “плащане в брой, на ръка”; Богинята, която дава разплата. „Ти правиш така – добре, ето ти. Направил си друго – добре, радвай му се”. Ето така. 

Наистина, особено Махамайа, която сега е някак много активна. Понякога Ме хваща страх от Нея, заради начина, по който Тя наказва хората – малко е прекалено. Но това е положението. Ако шофирате лудо - „О, ще се покефя на лудото каране” – добре, край. И приключвате с куцукащ крак или счупена ръка. Така че законите, божествените закони, работят чрез Махамайа. Преди не беше толкова бързо, както е днес. Да си представим президента на Америка – такава висока позиция, имам предвид – представете си, него го заплашват и предизвикват всякакви хора на улицата. Как е възможно това? Никой преди не е можел да прави това. 

Защото Махамайа използва цялата си свободна воля, за да провери свободната воля на човешките същества. Така наречената свобода, на която се опитваме да се радваме, е стигнала до края. Хората започват да си мислят: „Какво е това? Уж важни хора, а...”, разбирате ли. Имаше един боксьор (М. Тайсън), много известен, хората тичаха след него, а сега е в затвора. Още един такъв, който участваше в Гранд При, срещу което винаги съм била против, умря внезапно (А. Сена). Сега хора говорят, че е герой и разни такива, но никой няма да го прави – нали - „Един герой стига. Не и аз, сър. Аз няма да се хвана на тая работа с Гранд При, стига ми толкова”. Така въпреки, че е създаден един герой, има и страх да се правят подобни глупости. 

После те се захващат – как се казваше? - със ски. Наскоро и някой от ските почина (У. Майер), а също друг си контузи крака... Мисля, че се случи с някой от кралското семейство, така че сега в Англия малко хора ще отидат на ски. И само швейцарците трябва да си научат урока, мисля. Това е нещо – просто си дръжте очите отворени. Днес четете как някой много се перчи, утре го виждате в затвора. Беше много изненадващо, имаше един министър в Италия, който искаше да се срещне с Мен , а Аз си казах: „Олеле, не искам да се срещам с него.” Той има толкова лошо минало. И вече е в затвора, така че сега не мога да го виждам. Те се хващат в собствените си капани. Този капан е Махамайа. 

Тя го създава от вас самите, чрез вас самите, защото вие не искате да се изправите лице в лице със себе си, не искате да знаете истината, искате да избегнете истината. Това е аспектът на Махамайа - че незабавно трябва да се изправите лице в лице със себе си. Колко неща са се случили? Помислете си. Тези големи, големи богаташи са в затвора. Много известни хора – да речем, от наркотиците - важни, богати хора са в затвора. Всякакви такива неща се случват. Защо? Махамайа е тази, която иска да ви даде урок. Като дава урок един човек, това ръзтърсва поне хиляда, защото този човек вижда същността, когато смъртта или нещо такова го застигне. 

Може той и да не може да си научи урока, може да е бил вече мъртъв, за да се учи; но други могат да си го научат. Ето как се разпространява. Така че по някакъв начин медиите също - това че винаги дават лоши новини - някакси не знаят какво добро правят чрез Махамайа. А за ваша информация, много неща, за които говорим – например, да кажем пушенето – то вече си отива. Пиенето също ще си отиде. Какво направи Сахадж? Нищо, прави го Махамайа. Хората хващат рак. Лекарите сега имат представа, те хващат рак, и помолиха хората да не пушат, иначе ще се разболеят от рак. Така че Махамайа създава, бих казала, този вид произшествия. 

Един инцидент е предостатъчен за хората, та да бъдат изключително предпазливи. Още повече, че сега светът е толкова паникьосан, толкова несигурен днес. Внезапно откривате, че в млякото на кравите има отрова, и други неща се случват, водата се замърсява. После изведнъж откривате, че има инфектирани игли. Всички са толкова изнервени и мислят как да спасят живота си, че апочват да си мислят само за това. Но в Сахадж, ако дойдете, никое от тези неща няма да ви безпокои, защото това е аспект на Махамайа - Тя ви закриля. Тя ви защитава. Никой не може да разруши Сахаджа йогите, докато те не поискат да бъдат разрушени. Това си е тяхно желание. Никой не може да ги докосне. 

Когато те говорят за чудеса; както наскоро едно момче от Австралия, нов Сахаджа йоги караше мотор и внезапно тръгна с много висока скрост, а от двете му страни идваха два камиона и те го удариха. Но вместо да получи силен удар, той сякаш отскочи като топка с перца и падна от другата страна; изобщо не беше наранен и се изправи, а хората бяха много изненадани. Моторът му беше смачкан, всичко беше смачкано, а нашият приятел си беше съвсем наред. Хората не можеха да разберат как това момче успя да се спаси. Има толкова много, толкова много истории като тази, които показват как Махамайа закриля Сахаджа йогите: закрила, която е много грижовна. Също и в сънищата Тя закриля. Много е изненадващо как на хората им се изпращат сънища и как получават лекарства, как получават лечение, как разбират за опасностите около тях, в сънищата им се казва какви са други хора, как са се държали. Не се налага знаете в съзнателния си ум, но в много дълбоко състояние на сън, сушупти, вие разбирате кое е добро за вас, кое е лошо за вас. Някакси знаете. И това е познанието , което – бихме казали - интуитивно идва чрез Махамайа. 

Тя е тази, която ви дава интуитивното познание - какво да се направи, какво ще се прави, как да се излезе от проблемите. И вие го правите; независимо дали се справяте или не, вие излизате от тях. Има толкова много примери за това, хиляда и един. Ще ви кажа един от тях, който сега Ми идва на ум. В Австралия има един много приятен Сахаджа йоги, страхотен Сахаджа йоги, много учен, но и обикновен човек. И един друг ужасен йоги му каза, че този йоги трябва да купи определена земя и други неща към „Лили Дейл” (спиритуалистки кръг в САЩ) - „Ще можем да започнем Сахаджа Йога там. Можем да направим това, можем да направим онова.” И така, нашият човек взе всичките си спестявания и ги вложи там, за начало. А банката каза, че ще му даде пари. Но в документите беше написал, че има имоти на Сахаджа Йога и негови имоти. И че те ще останат за банката в случай, че той не може да плати. 

Когато видях това си помислих: „Е, това вече е прекалено.” Така че попитах адвоката и той каза: „По-добре да напишете във вестника, така или иначе никой няма да може да вземе Ваша земя или друга собственост, но иначе със сигурност ще трябва да ходите по съдилища с години наред. Така че най-добре да го пишете в пресата, че Вие нямате нищо общо с „Лили Дейл”, нито Сахаджа Йога има нещо общо с това. И този йоги беше много разстроен, защото банката нямаше да му даде пари, а после хората, които му продаваха земята, щяха да заведат дело срещу него. Той почти беше банкрутирал, не знаеше какво да прави и беше в голяма беда. Аз му казах: „Не се тревожи, ти си под закрила.” И ще бъдете удивени, че въпреки всичките страхове, които хората имаха, че може и да бъде арестуван или бог знае какво, че ще трябва да си продаде къщата, всичко; и напротив, точно за „Лили Дейл” някой му предложи пари да го купи на много по-висока цена. Така че той получи по-висока цена и продаде имота. Но трябва да имате търпение, и трябва да имате вяра и кураж. Той каза: „Майко, знам, че никой не може да ме разруши.” И така, закрилата на Махамайа, първата част на Махамайа беше да накара този човек да изобличи онзи лош Сахаджа йоги пред всички хора. Онзи имаше много последователи, беше добър говорител и разни такива; и накрая всички те отпаднаха; Така че това работи и на колективно ниво. Има някои хора, които опитват да пакостят на Сахаджа Йога; хубаво, Махамайа им позволява да ни притесняват за момент, до определен момент, и после внезапно Тя се задейства, а хората са удивени, Сахаджа йогите са удивени как този човек е станал такъв. 

Махамайа винаги е като Моето сари, както казвате, Тя ви закриля. Тя е красива, Тя е много мила, грижовна, състрадателна, нежна; Тя се държи с вас деликатно. А е много много, много ядосана и убива хората, които се опитват да провалят Божието дело, като ракшаси и дяволи, и ви пази чисти и далече от тези лоши ръце. Още един много добър аспект на Махамайа е, че Тя ви трансформира. Всичко е в мозъка на човешките същества. Ако сте мошеник, вие сте мошеник в мозъка. Ако сте човек, който мрази другите, това всичко е в мозъка. Ако сте пристрастени или нещо подобно, това всичко е в мозъка. Това е много сложна обусловеност в главата. Сахасрара е много важна, без съмнение, но силата на Вирата и Виратангана може бъде ефективна само ако има Махамайа рупа. 

И тя по Нейните сладки начини отваря, измества всички тези състояния, които ви правят грозни, които ви правят ужасни, които ви правят избухливи, а не Сахаджа йоги. Тя е тази, която наистина, като Майката Земя, дава всичко, което има, за да ви направи наистина радостни, щастливи, така че да се радвате на нирананда – нищо освен ананда, нищо друго освен радост. И ето това е Сахасрара. Но това е възможно само когато вашата Брахмарандра ще се отвори, иначе не можете да влезете във фината същност на Божествената любов, състрадание на безспирно течащата Махамайа. Аз съм ви казвала каква е Тя отвън, но когато влезете, когато отвътре проникнете до Нея през Брахмарандра, тогава Махамайа, която е инкарнация - както знаете - на тази Всепроникваща сила, става много различно. От една страна, Тя се опитва да ви даде уроци, Тя се опитва да разрушава онова, което е зло, всичко, което е вредно, всичко деструктивно; а от друга страна Тя ви обича, закриля ви, много деликатно ви води. Нейната любов е без никакви очаквания. Тя обича, защото Тя не може да не обича. Така че вие сте потопени в тази любов. Вие й се радвате. 

Всички знаят, че са близо до Нея, абсолютно близо до Нея. Когато и да поискат, могат винаги да потърсят Нейната помощ; където и да са, те са подкрепяни от Нея. Така че Сахасрара е много важна, защото само чрез нея ние реагираме, чрез нея натрупваме всякакви безсмислици. В света на безсмислици, в който живеем, ние трябва да бъдем нещо като лотосите, които не могат да бъдат очернени, които не могат да бъдат засегнати от всички тези злини, които се случват. Това е то изпитанието парикша, че в това време, в това трудно време, ние можем да разцъфнем и да създадем благоухание, и да доведем толкова много други сред тази красива атмосфера. Това е един вид красива, игрива война – Аз, ние можем да кажем - против онова, което е негативно. Каква е силата на тази негативност? Каква е силата на тези обусловености? Каква е силата на глупостта, която всеки може да види? Така че вие развивате зрението, погледа, толкова ясно, че можете да разберете ясно, че вие сте тези, които са отговорни. 

Вие сте клетките на Сахасрара, на този мозък, и вие всички трябва да действате. Вчеря бях очарована, когато казахте, че тези светлини трябва да запалят много други светлини. Това наистина беше голямо обещание към Мен. Така че идвайки в Сахаджа Йога това не е само за вашите отделни личности и техните проблеми, но - както казах - това сте вие, които от една страна трябва да растете, а от друга страна всички трябва да растат чрез вас. Така че това е втората страна, за която трябва да се грижите. Днес, разбира се, Аз съм много щастлива че през Моя живот можах да видя проявлението на Махамайа. Това е нещо толкова красиво, че тази врата, която е отворена, просто сега е готова да приеме всеки в Царството на Бог, и да се радвате на небесната благословия и закрила. Но имайте вяра в него. Имайте вяра в това. Не се разстройвайте от дреболии, и Аз съм сигурна, че това ще се получи по един страхотен начин. 

Ако получите тази пълна вяра и пълно отдаване, Аз съм сигурна, че ще проработи много добре. Нека Бог да ви благослови. А сега ще имаме малка пуджа на Ганеша и после пуджа на Сахасрара.  