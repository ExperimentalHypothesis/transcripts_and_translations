Пуджа за Макар Санкранти

Бомбай, Индия – 14 януари 1985 г.

Днес празнуваме много специален ден, наречен Макар Санкранти. За информация на чуждестранните Сахаджа йоги ще обясня какво значи това... [неясно изречение на марати]. 

Днешният ден означава, че тогава Слънцето преминава от Тропика на Козирога в Тропика на Рака. Това е много голям ден за нас, защото през лятото прибираме реколтата и очакваме с нетърпение дъжда и толкова много неща, които се случват във всяка страна. Слънцето пада под прав ъгъл в тази страна през летния сезон. И така, ние приветстваме Слънцето. Хапваме нещо, което вече трябва да сте яли и което наричаме тил (сусам – б. пр.) и джагери (нерафинирана тръстикова захар – б. пр.). То е за да се подготвят вашият ум и вашето тяло, да им се даде способността на приемат Слънцето. Понеже ако живеете в студен сезон, тогава цялото ви тяло и ум стават летаргични и понякога също ставате много мързеливи, в смисъл че денят е толкова малък, че не можете да постигнете много резултати. А тялото е станало студено, както казваме. Ние хапваме от тези неща, които дават топлина, така че тялото ни е готово да приеме топлината на Слънцето и да го приветстваме. 

За да преодолеят установяващата се чрез студа инерция и също за да освободят силата на тялото си за Слънцето, хората всячески ви обръщат внимание, давайки ви нещо, което създава топлина в тялото. Но това има друг, много фин израз, който Аз откривам – когато ви дават тези неща (топченца от сусам и захар – б. пр.), ви казват да вземете тези тилгул и да кажете нещо, което е благо. Понеже, когато ги ядете, тялото ви се загрява и ставате десностранни. А когато станете десностранни, рядко говорите благо. Така че има контраст – дават ви нещо да ви стопли, така че тялото ви се загрява, но вие трябва да говорите сладко. Така че има и предупреждение, че макар и да ядете тези неща, това не значи да яхвате коня на егото и да газите всеки. Това е много фино нещо за разбиране – че когато станете десностранни по характер, толкова много сте заслепени от егото си, че не усещате как наранявате другите с това, което казвате.

Ако има двама егоисти, те могат да се оправят помежду си. Но ако единият е егоист, а другият е покорен, то с покорния е свършено. Ето защо се казва, че на днешния ден започваме да говорим истината. Ако някой е ваш враг или не е приятелски настроен към вас, или е имало някакво неразбирателство, казва се, че това е денят, в който му давате тези сладки и искате той да каже нещо много сладко. Говорете благо. Но точно днес, мисля, получих писмо от една Сахаджа йогини, което беше пълно с толкова грубости, че се изненадах, че го получавам точно днес. Не към Мен, а към един Сахаджа йоги. Та днес трябва да решите едно нещо и да се замислите за това, че няма да казвате нищо грубо на друг Сахаджа йоги и да му говорите, като че ли той е някакъв обикновен човек. Да речем, че той е лидер, тогава има повече основания да покажете уважение. А ако е някой от старшите лидери, тогава има още основания и трябва да (го) уважавате. Първото нещо, което човек трябва да се научи, е, че трябва да уважава. 

Слънцето е така силно уважавано в тази страна, че рано сутрин всички хора стават и казват „намаскар” на Сурйа с всички негови имена и правят определено упражнение, за да покажат, че са напълно отдадени на волята на Слънцето. Когато го правите, то егото не се появява. Когато Слънцето свети тук, ви дава усещането, че трябва да бъдете активни, да работите много здраво. В резултат на това можете и да развиете его. Но когато развиете его, тогава то обкръжава вашия мозък напълно, а когато мозъкът е заобиколен от его, не знаете накъде да поемете. Не знаете кое е правилно, кое е грешно. Нямате никакво благоразумие и граници. Правите каквото си искате и каквото ви се хареса.

И когато празнуваме този ден, някак трябва да се отдадете на Сурйа, на Слънцето, което – както знаете – е домът на Шри Исус Христос. Той обитава Слънцето. А колко скромен е Той, колко беше смирен, обитавайки Слънцето. Колкото повече живееше Той в него, толкова повече смирение трябваше да има. Разбира се, трябва да кажа, че хората в Индия са скромни. Но все пак качеството на Слънцето може да ви направи изключително арогантна и неприятна личност. Неприятната личност може наистина да не спазва всички видове добри отношения. Но най-лошото нещо, което се случва, е, че започвате да губите вашата интеграция. Защото когато казвате грубости на когото и да е, вие се чувствате виновни. Има и друг проблем – сърцето ви се чувства зле, черният ви дроб се чувства зле, всичко е така и по този начин се чувствате абсолютно разпокъсани. А тази разпокъсаност е вашият блясък от това, че изобщо не еволюирате или, да го кажем, връщате се назад.

Интеграцията е толкова постоянно нещо, че виждате в себе си. Виждате, че се борите с вашето его. Когато се борите с егото, вие се борите със сърцето си, с емоциите си и през цялото време се борите вътрешно със себе си. Така че поне вътре във вас би трябвало да говорите благо на този ден. Тогава можете да заговорите на другите много сладко.  

Някои хора си мислят, че да се говори благо е признак на слабост. В някои страни се вярва, че ако говорите благо, това е знак за невинност. Това е страхотно време за Сахджа йогите да говорят с другите с уважение, с подходящ протокол и с подходящо разбиране. Поради арогантност хората също забравят какво е тяхното положение и този неблагоразумен характер ги лишава от усет за посоката. Вие се движите във всички посоки и не знаете къде отивате. Докато вашето его е доволно, вие продължавате така и в един момент откривате, че наистина сте станали Хъмпти Дъмпти, не знаете какво сте си сторили.

Така че най-добрият начин да завладеете вашето его е да говорите благо, първо. Това е нещо толкова дребно, но ви отвежда до такъв синтез на характера вътре във вас, най-напред, и до синтез на всички красиви принципи на живота.

Например, като говорите благо на някого, той може да ви хареса. Може и да ви каже нещо, което може да знае и да е от голямо значение за вас. Ако говорите благо на някого, тогава може и да постигнете покой на ума, понеже сте дали мир на другия човек. Каквото давате на друг, това чувствате вътре във вас. Но ако се карате с другия, всъщност това е отражение на вашата караща се природа вътре във вас. Днес има големи страдания и голям плач, и големи организации, работещи чрез мисии за мир. Мирната мисия е вътре във вас. Нека всички Сахаджа йоги, които сте велики светци и днес седите тук, започнете да постигате мир със себе си и с другите.  

Но най-главното е, че мир не може да се прави с кавги. Вижте, както ако Америка и Русия искат да решават нещата с ракети, мирът ще пропадне. Едните казват, че искат да имат пет пъти повече ракети и тогава могат да живеят в мир. Другите пък – да оставят онези, които се карат, да се избият помежду си. Мислят си, че това е решението на проблема. Но е точно обратното.

Нека всеки един да живее мирно вътре в себе си и да дава мир на другите, така че този мир да стане ядро за мира на целия свят. Така че днес ваша голяма задача е да установите големия източник на мирното същество. Имаме толкова много Сахаджа йоги тук. Те седят в пълен мир и щастие и радост. Вие не знаете, че излъчвате този мир, канализирайки го и правейки го. Но все още някои хора, които страдат от кавгаджийство и нараняване на другите и те се опитват да направят нещо, което никога не би трябвало да правят и го смятат за нищо.

Ако точно сега мислите, вие няма да регистрирате това, което казвам Аз, и това е едно друго качество на его-ориентираната личност – да не запомня. Вие може да кажете каквото и да е, но тя не чува. Тя чува какво иска да чуе или не чува. Така че това е другото нещо, което днес трябва да решите – че по-скоро ще запомняте нещата, отколкото да ги говорите. Нека си вземате бележка. Това е признак за характер, който иска да знае, да знае повече. Но критерий за възход са синтезът и интеграцията. Личност, която не е интегрирана с други Сахаджа йоги, не е човек, който има възход. Който се опитва да разделя и да говори за разделения. Ако говорят „Ние англичаните... Ние германците...  Ние индийците...”, тогава те не са Сахаджа йоги. Хубаво, индийци са, но не са Сахаджа йоги. Сахаджа йогите нямат каста, вероизповедание или националност. Трябва да носим паспорти, само защото сме родени в този „затвор”. Трябва да носим своя „затворнически” номер, но всъщност той не ни е нужен. Вие нямате нужда от всички онези неща.

За вас днес е да решите най-напред в сърцата си, че ще поемете мира вътре във вас. Когато притеснявате някого, заемете се с мира отвътре. Ако някой се опитва да ви провокира или се опитва да създава проблем, или да разделя по какъвто и да е въпрос - каквото и да е – избягайте от тази личност колкото се може по-бързо. Всеки, който говори за мир и е миротворец, дръжте се за този човек и само тогава ще разберете, че вие също получавате мир. Тук сте дошли, за да получите мир, а не да създавате проблеми или да слушаме вашите проблеми, а да получите мир. Мирът е природата или е качеството на вашия Дух. Така че щом скочите някак във вашия мир, онова, което се случва, е, че отивате отвъд причината и следствието. Вие сте отвъд причината и следствието. Така (е причината изчезва и следствието също изчезва.

Така че днес сме дошли тук да почитаме мирът отвътре и отвън. Нека бъдете в мир. Нека не се изтегляте към групи, които мразят и говорят за омраза. Които искат да мразите някого, които искат да създават групи. Които само говорят „Ние американците...” или „Ние еди-кои си..”.

В Сахаджа Йога трябва да се учите от хора, които са напреднали, които са много прогресирали. Например, бих казала сред всички европейци, че австралийците се справят много добре. Няма защо да ревнувате. Хубаво, ако австралийците са се справили добре, както трябва, това е слава за тях. Така че ги попитайте как са изработили тези неща. Утре може и да бъдат американците. Много искам те да направят всичко по силите им, така че да ги питате как се справили така добре. Това е начинът, по който ще живеете. Няма да се състезавате, няма да завиждате, а ще абсорбирате всичко това в мир.

Това е Сахаджа Йога. Иначе е обратното - както ако се открие нещо, пилотът е най-отгоре и тогава щом се открие нещо друго, то е от човек без машини. Не, това е някой друг. Вие развивате ум, който абсорбира всичко и тогава развивате по-голям ум, който дава всичко. Няма тайни в Сахаджа Йога. Всеки, който знае нещо по-добре, който е имал някое добро преживяване в Сахаджа Йога, следва да го каже. Но тогава, виждала съм го, в егото си хората започват да проповядват, че този метод е правилен, че онзи метод е добър. Няма нужда от това, а също то е поради липса на благоразумие. Ако имате благоразумие, щяхте да знаете, че това не се прави. Това, което не трябва да се прави в Сахаджа Йога, не се прави.

Та как ще знаете, когато нямате благоразумие? Вие сте като изгубен кораб. Тогава трябва да видите как вашата Майка би действала в това положение и тогава съм сигурна, че ще отидете отвъд причината и следствието.      

Така че днес е денят, когато не би трябвало да казвам нищо, което по някакъв начин би наранило някого, и Аз се опитвам да ви накарам да се усмихнете и да се засмеете, но вие сте толкова сериозни. /йогите се смеят – б.р./

Така че днес решаваме за мира. Мир със себе си, мир с другите и ето как почитате Слънцето, Христос, който беше емблемата, който беше абсолютният практически символ. И щом разберете тези неща, сигурна съм, че ще се опитате да следвате това, вместо да удряте всекиго, да се ядосвате на всеки. Просто простете на всички. 

Вие сте дошли тук да се извисите и вашата игра си е ваша игра. Да се биете не е вашата игра, запомнете го. Да се карате не е вашата игра. Играта е мирът, който сте постигнали, любовта, която се развили, състраданието, с което можете да обгърнете, количеството връзки и силата, с която можете да прониквате в другите. Това е вашата игра, която трябва да получите днес – вие сте хора с лъвски сърца, а не с пилешки. Не сте хора, които ще се ядосват и ще се хвалят с това. Тези дни са си отишли. Ние се хвалим с мира, хвалим се със задоволството, хвалим се със славата, хвалим се с това състояние и това е състоянието, в което сте в Царството Божие.   

Нека Бог да ви благослови!
