Εισαγωγική Διάλεξη, 7 Αυγούστου 1984, Αγγλία

Υποκλίνομαι σε όλους τους αναζητητές της αλήθειας. Είναι μεγάλη χαρά να έρχομαι στην παλιά πόλη του Μπαθ. Οι Ρωμαίοι που ζούσαν κάποτε εδώ, έχουν αλλάξει τόσο πολύ σήμερα που είναι αδύνατο να τους εντοπίσεις. Η ζωή έχει αλλάξει στις μέρες μας σε πολύ μεγάλο βαθμό και οι ιδέες για τη ζωή έχουν επίσης αλλάξει πολύ. Όπως έχει εξελιχθεί η κοινωνία, έχουμε φτάσει σε ένα σημείο όπου αρχίζουμε να σκεφτόμαστε: «Τι υπάρχει μετά;» Ό,τι θέλησαν οι Ρωμαίοι, την εξουσία για παράδειγμα, τώρα τη γευόμαστε. Έπειτα θέλησαν να έχουν χρήματα, υλικά αγαθά, τα έχουμε γευτεί όλα αυτά και έχουμε δει πόσο ανούσια είναι όλα και τώρα ψάχνουμε πέρα από αυτά, κάτι παραπάνω, κάτι που δεν είναι ακόμη γνωστό. Αλλά υπάρχει η αίσθηση ότι πρέπει να αναζητήσουμε κάτι σπουδαιότερο, υψηλότερο, κάτι που να είναι απόλυτο. Αυτή η σπουδαία κατηγορία ανθρώπων, αριθμεί σήμερα χιλιάδες, εκατομμύρια πρέπει να πω, σε ολόκληρο τον κόσμο. Και αυτό αποκαλώ εποχή της ανθοφορίας, όπου χιλιάδες πρέπει να γίνουν οι καρποί. Είναι μια ιδιαίτερη στιγμή, πολύ ιδιαίτερη στιγμή που έχει περιγραφεί σε όλες τις γραφές ως ο καιρός της ανάστασης, ή ο καιρός της κρίσης, ή η Κρίτα Γιούγκα σύμφωνα με τις ινδικές γραφές. Είναι πολύ ξεκάθαρα γραμμένο στις ινδικές γραφές, ότι στην Kρίτα Γιούγκα, τη σημερινή εποχή, οι άνθρωποι θα συνδεθούν με το θείο, σακσάτ.

Θα πάρουν την αυτογνωσία τους, που αποκαλούν ως «άτμα σακσάτκαρ» και τα πάντα θα γίνουν, θα τελειώσουν και θα ολοκληρωθούν. Έτσι περιγράφουν αυτούς τους μοντέρνους καιρούς. Αλλά από την άλλη πλευρά, η σύγχρονη εποχή είναι γεμάτη σύγχυση, απόλυτη σχετικότητα, όπου οι άνθρωποι πραγματικά δεν ξέρουν τι να κάνουν με τους εαυτούς τους. Το σύστημα αξιών, που ήταν αρχικά πολύ πρωτόγονο, έγινε κάπως αυστηρό, επειδή τέθηκαν πολλοί περιορισμοί στην εξέλιξη της ζωής, στην κίνηση του μυαλού. Και μετά άρχισαν να ξεπερνούν τα όρια τόσο πολύ που έχασαν κάθε μέτρο. Υπάρχει τόση μεγάλη ανάμειξη στα χρώματα που είχαμε, που είναι δύσκολο να αναγνωρίσει κανείς τι ήταν το ανθρώπινο ον, τι είναι και τι θα γίνει. Το ερώτημα που αντιμετωπίζουμε σήμερα είναι το εξής: «Γεννηθήκαμε σε αυτή τη γη για να ζήσουμε, να έχουμε φαγητό, κάποια ασφάλεια, να κάνουμε μερικά παιδιά, εγγόνια και μετά να πεθάνουμε; Είναι όπως η ζωή των ζώων; Γιατί είναι τόσο σπουδαίο να γεννηθεί κανείς άνθρωπος;» Έτσι αντιλαμβανόμαστε ένα πράγμα, ότι οι άνθρωποι έχουν την ικανότητα να κάνουν κάτι, κάτι σπουδαίο για το σύνολο, για τους ανθρώπους που τους περιτριγυρίζουν, για την κοινωνία στην οποία ζουν. Αυτό από μόνο του έχει δώσει ώθηση μέσα μας για αυτή την αφύπνιση, ότι πρέπει να βρούμε τον τρόπο και τη μέθοδο για να κάνουμε πράγματα για το κοινωνικό σύνολο, για τον υπόλοιπο κόσμο. Είναι τόσο, μα τόσο φανερή η επίγνωση ότι δεν μπορούμε να ζήσουμε μόνοι μας, ότι πρέπει να υπάρχει κάποιου είδους σύνδεση με το όλο και ότι πρέπει να βρούμε αυτή τη σύνδεση με την οποία μπορούμε να διαδώσουμε την καλοσύνη, την αρετή, την ευλογία της ειρήνης. Τώρα το κύριο πράγμα όταν ξεκινάμε να κάνουμε οποιαδήποτε τέτοια δουλειά ή κάποια κοινωνική εργασία, ή κάποια επικουρική εργασία για το κοινωνικό σύνολο, είναι ότι αναπτύσσουμε ένα είδος εγωισμού μέσα μας.

Είναι πολύ σύνηθες. Όπως όταν ήμουν η πρόεδρος μιας οργάνωσης στην Ινδία, με το όνομα πρόεδρος των τυφλών. Όταν ήθελαν να καλέσουν τον κυβερνήτη κάποιες πολύ διακεκριμένες κυρίες, από οικογένειες της καλής κοινωνίας, είχαν ένα μεγάλο καυγά για το ποια θα κάτσει δίπλα στον κυβερνήτη. Ήμουν έκπληκτη. Είπα: «Θα είστε ανάμεσα σε τυφλούς και οι τυφλοί δεν μπορούν να ξεχωρίσουν τον κυβερνήτη από κάποιον άλλο. Γιατί τσακώνεστε γι' αυτό, για το ποιος θα κάτσει δίπλα στον κυβερνήτη;» Περιέργως ο καυγάς έγινε τόσο σοβαρός που κανείς δεν μπορούσε να βρει λύση, έτσι χρησιμοποίησα λίγο χιούμορ λέγοντας: «Εντάξει, θα βάλουμε μια μεγάλη σανίδα στο κεφάλι του κυβερνήτη και κάποιες θα κάτσουν σαν σπουργίτια στη μια πλευρά και κάποιες στην άλλη πλευρά!» Και μόνο με αυτού του είδος το χιούμορ μπόρεσα να εξομαλύνω τις ιδέες τους. Διότι ακόμη και αν είναι τόσο μορφωμένοι, τόσο καλοβολεμένοι στη ζωή τους, αν είναι τόσο εύποροι και θέλουν να βοηθήσουν τους άλλους, γιατί πιστεύουν ότι πρέπει να βοηθούν τους φτωχούς, εκείνους που έχουν ανάγκη από χρήματα ή από την καθοδήγησή τους και βγαίνουν έξω, αφιερώνουν τον χρόνο τους, τα χρήματά τους και όλα αυτά και καταλήγουν να φέρονται τόσο χαζά για την κοινωνική εργασία. Δηλαδή όταν κάποιος προσπαθεί να βοηθήσει τους άλλους, πραγματικά αυτό που κάνει, είναι να βοηθά τον εαυτό του. Διότι δεν μπορούμε να το κρατήσουμε μέσα μας, γι' αυτό προσπαθούμε να βοηθήσουμε τους άλλους. Αλλά το πρόβλημα είναι, ότι δεν υπάρχει αυτή η επίγνωση και γι' αυτό οι άνθρωποι υποφέρουν είτε από το εγώ τους είτε από κάποιου είδους προκατάληψη όταν πλησιάζουν κάποια άλλη κοινότητα.

Οποιαδήποτε κοινωνία και αν εξετάσετε. Για παράδειγμα, έστω ότι είμαι στη βρετανική κοινωνία ή στην αγγλική κοινωνία. Όταν έρχομαι εδώ, πρέπει να προσαρμοστώ αμέσως σε αυτή την κοινωνία. Για παράδειγμα, έχω αυτό το κόκκινο σημάδι. Έτσι όλοι θα γελάσουν μαζί σας, θα σας κοροϊδέψουν. Τότε θα αρχίσετε να αναρωτιέστε: «Γιατί συμβαίνει αυτό;» Και θα το βγάλετε, διότι θα πιστεύετε ότι κάτι περίεργο συμβαίνει. Όπως αν πάτε στην Ινδία και φοράτε κραγιόν στα χωριά, οι άνθρωποι θα πουν: «Τι συμβαίνει με αυτή την κυρία, γιατί φοράει κραγιόν;» Βλέπετε δεν είναι συνηθισμένο εκεί. Όταν λοιπόν όλοι γελάσουν και πουν ότι κάνει κάτι αστείο, η γυναίκα θα προσπαθήσει κατόπιν να προσαρμοστεί στις απαιτήσεις τους και έτσι δημιουργούνται οι προκαταλήψεις μας. Όταν έχετε να κάνετε με την κοινωνία, είτε αναπτύσσετε το εγώ σας, είτε το υπερεγώ σας, είτε τις προκαταλήψεις σας. Ποιο είναι λοιπόν, το πρόβλημα, γιατί τα αναπτύσσουμε; Δεν πρέπει.

Πρέπει να εμείνουμε στα δικαιώματά μας, σε αυτό που είμαστε και πρέπει να δούμε όλο τον κόσμο σαν παρατηρητές. Το πρόβλημα λοιπόν, όταν συναλλάσσεστε με την κοινωνία, πρέπει να γνωρίζετε ότι είστε μέρος του όλου, ότι όποιον βλέπετε, είτε είναι Άγγλος, Ινδός ή Άραβας, είναι όλοι αναπόσπαστο μέρος ενός σπουδαίου όντος που λέγεται παντοδύναμος Θεός. Και όταν αυτά τα κομμάτια δεν είναι αφυπνισμένα, πιστεύουν ότι είναι ξεχωριστά και τσακώνονται μεταξύ τους, προκαταλαμβάνουν ο ένας στον άλλο ή προκαλούν το εγώ και αυτό συνεχίζεται. Αλλά όταν αντιλαμβάνονται τη συλλογικότητα, ότι είναι κομμάτι του όλου, γίνονται ένα, κινούνται με ομοφωνία. Όπως στο πείραμα με το αέριο ήλιο, έχουν διαπιστώσει ότι όταν αρχίσουμε να μειώνουμε τη θερμοκρασία του ηλίου, όλα τα μόρια που παλεύουν με τη θερμότητα, ηρεμούν και γίνονται πιο συλλογικά και όλες οι κινήσεις τους πηγαίνουν προς την ίδια κατεύθυνση, όπως τα πουλιά που κινούνται σύμφωνα με τον αρχηγό, με τον ίδιο τρόπο ξεκινά η κίνηση. Αυτό αρχίζει να συμβαίνει και μέσα μας όταν λέμε ότι πρέπει να έχουμε ειρήνη στον κόσμο, πρέπει να έχουμε όλοι τα καλύτερα πράγματα και ότι οι άνθρωποι πρέπει να ζουν ειρηνικά και χαρούμενα. Όμως πρέπει να γνωρίζουμε, ότι η κατάσταση των ανθρώπων απαιτεί μια μεταμόρφωση. Μέχρι όμως να αποκτήσουν αυτή τη νέα συλλογική συνείδηση, δεν μπορούν να προσαρμοστούν στην κοινωνία, στους άλλους. Επίσης θα δείτε ότι όταν συναντάτε κάποιο φίλο, λέτε: «Είναι φίλος μου» ή λέτε: «Είναι ο αδερφός μου» ή «Είναι η αδερφή μου», αυτό το «μου» ξεκινά να έρχεται και νιώθετε ότι έχετε μια πολύ στενή σχέση. Αλλά ξαφνικά ανακαλύπτετε ότι: «Όχι, είναι εχθρός μου».

Και έπειτα γίνεστε τόσο εχθροί, που δεν πιστεύετε ότι κάποτε ήσασταν φίλοι και εκθέτετε τον άλλον σε τέτοιο βαθμό που εκπλήσσετε τον ίδιο σας τον εαυτό. Αυτό μας συμβαίνει επειδή δεν γνωρίζουμε ότι το άτομο με το οποίο είμαστε φιλικοί, είναι και αυτό κομμάτι του όλου και ότι πρέπει να ξυπνήσουμε μέσα του αυτή τη γνώση, ώστε να το αντιληφθεί και ο ίδιος, ότι είμαστε αναπόσπαστο κομμάτι του όλου. Τώρα μέσα μας υπάρχει η δύναμη που μας κάνει να έχουμε συλλογική συνείδηση. Και αυτή η δύναμη βρίσκεται στο τριγωνικό οστό που λέγεται ιερό και είναι γνωστή ως Κουνταλίνη, αλλά στη Βίβλο περιγράφεται ως το Άγιο Πνεύμα. Το Άγιο Πνεύμα όπως το γνωρίζουμε στη Βίβλο, είναι πολύ ασαφές για πολλούς ανθρώπους, διότι δεν είναι ξεκάθαρο τι είναι αυτό το Άγιο Πνεύμα. Και ρώτησα έναν ιερέα: «Τι εννοείτε με τον όρο Άγιο Πνεύμα;» Εκείνος είπε: «Είμαι αγνωστικιστής». Έτσι τον ρώτησα: «Τότε τι κάνετε εδώ; Αν είστε αγνωστικιστής, αν δεν πιστεύετε σε αυτό, τότε τι κάνετε εδώ;» Απάντησε: «Κάνω τη δουλειά μου». Έτσι όλα καταλήγουν στο ότι είναι μια δουλειά, όταν δεν μπορούν να τα εξηγήσουν. Αλλά μπορεί να εξηγηθεί πλήρως ότι αυτή η δύναμη είναι η Πρωταρχική Μητέρα. Έχουμε τον Πατέρα και έχουμε τον Υιό, αλλά η Μητέρα; Έχετε ξανακούσει για πατέρα και γιο χωρίς μητέρα; Επομένως αυτή είναι η Πρωταρχική Μητέρα που είναι το Άγιο Πνεύμα και είναι Εκείνη που αντανακλάται μέσα μας ως Κουνταλίνη στο τριγωνικό οστό.

Το τριγωνικό οστό είναι πολύ σημαντικό, διότι ονομάστηκε από τους Έλληνες ως «ιερό». Ήξεραν λοιπόν ότι κάτι το ιερό βρίσκεται εκεί, σε αυτό το μέρος, που είναι η δύναμη ή πιθανώς να γνώριζαν ότι ήταν το Άγιο Πνεύμα. Ό,τι και αν ήταν, το γνώριζαν, γι' αυτό και το ονόμασαν ιερό οστό. Τώρα, μέσα μας υπάρχουν εφτά κέντρα, όπως σας εξήγησα χτες στο Μπρίστολ, ότι έχουμε εφτά κέντρα μέσα μας που είναι λεπτοφυή κέντρα. Αυτά τα κέντρα υπάρχουν μέσα μας. Αλλά μπορείτε να Με ρωτήσετε: «Μητέρα, γιατί πρέπει να το πιστέψω;» Α! δεν πρέπει, δεν χρειάζεται να με πιστέψετε, αλλά εξετάστε την υπόθεση επιστημονικά. Και αν σας το αποδείξω, τότε θα ξέρετε ότι αυτό που λέω είναι αλήθεια. Έτσι αυτά τα κέντρα εδρεύουν μέσα μας και αυτά τα κέντρα εκφράζονται εξωτερικά, εκδηλώνονται στο χονδροειδές επίπεδο με τα νευρικά πλέγματα, όπως οι γιατροί τα γνωρίζουν. Τώρα αυτά τα κέντρα είναι εκεί, σ' ένα πολύ λεπτό σημείο, όπως το πρώτο κέντρο που, όπως σας είπα, είναι το κέντρο της αθωότητας.

Το δεύτερο κέντρο είναι το κέντρο της δημιουργικότητάς μας. Το τρίτο κέντρο είναι της αναζήτησής μας. Αναζητούμε τροφή, ύστερα αναζητούμε καταφύγιο, μετά αναζητούμε χρήματα, υλικά αγαθά, δύναμη, αγάπη: όλα έρχονται από αυτό το κέντρο και εκδηλώνονται εξωτερικά μέσω του ηλιακού πλέγματος. Πάνω από αυτό είναι το κέντρο που αποκαλούμε το κέντρο της Μητέρας, διότι αυτό το κέντρο σας δίνει προστασία. Αυτό το κέντρο έχει την ιδιαιτερότητα, ότι κάτω από αυτό βρίσκεται το οστό του στέρνου. Και στο στέρνο, μέχρι και την ηλικία των δώδεκα χρόνων, δημιουργούνται τα αντισώματα. Είναι οι στρατιώτες της Μητέρας και αυτοί βρίσκονται διαθέσιμοι μέσα στο οστό του στέρνου και εκείνο είναι υπεύθυνο γι' αυτούς τους στρατιώτες παντού. Τώρα, όταν υπάρχει κάποια επίθεση ή όταν κάτι σας τρομάζει, ξαφνικά το στέρνο αρχίζει να πάλλεται. Και όταν αρχίζει να πάλλεται ή να κινείται, ως αποτέλεσμα τα αντισώματα παίρνουν την πληροφορία, όπως λαμβάνετε μια πληροφορία από τον αιθέρα, δεν βλέπετε τον αιθέρα αλλά μπορείτε να λάβετε πληροφορίες. Με τον ίδιο τρόπο, είναι σαν τα ραδιόφωνα και λαμβάνουν την πληροφορία και αρχίζουν να επιτίθενται, να επιτίθενται σε οτιδήποτε προσπαθεί να διαταράξει την προσωπικότητα σας.

Πάνω από αυτό, βρίσκεται το κέντρο, που αποκαλούμε Βισούντι Τσάκρα, είναι το κέντρο που εδραιώθηκε όταν οι άνθρωποι σήκωσαν το κεφάλι τους. Αυτό είναι το κέντρο που μας έχει κάνει ανθρώπους και από αυτό το κέντρο ανυψώνεται το εγώ και το υπερεγώ, διότι αυτό είναι το κέντρο της συλλογικότητας. Διότι μιλάμε με αυτό το κέντρο, μιλάμε μέσω αυτού, αναπτύσσουμε σχέσεις με τους άλλους μέσω αυτού και ως συνέπεια, το εγώ και το υπερεγώ χτίζεται μέσα μας. Όταν αυτό χτίζεται μέσα μας, γινόμαστε μια προσωπικότητα, είμαι κάποιος, είναι κάποιος, είσαι κάποιος, σε αυτό το σημείο γινόμαστε ένα άτομο που έχει συνείδηση του εγώ. Μετά θα πω: «Μου αρέσει αυτό, θέλω εκείνο». Θα πω: «Είμαι Ινδή» και εσείς: «Είμαι Άγγλος». Όλες αυτές οι λανθασμένες ταυτίσεις ξεκινούν διότι γίνεστε ένα άτομο που προσπαθεί να ταυτιστεί με πολλά πράγματα. Με αυτόν τον τρόπο χωριζόμαστε από αυτή τη δύναμη. Αυτή είναι η ελευθερία που αποκτούμε, όπου πρέπει οι ίδιοι να μάθουμε από τα λάθη μας και τους πειραματισμούς μας τι είναι σωστό και τι λάθος. Μετά από αυτό το κέντρο, υπάρχει αυτό του Χριστού.

Αυτό είναι το παράθυρο του Χριστού, θα μπορούσα να πω. Αλλά αυτό το κέντρο είναι πολύ σημαντικό, διότι ελέγχει τα δυο κατεστημένα του εγώ και του υπερεγώ. Γι' αυτό και λέγεται ότι ο Χριστός πέθανε για τις αμαρτίες μας. Όταν αφυπνίζετε εκεί τον Χριστό, τότε Εκείνος απορροφά αυτά τα δυο κατεστημένα ή αυτές τις σαν μπαλόνια δομές. Τα απορροφά ώστε το κάρμα μας, για το οποίο ακούμε, ότι έχουμε κακό κάρμα και ότι έχουμε κάνει αυτό ή το άλλο, όλα αυτά πάνε σε αυτό το κέντρο και οι αμαρτίες μας και οι προκαταλήψεις μας απορροφώνται από αυτό. Και μπαίνουμε στο βασίλειο του Θεού, που είναι στη λιμπική περιοχή σύμφωνα με την ιατρική ορολογία. Αλλά εδώ πρέπει να το διαπεράσετε και αυτό το πέρασμα είναι ο προορισμός, είναι ο προορισμός μέσω του οποίου πρέπει να βγείτε έξω και εδρεύει στην κρανιακή πηγή όπου παίρνετε το βάπτισμά σας. Αλλά η βάφτιση, όπως σας είπα χτες, είναι μια απλή τεχνική πράξη. Πραγματική βάφτιση είναι όταν ανεβαίνει το άγιο Πνεύμα και αρχίζετε να αισθάνεστε τις δροσερές δονήσεις στην κορυφή του κεφαλιού σας. Αυτό είναι ένα θαύμα.

Είναι! Το να μην πιστεύουμε σε θαύματα δεν είναι σωστό. Πρέπει να είστε ανοιχτόμυαλοι. Ακόμη και αν είστε διανοούμενοι, πρέπει να είστε ειλικρινείς με αυτό, ότι αν δεν έχετε γνωρίσει κάποιο θαύμα δεν σημαίνει ότι δεν υπάρχουν θαύματα και ότι θαύματα δεν γίνονται. Αλλά κρατήστε την οπτική ενός επιστήμονα που βλέπει, που θέλει να παρατηρήσει για τον ίδιο αν είναι έτσι. Τώρα αυτό το θαύμα συμβαίνει όταν η Κουνταλίνη ανεβαίνει, διαπερνά όλα αυτά τα κέντρα και περνά από εδώ. Πώς είναι δομημένα αυτά τα κέντρα, πρέπει να το δούμε επίσης πολύ καθαρά. Έχουμε μέσα στο σώμα μας ένα αυτόνομο νευρικό σύστημα. Το «αυτό» σε μια λέξη σημαίνει «από μόνο του». Αλλά ποιο είναι αυτό το μόνο του; Τι είναι «αυτό»; Οι γιατροί δεν γνωρίζουν κάτι γι' αυτό, έχουν δώσει απλώς ένα όνομα, «αυτόνομο».

Τώρα αυτό το αυτόνομο έχει δυο συστήματα: το ένα είναι το συμπαθητικό, το άλλο το παρασυμπαθητικό. Το συμπαθητικό σύστημα το χρησιμοποιούμε όταν είμαστε σε εγρήγορση, επειδή αν υποθέσουμε ότι τρέχουμε πολύ γρήγορα, τότε το συμπαθητικό ενεργοποιείται και αποκτάτε ένα δυνατό καρδιακό παλμό. Επίσης ο ρυθμός είναι πιο γρήγορος από τον κανονικό. Αυτό συμβαίνει από τη δράση του συμπαθητικού. Μπορείτε να αυξήσετε, πάντα τον ρυθμό του καρδιακού χτύπου, αλλά μειώνεται αυτόματα μόνος του. Πώς; Αυτό γίνεται από το παρασυμπαθητικό, που είναι στο κέντρο. Αυτά τα τρία κανάλια, όπως βλέπετε, είναι τα κανάλια, που ένα είναι στα αριστερά, είναι το αριστερό συμπαθητικό κανάλι, αλλά είναι το λεπτοφυές κανάλι που εκδηλώνεται εξωτερικά ως το αριστερό συμπαθητικό. Έπειτα στη δεξιά πλευρά είναι το δεξί συμπαθητικό και στο κέντρο βρίσκεται το παρασυμπαθητικό νευρικό σύστημα, που είναι επίσης υπεύθυνο για την πρόοδο της εξέλιξής μας. Έτσι τώρα έχουμε εξελιχθεί μέχρι το ανθρώπινο επίπεδο. Αυτό δεν είναι το τέλος, διότι αν ήταν, θα γνωρίζαμε τα πάντα.

Αλλά δεν τα γνωρίζουμε. Πρέπει να πάμε σε μια άλλη συνειδητότητα, όπως την έχει περιγράψει ο Χριστός, τη δεύτερη γέννηση, αλλά όχι της σάρκας ή της αλλαγής ρούχων ή κάνοντας κάτι περίεργο, αλλά είναι ένα γεγονός που κάνει κάτι μέσα σας. Γίνεστε κάτι. Το θέμα είναι να γίνετε. Δεν γίνεστε απλά μέλος μιας ομάδας ή λέτε: «Εντάξει, ανήκω σε αυτή την ομάδα» ή «Φοράω αυτού του είδους το ρούχο. Κάνω αυτό το πράγμα». Δεν είναι αυτός ο τρόπος. Είναι ένα πραγματικό συμβάν που λαμβάνει χώρα μέσα σας και σας κάνει μια αφυπνισμένη ψυχή. Αν πρέπει να γίνετε κάτι, αν πρέπει να συμβεί μέσα σας, τότε αυτό πρέπει να αποκαλέσουμε πραγματική αλήθεια. Πρέπει να το αισθανθείτε στο κεντρικό νευρικό σύστημα, όπως όταν γίνατε άνθρωποι.

Μπορείτε να αισθανθείτε την βρώμα και την αισχρότητα, να δείτε τα χρώματα, τα όμορφα μοτίβα, τα πάντα, διότι είστε ανθρώπινα όντα. Αλλά για έναν σκύλο δεν έχει σημασία αν είσαι βρώμικος ή ακάθαρτος, δεν το μυρίζει αυτό. Έτσι με τον ίδιο τρόπο, όταν έχετε γίνει κάτι υψηλότερο, αυτό θα το αισθανθείτε στο κεντρικό νευρικό σύστημα. Δεν είναι μια διανοητική ιδέα που λέμε: «Ω, πιστεύω σε αυτό, πιστεύω σε εκείνο. δεν πιστεύω σε αυτό». Δεν είναι καθόλου έτσι. Θα το νιώσετε στο κεντρικό νευρικό σας σύστημα, πρέπει να το νιώσετε στα ακροδάχτυλα. Και θα το νιώσετε αυθόρμητα, διότι είναι μια ζωντανή διαδικασία. Δεν είναι καθόλου δύσκολη, δεν είναι μια πρόκληση. Υπάρχει μέσα σας, είναι εξαιρετικά απλή.

Είστε σαν ένας σπόρος και μόλις φυτευτείτε στη Μητέρα Γη, αυθόρμητα βλασταίνετε. Είναι μια τόσο αυθόρμητη διαδικασία που είναι δύσκολο για τους ανθρώπους να πιστέψουν ότι μπορούν να το κάνουν χωρίς κάποια προσπάθεια ή ότι δεν μπορούν να πληρώσουν γι' αυτό. Αυτή είναι για τα ανθρώπινα όντα, μια αδύνατη κατάσταση: πώς μπορείς να αποκτήσεις κάτι χωρίς να πληρώσεις; Μα παίρνουμε τόσα πράγματα χωρίς να πληρώνουμε και αν αυτή είναι η επιτομή της εξέλιξής σας, δεν έχετε πληρώσει για την εξέλιξή σας μέχρι τώρα, άρα γιατί πρέπει να πληρώσετε γι' αυτό; Και δεν χρειάζεται να γίνει κάποια προσπάθεια. Έτσι «Σαχάτζα Γιόγκα» σημαίνει αυθόρμητη ένωση με το Θείο. «Σαχά» σημαίνει με «τζα» σημαίνει γεννημένος, αυτό που είναι αυθόρμητο, με το οποίο έχετε γεννηθεί: όλοι έχουν το δικαίωμα να αποκτήσουν την ένωση με το Θείο. Μια άλλη σημασία της λέξης «Θείο» είναι η δύναμη του Θεού που είναι πανταχού παρούσα, που κάνει όλη τη δουλειά που αφορά τη ζωή, όπως τη μετατροπή του λουλουδιού σε καρπό, τις διάφορες εποχές, όλη αυτή η δουλειά γίνεται από αυτή τη δύναμη. Και μ' αυτό το Θείο, πρέπει να γίνετε ένα. Πρέπει να το αισθάνεστε πάνω στα ακροδάχτυλά σας. Γιόγκα επίσης σημαίνει δεξιοτεχνία, σημαίνει η ολοκληρωμένη γνώση για τη θεία δύναμη, πώς να τη χειριστείς, να τη δουλέψεις, να τη χρησιμοποιήσεις. Με την αφύπνιση αυτής της Κουνταλίνη, σαν υποπροϊόν αποκτάτε τη σωματική σας υγεία.

Έχω πει πολλές φορές ότι ο καρκίνος δεν μπορεί να θεραπευτεί από τίποτε άλλο, παρά από την αφύπνιση της Κουνταλίνη. Εχθές σας εξήγησα πώς δημιουργείται ο καρκίνος και πώς η Κουνταλίνη καθαρίζει τα πάντα. Οι περισσότερες από τις ασθένειες συμβαίνουν διότι τα κέντρα είναι εκτός λειτουργίας, έχουν χάσει τη σχέση τους με το όλο ή πιθανά υπάρχει κάτι που λείπει από τα κέντρα. Όταν ανεβαίνει η Κουνταλίνη, τα θρέφει τόσο καλά που με αυτή την τροφή όλα αυτά τα κέντρα, τα πνευματικά, σωματικά, συναισθηματικά κέντρα ικανοποιούνται πλήρως, ολοκληρώνονται και γίνονται υγιή. Συνεπώς αποκτάτε καλή υγεία, καθαρό μυαλό και καλή, ισορροπημένη συναισθηματική ζωή. Αλλά τέλος, όταν διαπερνά αυτό το όριο, αυτό είναι το μέρος που κατοικεί ο παντοδύναμος Θεός. Τώρα, ξαναλέω ότι δεν χρειάζεται να πιστέψετε Εμένα, διότι οι άνθρωποι δεν πιστεύουν στο Θεό σήμερα. Αυτό είναι το μέρος που κατοικεί ο παντοδύναμος Θεός, στην κορυφή του κεφαλιού, αλλά αντανακλάται στην καρδιά σας ως το πνεύμα και καθώς η Κουνταλίνη αγγίζει αυτή τη θέση, από τα χέρια αρχίζουν να ρέουν δροσερές δονήσεις. Αρχικά αισθάνεστε τις δροσερές δονήσεις της δικής σας Κουνταλίνη που ανεβαίνει και μετά η χάρη αρχίζει να ρέει από εσάς και αισθάνεστε τη χάρη στα χέρια σας ως δροσερές δονήσεις. Έτσι συμβαίνει.

Μόλις συμβεί πρέπει να εδραιώσετε κάπως τον εαυτό σας, πρέπει να αντιληφθείτε τι είναι. Παίρνει στους περισσότερους μια μέρα, αλλά σε μερικούς ένα μήνα ή κάτι τέτοιο και ύστερα γίνεστε ο κυρίαρχος. Γίνεστε μια διαφορετική προσωπικότητα, γίνεστε τόσο δυνατοί και τόσο συμπονετικοί, πολύ συμπονετικοί και πολύ δυνατοί σαν τον Χριστό. Όταν οι άνθρωποι προσπάθησαν να πετάξουν πέτρες στη Μαρία Μαγδαληνή, ήταν μια πόρνη και Εκείνος εναντιώθηκε σε αυτό. Δεν είχε καμία σχέση με τις πόρνες, Εκείνος όμως εναντιώθηκε σε όλους και είπε: «Όσοι είναι αναμάρτητοι ας ρίξουν τις πέτρες σ' Εμένα» Και κανείς δεν θα το έκανε, διότι είναι τόσο δυνατός και συμπονετικός. Και αυτό συμβαίνει, γίνεστε ένας άνθρωπος που ταυτίζεται με την αλήθεια. Δεν φοβάστε κανέναν και πάντα λέτε την αλήθεια και θα την λέτε μετά παρρησίας. Έχετε ένα σπουδαίο ποιητή τον Γουίλιαμ Μπλέικ, που είπε για αυτή την εποχή ότι οι άνθρωποι του Θεού, που σημαίνει αυτοί που ψάχνουν τον Θεό ή που πιστεύουν στο Θεό, θα γίνουν προφήτες και θα έχουν τη δύναμη να κάνουν και τους άλλους προφήτες. Αυτό κάνει ακριβώς η Σαχάτζα Γιόγκα, αποκτάτε την αυτογνωσία σας και αρχίζετε να τη δίνετε σε άλλους. Όπως ένα αναμμένο κερί μπορεί να ανάψει ένα άλλο που δεν είναι αναμμένο και έπειτα αυτό το αναμμένο κερί ανάβει πολλά άλλα.

Είναι τόσο απλό. Δεν υπάρχει κάτι να πάρετε ή να δώσετε, είστε ένας καταλύτης, που ανάβει ένα άλλο φως και αυτό το άτομο ανάβει κάποιο άλλο. Δεν υπάρχει κάποια υποχρέωση, κάτι να πάρεις ή να δώσεις, αλλά είναι ένα απλό συμβάν που μπορείτε να αντιληφθείτε. Ο Δρ. Γουόρεν από μονός του έχει δώσει αυτογνωσία σε χιλιάδες ανθρώπους. Στο Μαντράς δεν μπορούσα να πάω και έστειλα εκείνον και έδωσε αυτογνωσία σε τριακόσιους ανθρώπους. Όπως στην Ινδία έχουμε κάποιον που έχει δώσει αυτογνωσία σε δέκα χιλιάδες ανθρώπους. Είναι γεγονός. Και μπορείτε να το διασταυρώσετε. Όταν παίρνετε την αυτογνωσία σας θα εκπλαγείτε που μπορείτε να δώσετε αυτογνωσία στους ανθρώπους και μπορείτε να τους θεραπεύσετε.

Μπορείτε να τους δώσετε την ειρήνη και τις ευλογίες του Θεού. Και από εκείνη τη στιγμή αντιλαμβάνεστε το συλλογικό συνειδητό, γίνεστε αναπόσπαστο μέρος του όλου. Πολλοί χτες είχαν ένα μπλοκάρισμα στο Βισούντι Τσάκρα, εξαιτίας κάποιων αιτιών, κάποιων ενοχλήσεων, κάποιοι είχαν σπονδυλίτιδα, κάποιοι κάτι άλλο και δεν μπορούσαν να περάσουν αυτό το σημείο. Χρειάστηκε να πουν τρεις φορές: «Μητέρα, είμαι κομμάτι του όλου» και άρχισαν να αισθάνονται τις δροσερές δονήσεις. Είναι τόσο απλό. Και άρχισαν να αισθάνονται τις δροσερές δονήσεις, διότι υπήρχε πρόβλημα εδώ. Είναι πολύ απλές μέθοδοι που ακόμα και ένα παιδί μπορεί να κάνει, μπορείτε να τις κάνετε, είναι εκεί και ελπίζω σήμερα σε αυτό το τόσο όμορφο μέρος, το Μπαθ, ότι όλοι θα δεχτούμε αυτή την αφύπνιση. Είθε ο Θεός να σας ευλογεί όλους. Εάν έχετε κάποιες ερωτήσεις, μπορείτε να Με ρωτήσετε. Όμως εχθές δύο άτομα έκαναν τόσες πολλές ερωτήσεις.

Σπατάλησα πολύ χρόνο μαζί τους και μετά έφυγαν. Ήταν σταλμένοι από κάποιον γκουρού ή κάποιον που προσπαθούσε μόνο να κάνει ερωτήσεις, σχετικά με κάποιους ψευδοδιδάσκαλους. Και εδώ υπάρχουν τόσοι πολλοί άνθρωποι που κάθονται στην πλάτη σου, που έχουν πάει σε όλων των ειδών τους ψευδοδιδάσκαλους και έπρεπε να τους γιατρέψουμε και να τους κάνουμε καλά. Κάποιοι υπέφεραν από επιληψία, κάποιοι από καρκίνο, κάποιοι από αυτό ή το άλλο και πλήρωσαν γι' αυτό, αποκτώντας όλες αυτές τις αρρώστιες και τα προβλήματα. Κάποιοι κατέληξαν στα ψυχιατρεία. Οπότε σας παρακαλώ, μην ταυτίζεστε με αυτούς τους γκουρού. Ακόμα και εάν έχετε πληρώσει, ξεχάστε το. Δεν έχει σημασία. Μην ταυτίζεστε μαζί τους. Να ταυτίζεστε με το Πνεύμα σας.

Και αυτό είναι η περιουσία σας, είναι δικό σας, πρέπει να το γνωρίζετε. Αυτή είναι η ταπεινή παράκληση Μου σε όλους σας. Είθε ο Θεός να σας ευλογεί. Σας ευχαριστώ πάρα πολύ. Γιόγκι: «Καμία ερώτηση;» «Έχω βρει κάποιο όφελος σε ένα Θιβετιανό διαλογισμό, Νάντα Μπράχμα. Είναι συμβατός με τη Σαχάτζα Γιόγκα;» Καθόλου. Καθόλου. Βλέπετε, το όφελος του Νάντα Μπράχμα είναι ότι επαναλαμβάνετε και επαναλαμβάνετε κάτι και θα έρθει μια μέρα, που θα επαναλαμβάνεται στο κεφάλι σας όλη την ώρα. Τώρα θα σας πω το λόγο που γίνεται αυτό. Ας υποθέσουμε ότι λέμε κάτι, όπως όταν λέμε «Ωμ» ή «Χαμ» ή οτιδήποτε, δεν γινόμαστε αυτό.

Αν υποθέσουμε ότι λέω: «Είμαι ο κυβερνήτης αυτού του τόπου», γίνομαι; Εάν πω «Ωμ» γίνομαι; Λέγοντας ένα πράγμα, μπορούμε να γίνουμε κάτι; Εάν πρεσβεύουμε κάτι, γινόμαστε αυτό; Κάτι πρέπει να γίνει μέσα μας. Μέχρις ότου γίνει αυτό, δεν έχει κανένα νόημα, είναι όλα εξωτερικά. Μπορείτε να πείτε οτιδήποτε. Κάποιος μπορεί να πει ότι είχε κάποια οφέλη επειδή έλεγε προσευχές. Δεν είναι αυτό που πρέπει να κάνετε. Πρέπει να έχετε την ολοκληρωτική μεταμόρφωση. Και αυτά είναι πολύ επικίνδυνα πράγματα, πάρα πολύ επικίνδυνα, επειδή στο Θιβέτ τώρα, για παράδειγμα, ο ίδιος ο Δαλάι Λάμα είναι χάλια, σας το λέω είναι χάλια. Πήγα στην Κίνα με το σύζυγο Μου και εξεπλάγην -μπορείτε να πείτε ότι κάνω προπαγάνδα ή οτιδήποτε άλλο- βλέποντας στη Λάσα αυτόν τον κύριο με τόσο συσσωρευμένο πλούτο που θα μπορούσε να συγκριθεί με τον πλούτο του Πάπα. Συνήθιζε να πίνει το κρασί του σε χρυσή κούπα που ήταν ολοσκάλιστη και είχε αρκετές τέτοιες. Το πιάτο του ήταν καμωμένο από χρυσό, τα πάντα ήταν φτιαγμένα από πραγματικό χρυσάφι.

Και από που βρήκε τα λεφτά; Φανταστείτε, από τους Θιβετιανούς που ήταν πολύ φτωχοί άνθρωποι. Είναι τόσο φτωχοί, δεν έχουν ρούχα, τίποτε να καλύψουν τους εαυτούς τους. Δεν λέω ότι ο Κουμμουνισμός είναι πολύ καλό πράγμα, αλλά λέω, ότι πραγματικά εκμεταλλεύτηκαν αυτούς τους ανθρώπους. Όλη αυτή η επίδειξη στη Λάσα ήταν αποκαλυπτική. Θεέ μου! Αυτοί οι άνθρωποι έχουν κατακλέψει τους φτωχούς και πόσο πολύ έχουν υποφέρει. Αν πάτε και δείτε τώρα το Θιβέτ, θα μείνετε έκπληκτοι. Οι άνθρωποι δεν ξέρουν, είναι τόσο συγχυσμένοι. Δεν καταλαβαίνουν. Έχουν δώσει τα πάντα, ότι είχαν σε αυτόν τον κύριο Λάμα.

Τώρα κάνει περιοδείες παντού, κανείς δεν ξέρει τι θα κάνει. Τι καλό μπορεί να δώσει; Είναι ένας μύθος. Το μεγαλύτερο κέρδος είναι να γίνετε ο κύριος του εαυτού σας. Ξέρετε το καθετί. Ξέρετε τι είναι η Κουνταλίνη, ξέρετε πώς να δίνετε αφύπνιση και οτιδήποτε άλλο πρέπει να κάνετε. Αυτό είναι το σημαντικότερο πράγμα. Στην αρχή, νιώθετε καλά με οτιδήποτε, ακόμα και με ένα ποτό. Για την ώρα, με τον ίδιο τρόπο, αν επαναλαμβάνετε συνέχεια το όνομα κάποιου μπορεί να βρεθείτε υπό την κατοχή του και για λίγο θα νιώθετε εντάξει. Όπως και με τον υπερβατικό διαλογισμό υπάρχει το ίδιο πρόβλημα. Οι άνθρωποι αυτοί λένε κάποια μάντρας, για την ώρα αισθάνονται ανακουφισμένοι γιατί κάποιος άλλος μπαίνει στο μυαλό τους, τους κυριεύει και αρχίζει να τους διοικεί.

Και όταν αρχίζει να σας ελέγχει, αισθάνεστε ήρεμοι. Όμως η ηρεμία δεν είναι το ζητούμενο. Δεν γίνεστε ο κύριος του εαυτού σας. Αυτό είναι το ζητούμενο: όταν γίνεστε ένα με το όλο, τότε είστε ήρεμοι επειδή τίποτε δεν εξαντλείται. Όλη την ώρα είστε ήρεμοι. Όμως δείτε τους Λάμας πως φαίνονται, είναι ρυτιδιασμένοι, μπορείτε να μετρήσετε τις ρυτίδες τους μία μία. Απαίσιοι άνθρωποι. Δεν μπορείτε να πείτε ότι έχουν τίποτα σπουδαίο. Και τι καλό έχουν κάνει; Δεν έχω δει κανένα Λάμα να κάνει κάτι καλό για κάποιον. Έτυχε να καθίσω δίπλα στον Δαλάι Λάμα μια φορά σε ένα δείπνο, όταν ο σύζυγος μου ήταν με τον πρωθυπουργό και τον είχαν καλέσει και επειδή η σύζυγος του πρωθυπουργού δεν κάθονταν δίπλα του, κάθισα εγώ δίπλα του και ένιωσα τόση ζέστη.

Και πρωθυπουργός ήταν ο Λαλ Μπαχαντούρ Σάστρι και ήξερε τα πάντα γι αυτό, για Εμένα και είπε: «Νιώθεις πολύ ζέστη με αυτόν;» επειδή ήταν και ο ίδιος αφυπνισμένη ψυχή. Είπα: «Ναι, απαίσια» και είπε: «Εντάξει, τότε βάλε τον υπουργό εξωτερικών μεταξύ σας». Με έβαλε να καθίσω στην άλλη πλευρά και ο υπουργός εξωτερικών κάθισε εκεί. Εάν δεν είσαι αφυπνισμένη ψυχή, δεν θα το ξέρεις. Επίσης πρέπει να σας πω, όταν πάτε σε αυτούς τους ανθρώπους είναι δύσκολο να πάρετε αφύπνιση, συμβαίνει και αυτό, επειδή δημιουργούν πρόβλημα μέσα σας. Με οποιαδήποτε προσπάθεια πάτε στο συμπαθητικό νευρικό σύστημα. Με οποιαδήποτε προσπάθεια πάτε στο συμπαθητικό νευρικό σύστημα, οπότε το συμπαθητικό σας αρχίζει να λειτουργεί. Όταν το συμπαθητικό σας αρχίζει να λειτουργεί, πάτε είτε στο αριστερό είτε στο δεξί κανάλι. Όταν πάτε στο αριστερό, πάτε στο συλλογικό υποσυνείδητο. Αυτό είναι το μέρος που υπάρχει οτιδήποτε νεκρό μέσα μας από την εποχή της δημιουργίας μας.

Και ο καρκίνος όπως σας είπα χτες, προκαλείται από τις οντότητες αυτής της περιοχής. Και αν πάτε στη δεξιά πλευρά - οι περισσότεροι από τους Λάμα σας βάζουν στη δεξιά πλευρά. Ξέρετε ότι ο Χίτλερ καθοδηγούνταν από Λάμα; Δαλάι Λάμα ήταν ο γκουρού του. Τον έμαθε πώς να αιχμαλωτίζει το μυαλό των ανθρώπων και να τους βάζει σ' αυτό το πράγμα. Είναι γνωστό. Ο Δαλάι Λάμα ήταν ο γκουρού του. Όλοι αυτοί οι λάμα είναι έτσι. Όμως μόνο όταν θα είστε αφυπνισμένοι, τότε μόνο θα ξέρετε τι είναι αυτοί. Όπως η εγγονή μου ήταν περίπου πέντε χρονών, είναι αφυπνισμένη ψυχή, ενώ η κόρη μου και ο γαμπρός μου δεν ήταν αφυπνισμένες ψυχές. Όταν πήγαν στο Λαντάκ και ο λάμα καθόταν, σε ένα ύψωμα.

Όλοι πήγαιναν και υποκλίνονταν σ' αυτόν και δεν της άρεσε. Και όταν οι γονείς της πήγαν και υποκλίθηκαν, θύμωσε πάρα πολύ, ήταν μόνο πέντε χρονών. Έδεσε πίσω τα χέρια της, στάθηκε μπροστά του και είπε: «Φορώντας αυτό το μάξι, νομίζεις ότι έχεις γίνει αφυπνισμένη ψυχή; Δεν είσαι. Δεν έχεις δικαίωμα να ζητάς από τους ανθρώπους να υποκλίνονται, να ζητάς κάτι τέτοιο. Τι δικαίωμα έχεις;» Και ήταν τόσο σοκαρισμένοι και ντροπιασμένοι, της είπαν: «Μην μιλάς έτσι». «Όχι, γιατί του κάνατε υπόκλιση; Δεν το αξίζει». Για φανταστείτε! Όμως μέχρις ότου γίνετε αφυπνισμένοι Επίσης είναι πολύ δύσκολο, επειδή έχουν πολύ ωραίες επιχειρηματικές προτάσεις, έχουν πολύ ωραία διαφημιστικά πρακτορεία. Όπως όταν πήγα στην Ισπανία, έπαθα σοκ. Ακόμα ένα πράγμα που άρχισαν αυτοί οι λάμα, είναι ότι πρέπει να πάμε στην έρημο Γκόπι.

Φανταστείτε! Αυτή η έρημος Γκόπι είναι ένα μέρος που αν πας ακόμα και για ένα μίλι, τελείωσες. Για νιρβάνα πάτε στην έρημο Γκόπι. Οπότε παίρνουν τα λεφτά από αυτούς τους ανθρώπους, τους ετοιμάζουν ωραία και οδηγούν πλήθη ανθρώπων στην έρημο Γκόπι. Φτωχοί άνθρωποι βαδίζουν προς το θάνατο τους και το ονομάζουν αυτό νιρβάνα. Δεν επιστρέφουν ποτέ. Οπότε έχουν πάει προς τη νιρβάνα τους και δεν επιστρέφουν. Έτσι το δουλεύουν. Είχα ανθρώπους στην Αγγλία, ήταν ένας τύπος που ονομαζόταν 'Ομκαρ. Κάποιος του είχε δώσει το όνομα 'Ομκαρ.

Δεν ξέρω ποιος λάμα του έδωσε αυτό το όνομα, γιατί συνήθως δεν δίνουν το όνομα 'Ομκαρ. Οπότε είπα: «Ποιος σου έδωσε αυτό το όνομα;» Είπε: «Πήγα σε ένα μοναστήρι». Και τι έγινε; Όλα του τα κόκκαλα ήταν σπασμένα. Είπε: «Με χτύπησαν στην πλάτη». Για φανταστείτε. Πώς γίνεται αυτό; Όλα του τα κόκκαλα ήταν σπασμένα. Και ήταν αδύνατο να του δώσουμε αφύπνιση, γιατί σωματικά ήταν αδύνατο. Όμως σιγά και σταθερά αναρρώνει. Είναι σαν τρελός. Πώς μπορεί κάποιος να είναι τόσο σκληρός; Οπότε νομίζετε ότι οι Θιβετιανοί είναι πολύ αφυπνισμένες ψυχές; Τι έχετε να μάθετε από τους Θιβετιανούς; Οποιοσδήποτε είναι ξένος, δεν χρειάζεται να είναι λόγια προσωπικότητα.

Οτιδήποτε είναι γραμμένο σε βιβλίο, δεν χρειάζεται να είναι Γραφή. Πρέπει να καταλάβετε ότι όλα αυτά τα πράγματα συνέβησαν αμέσως μετά το θάνατο του Βούδα. Έχει συμβεί σε κάθε θρησκεία, σε κάθε μεγάλη προσωπικότητα που ήρθε σε αυτή τη γη, έχει συμβεί. Όμως στις παλιές σπηλιές που έζησαν οι Άγιοι μετά το Βούδα, έγραψαν ότι αυτό είναι ένα αυθόρμητο γεγονός. Όμως ο Βούδας δεν μίλησε για το Θεό επειδή σκέφτηκε: «Πρώτα μιλήστε για το πνεύμα. Επειδή αν μιλήσετε για το Θεό, οι άνθρωποι αμέσως αρχίζουν να σκέφτονται ότι έχουνε γίνει ο Θεός. Οπότε καλύτερα μιλήστε για το πνεύμα, αφήστε τους να πάρουν αφύπνιση. Μέχρι να πάρουν αφύπνιση, πώς θα καταλάβουν το Θεό;» Γι αυτό ονομάζεται Ανισβάρ, σημαίνει ότι δεν πιστεύει στο Θεό, είναι άθεος, αλλά δεν είναι έτσι. Τα έκανε όλα εσκεμμένα, επειδή νόμιζε ότι αν μιλήσεις για κάτι παρατραβηγμένο, τότε οι άνθρωποι ζούνε σε έναν φανταστικό κόσμο. Οπότε αυτό που ήθελε πρακτικά ήταν να λάβουν την αφύπνιση πρώτα και μετά τη γνώση του Θεού.

Επειδή σε έναν τυφλό άνθρωπο, δεν ωφελεί να του περιγράφετε τα πάντα, πρέπει να του πείτε: «Πρέπει να αποκτήσεις την όραση σου». Τις προάλλες είχε έρθει μια κυρία από βουδιστικό διαλογισμό, δεν μπορούσε να πάρει αφύπνιση, λυπάμαι που το λέω, παρόλο που μπορούμε να το δουλέψουμε σταδιακά, δεν μπορούσε όμως να την αποκτήσει. Επειδή βλέπετε, ο Βούδας κατοικεί μέσα μας, σε αυτή την πλευρά, εδώ. Και αυτή η πλευρά πρήζεται πολύ όταν κάνετε βουδιστικό διαλογισμό και πρέπει να το ελαττώσουμε με ειδικά μάντρας, αλλιώς δεν μπορείτε να το ελαττώσετε. Πρέπει να δουλέψουμε σκληρά για τέτοιους ανθρώπους, δεν πειράζει. Επειδή είστε όλοι αναζητητές είναι δικαίωμα σας να το αποκτήσετε και είμαι εδώ να δουλέψω για εσάς. Καμία άλλη ερώτηση, παρακαλώ; Μια κυρία στο ακροατήριο σχολιάζει ότι οι άνθρωποι δεν θέλουν να ξέρουν για το Πνεύμα. Ναι, αυτό είναι το πρόβλημα στην Αγγλία. Το ξέρω. Το ξέρω ότι αυτό είναι το πρόβλημα σήμερα, ότι δεν θέλουν να ξέρουν και είναι πολύ επιφυλακτικοί.

Όμως τα πράγματα δουλεύουν καλά τώρα. Βλέπετε τελικά, ο Θεός αγωνιά επίσης για το ότι οι άνθρωποι πρέπει να το αποκτήσουν. Τώρα θα σας πω πως λειτουργεί. Όπως τις προάλλες, δεν ήμουν εκεί, όμως ο σύζυγος μου είδε ένα πρόγραμμα για έναν κωμικό που είπε ότι νιώθει ένα δροσερό αεράκι, βλέπετε, μιλούσε για την εμπειρία του. Είπε: «Ξαφνικά άρχισα να νιώθω μια δροσερή αύρα στην πλάτη μου και δεν ξέρω τι είναι αυτό, όμως νιώθω πολύ ήρεμος και τόσοι άνθρωποι νιώθουν ήρεμοι όταν κάθονται μαζί μου». Δεν ξέρει τίποτε, είναι πολύ ασαφής για το δροσερό αεράκι, όμως το ένιωσε. Δίνει αυτή την αποκάλυψη. Πριν από αυτό, μια δύο μέρες πριν, συζητούσαμε μεταξύ μας και είπαν: «Μητέρα, πόσοι άνθρωποι χρειάζονται για να έχουμε αυτό το σύνδρομο;» Πώς ονομάζεται; Το σύνδρομο των χιλίων πιθήκων. Ελπίζω να το έχετε ακούσει, ότι όταν εκατό πίθηκοι έμαθαν ένα τέχνασμα, κάθε πίθηκος παντού άρχισε να κάνει αυτό το τέχνασμα, κάτι τέτοιο. Είπα: «Θα γίνει πολύ σύντομα».

Και φανταστείτε, αυτός ο τύπος άρχισε να νιώθει αυτή τη δροσερή αύρα στην πλάτη του. Τώρα εμφανίστηκε στην τηλεόραση και η τηλεόραση ήταν πάρα πολύ σκεπτικιστική όπως λέτε, πάρα πολύ. Και δεν νοιάστηκα πολύ γι αυτό. Είπα: «Θα έρθει η σωστή ώρα», επειδή δεν παίρνουμε χρήματα και δεν μπορούμε να πληρώνουμε χρήματα για τέτοια πράγματα. Ύστερα κάποιος τους συνάντησε και τους είπε ότι αυτό το πρόγραμμα έχει γίνει, ότι υπάρχει κάποιος που ξέρει τα πάντα σχετικά με αυτό, αμέσως ήρθαν σε Εμένα. Και τώρα θέλουν να κάνω πρόγραμμα. Και όταν αρχίσει, οι άνθρωποι θα έρθουν. Το πρόβλημα είναι ότι στους ανθρώπους δημιουργείται τόσο μεγάλο εμπόδιο από το εγώ τους. Είναι πολύ αναίσθητοι άνθρωποι. Επίσης, μια παραδοσιακή χώρα όπως η Ρώμη, η Αίγυπτος, βρίσκω ότι είναι πολύ πιο ευαίσθητοι στην πνευματικότητα παρά σε παράλογα πράγματα.

Θα εκπλαγείτε, στη Ρώμη τώρα, βρισκόμαστε εδώ οπότε μπορώ να σας πω, ότι στη Ρώμη κανένας γκουρού δεν έχει επιτύχει. Κανένας γκουρού δεν έχει υπάρξει επιτυχημένος. Όμως όταν πήγα εκεί, βλέποντας τη φωτογραφία μου, απλά κοιτάζοντας τη φωτογραφία μου, ο Δήμαρχος έμεινε έκπληκτος. Είπε: «Είναι θεϊκό» απλά κοιτώντας τη φωτογραφία Μου. Και το ανέλαβε, μας έδωσε αίθουσα δωρεάν, το διέδωσε και έκανε πολλές αφίσες, τις έβαλε παντού. Λειτουργεί πολύ καλά στη Ρώμη. Όμως όχι στην Αγγλία. 'Ήμουν εδώ για δέκα χρόνια, δούλεψα σκληρά, όμως οι Άγγλοι είναι κάπως σκληροί άνθρωποι. Δεν πειράζει, θα δουλέψει. Και μετά επίσης στην Αίγυπτο.

Η Αίγυπτος είναι ένα μέρος όπου οι άνθρωποι είναι πολύ παραδοσιακοί. Ακόμα μία που βρήκα είναι η Ελλάδα. Είναι πολύ παραδοσιακοί και με την παράδοση αυτό που γίνεται, είναι ότι αρχίζεις να μαθαίνεις κάνοντας λάθη. Πιστεύετε στον Ρασπούτιν, πιστεύετε στο ένα και στο άλλο και μετά αρχίζετε να καταλαβαίνετε τι είναι η πραγματικότητα, πώς θα την αποκτήσετε. Και έτσι έρχονται σε αυτό. Όμως εδώ οι άνθρωποι απλά διαβάζουν, διαβάζουν και δεν φτάνουν πουθενά, είναι τόσο συγχυσμένοι. Δεν τους αδικώ για όλο αυτό. Όμως πρέπει να αντιμετωπίσετε την πραγματικότητα και να προσπαθήσετε να καταλάβετε ότι δεν μπορείτε να το αγοράσετε, πρώτα απ' όλα, δεν μπορείτε να δουλέψετε γι αυτό. Είναι αυθόρμητο, μια ζωντανή διαδικασία του Θεού. Αυτό πρέπει να καταλάβουμε.

Και μόλις το καταλάβουμε τότε θα δουλέψει, είμαι σίγουρη. Καταλαβαίνω ότι οι άνθρωποι είναι έτσι. Και θα εκπλαγείτε, δούλευα δέκα χρόνια στην Αγγλία και δεν έχουμε τόσους πολλούς Σαχάτζα Γιόγκις όπως έχουμε σε άλλες χώρες. Ακόμα και η Γαλλία πάει περιέργως καλύτερα. Πολύ καλύτερα, Γαλλία και Ελβετία πάνε πολύ καλύτερα. Όμως η Αγγλία είναι αυτή που υστερεί πολύ και δουλεύω πολύ σκληρά εδώ. Η Ινδία φυσικά, είναι χίλιες φορές παραπάνω. Οπότε είναι εντάξει, θα γίνει. Οι Άγγλοι είναι κατά κάποιο τρόπο πολύ ισορροπημένοι, πάρα-ισορροπημένοι, βλέπετε! Ένα καλό πράγμα που έχουν είναι ότι ξέρουν πώς να γελούν με τον εαυτό τους.

Οπότε μπορεί να δουλέψει. Ερώτηση από το ακροατήριο που επαναλαμβάνεται από ένα γιόγκι: Λέει ότι είπατε ότι οι γκουρού συχνά κάνουν περισσότερο κακό παρά καλό. Πώς ξέρουμε ότι δεν θα κάνετε περισσότερο κακό παρά καλό; Ναι, φυσικά, μπορεί να κάνω, αναμφίβολα, πρέπει να το κρατήσετε αυτό ανοικτό. Όμως μπορείτε να μιλήσετε σε ανθρώπους που είναι... Πάντα, όταν πάτε σε γκουρού, πραγματικά έχω δει όταν έρχεστε σ' Εμένα, κάνετε ερωτήσεις, όμως όταν πάτε σε αυτούς τους ανθρώπους, πάτε με το κεφάλι κάτω. Ξέρω άτομα που πλήρωσαν έξι χιλιάδες λίρες για να πάνε στην Ελβετία και να τρώνε μόνο πατάτες, νερό πατάτας βρασμένο. Και έζησαν εκεί χωρίς να κάνουν ούτε μία ερώτηση. Αυτό είναι ένα από τα σημάδια ότι είστε ελεύθεροι. Δεύτερον, πρέπει να ξέρετε τι συνέβη στους άλλους, σε άλλους που ήταν με Εμένα, τι τους συνέβη. Τρίτο, πρέπει να ξέρετε, γιατί να σας βλάψω; Τι όφελος έχω; Επειδή δεν παίρνω χρήματα από εσάς, τίποτα τέτοιο. Με τη χάρη του Θεού, ζω πολύ καλά τη ζωή μου.

Ίσως να είμαι πολύ καλά στη ζωή, δεν χρειάζομαι τίποτε από κανέναν, άρα γιατί να το κάνω; Ζω μια άλλη ζωή, είμαι σε πολύ ψηλό επίπεδο, άρα, γιατί να έρθω σ' εσάς; Προς τι; Τι θα κερδίσω από εσάς; Οπότε η εμπιστοσύνη πρέπει να εδραιωθεί μέσω των μαθητών. Ποτέ δεν κοιτάτε τους μαθητές. Απλά πάτε με το κεφάλι κάτω, επειδή είστε υπνωτισμένοι. Δεν το σκέφτεστε καθόλου. Ούτε καν κάνετε ρωτάτε. Τους ρώτησα: «Γιατί δεν κάνατε ερωτήσεις, γιατί δώσατε έξι χιλιάδες λίρες;» «Ω, είπαν, Μητέρα, περπατούσαμε τυφλά». Και το άτομο που ήταν η κεφαλή αυτού του οργανισμού στη Σκωτία έγινε επιληπτικός, η κόρη του έγινε επιληπτική, η σύζυγος του έγινε επιληπτική και μετά ήρθε σε Εμένα. Μετά ήρθε σε Εμένα σε αυτή την κατάσταση και τους πήρα στο σπίτι μου να τους γιατρέψω. Οπότε αυτοί οι άνθρωποι που ήρθαν σε Εμένα, όπως όταν ήρθε ο Δρ. Γουόρεν υπέφερε από υψηλή πίεση όλων των ειδών τα πράγματα, γιατρεύτηκε και όχι μόνο, αλλά γιάτρεψε και πολλούς ανθρώπους.

Και τόσοι πολλοί εδώ έχουν βοηθηθεί. Άνθρωποι που ήταν αλκοολικοί, εθισμένοι στα ναρκωτικά, όλοι τους έχουν γίνει καλά. Άρα πρέπει να τους δείτε και να δείτε πώς είναι και μπορείτε να δείτε πώς μιλούν, πώς γνωρίζουν. Όμως σε όποιον άλλο γκουρού, υπάρχει τέτοια ιεραρχία που δεν μπορείτε ούτε να τους πλησιάσετε. Και κάποιος που μιλά και θυμάται τα πάντα απέξω και λέει κάτι, δεν υπάρχει τίποτε αυθόρμητο, τίποτε, δεν ξέρουν τίποτε γι αυτό. Άρα η εμπιστοσύνη πρέπει να εδραιωθεί πρώτα απ όλα. Όμως αυτό δεν το κάνετε με κανέναν άλλο, μόνο μαζί μου. Αυτό είναι ένα καλό σημάδι για Εμένα, ότι σας δίνω ελευθερία. Λέει ότι σίγουρα όλοι οι δρόμοι οδηγούν στη Ρώμη. Μιλούσατε για το Δαλάι Λάμα, οπότε τι είναι λάθος; Όχι, κάποιοι όμως οδηγούν στην κόλαση επίσης.

Πρέπει να το γνωρίζουμε. Όλοι δεν πάνε στη Ρώμη, μπορείτε να πάτε και στην κόλαση επίσης. Φυσικά, όλοι οι δρόμοι οδηγούν στη Ρώμη, εάν το άτομο που σας οδηγεί εκεί είναι ο σωστός οδηγός, ο σωστός οδηγός. Δεν μπορείτε να πάτε στην κόλαση και μετά να πάτε πίσω στη Ρώμη. Δεν μπορείτε. Όμως οι άνθρωποι που είναι σωστοί οδηγοί μπορούν να το κάνουν. Δεν παίρνουν χρήματα, δεν το κάνουν αυτό. Σας δίνουν αφύπνιση. Σας κάνουν κάτι διαφορετικό. Σας κάνουν σωστούς, ηθικούς και σπουδαίους ανθρώπους.

Είναι πολύ διαφορετικοί, δεν πρεσβεύουν απλώς κάτι ή λένε κάτι. Δεν συσσωρεύουν πλούτο. Βλέπετε, είναι άνθρωποι που σέβονται τον εαυτό τους, δεν είναι παράσιτα. Δεν ζουν από εσάς. Πόσα κέρδισε ο Χριστός; Έχετε το σπουδαίο παράδειγμα του Χριστού. Γιατί πάτε σε οποιονδήποτε άλλο; Πήρε καθόλου χρήματα; Προδόθηκε για τριάντα αργύρια. Τι έχει πει ο Χριστός: «Δεν πρέπει να έχετε φιλήδονα μάτια». Θα ήθελα να ξέρω πόσοι Χριστιανοί υπάρχουν, που να έχουν τέτοια μάτια που δεν είναι πρόστυχα. Έχετε αγνά μάτια; Δεν υπάρχει λαγνεία και απληστία στα μάτια σας; Αντιμετωπίστε τον εαυτό σας. Εκείνοι που μιλούν για αυτά τα πράγματα τα έχουν όλα αυτά, πολύ περισσότερες αμαρτίες από όσες έχετε εσείς.

Πώς μπορούν να σας βελτιώσουν; Είναι αυτοί που ζουν από τις περιουσίες των άλλων, με τα χρήματα των άλλων. Θα ζήσετε με κάποιου άλλου την περιουσία και τα εισοδήματα; Οδηγούν τα παιδιά στο να φύγουν από τα σπίτια τους, να πουλήσουν τα σπίτια τους, να μείνουν στους δρόμους. Θα το κάνετε αυτό; Για οποιονδήποτε; Να πάρετε χρήματα από τους φτωχούς, θα το κάνετε αυτό; Είστε τόσο καλοί! Πρέπει να καταλάβετε. Χρησιμοποιήστε το μυαλό σας. Όμως όταν παίρνετε αφύπνιση, αναπτύσσετε αυτά τα αγνά μάτια. Τα μάτια έχουν τόση δύναμη. Ακόμα και να κοιτάξετε κάποιον με τέτοια μάτια, μπορείτε να δώσετε αφύπνιση. Μπορείτε να τους γιατρέψετε. Όπως τις προάλλες, ήρθε κάποιος, ποιο ήταν το όνομά του, αυτός που ήρθε; Ένας δημοσιογράφος, βλέπετε, ήρθε και είπε ότι: «Λένε ότι μπορείτε να θεραπεύσετε ανθρώπους».

Είπα: «Εντάξει». Οπότε είπε: «Υπάρχει μια κυρία που υποφέρει από αγοραφοβία και δεν θέλει να βγει από το σπίτι της, οπότε πώς μπορείτε να τη θεραπεύσετε;» Είπα: «Αν δεν μπορεί να έρθει, φέρτε μου τη φωτογραφία της. Δεν μπορώ να πάω σπίτι της», κάποιου είδους πρόκληση. Είπα: «Εντάξει, φέρτε μου τη φωτογραφία της». Μου έφερε τη φωτογραφία της. Απλά κοίταξα τη φωτογραφία της. «Είναι έτσι για δέκα χρόνια» είπε και πρόσθεσε: «Πρέπει να τη γιατρέψετε». Είπα: «Εντάξει, θα προσπαθήσω. Είναι πολύ εύκολο να θεραπεύσω αυτή την ασθένεια τουλάχιστον». Και πρόσθεσα: «Πρέπει να την αφήσετε μόνη για οκτώ ημέρες».

Όμως δεν μπορούσε να αντισταθεί, οπότε πήγε σαν ντετέκτιβ εκεί για να δει τι γινόταν. Και όταν πήγε στο σπίτι της δεν ήταν εκεί. Ήταν έξω με το σύζυγο της, έκανε έναν ωραίο περίπατο. Και τώρα θα δημοσιεύσει ένα πολύ καλό άρθρο γι αυτό. Ερώτηση: «Βλέπετε τον Εαυτό σας ως πνευματικό θεραπευτή;» Όχι, όχι καθόλου, όχι θεραπευτή. Δεν είμαι καθόλου θεραπεύτρια. Είμαι ένα άτομο που θέλει να σας δώσει αφύπνιση. Δεν τίθεται θέμα για πνευματική θεραπεία. Οι πνευματικοί θεραπευτές είναι δυο κατηγοριών. Μια από αυτές είναι φυσικά οι άνθρωποι που είναι αφυπνισμένες ψυχές.

Όπως τις προάλλες που πήγαμε και συναντήσαμε κάποιον. Πού ήταν αυτό, ο ταξιτζής που ήρθε μαζί μας; Γιόγκι: Στο Νότινγκαμ. Ο ταξιτζής που ήρθε στο αυτοκίνητο. Ήξερα ότι είναι αφυπνισμένη ψυχή. Οπότε άρχισε απλά να μου μιλά. Επίσης ένιωσε την εγγύτητα. Και είπα: «Τα δάκτυλα σου τρέμουν κάποιες φορές;» Απάντησε: «Ναι, πολύ». Είπα: «Είσαι θεραπευτής;» «Ναι, είπε, είμαι θεραπευτής». Ρώτησε: «Πώς το ξέρετε;» Είπα: «Νιώθεις ένοχος;» «Ναι». «Ω!, είπα, το ξέρω αυτό» Είπε: «Πώς το ξέρετε;» Είπα: «Το ξέρω κάπως.

Όμως εσύ θέλεις να ξέρεις γι αυτό». Επειδή ήταν αφυπνισμένη ψυχή. Ήταν αφυπνισμένη ψυχή. Όμως υπάρχουν θεραπευτές που δεν είναι αφυπνισμένες ψυχές. Είναι οι άνθρωποι που χρησιμοποιούν τα πνεύματα. Τρέμουν μπροστά σου και φωνάζουν και αυτό είναι πολύ επικίνδυνο. Μια αφυπνισμένη ψυχή δεν χρειάζεται να κάνει τίποτε. Μόνο σε αγγίζει και είσαι εντάξει. Δεν χρειάζεται να τρέμει και να κάνει όλους αυτούς τους παροξυσμούς. Επειδή είστε τόσο αφελείς, πρέπει να πω, γι' αυτό υπάρχει τόσο μεγάλο πρόβλημα.

Πολύ αφελείς. Στη Δύση αναπτύξαμε το δέντρο μας πολύ καλά, όμως όχι τις ρίζες. Δεν ξέρουμε τίποτε για τις ρίζες. Έμεινα έκπληκτη επειδή δεν το γνωρίζετε καθόλου. Όχι στην Ινδία, στην Ινδία οι άνθρωποι το ξέρουν αυτό. Το ξέρουν αυτό. Όπως όταν βάζουμε νεκρούς στην εκκλησία. Στην Ινδία κανείς δεν θα έβαζε νεκρό στην εκκλησία, είναι ένα ιερό μέρος, πώς βάζετε τους νεκρούς εκεί; Όμως έτσι είναι. Είστε αφελείς το ξέρω και παρόλη την αφέλεια, είστε επίσης πολύ ισχυρογνώμονες. Παραταύτα τι να κάνω; Είναι μια δύσκολη ερώτηση και για Εμένα.

Δεν πειράζει. Δουλεύει. Ναι; Τι είπε; Γιόγκι: Θα μπορούσατε να εξηγήσετε τι εννοείτε όταν λέτε ότι αυτή η ενέργεια ανεβαίνει διαμέσου της σπονδυλικής στήλης; Επιπλέον, δεν είναι σαν ένα αίσθημα μυρμηγκιάσματος να ανεβαίνει τη σπονδυλική στήλη; Εννοείτε μια πιο σωματική αίσθηση; Ο ερωτών: Ένα αίσθημα δέους. Ναι. Αίσθημα δέους; Γιόγκι: Ναι, συσχετίζει το αίσθημα που μπορεί να νιώσει κανείς στη σπονδυλική του στήλη με το αίσθημα του δέους. Όχι, δεν ξέρω τίποτα τέτοιο. Δεν ξέρω. Δεν δουλεύει έτσι. Βλέπετε, όταν η Κουνταλίνη ανυψώνεται, δεν νιώθετε τίποτα, καμία αίσθηση, Νιώθετε μόνο μια δροσερή αύρα στην κορυφή του κεφαλιού. Εντάξει; Στα χέρια νιώθετε επίσης ένα είδος δροσερής αύρας να βγαίνει.

Αλλά στην αρχή μπορεί να νιώθετε λίγη ζέστη, καθώς αν έχετε υπερβολική ζέστη στο σώμα, τότε μπορείτε να νιώσετε λίγη ζέστη να βγαίνει έξω. Μερικές φορές, οι άνθρωποι που είναι πολύ νευρικοί, τρέμουν λίγο, αυτό είναι όλο. Αλλά αυτό το πράγμα δεν το ξέρω. Είναι, ίσως, κάποιο περίεργο πράγμα που έρχεται από κάπου, δεν ξέρω. Έχω δει όλων των ειδών τους συνδυασμούς να συμβαίνουν στους ανθρώπους. Ένας κύριος, για παράδειγμα, έκατσε στο έδαφος με τα πόδια προς Εμένα, κάτι που δεν συμβαίνει στην Ινδία. Έτσι είπαν: «Πώς μπορείς να βάζεις τα πόδια σου προς τη Μητέρα; Αυτό δεν πρέπει να γίνεται». Αυτός είπε: «Όχι, η Κουνταλίνη μου έχει αφυπνιστεί και θα χοροπηδάω σαν βάτραχος». Του είπα: «Ποιος σου το είπε;» Μου έδειξε το βιβλίο του γκουρού του, όπου έγραφε ότι πρέπει να πηδάτε σαν βάτραχοι. Μπορείτε να το φανταστείτε; Τον ρώτησα: «Σκοπεύεις τώρα να γίνεις ένας βάτραχος;» Όλως των ειδών τα πράγματα και οι συνδυασμοί.

Δεν ξέρετε πόσα πολλά πράγματα δημοσιεύονται σε ολόκληρο τον κόσμο. Γιόγκι: Σωστά, θέλει να ξέρει πώς ξεκινά αυτή η αφύπνιση, η αφύπνιση της Κουνταλίνη. Είναι πολύ απλό όπως σας είπα, όπως ακριβώς βλασταίνει ένας σπόρος. Αυτή είναι η δική μου δουλειά. Αλλά αφού το κάνω, πρέπει να το κάνετε και εσείς. Εντάξει; Με αυτή την υπόσχεση. Ερώτηση: Λέτε ότι οι ψευτοδιδάσκαλοι μπορούν να μας οδηγήσουν ίσως στη κόλαση. Μπορείτε να ορίσετε τι σημαίνει κόλαση; Για ποιο λόγο αυτή την ωραία στιγμή θέλετε να γνωρίσετε την κόλαση; Βλέπετε, έχει περιγραφεί πολύ καλά αν διαβάσετε οποιονδήποτε από αυτούς τους μεγάλους ποιητές. Ειδικότερα θα έλεγα, διαβάστε τον Γουίλιαμ Μπλέικ. Εντάξει; Έχει ήδη περιγραφεί τόσο πολύ, γιατί θέλετε να μάθετε; Εγώ θέλω να μπείτε στο βασίλειο του Θεού.

Όταν, πχ λέω κόλαση, σημαίνει ότι μπορεί να πάθετε επιληψία. Έχω δει ανθρώπους να παθαίνουν επιληψία, να τρελαίνονται, να αφήνουν τα σπίτια τους, να φεύγουν, να χτυπούν τους πάντες, να σκοτώνουν ο ένας τον άλλο, τους εαυτούς τους, τους γονείς τους, να γίνονται βίαιοι, να αρχίζουν τα ναρκωτικά και όλων των ειδών αυτοκαταστροφικά πράγματα. Αυτό που εννοώ είναι, με μία λέξη αυτοκαταστροφή. Εντάξει; Ερώτηση: Τι συμβαίνει με αυτούς που υποφέρουν από τέτοια πράγματα εκ γενετής; Εντάξει. Αν πάσχετε από κάτι τέτοιο, υπάρχει κάτι άλλο που ευθύνεται. Αλλά πραγματικά υποφέρουν, σωστά; Εκείνοι, όμως, που δεν υποφέρουν και είναι φυσιολογικοί, πάνε στους γκουρού, πληρώνουν και αποκτούν προβλήματα, γι' αυτό τουλάχιστον θεωρείτε αυτούς τους σπουδαίους γκουρού υπεύθυνους, ή μήπως όχι; Τι είναι; Ερώτηση: Νιώθετε ότι δεν υπάρχουν άλλοι γκουρού που A, πολλοί! Υπάρχουν πολλοί. Αλλά δεν είναι στο εμπόριο. Υπάρχουν πολύ περισσότεροι. Πολλοί είναι συγγνώμη; Γιόγκι: Υπάρχουν κάποιοι που μπορούν να μας ωφελήσουν; Να σας ωφελήσουν; Ναι, υπάρχουν.

Δείτε, όμως, σε αυτό το πλήθος που μιλάω τώρα ρωτάτε δέκα ερωτήσεις. Δεν έχουν καθόλου υπομονή. Δεν έχουν καθόλου υπομονή. Σας το λέω, δεν έχετε ιδέα πόσο ανυπόμονοι είναι όλοι αυτοί οι γκουρού. Δεν μπορούν να το αντέξουν. Ζήτησα από έναν κύριο, να πάει στην Αμερική, καλοπιάνοντάς τον, επειδή εγώ δεν είχα καθόλου χρόνο να πάω εκεί. Μέσα σε τρεις μέρες έφυγε τρέχοντας από εκεί. Είπε: «Δεν έχω καθόλου χρόνο για αυτούς τους ανόητους ανθρώπους». Απλά το ακύρωσε. Καθώς είμαι μια Μητέρα, έχω υπομονή μαζί σας.

Εκείνοι δεν έχουν καθόλου υπομονή με εσάς. Τι πρέπει να κάνω; Μου λένε: «Μετά από δώδεκα χρόνια, θα έρθουμε και θα σε βοηθήσουμε, Μητέρα». Με γνωρίζουν πολύ καλά. Υπάρχουν πάρα πολλοί. Έχουν συναντήσει μερικούς αναζητητές, αλλά δεν θέλουν να μιλούν σε ανόητους ανθρώπους, όπως τους θεωρούν. Τι να γίνει τώρα; Νομίζουν ότι όλοι οι αναζητητές είναι ανόητοι. Τι πρέπει να κάνω; Δεν έχουν καθόλου υπομονή. Πρέπει να έχετε μια υπομονετική Μητέρα, έτσι δεν είναι; Λοιπόν, δεν υπάρχει, παιδί μου, τέλος σε αυτό. Αυτές οι ερωτήσεις δεν έχουν κανένα νόημα. Κάνοντας ερωτήσεις, δεν πρόκειται να πάρετε την αυτογνωσία, αυτό πρέπει να σας το πω.

Δεν μπορώ να το εγγυηθώ. Αν τη λάβετε, είναι λόγω της τύχης σας. Αν όχι, πάλι είναι λόγω της τύχης σας. Να είστε, λοιπόν, προσεκτικοί. Δεν υπάρχει λόγος να συζητάμε, να διαφωνούμε. Με τη συζήτηση, δεν πρόκειται να τη λάβετε. Ακούστε με. Τι έχω να κερδίσω από σας; Αυτό είναι το πρώτο μέρος που έχουμε τόσες πολλές ερωτήσεις. Πρέπει, νομίζω, να έχουν ξαναγεννηθεί εδώ μερικοί Ρωμαίοι. Αλλιώς δεν μπορώ να το εξηγήσω.

Κανείς δεν μου έχει κάνει τόσες πολλές ανούσιες ερωτήσεις όσο εσείς. Παράλληλα, υποστηρίζετε αυτούς τους ψεύτικους γκουρού που έχουν πάρει τα λεφτά σας και έχουν βλάψει τόσους πολλούς ανθρώπους. Υποστηρίζετε σατανικές δυνάμεις. Προκαλεί έκπληξη, έτσι; Εντάξει, δεν πειράζει. Σας το έχω ήδη πει. Αυτό είναι όλο. Αν θέλετε να ξανάρθω στο Μπαθ, σας παρακαλώ, μην κάνετε άλλες ερωτήσεις. Αλλά θα δούμε πόσοι θα πάρουν την αυτογνωσία τους εδώ. Αυτό είναι το κύριο θέμα. Το θέμα δεν είναι... Η κρίση σας θα γίνει από τη δική σας Κουνταλίνη, ας δούμε.

Πριν κρίνετε Εμένα, εκείνη θα κρίνει εσάς. Οπότε ας δούμε πόσοι από εσάς θα λάβετε την αυτογνωσία. Δεν μπορώ να σας το υποσχεθώ. Πρέπει να σας πω ότι αυτό είναι το κύριο θέμα. Εντάξει. Ας δούμε πως δουλεύει. Ξεχάστε τώρα οτιδήποτε σας έχω πει. Ας έχουμε μια ευχάριστη σχέση. Αυτό σημαίνει ότι δεν πρέπει να νιώθετε ένοχοι για τίποτα, ό,τι και αν είπα. Μπορεί να έχετε πάει σε κάποιο γκουρού, μπορεί να έχετε κάνει κάτι που υποτίθεται ότι είναι λάθος, αλλά εντάξει.

Απλώς ξεχάστε το. Σταθείτε στο παρόν. Πρέπει να είστε στο παρόν για να πάρετε την Αυτογνωσία σας, αυτό είναι το πιο σημαντικό. Γεννηθήκατε σε αυτή τη γη γι' αυτό. Είστε ανθρώπινο πλάσμα γι' αυτό. Δεν είστε εδώ απλώς για να χαραμίσετε τη ζωή σας. Αυτό που πρέπει να σας πω ως Μητέρα, είναι ότι πρέπει να είστε ταπεινοί γι ́ αυτό. Βρίσκεστε σ' έναν πολύ διαφορετικό κόσμο. Δεν πουλιέται τίποτα εδώ, δεν είναι μαγαζί. Εδώ είναι ένας ναός.

Στο ναό πρέπει να είστε ταπεινοί και να πρέπει να λάβετε την αυτογνωσία σας. Γι αυτό πρέπει να είστε αποφασιστικοί. Πόσοι, όμως, θα τη λάβουν, δεν μπορώ να το πω. Λυπάμαι, αλλά δεν είναι κάτι που μπορώ να σας υποσχεθώ. Αλλά αν δουλέψει σε μερικούς, θα είμαι ευχαριστημένη. Αυτή είναι η δουλειά μου. Ας κάνουμε τώρα μερικά απλά πράγματα, χωρίς να κάνετε άλλες ερωτήσεις. Δεν υπάρχει λόγος να ενοχληθείτε απ' αυτό. Αν δεν ρωτήσατε κάποια ερώτηση, τίποτα δεν θα πάει στραβά για εσάς ή το κοινό. Σας το λέω, ακόμα και αν μου κάνετε εκατό ερωτήσεις, δεν θα υπάρχει καμία διαφορά.

Πρέπει να πω ότι μέχρι τώρα, κανείς δεν ρώτησε κάτι έξυπνο και νομίζω ότι τώρα είναι καλύτερα να σταματήσετε τις ερωτήσεις. Είμαι μάλλον πολύ έξυπνη για αυτό. Ας το κάνουμε τώρα έτσι όπως πρέπει για να δουλέψει. Ας το κάνουμε με τον τρόπο που πρέπει να γίνει. Αν είστε αναζητητές και βρίσκεστε στο παρόν, είμαι σίγουρη ότι θα τη λάβετε. Ξεχάστε τώρα το παρελθόν. Ξεχάστε το παρελθόν. Κάτι άλλο που πρέπει να ζητήσω, όπως σας είπα εχθές, είναι να μην νιώθετε ένοχοι για τίποτα, αφού η ενοχή προέρχεται από το παρελθόν. Ξεχάστε λοιπόν, το παρελθόν και αποφασίστε ότι δεν είστε ένοχοι. Υπάρχουν πολλοί άνθρωποι που είναι καλοί και θα την λάβουν.

Πρέπει, λοιπόν, να αποφασίσετε ότι: «Δεν είμαι ένοχος». Πρέπει να με αποκαλείτε Σρι Μάτατζι όταν μου απευθύνεστε, κάτι που είναι δύσκολο. Μπορείτε να με λέτε Μητέρα, για να το κάνουμε πιο εύκολο. Ότι σας αρέσει. Πρέπει, λοιπόν, να πείτε: «Μητέρα, Δεν είμαι ένοχος/η» αμέσως πριν ξεκινήσουμε τη διαδικασία. Πρέπει τώρα να σκύψουμε ταπεινά στην καρδία μας, επειδή θέλουμε να εισέλθουμε στο βασίλειο του Θεού. Αλλά, αν συνεχώς επιτίθεστε σε εκείνονπροσπαθεί να το κάνει, πώς θα πάτε; Πώς θα εισέλθετε; Απλώς κοιτάξτε. Τι αντιμετώπιση έχετε; Είναι κατάλληλη; Δεν είναι δίκαιο. δεν είναι σωστό. Ας βγάλουμε, λοιπόν, τα παπούτσια μας ώστε να βοηθηθούμε από τη Μητέρα Γη.

Ένα από τα πιο σημαντικά στοιχεία είναι η Μητέρα Γη. Η Κουνταλίνη έχει την έδρα της στο ιερό οστό, καθώς και τα κατώτερα ενεργειακά κέντρα είναι φτιαγμένα από το στοιχείο της Μητέρας Γης. Βγάλτε τα παπούτσια σας, πολύ εύκολα, ώστε να αγγίξετε τη Μητέρα Γη με τα πόδια σας. Η Μητέρα Γη είναι πολύ σημαντική. Γιόγκι: Όποιοι δεν επιθυμεί την εμπειρία, σας παρακαλούμε, να φύγετε τώρα. Φύγετε. Μην ενοχλείτε τους άλλους. Ας είστε ευγενικοί. Πρέπει να είστε πολιτισμένοι. Πρέπει να είστε πολιτισμένοι άνθρωποι.

Μην ενοχλείτε τους άλλους. Αν δεν θέλετε να την έχετε, όλα καλά. Είναι εντάξει, μπορείτε να πηγαίνετε. Εκείνοι που ήταν εχθές στο Μπρίστολ γνωρίζουν πόσο σκληρά δούλεψα σε τόσους ανθρώπους για ώρες προκειμένου να τους δώσω αυτογνωσία. Είναι μια δουλειά που δεν παίρνεις πίσω ευχαριστώ, επειδή μέχρις ότου να εδραιώσετε τον εαυτό σας, όλα χαραμίζονται. Δεν χρησιμεύει σε τίποτα να δώσεις αυτογνωσία σε κάποιους, αν αυτοί δεν εδραιωθούν. Είναι μεγάλη σπατάλη. Η ηλικία δεν έχει σημασία, ούτε η φυλή, ούτε η κοινότητα. Εφόσον είστε ένα ανθρώπινο πλάσμα, η αυτογνωσία λειτουργεί. Τόσο απλά.

Πρέπει τώρα να βάλετε απλώς τα χέρια σας ίσια πάνω στα γόνατά σας, χωρίς να νιώθετε άβολα με τον τρόπο που κάθεστε. Αυτό είναι σημαντικό, γιατί δεν θέλω να νιώθετε άβολα και να αρχίσετε να κινήστε. Πρέπει να βγάλετε τώρα τα παπούτσια σας, σας παρακαλώ, έτσι όπως είναι, υπάρχουν Θιβετιανά προβλήματα. Αν θέλετε την αυτογνωσία σας, βγάλτε τα παπούτσια σας, εντάξει; Απλώς βγάλτε τα. Είναι καλύτερα. Και τις κάλτσες. Θα είναι καλύτερα επειδή θέλω να δουλέψω πάνω σας. Σίγουρα είστε αναζητητές, εντάξει; Βάλτε τα χέρια σας έτσι. Ναι. Ξεκινάμε.

Τώρα. Παρ' όλα αυτά, είναι καλά. Δεν είναι τόσο άσχημα. Το αριστερό χέρι, όπως σας είπα, αντιπροσωπεύει την αριστερή πλευρά, τη συναισθηματική πλευρά. Το δεξί χέρι είναι αυτό που αντιπροσωπεύει τη δράση. Αυτή, λοιπόν, είναι η επιθυμία που έχουμε. Για να έχουμε το χέρι της επιθυμίας στην αριστερή πλευρά έτσι, ευθεία συνεχώς, κατά τη διάρκεια της διαδικασίας κατά την οποία χαλαρώνουμε τα ενεργειακά σας κέντρα. Γιατί κάποια κέντρα είναι σε κατάσταση διέγερσης και πρέπει να χαλαρώσουν. Μπορείτε να το κάνετε οι ίδιοι και θα σας εξηγήσω πώς. Θα αγγίζουμε αυτά τα κέντρα εδώ στην αριστερή πλευρά.

Ένα κέντρο είναι στη καρδιά, όπου κατοικεί το Πνεύμα. Το επόμενο είναι στο πάνω μέρος της κοιλιάς και το άλλο είναι στο κάτω μέρος. Όλα είναι στην αριστερή πλευρά. Ένα άλλο είναι εδώ. Σε αυτό μπλοκάρετε όταν νιώθετε ένοχοι. Εδώ, στην αριστερή πλευρά του λαιμού σας. Ένα άλλο είναι εδώ και ίσως εδώ χρειαστεί να ρωτήσουμε. Μετά έρχεστε εδώ, στη κρανιακή πηγή, όπου θα σας ζητήσω να βάλετε τη παλάμη στην κορυφή της κρανιακής πηγής. Τώρα είναι ζεστό, αλλά μετά θα είναι εντάξει. Ας το κάνουμε.

Είναι πολύ απλό. Πρέπει να έχετε τα μάτια σας κλειστά καθ' όλη τη διάρκεια, επειδή δεν υπάρχει κανενός είδους υπνωτισμός, τίποτα τέτοιο. Είναι κάτι που πρέπει να συμβεί μέσα σας. Η προσοχή τραβιέται μέσα και είναι καλύτερα να κρατήσετε τα μάτια σας κλειστά, επειδή αν είναι ανοιχτά, η Κουνταλίνη ίσως δεν ανέβει. Δεν πρόκειται να σας ενοχλήσει, δεν θα σας δώσει κανένα πρόβλημα. Θα νιώσετε πάρα πολύ χαλαρά και υπέροχα. Εντάξει. Τώρα ας κλείσουμε τα μάτια μας. Πρώτα απ' όλα, σας παρακαλώ, μην νιώθετε ένοχοι για τίποτα, ακόμα και για τις ερωτήσεις που κάνατε ή οτιδήποτε άλλο. Οτιδήποτε είπα, απλώς ξεχάστε το.

Να είστε καλοί με τον εαυτό σας. Να είστε πολύ καλοί με τον εαυτό σας. Πρέπει να έχετε σεβασμό προς τον εαυτό σας. Τώρα, βάλτε το δεξί χέρι στην καρδιά σας, στα αριστερά. Στην αριστερή πλευρά είναι η καρδιά, οπότε βάλτε το δεξί σας χέρι στην καρδιά. Κρατήστε τα μάτια σας κλειστά και προσπαθήστε να δείτε μέσα στην καρδιά σας, βάλτε δηλαδή την προσοχή στην καρδιά σας. Τώρα πρέπει να με ρωτήσετε μια πραγματική ερώτηση, που είναι πραγματικά ευφυής. Ρωτήστε: «Μητέρα, είμαι το Πνεύμα;» Κάντε αυτή την ερώτηση τρεις φορές: «Μητέρα, είμαι το Πνεύμα;» Κάντε αυτή την ερώτηση τρεις φορές: «Μητέρα, είμαι το Πνεύμα;» Η αριστερή πλευρά είναι πολύ μπλοκαρισμένη. Τώρα, κατεβάστε το χέρι στην κοιλιά, στο πάνω μέρος αριστερά. Κατεβάστε το χέρι στα αριστερά, στο πάνω μέρος τους στομάχου σας.

Εδώ είναι ένα άλλο κέντρο, το κέντρο του Πρωταρχικού Δασκάλου. Καθώς γίνεστε το Πνεύμα, γίνεστε και ο δάσκαλος, γίνεστε ο γκουρού. Έτσι, τώρα λογικά πρέπει να κάνετε μια άλλη ερώτηση. «Μητέρα, είμαι ο δάσκαλος του εαυτού μου;» Κάντε την ερώτηση: «Μητέρα, είμαι ο δάσκαλος του εαυτού μου;» Ρωτήστε τρεις φορές. Αυτή είναι μια λογική ερώτηση. Είστε ο δάσκαλος του εαυτού σας, δεν χρειάζεστε κανέναν άλλο δάσκαλο. Δεν είμαι ο δάσκαλός σας, είμαι απλώς η Μητέρα σας. Αυτό είναι όλο. Αφού ρωτήσετε, κατεβάστε και πάλι το χέρι σας στο κάτω μέρος της κοιλιάς. Αυτό είναι ένα πολύ σημαντικό κέντρο που λέγεται Σβάντισταν.

Αυτό φροντίζει το αορτικό πλέγμα μέσα μας. Πιέστε τα δάχτυλα. Σε αυτό το σημείο, πρέπει να ομολογήσω ότι δεν μπορώ να παραβλέψω την ελευθερία σας. Είστε ελεύθεροι να διαλέξετε. Αν θέλετε να έχετε την αληθινή γνώση, πρέπει να τη ζητήσετε. Δεν μπορώ να σας την επιβάλλω. Πρέπει να πείτε: «Μητέρα σε παρακαλώ, δώσε μου την αληθινή γνώση, δώσε μου την αγνή γνώση. Θέλω την αγνή γνώση, την τεχνική της αγνής γνώσης», που είναι μια άλλη έννοια της λέξης «γιόγκα». Πρέπει να το πείτε έξι φορές επειδή υπάρχουν έξι πέταλα σε αυτό το κέντρο. Επίσης, υπάρχουν έξι υπο-πλέγματα στο αορτικό πλέγμα.

Τρομερό! Το αριστερό Σβάντισταν. Τώρα. Πάλι νιώθετε ένοχοι. Σας παρακαλώ, μην νιώθετε ένοχοι. Σας παρακαλώ, μην νιώθετε ένοχοι. Μην νιώθετε ένοχοι για τίποτα. Δεν έχετε κάνει τίποτα κακό. Τώρα καλύτερα. Ανεβάστε τώρα το χέρι σας ξανά στο πάνω μέρος του στομάχου σας, εκεί που είναι το κέντρο του Πρωταρχικού Δασκάλου.

Αφού μου ζητήσατε την τεχνική, θα σας την πω. Πρέπει με σιγουριά σε αυτό το κέντρο να πείτε: «Είμαι ο δάσκαλος του εαυτού μου». Απλώς πείτε το. Πρέπει να το πείτε δέκα φορές με πλήρη αυτοπεποίθηση. Πείτε: «Είμαι ο δάσκαλος του εαυτού μου». Όπως υπάρχουν τα δέκα σθένη, έτσι έχουμε αυτά τα δέκα υπο-πλέγματα. Αχ! Ξεχάστε τους δασκάλους σας. Ξεχάστε όλη την υποδούλωση. Εντάξει.

Εντάξει. Ωραία. Δέκα φορές. Εντάξει. Ωραία. Δέκα φορές. Σηκώστε, τώρα, το δεξί χέρι στην καρδιά σας, ξανά στην καρδιά σας. Εδώ κατοικεί το Πνεύμα. Σύμφωνα πάλι με την τεχνική, πρέπει με σιγουριά να πείτε αυτό το μάντρα σε αυτό το σημείο: «Μητέρα, είμαι το Πνεύμα». Με όλη την ταπεινότητα, με όλη σας τη δόξα, πρέπει να το δεχτείτε: «Μητέρα, είμαι το Πνεύμα».

Είναι καλό, πολύ καλό. Πρέπει να το πείτε δώδεκα φορές. Αλλά μην νιώθετε ένοχοι. Πρέπει να σας πω ότι ο Θεός είναι ο ωκεανός της αγάπης. Είναι ο ωκεανός της ευσπλαχνίας. Αλλά πάνω απ ́ όλα, είναι ο ωκεανός της συγχώρεσης. Σας παρακαλώ μην νιώθετε ένοχοι, γιατί ποια αμαρτία μπορείτε να κάνετε που Εκείνος δεν μπορεί να συγχωρέσει; Αμφισβητούμε τη δύναμη της συγχώρεσης Του όταν νιώθουμε ένοχοι. Σας παρακαλώ, μην νιώθετε ένοχοι. Χωρίς να νιώθετε ένοχοι, πείτε: «Μητέρα, είμαι το Πνεύμα». Ελάτε κάτω.

Εντάξει. Α, είναι καλύτερα. Δώδεκα φορές, επειδή υπάρχουν δώδεκα πέταλα. Αριστερό Νάμπι. Είναι περισσότερο στα αριστερά, εντάξει. Δεν υπάρχει τίποτα στα δεξιά. Καλύτερα. Αλλά το αριστερό Νάμπι είναι πολύ μπλοκαρισμένο. Μετακινείται από εδώ. Τώρα, ανεβάστε αυτό το χέρι, το δεξί.

Πρέπει να μετακινείτε το δεξί χέρι, κρατείστε το αριστερό προς Εμένα. Βάλτε το στην αριστερή πλευρά του λαιμού σας. Βάλτε το στη βάση, ακουμπώντας σχεδόν την αριστερή πλευρά της σπονδυλικής σας στήλης και πιέστε λίγο. Σε αυτό το σημείο πρέπει να βάλετε το χέρι σας από μπροστά και όχι από πίσω και κρατήστε το σφιχτά. Εδώ πρέπει να πείτε τώρα, με πλήρη αυτοπεποίθηση, με όλη την αγάπη και την κατανόηση απέναντι στον εαυτό σας: «Μητέρα, δεν είμαι ένοχος/η». Σας παρακαλώ, πείτε το δεκαέξι φορές. Αν είστε πολύ ένοχοι, καλύτερα να το πείτε εκατόν οκτώ φορές για να τιμωρήσετε τον εαυτό σας, εφόσον είστε τόσο ενδοτικοί σε αυτό το πράγμα. Είναι καλό. Ανεβαίνει στο Άγκνια. Τώρα, σηκώστε το χέρι στην κορυφή του μετώπου σας, σε όλο το μήκος.

Κρατήστε το στο μέτωπο. Όπως σας είπα, αυτό είναι το κέντρο του Χριστού και εδώ πρέπει να συγχωρέσετε τους πάντες. Κάποιοι μπορεί να πουν: «Είναι πολύ δύσκολο, Μητέρα. Πώς μπορούμε να συγχωρέσουμε;» Είναι, όμως, μύθος ότι δεν συγχωρείτε ή ότι συγχωρείτε, επειδή όταν δεν συγχωρείτε, εσείς υποφέρετε, όχι οι άλλοι. Έτσι, σας παρακαλώ πείτε: «Μητέρα, συγχωρώ τους πάντες». Θα εκπλαγείτε, γιατί όταν το λέτε από την καρδιά σας, αυτό το κέντρο θα ανοίξει. Καλύτερα. Τώρα αν ακόμα νιώθετε ένοχοι, καλύτερα βάλτε το χέρι σας στο πίσω μέρος του κεφαλιού. Κρατήστε το σφιχτά, κάντε το όλοι και μια για πάντα πείτε: «Ω Κύριε, συγχώρεσε με αν έχω κάνει οποιοδήποτε λάθος». Μια και καλή, αλλά μην νιώθετε ένοχοι αφού το πείτε, ούτε και πριν.

Πείτε απλώς: «Ω Κύριε, συγχώρεσε με αν έχω πει κάτι λάθος ή αν έχω κάνει κάτι εναντίον Σου». Κρατήστε το πίσω μέρος του κεφαλιού σας, το πίσω μέρος, που αποκαλείται οπτικός λοβός. Τρεις φορές. Αλλά μην νιώθετε ένοχοι. Σας παρακαλώ μην νιώθετε ένοχοι. Αυτό είναι πολύ σημαντικό. Πάει στην ενοχή πάλι. Καλύτερα. Ανεβαίνει. Πείτε από την καρδιά σας: «Αν έχω κάνει κάτι λάθος», μην μετράτε, απλώς πείτε το γενικά.

Μην μετράτε τι έχετε κάνει λάθος, οτιδήποτε και να έχετε κάνει. Σας παρακαλώ, μην μετράτε. Απλώς πείτε: «Αν έχω κάνει κάτι λάθος, σε παρακαλώ, συγχώρεσε με». Αυτό είναι όλο. Γιατί είστε το Πνεύμα και αν είστε το Πνεύμα, τι λάθος μπορείτε να κάνετε; Πρέπει απλώς να γίνετε το Πνεύμα, αυτό είναι όλο. Πρέπει να βγείτε από τη λάσπη όπως ένα νούφαρο. Χα! Τώρα βάλτε το χέρι στη κορυφή του κεφαλιού σας, στην κρανιακή πηγή όπου στη παιδική ηλικία ήταν μαλακό. Επίσης λέγεται ταλού. Πιέστε με την παλάμη και μετακινήστε το δέρμα του κεφαλιού.

Στο σημείο αυτό και πάλι, το άλλο κομμάτι της γιόγκα, δεν μπορώ να προσπεράσω την ελευθερία σας, καθώς πρέπει να ανεβείτε μέσα στη δική σας ελευθερία και δόξα. Έτσι, πρέπει να πείτε ότι θέλετε την Αυτογνωσία σας και ότι θέλετε να σας την δώσω. Πρέπει να πείτε: «Μητέρα, θέλω την Αυτογνωσία μου. Σε παρακαλώ, δώσε μου Αυτογνωσία». Αυτό πρέπει να το πείτε επτά φορές, επειδή υπάρχουν επτά κέντρα, οι έδρες των επτά κέντρων στον εγκέφαλο. Πιέστε δυνατά και κινήστε δεξιόστροφα. Πιέστε αυτό το σημείο δυνατά με την παλάμη σας. Τώρα κατεβάστε κάτω το χέρι σας. Σηκώστε το αριστερό σας χέρι και δείτε αν βγαίνει δροσερή αύρα. Μετακινήστε το πάνω κάτω.

Βάλτε την προσοχή σας εκεί. Περίπου τέσσερις με πέντε ίντσες εδώ. Απλώς μετακινείστε το πάνω κάτω. Βάλτε τώρα το άλλο χέρι. Δείτε με εκείνο το χέρι. Στην κορυφή του κεφαλιού σας. Επειδή κάθονται τόσοι Σαχάτζα Γιόγκις εδώ, αλλά δεν ξέρω αν αυτοί οι άνθρωποι το νιώθουν. Βάλτε τώρα το άλλο χέρι έτσι. Φύσημα στο μικρόφωνο. Είναι σαν μια πηγή.

Αλλάξτε σας παρακαλώ πάλι χέρια. Φύσημα στο μικρόφωνο. Νιώθετε τη δροσερή αύρα; Για να ξέρετε, έχουμε πολλούς ανθρώπους που είναι φωτισμένες ψυχές και έχουν έρθει στο Μπαθ. Αυτοί θα σας φροντίσουν. Μπορείτε να βάλετε τα χέρια σας έτσι. Πρώτα απ' όλα, εκείνοι που δεν νιώθουν τη δροσερή αύρα, σηκώστε τα χέρια σας. Σηκώστε τα ψηλά. Εντάξει. Ελάτε εδώ τώρα. Οι Σαχάτζα Γιόγκις πρέπει να πάνε και να τους δουν.

Νιώθετε τη δροσερή αύρα; Στο κεφάλι; Στο κεφάλι. Νιώθετε χαλαροί; Ωραία, ωραία. Πώς πάτε εσείς, από εκείνο το Θιβετιανό πράγμα; Κάλεμπ, αυτός είναι πολύ καλός. Τα πήγε πολύ καλά. Κάλεμπ, δες αυτός είναι από το Θιβετιανό. Είναι ένας αληθινός αναζητητής. Την έλαβε; Όχι; Έχει πάει σε κάποιον γκουρού. Δείτε απλώς τα κέντρα που μπλοκάρουν. Απλώς δουλέψτε πάνω στα κέντρα τους. Α, καλύτερα.

Είναι καλύτερα τώρα. Αλλά πρέπει να το νιώσετε στα χέρια σας. Κρατήστε τώρα τα χέρια σας έτσι. Τα χέρια πρέπει να το νιώσουν. Συγνώμη; Γίνεται πιο δροσερό. Πρώτα είναι ζεστό. Τα χέρια είναι ζεστά τώρα; Εντάξει. Αυτό είναι θαύμα, έτσι δεν είναι; Βάλτε τώρα το αριστερό χέρι στο στομάχι, εδώ. Όχι, σε αυτή την πλευρά. Το δεξί χέρι προς Εμένα.

Τώρα είναι καλά. Νιώθει ζέστη, αυτό είναι όλο. Αλλά θα τη λάβει. Όχι, βάλε το στο συκώτι της. Το αριστερό χέρι, ναι. Αυτός είναι ο ίδιος γιατρός, βλέπετε. Την έλαβε, η κυρία που έκανε ερωτήσεις; Τι είπες; Όχι; Ζεστό; Πού έχει μπλοκάρισμα; Το νιώθει; Πολύ όμορφα. Αυτό είναι καλό. Αυτός έχει Βισούντι. Έχει πρόβλημα στο Βισούντι.

Πέστε του να πει: «Είμαι αναπόσπαστο μέρος του όλου». Αυτό θα δουλέψει γιατί έχει μπλοκάρισμα στο Βισούντι. Την έλαβε; Δόξα τω Θεώ! Εντάξει. Ναι, τι είναι; Έχει πολύ πρόβλημα στα αριστερά, αλήθεια. Τι τρέχει με εσένα, γιατί δεν δούλεψε; Τι είπες; Κάλεμπ; Όποιος δεν το ένιωσε, σας παρακαλώ σηκώστε τα χέρια σας. Έχουν έρθει τόσο δρόμο για να σας βοηθήσουν. Κάποιοι έχουν έρθει από τα βόρεια. Ναι, κύριε. Κάποιος να έρθει εδώ.

Μπορείτε να δείτε από εκεί; Απλώς κοιτάξτε με όλοι χωρίς να σκέφτεστε. Απλώς κοιτάξτε με χωρίς να σκέφτεστε.