19 जुलाई 1989
Paramchaitanya Puja
Taufkirchen (Germany)
Talk Language: English | Translation (English to Hindi) - Draft
परमचैतन्य पूजा

तौफिरचेन (जर्मनी), 19 जुलाई 1989

[(लाउडस्पीकर से शोर होता है। बच्चे रोने लगते हैं।)

श्री माताजी: मुझे लगता है कि बच्चों को थोड़ी देर के लिए बाहर ले जाना बेहतर है। बस यह बेहतर होगा। नमस्ते नमस्ते नमस्ते! मुझे लगता है कि बेहतर होगा उन्हें थोड़ी देर के लिए बाहर ले जाना। वे पसंद नहीं करते थे बंद हो जाता है। (बच्चे अचानक रोना बंद कर देते हैं। हँसी। श्री माताजी हँसती हैं)]

मुझसे एक प्रश्न पूछा गया, "आज हम कौन सी पूजा करने जा रहे हैं?" और मैंने इसे गुप्त रखा। आज हमें परमात्मा के प्रेम की सर्वव्यापी शक्ति परम चैतन्य की पूजा करनी चाहिए। हम जानते हैं कि परम चैतन्य सब कुछ करता है। कम से कम मानसिक रूप से हम जानते हैं कि सब कुछ परम चैतन्य की कृपा से किया जाता है, जो आदि शक्ति की शक्ति है। लेकिन फिर भी यह हमारे दिल में, हमारे चित्त में इतना नहीं है। हम परम चैतन्य को एक महासागर की तरह, एक महासागर की तरह मान सकते हैं जिसमें सब कुछ अपने भीतर समाहित है। सब कुछ, सभी काम, सब कुछ इसकी अपनी मर्यादा के भीतर है। इसलिए इसकी तुलना किसी भी चीज से नहीं की जा सकती है। आप इसकी तुलना नहीं कर सकते।

अब यदि आप सूर्य को देखते हैं, तो किरणों को काम करने के लिए सूर्य से बाहर आना पड़ता है। यदि आप किसी को देखते हैं, जैसे, एक व्यक्ति जिसके पास एक अधिकार है, उसे उस शक्ति को बाहर प्रकट करना होगा।

इसलिए वह इसे अपने भीतर कार्यान्वित नहीं करता है। उदाहरण के लिए,  यदि कोई बीज है और केवल बीज के अंदर ही निहित है , पेड़ का बढ़ना, फल का निकलना, और फिर उन्हें बेचा जाता है और लोग इसे खाते हैं; और यह सब कुछ उस बीज के अंदर निहित  है - तब वह परम चैतन्य है।

तो हम सभी इससे आच्छादित हैं। और हम केवल लहरों को देखते हैं, और हम वायु तरंगों पर हैं, इसलिए हम इसे छिटका हुआ, अलग होता हुआ देखते हैं।

जैसे हम महसूस करते हैं, "यह जर्मनी है" या "यह इंग्लैंड है," "यह भारत है।"ये केवल परम चैतन्य की साड़ी की तह हैं, जो अलग दिखती हैं लेकिन वे अलग हैं नहीं, वे निरंतर हैं। तो कनेक्शन पूरी तरह से है।

अगर मैं एक धागे को एक छोर से खींचती हूँ, तो धागा पूरी साड़ी  में से खींच लिया जाएगा। उसी तरीके से यह परम चैतन्य अपने भीतर काम कर रहा है, और इसके बिना कुछ भी नहीं है। इसलिए जब आप सहज योगी होते हैं तो यह आप पर विशेष ध्यान देता है; या मुझे कहना चाहिए कि यह आपके साथ बिल्कुल एकाकार हो जाता है। आप जो भी इच्छा करते हैं, आप जो चाहते हैं वह भी उसी परम चैतन्य से आएगा, अगर आप इसके साथ हैं। जैसे माना की , अशांत सागर में पानी की कुछ बूंदें हवा में उड़ सकती हैं और सोचने लगती हैं कि “हम ऊपर हैं। हम दुनिया से दूर हैं, सागर से दूर हैं ”; लेकिन फिर से उन्हें उसी में गिरना होगा। तो यह निराकार ऊर्जा, जिसमें सारी बुद्धि, सारा समन्वय, सभी संगठन, सभी कंप्यूटर, सभी टेलीविजन हैं; वह सब जो आप संचार और प्रशासन के बारे में सोच सकते हैं, और सबसे बढ़कर, यह प्रेम है। यह परमात्मा  का प्यार और आपकी माँ का प्यार है।

तो, इस परम चैतन्य से एकाकारिता पाने के लिए, आपको यह जानना होगा कि आपको वास्तविकता बनना है। उदाहरण के लिए, यदि आप मेरा यहां बैठे फोटो खींचते हैं, तो  - शायद मेरी तस्वीर आपको जीवित चैतन्य दे सकती है, ठीक है, हालांकि यह एक तस्वीर है। लेकिन अगर आप किसी और की तस्वीर लेते हैं, तो यह सहज योग को कार्यान्वित नहीं करेगी। कारण यह है कि अन्य कोई वास्तविकता नहीं बन गया है। यदि आप देखते हैं तो यह किसी भी अन्य पेंटिंग की तरह है, मान लीजिए कि हम एक ऐसी पेंटिंग देखते हैं जहां बारिश हो रही है। यह बारिश फूलों को पोषण नहीं देती है, यह उन लोगों के कपड़े को गीला नहीं करती है जो वहां हैं। यह स्थिर है। तो अज्ञानता में, अज्ञानता के कारण, केवल हमारे पास वह चित्र है जो वास्तविकता के बारे में स्थिर है। और यही कारण है कि क्यों हमें लगता है कि हम खुद ही सब कुछ कर सकते हैं।

अब अगर कोई कहता है कि "मैं इस तस्वीर को देखता हूँ, तो सब ठीक है, और मैं बारिश को एक वास्तविक चीज़ बना दूँगा," आप नहीं कर सकते। कुछ भी कोशिश करो। आपको जो भी रंग पसंद हो वह लगाएं। यह प्रतीत होगा, यह प्रयास के साथ दिखाई देगा। लेकिन इसमें न तो क्षमता होगी और न ही वास्तविकता की प्रकृति। इसलिए मानव हमेशा अवास्तविक चीजों से व्यवहार करता है, यह सोचकर कि वे कुछ महान कर रहे हैं।निश्चित रूप से; हम वास्तविक फूल प्राप्त कर सकते हैं ,  हम उन्हें महसूस कर सकते हैं। हम प्लास्टिक के फूल बना सकते हैं। हम हुबहू  पेंटिंग बना सकते हैं। लेकिन हम अपने दम पर एक फूल भी उत्पन्न नहीं कर सकते। हमें वास्तविकता में जाना है, यह कि धरती माता इसका उत्पादन करने जा रही है, या सूर्य धरती माता की मदद करने जा रहा है।

तो आप सभी सहज योगियों को यह जानना होगा कि यथार्थ में आप कुछ भी नहीं करते हैं, और सब कुछ परम चैतन्य द्वारा किया जाता है। यही एक गैर-सहज योगी और एक सहज योगी के बीच अंतर है। एक गैर-सहज योगी नहीं जानता। और अगर वह जानता भी है, तो भी यह सत्य उसके दिल में नहीं है। यह उसके अस्तित्व का अभिन्न अंग नहीं है । लेकिन एक सहज योगी को पता है कि परम चैतन्य वास्तविकता है, और यह वास्तविकता ही है जो सब कुछ कार्यान्वित करती है।

और फिर यह वास्तविकता ईश्वरीय प्रेम है। हम हमेशा कर्म से प्रेम को अलग कर देते हैं। हमारे लिए प्यार करने का मतलब है किसी व्यक्ति के प्रति दीवाना व्यवहार। इसकी कोई विशेष जानकारी नहीं है कि, कैसे प्यार करें। यह बिना किसी समझ के काम करता है। जब हम किसी से प्यार करते हैं, तो हम नहीं जानते, हम क्या करते हैं?  हमें लगता है कि हम आपसे प्यार करते हैं; कल हम कहना शुरू करते हैं, "मुझे तुमसे नफरत है।" तो यह प्रेम कैसे हो सकता है? हम अपने बच्चों से प्यार करते हैं, अपने परिवार से प्यार करते हैं, अपने दोस्तों से प्यार करते हैं -जो इतना असत्य है । अगर यह सच्चा होता तो कभी असफल नहीं होता। आप निश्चित रूप से यह नहीं कह सकते हैं कि, ठीक है, आज आप अपने बेटे के लिए काम करेंगे और अपने बेटे के बारे में बहुत स्वार्थी होंगे। लेकिन आप यह नहीं कह सकते कि कल वह आपके साथ कैसा व्यवहार करेगा या आप उससे कैसा व्यवहार करेंगे।

लेकिन परम चैतन्य जानता है। यह जानता है की अपने प्रेम का इजहार कैसे करना है। केवल इतना ही नहीं, बल्कि यह प्रेम की एक शाश्वत भावना है जो अपने रंग, रंगत को बदल सकती है, लेकिन उस प्रेम का सरोकार वही होगा। प्रेम का सार सरोकार है।यहां तक कि अगर कोई गलती भी करता है , तो दिव्य का सरोकार उस व्यक्ति का सुधार करने के लिए होगा - चिंता। या इसके लिए हम कहते हैं कि "हित," भलाई है। तो भलाई के लिए चिंता हर समय वहाँ होगी, चाहे वह कभी-कभी क्रूर प्रतीत हो सकती है, स्नेही प्रतीत हो सकती है, अति-उदार प्रतीत हो सकती है; चाहे जो भी रूप ले सकता है, एक लहर की तरह। चाहे जो भी दिखे, लेकिन वास्तव में आपकी भलाई के लिए है। यह आपकी भलाई के काम आता है। न केवल तुम्हारा भला, बल्कि सामूहिक भलाई। और यह अच्छी तरह से जानता है कि क्या करना है, कैसे काम करना है। इसे कहीं से भी सीखने और जानने की जरूरत नहीं है, क्योंकि इस सभी का पूरा ज्ञान अंतर्निहित है। यह बुद्धिमत्ता, ज्ञान और प्रेम का भंडार है। तो यह विचलित नहीं होता है।एक बार जब आप सहज योगी बन जाते हैं, तो आपके भले की चिंता हर समय रहती है। आपको सजा दी जाती है या नहीं यह अलग बात है। कुछ लोगों को नौकरी मिल सकती है। कुछ लोगों को नौकरी नहीं मिलेगी। कुछ लोगों के साथ यह इस तरह से काम करेगा, कुछ लोगों के साथ यह उसी तरह से काम नहीं करेगा। तब कोई कह सकता है कि "यह कैसा है परम चैतन्य इस तरह का व्यवहार कर रहा है?" यह आपके सुधार के लिए है। यह एक बड़ा मंथन है; जो कुछ भी कार्यान्वित है, आपके सुधार के लिए है और आपके भले के लिए है। यदि आप इस बिंदु को समझते हैं, तो आप अपने जीवन में कभी निराश नहीं होंगे। और उसे अपने भले की कोई चिंता नहीं है, क्योंकि वह स्वयं में ही पूर्ण भलाई है। यह कभी नहीं सोचता है कि यह कैसे परोपकारी या सहायक होने जा रहा है, क्योंकि इसके बारे में उसे कोई परेशानी नहीं है।

एक आदमी, माना की, जिसके पास सब कुछ है, सांसारिक चीजें , फिर भी अधिक पाने के बारे में चिंतित हो सकता है -वहां लालच होगा। लेकिन जैसा कि यह पूर्ण, पूर्ण है, इसका कोई लालच नहीं है, यह खुद से पूरी तरह से संतुष्ट है; और क्योंकि यह इतना शक्तिशाली है, इतना ज्ञानवान है कि उसे कोई संदेह नहीं है, किसी प्रकार का कोई संदेह नहीं है। और चूँकि कोई भी ऐसा नहीं है जो इसे नुकसान पहुंचा सकता है, इसे कोई डर नहीं है।

और आप सभी ने इस परम चैतन्य को अब महसूस किया है। जिसने, आपको ऐसा एक निडर जीवन, एक शांतिपूर्ण जीवन और एक खुशहाल जीवन देना चाहिए, जैसे एक ऐसे बच्चे की तरह जो अपनी मां को पा कर, फिर रोना बंद कर देता है - अब और नहीं, अब उसने अपनी माँ को पा लिया है।

उसी तरह आपने परम चैतन्य और उसके साथ संबंध पाया है, इसलिए आपको किसी भी चीज़ के लिए चिंता करने की ज़रूरत नहीं है, आपको कुछ भी सोचने की ज़रूरत नहीं है, आपको किसी भी चीज़ के बारे में योजना नहीं बनानी चाहिए। केवल एक चीज आपको इसमें कूदना है, बस इसमें कूदें और जान लें कि आप वास्तविकता के अंग-प्रत्यंग बन गए हैं। यदि आप यह बात समझ गए हैं, तो मुझे लगता है कि हमने एक बड़ा काम किया है।

अब हम जर्मनी में हैं, और आप जानते हैं कि जर्मनी में ऐसे लोग हुए हैं जिन्होंने इंसानों की आशाओं को तोड़ने की कोशिश की है।लेकिन यहां तक कि ऐसा होने के कारण, उन सभी भयानक चीजों का सामना करना पड़ा जो इतने सारे लोग मर गए - बेशक वे फिर से पैदा हुए हैं, कोई समस्या नहीं - और ऐसी समस्याएं सामने आईं कि वे सोच रहे थे कि पूरी दुनिया खत्म हो जाएगी। वे बहुत चिंतित थे, उन्होंने सोचा कि पूरी दुनिया खत्म हो जाएगी। लेकिन ऐसा नहीं हुआ। लेकिन इस युद्ध ने हमें सबक सिखाया है। इसने हमें और अधिक सामूहिक बना दिया है। इसने हमें एक-दूसरे के बारे में समझ दी है । अन्यथा आप इस अज्ञानता कि, "हम यह देश हैं," "हम वह देश हैं," नस्ल-वाद, फिर यह तथाकथित राष्ट्र- वाद, तथाकथित देश- भक्ति; ये सब अलगाववादी ताकतें,और विभाजनकारी बातों से कैसे बाहर आते। तो स्पष्ट रूप से हम सभी मानव हैं, और हमें केवल मानव के रूप में ही समझा  जाना चाहिए।

अगर आप इतिहास को देखें तो हर युद्ध के बाद ज्ञान की दिशा में तेजी से आंदोलन हुआ है, दुनिया की एकता का ज्ञान। यह कुछ ऐसा ही है जैसे एक अंतरिक्ष यान है, जिसमें एक कंटेनर दूसरे के अंदर में बनाया जाता है, और पूरी चीज एक गति, कुछ वेग में आती है, और फिर निचला कंटेनर फट जाता है। जब यह फटता है तो यह बाकी हिस्सों को एक उच्च गति देता है, और इसलिए वेग का त्वरण होता है। और इस तरह कोई अंतरिक्ष में जा सकता है। उसी तरह, जो ये सभी भयानक चीजें हुई , विस्फोट की तरह हैं जो आपको इस ज्ञान की ओर ले जाते हैं कि कुछ तो हमारे साथ गलत है, हम कुछ असत्य के साथ रह रहे हैं।

अब समस्याएं, आज की समस्याएं जैसी वे हैं - जैसे पर्यावरण की समस्या, एड्स, ड्रग्स, ये सभी आधुनिक समस्याएं और गरीबी - यदि आप इसे एक साक्षी की तरह देखते हैं तो आप देखेंगे कि ये काफी चौंकाने वाले हैं। ये बहुत ही चौंकाने वाली बातें हैं। और इन सभी चौंकाने वाली चीजों से वास्तव में हमारे दिमाग को झटका लगना चाहिए, वास्तव में हमारे दिमाग को झटका देना चाहिए: हमें यह समस्या क्यों है?

कुछ बेवकूफ नेताओं को लगता है कि इन समस्याओं को हम अधिक पैसा बनाकर हल कर सकते हैं। यदि हमारे पास अधिक धन हो तो हम प्रदुषण से अपनी रक्षा कर सकते हैं। और, हम वातावरण को प्रदूषित कर सकते हैं ,चूँकि हमारे पास अधिक धन होगा,तब फिर हम अपनी रक्षा कर सकते हैं ताकि हर किसी को एक मास्क लगा कर घूमना पड़े। लेकिन हमें खुद को बचाने के लिए अधिक पैसा कमाना चाहिए; अगर पर्यावरण समस्या  है, तो कोई बात नहीं। तो आप उस व्यक्ति की तरह आगे बढ़ते हैं जो उस क्षेत्र में प्रवेश कर रहा है जो धुएं से भरा है।

ये सभी बेवकूफी भरे विचार सामने आते हैं क्योंकि वे यह नहीं समझते हैं, कि मानवीय गरिमा क्या है, कि मनुष्य दुनिया की सभी भौतिक चीज़ों से ऊपर, मशीनरी से ऊपर, हर चीज़ से ऊँचा है। वे यह नहीं कहेंगे कि "हम मशीनरी को संतुलित करेंगे" - नहीं। लेकिन वे क्या बात करेंगे, कि हम आदमी को मशीनरी का अधिक गुलाम बना देंगे, क्योंकि उसके पास पैसा होना चाहिए, उसके पास अधिक पैसा होना चाहिए; और इस अधिक धन की सहायता से हम इस पर्यावरण की समस्या से अपनी रक्षा कर सकते हैं। यह बेतुका है। लेकिन अगर आप मानवीय गरिमा को समझते हैं, तो आपको यह समझना होगा कि एक इंसान के रूप में हमें अपने द्वारा कि जा रही सभी गलतियों को रोकने के लिए एक बहुत ही सकारात्मक, समझदारी भरा कदम उठाना होगा।

जैसे,अब ज्यादातर फ्रांसीसी तट, समुद्र तट,  स्वाभाविक रूप से प्रदूषित हैं-, क्योंकि उन्होंने समुद्र तट पर छुट्टी बनाने वाली एक अजीब प्रथा शुरू की थी। तो यह परिणाम है।

अब तुम जो चाहे करो, तुम वह सब नहीं कर सकते। यह रुक गया है।इसलिए इसके बजाय -( मानव मस्तिष्क ऐसा ही है) - यह समझने के बजाय कि हमने कुछ गलत किया है, "ओह," वे कहेंगे, "हम इसे साफ करने के कुछ नए तरीके शुरू करेंगे।" वे कभी भी इस बात की निंदा नहीं करेंगे कि उनकी क्या गलती हुई है, कि वे इस तरह के बेतुके जीवन के आदी हो गए हैं जो कि वे पास समुद्र के किनारे बिताते हैं। अब एड्स है। आप हैरान होंगे, उन्होंने बताया कि अमेरिका में क्यों,लॉस एंजिल्स में ही 700,000 लोग थे, जिन्होंने खुद को एड्स के शहीदों के रूप में महिमामंडित किया; क्योंकि वे एक ऐसे निरर्थक जीवन जीने का इतना बड़ा लक्ष्य प्राप्त कर रहे हैं , जैसे कि एक बड़ी क्रांति और, यह सोचते हुए कि वे बहुत, बहुत बड़े क्रांतिकारी, महान लोग हैं, कि वे इस एड्स बीमारी का समर्थन कर रहे हैं और इसे महिमामंडित कर रहे हैं। क्या आप विश्वास कर सकते हैं कि इस तरह के दावे को स्वीकार किया जाएगा? लोग इस पर हंसेंगे। क्योंकि सब कुछ इतना पैसा-उन्मुख है। वे इसे विज्ञापित करना पसंद करते हैं, वे पैसे की मदद के बारे में बात करना चाहते हैं। वे कहना चाहते हैं कि ऐसा इसलिए हो रहा है क्योंकि अगर उनके पास ज्यादा पैसा होता तो वे ज्यादा ड्रग्स लेते। चूँकि उनके पास पैसा नहीं है, इसलिए वे चोरी कर रहे हैं। हमें इसलिए उन्हें पैसा देना चाहिए ताकि वे ड्रग्स ले सकें, या वे इस तरह का जीवन जी सकें।

कुल मिलाकर अगर आप देखें, तो लोग कुछ ऐसी चीजों के साथ जी रहे हैं, जो पूरी जिंदगी ही अवास्तविक है। और जब उन्हें इसका सामना करना पड़ता है कि हमने कोई गलती की है,  हमें यह गलती नहीं करनी चाहिए, तब फिर वे पीछे हट कर छुप जाते है, एक और बहाना, एक शानदार, कृत्रिम और अवास्तविक छवि का ले लेते है कि, "ओह, हम महान हैं, हम शहीद हैं।" और यही वह चीज है जिसे हम कलियुग कहते हैं, जहां हर वो  चीज जो अधम है ,घृणास्पद है, हर वह जिस चीज से हमें बचना चाहिए ,लोगों के लिए वही चीज प्राप्ति का लक्ष्य बन जाएगी।

मुझे आशा है कि आप समझ गए होंगे कि सर्वव्यापी शक्ति ही सहज योग कर रही है, वही है जो आपको सहज योग में ले आयी है और वही है जिसने आपको आशीर्वाद दिया है, यह परम चैतन्य ही है , जिसके माध्यम से उसने काम किया है। इसलिए आज की प्रार्थना यह होनी चाहिए कि हम अधिक से अधिक जागरूक हों कि हम उस परम चैतन्य के अंग-प्रत्यंग हैं, जिसे हम महसूस कर सकते हैं,हम उस शक्ति का प्रयोग कर सकते हैं|  अगर आज ऐसा महसूस होता है, तो मुझे लगता है कि बहुत से काम पहले ही हो चुके हैं, और परमात्मा इस के लिए आप को आशिर्वादित करें |

अब। चूँकि, जब आप यह पूजा कर रहे हैं तो कृपया याद रखें कि आप मेरी परम चैतन्य के रूप में पूजा कर रहे हैं, और इसलिए आपको सिर्फ यह सोचना है कि आप स्वयं वास्तविकता से व्यवहार कर रहे हैं। इस समझ के साथ, आपको यह पूजा करनी होगी।

परमात्मा आप को आशिर्वादित करें |

क्या हम...

(जबकि) बात करते हुए परम चैतन्य मेरे सिर के ऊपर से निकल गया।

योगी: वायब्रेशन असाधारण हैं।

श्री माताजी: यह जबरदस्त है। मैं बस बता नहीं सकती ... मुझे नहीं पता कि मैं क्या बात कर रही थी । इसलिए...