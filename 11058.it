(04/2014 traduzione)
S H R I   M A T A J I   N I R M A L A   D E V I
Consigli
Programma Pubblico
Bordi (India), 25 Gennaio 1973

[Discorso in hindi]

Se c’è qualche problema nel vostro Swadishtana chakra, potete correggerlo usando il vostro pollice. Ora dovete rendervi conto della vostra importanza, di ciò che siete.

Mettetevi dinanzi allo specchio, in questa posa: si verificherà in voi un cambiamento.

Potete rendervi conto dall’immagine riflessa nello specchio di che cosa siete. Guardate il vostro riflesso in quello specchio.

Adesso massaggiate il vostro Swadishtana usando le mani, in questo modo, premendolo, anche qui; così avrete una pulsazione sulla mano. Anche qui, in questo punto, sulle dita. Premetelo o tiratelo, qui. Tutto ciò che disturba il vostro Swadishtan svanirà. Il vostro Swadishtana è collocato sul pollice.

Al di sopra si trova la sede del Manipur (Nabhi) chakra, che corrisponde al dito medio. Tutte queste dita non sono in fila, è così. Se vi è una sensazione di bruciore sul vostro dito medio, la persona che vi è seduta di fronte ha un problema al Nabhi chakra. È per questo che, quando mangiamo, non teniamo mai questo dito separato: è sempre allineato con le altre dita.

Molti tengono questo dito separato quando mangiano: è sbagliato. Dal punto di vista dello Yoga è sbagliato mangiare con forchetta e cucchiaio, poiché voi avete le vibrazioni nelle mani. Ma questo vale soltanto per le persone realizzate. Per chi è posseduto è una buona pratica mangiare con forchetta e cucchiaio (ride).

I nostri bhut vanno nello stomaco. Vengono rilasciati dalle mani, raddoppiano, altri si aggiungono ad essi e vanno nello stomaco. Pertanto, chi è posseduto da bhut dovrebbe usare forchetta e cucchiaio.

È questo il motivo per cui in Occidente usano forchetta e cucchiaio molto spesso (ride).

No, no, noi abbiamo molti più bhut di loro (occidentali).

Ora queste persone (gli occidentali) hanno iniziato a mangiare con le mani. Veramente, è vero, chiedetelo a loro. Oggigiorno molti di loro non utilizzano forchetta e cucchiaio. Mangiano con mani linde e pulite.

Ora, questo chakra del Manipur (Nabhi) è danneggiato se una persona è golosa e ha l’attenzione sempre sul cibo. Allora dovrebbe massaggiare questo (dito medio). E cosa accadrà? Il Manipur chakra si rinfrescherà. Ungetelo bene con un po’ di olio.

Ora, dopo questo Manipur chakra viene Anahata chakra (cuore). Questo è il chakra più delicato. Questo è il dito che corrisponde ad Anahat, il dito mignolo, il più piccolo, è il vostro Anahat. Se qualcuno ha problemi di cuore o è molto romantico e corre sempre dietro alle donne, ogni giorno, dalla mattina alla sera, avrà questa debolezza. Allora dovrebbe massaggiarlo in questo modo.

Mentre chi ha un debole per le bevande alcoliche dovrebbe massaggiare il Nabhi chakra. Ora, chi ha disturbi a questo Anahat (cuore) chakra dovrebbe venerare Saraswati. Dovrebbe indirizzare l’attenzione alla lettura e all’apprendimento. No, non sto parlando di Anahat ma dello Swadishtana. Ascoltate, questo è di nuovo lo Swadishtan chakra, lo Swadishtan si trova al di sotto del Nabhi. Dopo vi parlerò del Muladhara. Sì, il pollice è lo Swadishtan chakra.

Bene. Ora, chi ha disturbi al Muladhara dovrebbe massaggiare qui (presumibilmente la base del palmo, ndt). Questo, questo corrisponde al Muladhara chakra. Queste persone dovrebbero venerare Shri Ganesha. Chi ha disturbi al Muladhara o sessuali dovrebbe venerare Ganesha.

Ora, questo è lo Swadishtan e dopo viene il Manipur (Nabhi) chakra. Il chakra di Manipur, il chakra del Nabhi e il plesso solare sono la stessa cosa. Massaggiate questo. E chi ha la passione per il cibo, significa che diventa grossolano a livello dello Swadishtan chakra e che il problema di Swadishtan è molto grossolano.

Una persona di questo genere mangia molto, molto, in grandissima quantità. E chiacchiera tanto. Chi mangia molto dovrebbe rivolgersi a Saraswati nel suo Swadishtan chakra. Allora acquisirà maggiore finezza (?... Non chiaro). Dovrebbe diventare creativo e mettersi a dipingere, di conseguenza l’attenzione sarà distolta e avverrà una sublimazione.

Chi abbia problemi di Manipur chakra è interessato al cibo.

I politici hanno un cattivo Nabhi chakra. Commettere malefatte, dire una cosa o un’altra è il sintomo di un problema al Nabhi chakra.

Chi abbia questo temperamento e questa mentalità molto subdola, non è assolutamente in pace. Non avrà pace finché non sarà andato ad appiccare un incendio a casa di qualcuno. Una persona così non sa pensare al bene degli altri. È necessario che questi individui purifichino il loro Nabhi chakra.

Poi ci sono persone chiacchierone, che non hanno rispetto per gli altri, specialmente quelle che parlano a vanvera di Sahaja Yoga.

Costoro devono purificare il loro Nabhi chakra. Questi individui sono molto raffinati in fatto di cibo, non mangiano tanto; non variano molto, non mangiano tanto ma sono dei buongustai.

Insistono che il tè deve essere eccellente, vogliono una cosa e un’altra, sono molto esigenti.

Sono molto difficili anche per quanto riguarda le donne. Prima diventano grossolani a livello dello Swadishtan, e vogliono un tipo particolare di donna; in quel caso sono selettivi ed altro. Una persona così dovrebbe cercare rifugio in Vishnu.

Il significato di Shri Vishnu è simbolico: non significa essere indù, cristiano o musulmano. Shri Vishnu è palankarta, Colui che procura sostentamento al mondo.

Chi ha imparato cosa significhi prendersi cura di tutti come una madre, non è esigente riguardo al cibo. Se qualche madre ha delle fisime al riguardo, allora dovrebbe nutrire quattro o cinque bambini: tutta la sua fissazione svanirà.

La donna molto esigente riguardo al cibo non può prendersi cura dei bambini, poiché i bambini useranno il vasino, faranno la pipì, faranno questa e quella cosa e lei si irriterà. Dovrebbe nutrire otto, dieci bambini e la sua fissazione presto svanirà.

C’è un senso nel correggere noi stessi. E osservate per conto vostro se provate sentimenti di avversione nei confronti di chiunque. Se si provano sensazioni di avversione per una cosa o un’altra, si dovrebbe dare da mangiare a otto, dieci cani. Allora si risolverà.

E un altro punto che sarà di aiuto è andare in profondità in Raja Yoga.

Per Raja Yoga non intendo dire di essere così (come i praticanti del Raja Yoga comunemente conosciuto, ndt). Intendo dire di tendere alla gloria di Lakshmi.

Ora, la gloria di Lakshmi non significa avere denaro o un marito. Il significato di Lakshmi è molto ampio.

Ora, al di sopra del Manipur chakra si trova - (dopo) Brahma, Vishnu, (c’è) Mahesh (Shiva) - il Cuore.

[Fine della registrazione audio]

