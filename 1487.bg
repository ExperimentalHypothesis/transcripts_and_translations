Shri Kartikeya Puja. Grosshartpenning, Munich (Germany), 13 July 1986.

Съжалявам, че закъснях. 

Не знаех, че програмата е на такова красиво място. Тук виждате една прекрасна картина на Микеланджело, изразяваща желанието на Божественото, на вашия Отец, да ви спаси, да ви помогне и то работи. В Германия се случиха много агресивни събития и нанесоха опустошения върху западния живот, върху всичко. Ценностната система беше разрушена, представата за дхарма се обърка, жените започнаха да се държат като мъже и толкова много хора умряха. Много младежи умряха, много, много млади. Всички техни желания не се изпълниха, животът не им донесе нищо друго освен война. Тя беше като гореща вълна, която дойде и разруши всичко по-фино. Когато Природата си взема почивка, или е гневна, тя разрушава всички груби неща, но когато човешките същества започнат да рушат, разрушават дори дори по-фините, като ценностната система, характера, целомъдрието, невинността, въздържаността. Сега войната е на фино ниво. Трябва да разберем сега, че всички тези неща са довели до ефекта на разрушение на Запада, на западната личност. 

Така че първото усилие, което трябва се да направи, е да се поправи ефекта, да се оправят нещата, човек да стъпи на краката си. Защото хората изгубиха личността си, традициите си, те нямат пристан, нямат корени, а започнаха да се движат към нищото, което ги връхлетя, като към някакво интелектуално преживяване.. Жените станаха много независими и си помислиха, че могат да решат проблемите си. А стигнаха до там, че заприличаха на мъже. Тук проблемът се прояви още по-зле: защото жената е жена и само съвсем малко нещо в нея може да се нарече мъжко и когато тя се опитва да избягва това, което е, а да развива онова, което е малко в нея, тогава става странна и смешна. Може да бъде обладана от духовете на много мъртви мъже, желанието й да се държи като мъж може да привлече толкова много бхутове, които искат да влязат в ума на жената. И когато бхутовете го сторят, имат дрехите на жена, но умът им е на дявол. A жената не може да го види, защото може би с тези дяволски неща в светския живот тя може да има голям успех. Може да бъде по-добра от другите жени. Може да доминира всички; такива жени могат да станат педантични като мъжете, подредени, чисти, излъскани, лишени от всякаква красота и нежност и това е абсолютен факт. В крайна сметка подобни жени стават като вампири и въпреки че войната е свършила, мисля, че продължава чрез жените в Германия. 

Чувала съм за подобна атака и в миналото, когато са се появили амазонките. Сега историята отново се повтаря. Онзи ден имах интервю с една германка и останах смаяна от нейното отношение, защото почувствах, че вътрешно тя е все още нацист, че някакъв нацистки бхут се е вселил в нея. Тя беше двойнствена личност – от една страна говореше много мило, а от друга – беше нацист и фашист. Вадеше много коварни аргументи. Първото нещо, което могат да направят подобни хора, е да кажат, че симпатизират на потиснатите, каквито са индийците: “Индийците са арийци, ние сме арии и симпатизираме на арийците.” Индийците са духовни хора, а фашистите уж се чувствали индийци. Можете ли да си представите? Въпросът е да се подобри качеството на живот. Качеството на мъжете е различно от това на жените - казвала съм ви го много пъти - и ако жените се опитват да са като мъжете, няма да постигнат нищо подобаващо. Имали сме много такива примери. 

Виждали сте жената на Мао. Виждали сте жената на Чан Кай Ши, а сега и тази нова госпожа Карлос. Така ли й беше името? Ах да, Маркос. Толкова много подобни жени има. Винаги създават суматоха, когато се опитват да се правят на мъже. В историята е имало много велики жени. Жените в Индия са много способни и добре подготвени, като например Джансики Рани, която се бори против британците. Тя беше вдовица, връзваше детето си на гърба и се биеше с британците. Говори се, че конят й скочил от 50 м от кулата на един форт и британците са написали: „Въпреки че хванахме Джансики Рани и победата е за нас, славата е за Джансики Рани”. 

Имахме велики жени в Индия. като Нурджахан – друга велика жена, като Чанд Биби, като Ахалябай, но всички те бяха жени и нямаха егото на мъже. Когато се налага, жената може да работи, да работи заедно с мъже, но няма нужда да става мъж. Ще ви дам един пример със самата себе си. Трябваше да построя къщата ни в Лъкноу. Направих го чисто по женски и построих една много хубава къща - по-добра от която и да е строена от мъж, и то много евтино. Какво би направил един мъж? Най-напред ще вземе архитект, после двамата ще премерят всичко и ще се опитат да напаснат всичко. После поради егото си, мъжът ще отиде на някое скъпо място, в някой скъп магазин, където ще купи всичко и ще го излъжат. След това пак поради егото си ще наеме скъпа работна ръка и ще назначи някой ръководител, който да отговаря за всичко, да отговаря. 

Аз я направих по много различен начин. Имах парите и отидох при хората, които имаха най-добрите тухли. Къщата щеше да бъде тухлена. Какво друго беше необходимо? Все едно, че жената ще готви някакво ястие. Добре, нужни са ви още пясък, а също цимент, стоманени пръти и работна ръка. Но Аз не действах, както го правят мъжете Отидох и намерих човека, който продаваше най-добрите тухли. Той каза: “Нямам достатъчно пари, защото трябва да напълня цялата пещ с тухли и да я запаля, а за това се изискват първоначални пари”. Отговорих: “Добре, ще купя една цяла пещ с тухли, цяла. Колко пари ще ми вземеш?” “Пет хиляди рупии са достатъчни –каза той. 

Но ако пещта изгасне или нещо се случи, всички тухли изгарят и това си е за Ваша сметка”. Казах: “Няма значение, пиши една пещ на Мое име”. Така купих тухлите в цялата пещ от него, всичките. Това е пещ, в която се нареждат всички тухли за печене, а после тя се покрива с кал и се запалва отдолу. Понякога е възможно всичко да се развали или да се изпочупи. Но му казах: “Добре, направи както ти казвам, но само за 5000”. А когато тухлите са чудесно изпечени, щяха иначе да струват не по-малко от 50 000 рупии. После отидох на реката и попитах: „Колко би струвала една огромна купчина пясък?” Отговориха ми: “Понеже сега е лято, ще струва много малко, но ако е зима, ще струва доста повече”. Един мъж би казал: “Добре, имам нужда от толкова. Донеси ми го.” А после като му потрябва още, ще купи още. 

Но Аз не направих така, а си казах: “Лятото е хубаво нещо - продават евтино. Защо пък да не купя всичкия пясък?” И купих всичкия пясък, цялото количество. После отидох при търговците на желязо. Попитах ги: „Как върви желязото?” Отговориха: “Трябва да направите поръчка. Но ако го купите насипно, ще излезе по-евтино. А ако платите на място, ще платите еди-колко си.” Казах: “Добре, поръчвам го така”. И всичко беше готово, точно като при готвенето - подготвяте всичко и сте готови. Освен това имахме нужда от дървесина и хората казаха: „Дървото идва от Непал.” Отговорих: „Добре. Какво още ни трябва?” Отвърнаха: “Може да се купи дърво и от други места”. Така че отидох в гората на Джабалпур, в центъра на Индия, и там го поръчах. 

Цялата дървесина беше току-що нарязана, прясно нарязана, и имаше разпродажба. И купих много дървесина от там - Всичко взех. А освен това купих и мрамор. До този момент никъде не бяха използвали такъв мрамор. Казах си: “Много просто, мога да използвам този мрамор за всичко”. И от онова място купих наведнъж дървесината и мрамора. Стигнах и до работната ръка. Попитах Мои приятели дали познават добри работници, които са добри зидари. Казаха: „Този е добър, онзи е добър”, така че ги повиках. Казах им: “Вижте, може да останете в къщата ми. 

Ще ви храня добре, ще ви давам добра храна и ще се грижа много добре за вас”. Така се настаниха в дома ми със семействата си, а Аз им готвех. Така ги спечелих напълно и бяха готови да направят всичко за Мен, абсолютно. Бяха толкова любезни с Мен. И щяха да използват нови техники, които знаеха. Щяха да създадат ефекти от цимент върху мрамора, да вложат цялото си умение. Така за година бе създадена тази огромна къща с 20 спални и 5 трапезарии И не само това, но никой не можа да повярва, че цената на къщата беше една десета част от онова, което би взел един архитект. И всичко беше записано толкова добре, направено така добре, защото не знаех как да водя сметките. Но правех следното. Всеки ден си казвах: “Добре, днес ще взема толкова пари и ще похарча точно толкова”. 

Записвах си всеки ден и така нито една рупия не липсваше. Никой не можеше да ми търси сметка. Нямаше никакъв проблем, иначе ако държавни служители си строят къща, имат куп неприятности, приходите им се облагат с данъци, всякакви главоболия имат. А Аз построих такава огромна къща с толкова малко пари. Хората чак казваха, че дори Тадж Махал би се срутил, но не и тази къща. Защото направих солидни основите и всичко останало, купувайки евтино тухлите. Купих цяла пещ тухли за никакви пари, а после половината ги продадох, защото бяха останали много тухли. После продадох остатъка от пясъка, който бях купила, на двойна цена, защото не ми трябваше повече. Така пясъкът ми излезе базплатно. Купеното от Мен дърво беше нарязано както трябва и го оставихме в едни малък контейнер, където то стана напълно – как се казва – водоустойчиво. 

Взех и използвах само половината от него за 100 прозореца и 60 врати, а останалото го продадох. А дори и малките парчета дърво бяха продадени за дърво за горене – как се казва - за огрев. Представете си, продадохме една част за дъски, а другата - за колиби. Но трябваше да готвя за работниците, да се грижа за удобствата им. Дадох им хубави одеяла и добри легла за спане и всичко останало, така че бяха много щастливи. Ето така работи една жена и всички бяха смаяни. и не можаха да открият никакви грешки при Мен, никакви грешки в нищо. А на приятелите на съпруга ми казах да стоят на 5 мили от Мен. Тъй като той работеше с министър-председателя, хората можеха да кажат: „Да, ама тя взима подкупи” или нещо такова. Освен това щеше да има и друг проблем - да идват и да ми казват: „Това не е добре, онова не е добре”. 

Държах настрана, защото могат само да спорят, мъжете могат само да спорят. Жените създават резултати! Без никакви празни приказки. Казах: „Не правете нищо. Оставете Ме сама да си върша работата”. В компанията на работниците чудесно си построих къщата, мисля, че е хубава къща, която дори заснеха на филм, и можете да видите къщата, която построих. Така една жена–Сахаджа йогини трябва да развие тези си специални качества, защото е много интуитивна, жената е много интуитивна. Винаги стига до правилния извод за нула време, ако е жена. Но ако е половин мъж и малко жена, тогава не знам какво точно е тя. Жената трябва да се опита да бъде жена, толкова е силна. 

Тя е могъща като Майката Земя, която може да понесе всяко нещо и може да даде всичко най-добро вътре в нея. Изключително жертвоготовна, щедра, търпелива, любяща и прощаваща. Когато мъжете развият женските качества, тогава стават светци. А не други и да тичат подир жените или да вършат всякакви глупости. Мъжете трябва да бъдат вирас, смели - да бъдат галантни, да бъдат безстрашни. Трябва да бъдат смели, но заедно с това да развият състрадание и прошка. Но мисля, че в Германия се получава тъкмо обратното и откривам, че е често срещано също сред западните Сахаджа йоги. Жените развиват ужасно его. В Индия жените работят. Вършат всичко. 

От много отдавна имаме големи ораторки, те са добре познати. Но те нямат его. Моята майка имаше почетна титла, а в онези времена имаше само две или три жени с такава научна степен. Но никога не съм виждала тя да има его Едната ми дъщеря завърши архитектура и вътрешен дизайн, но сега тя не работи, защото съпругът й работи. Да, но тя прави къщи за другите, рисува за другите, помага безплатно на другите и има толкова приятели. Какво е постижението на една жена? Да има повече хора около нея, повече човешка сила - да има повече хора около себе си. А какви са способностите на един мъж? Да плаща всички сметки за къщата. Мъжете трябва да плащат застраховки, ремонт на колата... Оставете ги да вършат тая мръсна работа. 

А жените получават писма на обич от децата си, от съпрузите си, от близките. И са обичани, за тях се грижат. Сега понеже жените заприличаха на мъже, нямат всички тези преимущества. Преди ако жена пътуваше в автобус, мъжете щяха да й остъпят място да седне. Днес никой не го прави. Веднъж една възрастна жена пътуваше, а един младеж си седеше. Попитах го: “Защо не й отстъпиш място да седне?” Той каза: “А защо да го правя? Аз нося панталони, и тя носи панталони?” Възрастната дама носеше панталони и затова той каза: “Защо да й отстъпвам място? Тя носи панталони, и аз нося панталони. Каква е разликата?” Така че губим нашето предимство и привилегия, като се превръщаме в мъже. 

А какво печелим, какво печелим? Всъщност, мисля, е точно обратното. В днешни времена жените са много повече роби на мъжете отколкото преди. Те се разстройват. Да речем, че една Сахаджа йогини Now има сериозен блокаж и някакви проблеми. Първото нещо, което ще си помисли, е: “О, боже, сега съпругът ми ще ме напусне, ще вземе децата. Къде ще отида тогава?” А никога не мисли за Сахаджа Йога. Но трябва да кажа, че срещнах една изключителна жена, истинска жена. Тя каза: “Майко, тъй като съм шизофреничка, искам да изляза от Сахаджа Йога. Ще се разведа със съпруга ми, не искам да виждам децата”. 

Сахаджа Йога е много по-важна от мен, от съпруга и децата ми.”. Казах си: „ Ето това е жена.” Тя продължи: „От дете съм шизофреничка. Едва сега го разбрах, а и пак се влошавам”. Но жените предимно се тревожат за себе си - “О, господи, ще трябва да напусна съпруга си”. Тоест, онова, което са правили, е да са залепени като гъби към мъжете си. “Ще трябва да напусна децата си”. А защо не напуснете Сахаджа Йога? Ако смятате, че Сахаджа Йога е най-важното нещо, може също да преодолеете шизофренията. Защо Бог да ви помага? Вие просто мислите като обикновена жена - само за себе си, притеснявате се само за себе си, но не и за Сахаджа Йога. 

Същото е и с някои мъже, но мъжете не се страхуват толкова, защото мислят, че могат да стоят здраво на краката си. А жените трябва да знаят, че те сега са Сахаджа йогини, Сажаджа йогини, и Майка ще се грижи за тях. Но ако се тревожите само за себе си, за съпруга си, за дома си, за децата си, то тогава сте безнадежден случай, повече не сте жена. Това не е признак за добра жена. Жена е тази, която обича всички деца. Способността й да обича е огромна. Но ако жената стане стисната, ако стане дребнава, тогава не е жена. Вече ви казвах за Моите внучки. Попитах ги: “Какви искате да станете?” Бяха много малки, а казаха: “Искаме да станем медицински сестри или стюардеси”. Попитах ги: “Защо, какво има толкова в тези професии?” Отговориха: “Бабо, само с тези две работи можеш да раздаваш храна на хората”. 

Няма друга работа, при която наистина можеш да храниш другите. Радостта да храниш другите е по-голяма от това да пишеш документи в офиса. Абсолютно, казвам ви. Толкова е ужасно да пишеш по папките в офиса. По-добре сгответе нещо вкусно, като си мислите колко хора ще се нахранят и ще се радват, вместо да вършите тази глупава работа. Но жените изгубиха мозъка си. Главата им не е на ниво. Съвсем оглупяха. В Германия сега трябва много да внимавате, в Австрия трябва много да внимавате. Австрийките са страхотни жени, но трябва да кажа на германките: не се опитвайте да бъдете мъже. 

Първо, най-добре е, за да престанете с това, е да не говорите прекалено. Ако заприказвате като мъже, тогава всички бхутове ще влязат във вас и ще заговорите само като мъже. И тогава ще видите как мъжете биват контролирани. Ние, индийките, знаем как да контролираме мъжете си много по-добре от вас. Защо при нас няма разводи? Защо нямаме проблеми? Да, караме се, това е без значение, но мъжете ни не тичат подир други жени. Ние не се докарваме - не толкова - не ходим на фризьор, не се разкрасяваме и други подобни. Така че развийте самоуважението към себе си. Вие сте шакти, вие сте силата. 

Ако направите от мъжете си зелки, какви ще бъдат децата ви? Единствено зелки. Уважавайте ги, направете ги мъже, наслаждавайте се на тяхната мъжественост. Тогава те никога няма да ви изоставят. Няма място за състезание между вас. Откривам, че основният проблем днес в Германия е, че жените са изгубили своя здрав разум. Това е, което абсолютно усещам за германките. Занимавайте се с музика, с изкуство. Такъв голям избор има. А кого помнят хората днес? 

Кого помнят? Музиканта Моцарт. Всички помнят Моцарт, дори и върху шоколад ще го видите. Не знам дали бедничкият някога е ял шоколоад или не. Или хората ще си спомнят за Микеланджело, или за Леонардо да Винчи, или за някой от този сорт. Никой не си спомня кой е бил деловодител по онова време и е тичал с папките нагоре-надолу. Така че жените притежават нещо, което може да е вечна ценност, което трябва да бъде развито. Най-великото нещо е, че жената може да обича, да обича. Но когато стане егоистична и егоцентрична, когато започне да се тревожи за себе си, тогава в любовта й няма красота. Днес подхванах специално тази тема, защото ще ме боготворите като Картикейа. 

Картикейа беше син на Парвати Ума, която беше просто майка на двете деца – Ганеша и Картикейа. И веднъж двамата родители, Шанкара и Парвати, казали: “Който от вас двамата първи обиколи Майката Земя, ще получи специална награда”. А Картикейа, който беше мъжка сила – абсолютно - каза: “Добре, ще тръгна с моя собствен превоз”, който е паун. А Ганеша си каза: “Я се виж, та ти си малко момче. Аз не съм като него, а и моят превоз е една малка мишка. Как ще се справя?” Но после си помисли: “Моята майка е по-велика от цялата вселена. Какво е тогава Майката Земя?”. Така че Картикейа излезе навън да обикаля Майката Земя. А Шри Ганеша обиколи три пъти майка си и спечели наградата. Заради качествата си на майка, тя е най-великата за Шри Ганеша, дори е по-високо от Садашива. 

Но изненадващото е, че на Садашива това му харесва - да уважавате вашата майка, майчинството във вас, женствеността във вас Където жените са достойни за уважение и са уважавани, там обитават боговете. Жените са много важни. Разбира се, трябва да обвиня и западните мъже за начина, по който са малтретирали жените, изолирали са ги от религията и винаги са ги подценявали. Имам предвид, че в Индия мюсюлманите го правят, но западните мъже са много изкусни, агресивни И го правеха нарочно, подтискаха жените си. Няма значение, простете им и се опитайте да бъдете жени. Много силни. Силите на жените са тези на любовта, които са силите на Бог и те трябва да бъдат използвани. А да използвате други интелектуални аргументи, е безсмислено. Не си хабете енергията с това. Бих желала специално Сахаджа йогините от Германия да станат все по- и по-женствени. 

Това не значи само да готвите добре, а е отношението ви към живота. Да мислите по-широко - – че цялата Сахаджа Йога зависи от вашата способност да обичате. Трябва да бъдем изключително любящи, изключително мили, грижовни към Сахаджа йогите, да им даваме цялата възможна радост. Иначе в тази страна жените могат да станат като вампири. Така че бъдете много внимателни. А на мъжете трябва да кажа, ако има истински жени, трябва да ги уважавате, трябва да им дадете всички привилегии, да се грижите за тях. Жените се грижат за децата, но вие им дайте цялата си подкрепа, всички пари, от които се нуждаят. Не искайте да ви се отчитат, а ги оставете те да се оправят с парите. Най-много да банкрутирате, както е сега. Но първо вижте какво е отношението им към Сахаджа Йога. 

Виждам как от семействата, в които жената отговаря за кесията, винаги получаваме повече пари за делата на Сахаджа Йога отколкото от къщите, в които мъжете контролират парите. Много е изненадващо, но когато мъжете контролират парите, трябва да мислят за колите си, трябва да мислят за толкова големи работи, но ако жените контролират, знаят как да спестят пари, както Аз ви показах как спестих пари. Мъжете никога не могат да спестят, никога няма да спестят. Само жените могат да пестят, но ако имат по-широки интереси. Иначе ако жените са интересуват само от себе си, изхарчват всички пари. Отивайки в магазина да купят риза на мъжа си, ще купят само сарита за себе си, наистина могат да го направят. Но ако имат по-широки интереси, по-възвишени интереси, то могат да използват парите толкова умно, че винаги ще имат пари за харчене за другите. Какво правя Аз? Колкото и да ми даде съпругът ми за домакинството - което е доста, трябва да кажа –не се отпускам да харча, а ходя по големите пазари да пазарувам, опитвайки се да пестя по този начин, пестейки от дрехите за Мен. За първи път наскоро си дадох пуловерите на скъпо химическо чистене. 

Ето така жената пести и после харчи за най-необходимите продукти. Защото това е истинското й удовлетворение. Ако развием подобен баланиран подход към съпружеския живот, към социалния живот, ще бъдем идеалните хора на този свят. Много ясно съм ви говорила и за училището. Сега ако искате да чуете отново Бих помолила да ми донесат брошурата, за да я прочета. Носите ли я? Искаха да я прочетат. Моля? Не си я донесъл - типично по мъжки. Мъжете сами казаха, че искат да я прочетат тук, а вижте... Ако помолите мъжете да сготвят, нищо няма да се получи. 

Така че... Шри Матаджи, с цялото ми уважение бих желал да Ви попитам изобщо има ли някакво предимство да си мъж? Без мъжа жената не може да изрази себе си. Не може да се изрази себе си, защото тя е потенциалът. Той е кинетиката. Това е напълно относителна терминология. Не можете да съществувате без мъжете, не можете. Да предположим, че имате цялото благоухание на Майката Земя. Докато нямате цветята, как ще разберете, че съществува благоуханието на Майката Земя? Мъжете са по-важни, иначе онова, което ще стане, е че цялата им енергия ще се похаби. Така че ако жените са Майката Земя, вие мъжете сте цветята. 

Предимството – вие сте хора – е, че всеки ви вижда Обикаляме като Картикейа. Какво да правим, такива сте. Не можете да си седите у дома. Дори и във влака не можете. Ако пътувате с влак, скоро ще откриете, че щом той спре, всички мъже ще слязат. Не могат да седят на едно място. Казвала съм на съпруга ми: “Какво е това? През цялото време си все вън от къщата. Защо не можеш да седнеш у дома за известно време? Трябва да седнеш!” Той отговоря: “Не, по нашия край ако един мъж си седи в къщи, му викат гхаргусана, тоест, който си седи през цялото време у дома”. 

А Аз го питам: “А как казват на мъжа, който през цялото време бяга от вкъщи – гхарбхаджна, беглецът, който винаги бяга?” Трябва да има нещо по средата. Това е чисто мъжка черта, добре. Но че чрез Сахаджа Йога можем да постигнем известно равновесие между двете неща. Това е то Сахаджа Йога – дава равновесие. После започвате толкова много да се радвате на компанията на другия, че дори и у дома си се радвате, навън също се радвате. Можете да бъдете заедно както вкъщи, така и навън. Интересите ви са същите, защото интересът ви е станал един. Като цветята, които падат на Майката Земя, я правят благоуханна и после можем да кажем, че Майката Земя е благоуханна и затова красива. Ясно е, нали? Относно образованието вече съм ви давала напътствия и съм ви казвала, че не бива прекалено да се превъзнасяме по Мария Монтесори или нещо подобно. 

Ние ще имаме училища на Сахаджа Йога. Другото са глупости, защото съм виждала хора, които преподават по метода на Мария Монтесори. Жените са станали ужасни. Смаяна бях от огромното его, което са развили в себе си. По-добре станете учители в Сахаджа Йога и това ще бъде училището на Сахаджа Йога В Сидни или в Мелбърн, открихме чудесно училище в Мелбърн и скоро ще имаме подобно в Сидни. Съвсем открито то е училище на Сахаджа Йога и няма от какво да се страхуваме. Открито това е училище на Сахаджа Йога и хората получиха толкова много от него. Защо трябва да се пазим толкова? Трябва ясно да кажем навън, че е училище на Сахаджа Йога. Така че и вие, учителите, станавате експерти по Сахаджа Йога. 

И трябва да бъдете добри Сахаджа йоги или Сахаджа йогини. Не бива да бъдете егоисти или да има его във вас. Те не бива да имат блокажи. Всеки, който има блокаж, не е добър учител за Сахаджа Йога. Това не е като в училище тип ”Мария Монтесори” - през нощта учителката пие, пуши, а на сутринта е учителка в “Мария Монтесори”. Тук първо трябва да бъдете Сахаджа йогини и само тогава може да преподавате в училище на Сахаджа Йога. Трябва да имате качествата - много е важно, както и че трябва да имаме ученици, които са Реализирани души или които могат да получат Реализация. Добре. Днешната пуджа е специално на Картикейа. Може да се каже, че Картикейа представлява великия водач или лидер на всички гани, нещо като главнокомандващ. 

Ганеша е царят, но Картикейа е главнокомандващият, а и немският характер е да командва всичко. Ще направим тази пуджа, където мъжете ще командват техния Дух и техните мъжки качества, а жените ще командват своите женски качества. Да командваш е различно от това да бъдеш господар. Господарят притежава, а командирът – не. Не притежава, изгубено е. Притежанието също е изгубено, ние просто командваме. Това е сътоянието, до което трябва да достигнете сега - от състоянието на Ганеша до това на Картикейа. Точно обратното. Ганеша е прекрасен, Той е Царят, седящ си спокойно със всичките сили. Нали? Добре, невинността е налице. 

Но Картикейа е Този, който командва невинността, дава ви силата да й заповядвате. Той заповядва. След Гуру Пуджа е по-добре да имаме силата да командваме другите, а този заповеден дух идва в мъжете чрез техните приказки, чрез техния динамизъм, чрез техните лични постижения. А при жените – чрез тяхната сила да обичат, чрез тяхната търпимост, чрез тяхното благо поведение, прошка, състрадание. Така че нека днес развием това да можем да командваме, а не онова което притежаваме, и да сме в състояние да командваме. Надявам се, че разбирате какво е Картикейа. Нека Бог да ви благослови! Нека да започнем пуджата. Кой направи това? Кой изработи този Ганеша? 

Толкова е красиво. Много сте добри, трябва да кажа. Бог да ви благослови! Вземи няколко германки също да я направят. Нека да имаме тук още няколко души от Германия. Жени, разбира се. Жени, разбира се. Тази жена, която направи Шри Ганеша, също ли е германка? Тя също трябва да мие Нозете. Всички онези, които Ми писаха писма да дойда в Германия, трябва да излязат и да измият Нозете ми. 

Нека Бог да ви благослови! Да ви благослови Бог! Благодаря ви! Извадете това. А сега изнесете и това. Няма нужда. Ще я наречем Камала, Камала. Камала е името на богинята, нали? Лакшми, Камала. Нека Бог да ви благослови! 

Може малко да попеете, защото има още две жени. И Хуго също трябва да го направи. Добре. Това е. Нека Бог да ви благослови! Елате от другата страна. Кои са жените сега? Има ли още жени? Свършиха ли? Добре. Използвайте същата вода. 

Те могат да използват същата вода, защото водата вече е много. Сега можем да кажем хилядата имена на Картикейа. Не, сто и осемте. Мисля, че 1000 биха били добра идея, но нека да са 108. Нека видим как ще се получи със 108. Кажи ги високо. Кажи ги високо, не е ясно. Не, още не. Дай му още едно, остави го да каже още едно, защото трябва да е ясно, иначе няма смисъл. В тези 108 имена, ако забелязахте, е показано, че Картикейа е невинността, която действа в Дясната страна, в Пингала, а също е много тясно е свързана с Прана. 

Това ви дава Прана. Прана е жизнения дъх, който поемаме при вдишване и издишване, Така че е свързана с Дясната страна. А също е свързана с Анантари. Анантар е змията, Шеша, който е братът на Вишну. Така Той е представен тук като Картикейа. Наричат го Анантар. Така че Той е огънят. Той е Този, който запалва вътре във вас способността да изразходвате силата, а също и способността да командвате хората, а също способността да бъдете човек изпълнен с блясък. Виждате, че един невинен човек може да бъде много бляскав. Всички тези способности са изразени във формата, сварупа, състоянието на Картикейа. 

Днес, боготворейки Картикейа, трябва да знаем, че Картикейа сега е събуден в нас. И чрез тази способност трябва да се борим. В крайна сметка Той е Нишкаланка. Той е Този, който е крайният. Така че от Ганеша през Христос, към Нишкаланка. Това са трите етапа, през които минава невинността. През Ганеша до Картикейа и сега до Христос. И от Христос до Нишкаланка. Във формата на Нишкаланка Той е невинност, понеже няма Каланка – няма дори петънце по Него, нищо. Той е абсолютно чист, непорочен. 

И е страховит. Освен това има всички качества на Екадеша Рудра. Тоест единадесетте качества или сили на Шива, които могат да убиват. Така Той има способността да убива и разрушава злото и да дава благословии и смелост на своите последователи. Това е последната инкарнация, наречена Калаки. Или с прости думи го наричате Калки, всъщност е Нишкаланка. Той е Белият кон. Така че именно Картикейа е Този, който седи на бял кон. Ето как сега невинността израства във вас до нивото на Картикейа. Това се случи днес в тази земя, както я наричате Дойчланд /Германия/, където Картикейа трябва да бъде роден във вас, пробуден във вас. 

Нека Бог да ви благослови! Сега ако искате, може да изпеете още една песен, като „Йа Деви Сарва Бхутешу”, която пожелаете. Искам да дойдат жени – седем омъжени жени - и да Ми помогнат. Ще започнем първо с малките момичета, ако има такива тук. Да излязат момиченцата. Малко по-късно, когато ще ми слагате гирлянда. Ясно ли е? Сега да дойдат момичетата. Къде са те? Всички момичета да дойдат. 

Кои са всички други момичета, които са тук? Добре. Приближете се. Правилно, елате. Вие двете също се приближете. Добре, вие също елате, и двете. Седнете, седнете. Ако има друго неомъжено момиче, неомъжена девойка, моля да дойде. Някоя, която още не е женена. Друга, да дойде. 

Отнесете това. Помоли някой да го премести. Шри Матаджи, първо преди да изпеем химна на Богинята бихме желали да прочетем пред Вас един вариант на „Отче наш”. „Майко наша, Която си на земята, да се свети Твоето име, да дойде Твоето царство, да бъде Твоята воля както на земята, така и на небето. Твоите Божествени вибрации дай ни днес и прости ни прегрешенията, както и ние прощаваме на нашите длъжници. И не ни въвеждай в майа, но избави ни от злото. Защото Твои са Бащата, децата и славата во веки веков. Амин”. Толко е мило. 