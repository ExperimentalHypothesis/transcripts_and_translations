Puja for the 67° Birthday, Sydney (Australia), 21 March 1990.

Τι μεγάλος ενθουσιασμός σε όλον τον κόσμο! 

Ολόκληρο το Σίδνεϋ, νομίζω, ότι έχει κατακλειστεί από τα λουλούδια τους. Και λένε τόσα ωραία πράγματα, οι κάρτες και τα γράμματα και τα όμορφα ποιήματα, τα όμορφα τραγούδια των παιδιών. Οι λέξεις δεν μπορούν να εκφράσουν το αίσθημα μιας τόσο μεγάλης αγαλλίασης και ειλικρινής ευτυχίας. Χρειαζόσασταν μία Μητέρα να σας φροντίζει, να ενδιαφέρεται για σας και να μπορεί να σας μεταμορφώσει με πολλή σοφία. Σε κάθε γενέθλια ανακαλύπτω, ότι οι Σαχάτζα Γιόγκις διευρύνουν τις καρδιές τους και συνειδητοποιούν πως δεν είναι πια σταγόνες, αλλά ένα αναπόσπαστο μέρος του ωκεανού. Και ότι αυτός ο ωκεανός, θα τους δυναμώσει και θα τους φροντίσει. Είναι ο ωκεανός που θα τους θρέψει. Και ο ίδιος ωκεανός θα τους καθοδηγήσει. Έτσι, η σύνδεση της σταγόνας με τον ωκεανό, πρέπει να εδραιωθεί πλήρως. Συνεπώς οι περιορισμοί της σταγόνας, πρέπει να διαλυθούν εντελώς μέσα στην απεραντοσύνη του ωκεανού. 

Με φροντίδα και με το να λέμε όμορφα πράγματα μπορούμε να αυξήσουμε το βάθος της συλλογικότητας και με την ειλικρινή επιθυμία να είμαστε συλλογικοί. Η επιθυμία να είμαστε συλλογικοί πρέπει να είναι πολύ ειλικρινής. Έτσι, θα αρχίσει η διεύρυνση της ύπαρξής σας. Το πρώτο πράγμα που χρειάζεται, είναι η ειλικρίνεια με τον εαυτό σας. Φυσικά, επειδή ερχόμαστε από την κατάσταση της σταγόνας, από μια σταγόνα, μια μικρή περιορισμένη σταγόνα, από αυτήν τη φάση, γι' αυτό περιστοιχιζόμαστε συνεχώς από αυτούς τους περιορισμούς. Αλλά πρέπει να δούμε το δικό μας όραμα: τι θα γίνετε στο μέλλον, τι θέλετε να γίνετε στο μέλλον. Έτσι, η ίδια η ειλικρίνεια στην ιδέα ότι θέλετε να είστε συλλογικοί, η ίδια η ειλικρίνεια σε αυτό θα διαλύσει όλα τα εμπόδια. Αν έχετε ειλικρινά έναν σκοπό, οποιοδήποτε σκοπό, τότε ξεχνάτε τον χρόνο, ξεχνάτε την κούραση, τα ξεχνάτε όλα, θέλετε να πετύχετε το σκοπό σας, ακόμα και για μικρά πράγματα. Τώρα ας δούμε, από που πηγάζει αυτή η ειλικρίνεια. Υπάρχουν δύο τρόποι με τους οποίους μπορεί να δουλευτεί η ειλικρίνεια. 

Πρώτα, πρέπει να δείτε τι είναι για σας η Σαχάτζα Γιόγκα, τι σας έχει δώσει. Σας έχει δώσει Αυτογνωσία, σας έχει δώσει αυτό το ευρύτερο όραμα, σας έχει δώσει συλλογική συνείδηση, σας έχει δώσει τη συνείδηση χωρίς σκέψη και τη συνείδηση χωρίς αμφιβολία. Έχει αναδείξει μια νέα προσωπικότητα από μέσα σας, σαν ένα αυγό που γίνεται πουλί. Και τώρα είστε πουλιά και δεν μπορείτε να γυρίσετε πάλι στο κέλυφος. Θα συνειδητοποιήσετε τι έχει κάνει η Σαχάτζα Γιόγκα για σας και συνειδητοποιήσετε επίσης τι έχετε εσείς επιτύχει, ότι έχετε δηλαδή επιτύχει τη γνώση, τη γνώση της Κουνταλίνη που ήταν μια μυστική γνώση όλα τα χρόνια, απόλυτα μυστική γνώση. Κανείς δεν ήξερε γι' αυτήν, ήταν όλα κρυμένα. Έχετε όλη τη γνώση σχετικά με την Κουνταλίνη, πολύ καθαρά, χωρίς να έχετε πάει σε κανένα σχολείο ή πανεπιστήμιο, πουθενά. Χωρίς να έχετε πάει σε κανένα εργαστήριο, έχετε πειραματιστεί με αυτήν, έχετε ανακαλύψει τι είναι η Κουνταλίνη. Έχετε δει με τα ίδια σας τα μάτια, το ανέβασμα της Κουνταλίνη, έχετε δώσει Αυτογνωσία σε ανθρώπους. Έχετε ήδη βιώσει, όχι μόνο τη δροσερή αύρα του Αγίου Πνεύματος, αλλά έχετε επίσης βιώσει τις δικές σας δυνάμεις. 

Επίσης έχετε δει, ότι έχετε γίνει πραγματικά τόσο διαφορετικοί από αυτό που ήσασταν, όσον αφορά τη γνώση και την κατανόηση των πραγμάτων. Η γνώση είναι μέσα σας σε τέτοιο βαθμό, ώστε έχετε τη δικαιοδοσία να ανυψώνετε την Κουνταλίνη των άλλων, πράγμα που δεν είχε γίνει από κανένα μεγάλο άγιο στο παρελθόν, από κανένα μεγάλο προφήτη ή Μαχαρίσι, από κανέναν από τους σπουδαίους εκείνους ανθρώπους που έζησαν κάποτε. Μόνο πάρα πολύ λίγοι άνθρωποι είχαν την ικανότητα να ανεβάζουν την Κουνταλίνη, όλα εκείνα τα χρόνια, ικανότητα που τώρα εσείς έχετε. Κατανοείτε τι είναι τα τσάκρας και μπορείτε να διαγνώσετε, ακόμα και τα παιδιά μπορούν να το κάνουν. Κάτι που δεν καταλαβαίνουμε πόσο σημαντικό είναι! Στο ανθρώπινο επίπεδο δεν ξέραμε λέξη γι' αυτά τα πράγματα. Δεν είχαμε ακούσει ποτέ τη λέξη «Κουνταλίνη»! Μέσα σε τόσο μικρό χρονικό διάστημα, έχετε αποκτήσει τόσο πολλές γνώσεις! Αυτή είναι η ευλογία της Σαχάτζα Γιόγκα. Έτσι, βλέπετε, ότι έχετε όλη αυτή τη γνώση και πως λειτουργεί το φως της προσοχής σας. 

Ύστερα, όταν βλέπετε πως λειτουργούν τόσες πολλές ευλογίες αυτόματα και χωρίς να κάνετε τίποτα, πετυχαίνετε αποτελέσματα, μένετε κατάπληκτοι και δεν μπορείτε να καταλάβετε πώς έχει συμβεί, πώς έχει δουλέψει. «Ξαφνικά ήμουν εκεί, συνέβη αυτό. Ξαφνικά ήμουν εκεί, συνέβη εκείνο». Πώς; Κάθε στιγμή, σε κάθε λεπτομέρεια, αυτός ο ωκεανός, δουλεύει τα πράγματα. Όλα αυτά που συμβαίνουν, πρέπει να ανοίξουν τα μάτια σας και να δείτε, ότι δεν είστε πια κοινά ανθρώπινα όντα, ότι τώρα είστε σοφοί, είστε άγιοι. Έτσι, η στάση μας πρέπει να αλλάξει. Τόσοι πολλοί άνθρωποι είναι ακόμη ζώα: βλέπετε τον τρόπο που σκοτώνουν, τον τρόπο που συμπεριφέρονται, δεν είναι καν ανθρώπινα όντα. Ζούμε μαζί τους, τους βλέπουμε κάθε μέρα: είναι εγκληματίες και δεν είναι μόνο αυτό, αλλά έχουν και ένα πολύ χαμηλό πολιτιστικό επίπεδο. Εύκολα θα μπορούσαμε να τους αποκαλέσουμε ζώα. Ύστερα έχουμε κάποιους ανθρώπους, που είναι μισοί ζώα και μισοί άνθρωποι. 

Και μετά έχουμε ανθρώπους που είναι πραγματικά άνθρωποι, που είναι αναζητητές. Και η κατανόηση του τι έχετε πετύχει στη Σαχάτζα Γιόγκα, θα έπρεπε αμέσως να σας κάνει να συνειδητοποιήσετε τι είστε. Όλα αυτά μας συνέβησαν, αυτόματα, πρέπει να το παραδέχεστε πολύ ειλικρινά, πρέπει να αισθάνεστε ότι έχετε πράγματι επιτύχει κάτι. Υπάρχει κάτι τόσο μεγάλο, που πρέπει να είμαστε ειλικρινείς, αυτό πρέπει να το αισθάνεστε και διανοητικά. Συνεπώς, το πρώτο πράγμα που κάνετε είναι να το αισθάνεστε διανοητικά, να αισθάνεστε διανοητικά ότι είναι τόσο σημαντικό. Τόσο σημαντικό και τόσο πολύτιμο. Γίνεστε πολύ ειλικρινείς πάνω σ' αυτό. Αλλά το δεύτερο βήμα είναι διαφορετικό: όπου βλέπετε κάτι, γνωρίζετε κάτι και αρχίζετε να ανοίγετε την καρδιά σας σ' αυτό. Στο δεύτερο βήμα, πρέπει να ανοίξετε την καρδιά σας. Έτσι, η ειλικρίνεια έρχεται από μια ανοιχτή καρδιά: αν η καρδιά σας δεν είναι ανοιχτή, δεν μπορείτε να είστε ειλικρινείς. 

Τώρα, τί σημαίνει ότι η καρδιά σας δεν είναι ανοιχτή; Για να δούμε. Έχετε ξαναγεννηθεί, και έχετε πάρει την Αυτογνωσία σας. Είναι επίσης και τα δικά σας γενέθλια κατά κάποιο τρόπο. Αλλά καθώς αναπτύσσονται η γνώση και η κατανόησή σας, δεν συμβαδίζουν με την καρδιά σας. Αλλά, ποιος είναι ο λόγος; Τί είναι αυτό που κρατάει την καρδιά σας σε αυτήν την κατάσταση; Μπορείτε να ανακαλύψετε πολύ εύκολα, ότι η καρδιά κυβερνάει το σώμα, εξουσιάζει τον εγκέφαλο, τα πάντα. Επειδή αν η καρδιά σταματήσει, όλα σταματούν. Αλλά αν ο εγκέφαλος σταματήσει, η καρδιά δεν θα σταματήσει. Επομένως η καρδιά είναι το πιο σημαντικό πράγμα και κυβερνά όλη την εσωτερική σας ύπαρξη. Τώρα, αυτό το ιδιαίτερο όργανο, που είναι τόσο λεπτεπίλεπτο, που κυκλοφορεί επίσης, είναι σαν πέτρα. Πώς θα πάλλεται; Έτσι όταν λέμε: «Μεγαλώστε τις καρδιές σας», σημαίνει ότι το πέτρωμα της καρδιάς πρέπει να λιώσει. 

Αλλά πώς γίνεται πέτρα; Πρέπει να πάμε πίσω στις ρίζες όλου αυτού. Γίνεται πέτρα, επειδή η καρδιά ελέγχει τον εγκέφαλο. Όπως υπάρχουν επτά αύρες στον εγκέφαλο, με τον ίδιο τρόπο, υπάρχουν επτά αύρες στην καρδιά. Και όλες αυτές οι αύρες, είναι αυτές που ελέγχουν τις αύρες του εγκεφάλου. Τώρα στον εγκέφαλο, όπως ξέρετε, υπάρχουν δύο κατεστημένα του εγώ και των προκαταλήψεων, που αρχίζουν να πιέζουν υπερβολικά τον εγκέφαλο. Ως εκ τούτου, όλες αυτές οι αύρες πιέζονται. Συνεπώς πιέζονται και οι αύρες που περιβάλλουν την καρδιά Ο εγκέφαλος όμως, μπορεί να σκεφτεί: «Ναι, αυτό είναι πολύ καλό. Ξέρω πως να ανεβάσω την Κουνταλίνη, Ξέρω πως να το κάνω αυτό, όλα τα ξέρω» λέει. Δεν γίνεται πέτρα λοιπόν, μπορεί και σκέφτεται. Οποιοσδήποτε έχει μια καρδιά από πέτρα, μπορεί να σκέφτεται. 

Όπως ο Χίτλερ. Έτσι, ο εγκέφαλος δεν επηρεάζεται από τις προκαταλήψεις ή το εγώ σε τέτοιο βαθμό που να γίνει πέτρα και να μην μπορεί να σκεφτεί. Αν το εγώ είναι πάρα πολύ... Αν είναι το εγώ, τότε το άτομο μπορεί να γίνει ανόητο, αλλά σκέφτεται, σκέφτεται μια χαρά. Γίνεται π ραγματικά ανόητος. Οποιοσδήποτε είναι εγωιστής και μπλοκάρει το Άγκνια του, γίνεται αναμφίβολα, ένας ανόητος άνθρωπος. Το βλέπετε στη συμπεριφορά του, όποτε μιλάει, οτιδήποτε προσπαθεί να κάνει, είναι τόσο φιγουρατζής και γίνεται ανόητος. Όποιος είναι σοφός, μπορεί να καταλάβει ότι τέτοιοι άνθρωποι είναι ανόητοι. Κι έτσι ανακαλύπτουμε ότι το μυαλό καλύπτεται από το υπερεγώ, αλλά δεν κάνει το άτομο να έχει εγκέφαλο από πέτρα. Το αντίθετο, κάνει το άτομο ένα ανόητο άτομο, αλλά δεν κάνει το κεφάλι του πέτρα. Και ένας τέτοιος ανόητος άνθρωπος μπορεί να μιλάει συνεχώς για όλα. 

Μπορείτε αμέσως να αναγνωρίσετε έναν τέτοιο ανόητο άνθρωπο, δεν είναι δύσκολο. Από την άλλη πλευρά, υπάρχουν οι προκαταλήψεις στο μυαλό. Αυτό είναι ακόμα χειρότερο, πολύ ύπουλο πράγμα. Επειδή όταν κάποιος έχει προκαταλήψεις, δεν το εξωτερικεύει. Δεν επιδεικνύεται, αλλά είναι ύπουλος και ο εγκέφαλός του καλύπτεται με ιδέες που είναι αντι-Σαχάτζ. Όπως κάποιος που Με είδε σε μια Πούτζα, να πλένω τα χέρια Μου και να δίνω αυτό το νερό, είπε (σε έναν άλλο): «Γιατί παίρνεις αυτό το νερό, από το πλύσιμο των χεριών της Μητέρας;» Τότε ο άλλος του είπε: «Η Μητέρα έχει τόσο καταπληκτικές δονήσεις στα χέρια Της, ώστε όταν τα πλένουμε, οι δονήσεις περνούν (στο νερό)». Δνε μπορούσε να το πιστέψει! Γιατί οι προκαταλήψεις λένε, ότι όποτε πλένεις τα χέρια σου, βγαίνει μόνο η βρωμιά. Έτσι, δεν μπορούν να σκεφτούν για τις δονήσεις. Όλες αυτές οι προκαταλήψεις υπάρχουν στο μυαλό των ανθρώπων. 

Εξαιτίας αυτών των προκαταλήψεων, δεν μπορούν να αφοσιωθούν στην καρδιά. Αλλά αυτό που συμβαίνει, είναι ότι σκέφτονται με ένα πολύ ύπουλο τρόπο, λένε ψέματα, λένε ανόητα πράγματα και προσπαθούν να σας πείσουν ότι είναι σωστά. Δεν είναι ανόητοι, αλλά είναι ηλίθιοι. Μιλούν σαν ηλίθιοι. Και εσείς δέχεστε τέτοια ηλίθια πράγματα! Δεν υπάρχει σοφία σε αυτό. Έτσι, ο ένας είναι ανόητος, ο άλλος είναι ηλίθιος. Μεταξύ των δύο, βρίσκεται ο Σαχάτζα Γιόγκι. Επομένως, αυτή η προκατάληψη διαστρεβλώνει τον εγκέφαλο, αλλά δεν τον κάνει πέτρα. Το μόνο που τον κάνει πέτρα, είναι όταν κάποιος έχει γεννηθεί με κάποιου είδους διανοητική διαταραχή, που τον εμποδίζει να σκεφτεί, διαφορετικά ο εγκέφαλος συνεχίζει να σκέφτεται. 

Είτε με τις προκαταλήψεις, είτε με το εγώ, συνεχίζει να σκέφτεται. Ένας τέτοιος εγκέφαλος, δεν θα έπρεπε να επηρεάζει την καρδιά, επειδή η καρδιά επηρεάζει τον εγκέφαλο. Αλλά οι αύρες που εκδηλώνονται από την καρδιά, αρχίζουν να γίνονται μουντές ή να εξαφανίζονται. Οι αύρες γύρω από την καρδιά, είναι πολύ ευαίσθητες και νιώθουν ότι: «Δεν έχει νόημα να φωτίζουμε τον εγκέφαλο». Αρχίζουν να γίνονται όλο και πιο μικρές και έτσι μικραίνει η καρδιά. Επειδή δεν έχει νόημα να ζουν εκεί, αρχίζουν να γίνονται όλο και πιο μικρές. Με αποτέλεσμα, η καρδιά να μικραίνει. Αποκαλείτε κάποιον μικρόκαρδο, με δειλή καρδιά ή λέμε πάντα ότι ένας άνθρωπος έχει «καρδιά από πέτρα». Όλο αυτό συμβαίνει, εξαιτίας των προκαταλήψεων και του εγώ του ανθρώπινου μυαλού και το αποτέλεσμα το αισθανόμαστε από την καρδιά που γίνεται πέτρα, επειδή η καρδιά είναι ένα ευαίσθητο πράγμα. Ο εγκέφαλος δεν είναι τόσο ευαίσθητος. 

Αν βάλετε κάτι μαλακό στο νερό, γίνεται σκληρό, αλλά αν βάλετε μια πέτρα στο νερό και τη βράσετε, δεν θα σκληρύνει. Έτσι, η καρδιά όντας τόσο ευαίσθητη και λεπτεπίλεπτη γίνεται σαν την πέτρα, σαν να τη βράζετε στη φωτιά των εγκεφαλικών κυμάτων. Και γίνεται πολύ σκληρή πέτρα. Δεν ξέρει να πει, ούτε μία λέξη που να είναι όμορφη. Όλη την ώρα επιτίθεται στους ανθρώπους, λέγοντας πράγματα που δε θα έπρεπε να πει, όλη την ώρα σκέφτεται: «Τι πρέπει να πούμε για να πληγώσουμε τον άλλο; Πώς μπορώ να παραπλανήσω τον άλλο;» γιατί έχει μια ύπουλη συμπεριφορά. Με το Εγώ, η καρδιά και πάλι παγώνει με το Εγώ και έτσι η καρδία σκέφτεται, δεν σκέφτεται, αλλά δεν μπορεί να εκπέμψει καμία αύρα στον εγκέφαλο. Το μυαλό αρχίζει να σκέφτεται ότι: «Τώρα, η περιοχή της καρδιάς είναι νεκρή. Η καρδιά δεν μπορεί να μας ελέγχει πια». Έπειτα η καρδιά αρχίζει να σκέφτεται: «Θα κάνω όλη την δουλειά μονη μου». εννοώ, ότι το κεφάλι αρχίζει να λέει. 

Και η καρδιά γίνεται μικρή, πέτρινη. Δεν δρά καθόλου. Και έτσι αναλαμβάνει το μυαλό . Το μυαλό αναλαμβάνει και αρχίζει. Το μυαλό αρχίζει από μόνο του να δρα με τέτοιο τρόπο, που δεν μπορούμε να καταλάβουμε τέτοιους ανθρώπους που συμπεριφέρονται σαν ζώα, συμπεριφέρονται σαν σατανικοί άνθρωποι, γίνονται πολύ εγκληματικοί και δεν ξέρουν πραγματικά, πώς να πουν κάτι καλό στους άλλους. Υπάρχει ένα είδος λανθασμένης υπερηφάνειας μέσα τους και τέτοιοι άνθρωποι συνεχώς πληγώνουν τους άλλους, προσβάλλουν τους άλλους μέχρι να συναντήσουν κάποιον σαν και αυτούς και έπειτα και οι δυο μαζί καταρρέουν. Αυτή είναι η μοναδική δυσκολία σε όλο αυτό το πράγμα, διαφορετικά, θα είχατε τελειώσει μέχρι τώρα. Αλλά επειδή, δύο άτομα με εγώ δεν μπορούν να συνυπάρξουν, αλληλοεξουδετερώνονται. Ευχαριστούμε λοιπόν τον Θεό που έχουμε σωθεί από αυτούς. Αυτές οι δυο καταστάσεις, που πραγματικά είναι στο μυαλό, αυτές οι δυο καταστάσεις παγώνουν την καρδιά και την εκμηδενίζουν και μετά το μυαλό αρχίζει να επιβάλλεται. 

Γι' αυτό δεν γνωρίζουμε πώς να είμαστε ευγενικοί με τους άλλους, πώς να είμαστε καλοί, εξυπηρετικοί, αξιαγάπητοι και πώς να είμαστε καθησυχαστικοί, να προστατεύουμε τους άλλους. Όλα αυτά τα έχουμε ήδη κληρονομίσει. Έχουμε ήδη μια πέτρινη καρδιά, όταν ερχόμαστε στην Σαχάτζα Γιόγκα και έχουμε ένα κεφάλι γεμάτο είτε από το Εγώ είτε από το Υπερεγώ. Τώρα, με το ανέβασμα της Κουνταλίνη, μπορείτε καταρχήν να καθαρίσετε το κεφάλι σας. Η ειλικρίνεια θα έλθει, όταν η Κουνταλίνη ανέβει και ακουμπήσει το Μπραχμαράντρα σας, που είναι η θέση της καρδιάς σας και θα εξαπλωθεί. Ύστερα, η καρδιά επιστρέφει σαν ένας βασιλιάς, επιστέφει και αρχίζει να εξουσιάζει το μυαλό. Και όταν η καρδιά επιστρέφει, ανακαλύπτουμε, ότι με τους ανθρώπους που ήμασταν θυμωμένοι, που δεν τους μιλούσαμε, που δεν θέλαμε καμία σχέση μαζί τους, ξαφνικά γινόμαστε φιλικοί μαζί τους. Δεν υπάρχει κανένα πρόβλημα. Με πολλούς τρόπους, οι άνθρωποι σας έβλαψαν. Όλη αυτή η στεναχώρια απλώς εξαφανίζεται. 

Και αρχίζετε να γίνεστε τόσο καλοί κι όμορφοι. Αυτό που συνέβη, είναι ότι η Κουνταλίνη άγγιξε το Μπραχμαράντρα σας, όπου εδρεύει η καρδιά. Και όταν αυτό ανοίγει, η καρδιά σας ανοίγει κι αυτή και ξυπνάει. Σκέφτεται: «Ωχ, τι; Επέτρεψα σε αυτό το μυαλό να με κυβερνά; Πώς τόλμησε να με κυβερνά!» και ορμά πάνω του πάλι. Και έχουμε δει ανθρώπους, ξαφνικά να μεταμορφώνονται τόσο πολύ, που να είναι εμφανές. Κάποτε ένας κύριος στην Αμερική, είπε: «Μητέρα, μετά την Αυτογνωσία άλλαξα τόσο πολύ που έγινα ένα πολύ ευγενικό άτομο. Παλιά, ποτέ δεν θα χαιρετούσα τον θείο μου ή κανέναν άλλο» Και όταν συνάντησε τον θείο του σε μια γιορτή, του είπε: «Γεια σου θείε!» Και ο θείος του άρχισε να τον κοιτά παράξενα. «Είσαι καλά;», γιατί ποτέ δεν θα τον ρωτούσε πριν. Έπειτα πήγε και είπε: «Είσαι καλά; Πώς περνάς; Μπορώ να κάνω κάτι για σένα;» Του είπε πολύ ωραία πράγματα. Ο θείος του, ρώτησε: «Τι έχεις πάθει; Μήπως είσαι μεθυσμένος; Πώς και μου μιλάς τόσο γλυκά; Δεν μπορώ να το πιστέψω». 

Αυτό συμβαίνει. Και γι' αυτό πρέπει να καταλάβουμε, ότι όλα αυτά τα πράγματα, μπορούν εύκολα να αποβληθούν, γιατί τα έχουμε αποκτήσει. Μπορούν να εξαλειφθούν, γιατί τα έχουμε αποκτήσει. Δεν χρειάζεται να είναι όλη μας η ζωή, οι σχέσεις μας. Έτσι, το Εγώ και το Υπερεγώ, μπορούν και τα δυο να εξαφανιστούν, μόλις η καρδιά ξυπνήσει. Όταν συναλλασόμαστε με άλλους ανθρώπους, πρέπει να σπάσουμε τον πάγο επικοινωνώντας μαζί τους με έναν κόσμιο τρόπο. Για παράδειγμα, πείτε στον εαυτό σας: «Όχι, δεν πιστεύω ότι αυτός ο άνθρωπος είναι κακός. Άφησέ με να τον φροντίσω, μπορεί να είναι καλός. Δεν πιστεύω ότι είναι τόσο κακός». Για τους ανθρώπους είναι πολύ εύκολο να δεχτούν ότι κάποιος είναι κακός και μόλις αρχίσουν να δέχονται κάτι τέτοιο, χτίζουν ένα φρούριο μέσα στο οποίο κατοικούν και πιστεύουν ότι είναι οι καλύτεροι άνθρωποι και κανείς άλλος δεν είναι καλός. 

Και έτσι, ολόκληρη η κοινότητα, ολόκληρη η κοινωνία, ολόκληρη η ανθρωπότητα μολύνεται από τέτοιες ιδέες. Και η Σαχάτζα Γιόγκα είναι ο μοναδικός τρόπος για να το θεραπεύσουμε. Η Σαχάτζα Γιόγκα είναι ο μοναδικός τρόπος για να το σταματήσουμε. Και αυτός ο ρόλος θα επιτελεστεί από εσάς, όταν καταλάβετε ότι η ειλικρίνεια μπορεί να προέλθει μονάχα, αν ανεβάζετε την Κουνταλίνη ξανά και ξανά και ανοίξετε το Μπραχμαράντρα σας. Τότε η καρδιά σας θα αφυπνισθεί. Θα γίνει μια πολύ ενεργή προσωπικότητα και θα πάρει τον έλεγχο από το μυαλό σας, που σκέφτεται όλη την ώρα, σκέφτεται, σκέφτεται σαν τρελό. Και μόλις γίνει αυτό, τότε θα αντιληφθείτε ότι βρίσκεστε στη συνείδηση χωρίς αμφιβολία. Έτσι η σχέση ανάμεσα στα δυο, πρέπει να γίνει απόλυτα κατανοητή. Στην αρχή, η κυριαρχία της καρδιάς ή, όπως μπορούμε να πούμε η βασιλεία της καρδιάς καταπολεμάται, χάνεται, εκμηδενίζεται. Και έτσι γίνεται το μυαλό βασιλιάς, και αρχίζει να μας κυβερνά. 

«Εγώ νομίζω…», κλπ. αυτά δείχνουν την κυριαρχία του μυαλού, του Εγώ. Αν μπορείτε να εγκαταλείψετε φράσεις, όπως: «Εγώ νομίζω…», «Εγώ θέλω…», όλα θα είναι καλύτερα. Πρέπει να πείτε: «Αυτό που θέλω εγώ, δεν είναι σημαντικό. Αυτό το σώμα το θέλει». Διαχωρίζετε τον εαυτό σας. Σταδιακά, αρχίζετε να διαχωρίζετε τον εαυτό σας από όλες αυτές τις καταστάσεις, με το να μην λέτε: «Εγώ θέλω…». Πρέπει να πείτε: «Αυτό το σώμα…», «Αυτό το χέρι…», «Αυτό το κεφάλι…» Αρχίσετε να διαχωρίζεστε. Μόλις θα διαχωρίστείτε, όλα αυτά τα εμπόδια του Εγώ και του Υπερεγώ θα εξαφανιστούν. Αλλά, ως έχουν, είναι επίσης πολύ εύκολο να ξεφορτωθείτε και τα δυο. 

Είναι πολύ εύκολο να τα ξεφορτωθείτε, ανεβάζοντας την Κουνταλίνη σας και σπάζοντας το Μπραχμαράντρα σας. Αυτό είναι το μεγαλύτερο επίτευγμά σας, ότι μπορείτε να σπάσετε το Μπραχμαράντρα σας, να ενώσετε την Κουνταλίνη σας με το Όλον, την Πανταχού Παρούσα Δύναμη. Γι' αυτό, πάντα σας λέω ότι πρέπει να διαλογίζεστε και πρέπει να είστε σε συνείδηση χωρίς σκέψη, τότε δουλεύει. Μην βάζετε την προσοχή σας τόσο πολύ στα εξωτερικά πράγματα. Σίγουρα, είστε, κατά κάποιο τρόπο, υπεύθυνοι για τη Σαχάτζα Γιόγκα, διότι είστε ειλικρινείς γι' αυτό. Δεν μπορείτε να αναγκάσετε τον εαυτό σας. Έτσι, σας λέω ξανά και ξανά, ζυγίζετε όσο και η ειλικρίνειά σας. «Πόσο ειλικρινής είμαι στη Σαχάτζα Γιόγκα;» Και μερικοί άνθρωποι το παίρνουν πολύ ελαφριά, λέγοντας: «Μητέρα, ήμουν ανόητος, ήμουν μπερδεμένος». Δεν μπορείτε να το πείτε αυτό! Δεν μπορείτε να το πείτε, γιατί χρωστάτε αυτά τα πράγματα πλέον στη Σαχάτζα Γιόγκα. 

Χρωστάτε τα πάντα στη Σαχάτζα Γιόγκα τώρα. Είναι μια νέα ζωή για σας. Έτσι δεν μπορείτε να λέτε: «Ήμουν μπερδεμένος» ή «Ήμουν ανόητος, χαζός, έκανα βλακεία». Πείτε στον εαυτό σας ότι δεν μπορείτε να το κάνετε. Η Μητέρα έχει πραγματικά δουλέψει πολύ σκληρά με απόλυτη ειλικρίνεια και δεν μπορούμε να είμαστε ανειλικρινείς. Δεν θέλουμε να είμαστε υποκριτές. Αυτό είναι υποκρισία, απόλυτη υποκρισία. Λέτε κάτι και κάνετε κάτι. Αν έχετε αίσθηση της υπευθυνότητας και του αυτοσεβασμού, δεν πρέπει ποτέ να πείτε ότι: «Από λάθος, το έκανα αυτό, Μητέρα» ή «Ήμουν μπερδεμένος, ανόητος, χαζός». Αυτό δείχνει ότι είστε ένα μετριοπαθές άτομο και δεν έχετε καμία υπευθυνότητα απέναντι στην Σαχάτζα Γιόγκα, ούτε απέναντι στον ίδιο σας τον εαυτό. 

Αλλά το καλύτερο είναι, ότι Εγώ, δεν χρειάζομαι τη Σαχάτζα Γιόγκα και ούτε η Σαχάτζα Γιόγκα σας χρειάζεται. Εσείς χρειάζεστε τη Σαχάτζα Γιόγκα. Η Σαχάτζα Γιόγκα είναι ολοκληρωμένη από μόνη της. Δεν σας έχει ανάγκη. Είναι ένα ολοκληρωμένο πράγμα και θα παραμείνει ολοκληρωμένη, απόλυτα. Θα έχει τη δική της θέση, το δικό της κύρος, τη δική της αξιοπρέπεια, τα πάντα ακέραια. Αλλά αν πρέπει να βγάλετε κάτι από αυτό, πρέπει να το δουλέψετε. Όπως από τον ποταμό Γάγκη, αν πρέπει να πάρετε νερό, πρέπει να έχετε το κατάλληλο δοχείο, που να είναι αρκετά βαθύ για να γεμίσει νερό. Αλλά αν πάρετε μια πέτρα, τι μπορεί να βγάλετε με αυτήν; Αλλά ο Γάγκης κυλά. Αυτό κάνει. 

Έχει τις δικές του ικανότητες. Δεν αλλάζει, επειδή οι άνθρωποι πήραν πέτρες. Πρέπει να καταλάβετε, ότι πρέπει να ανεβάζετε την Κουνταλίνη όσο πιο πολλές φορές μπορείτε. Προσπαθείστε να έχετε την Προσοχή σας στην Κουνταλίνη όλη την ώρα. Δείτε που είναι το πρόβλημα. Καθαρίστε το, καθαρίστε το τελείως. Βρείτε που είναι το πρόβλημα και ανεβάστε την Κουνταλίνη σας πολλές φορές και δείτε ότι ρέει από την κρανιακή σας πηγή και έτσι η καρδιά σας επεκτείνεται. Είναι μια μηχανική διαδικασία, μπορείτε να πείτε. Αλλά, ούτε αυτό δεν κάνετε. Αν το είχατε κάνει, η καρδία σας θα έχει μεγαλώσει. 

Και μόνοι σας θα λέγατε: «Μητέρα, η καρδιά μου, έχει μαγαλώσει σαν την Ασία». Και μετά βλέπετε το θαύμα της καρδιάς, που εκπέμπει δονήσεις με τις οποίες γίνεστε συμπονετικοί, τόσο δυναμικοί, ωραίοι άνθρωποι και τόσο ειλικρινείς Σαχάτζα Γιόγκις. Θα ήθελα να ανοίξετε την καρδιά σας για τη σημερινή Πούτζα. Ήσασταν πολύ ενθουσιώδεις και χαρούμενοι. Και πρέπει να έχει ανοίξει η καρδιά σας, γιατί είδα ότι οι Σαχάτζα Γιόγκις έχουν μια πολύ μεγάλη καρδιά για Μένα, αλλά για τον εαυτό τους δεν έχουν. Θα έκαναν τα πάντα για Μένα, αλλα τίποτα για τους εαυτούς τους. Θα δουλέψουν όλη μέρα για να διακοσμήσουν την αίθουσα, να κάνουν το καθετί. Μου έχουν στείλει όλα αυτά τα λουλούδια, ούτε εγώ ξρω από πού. Αλλά αν τους πω: «Διαλογιστείτε για τον εαυτό σας», δεν θα το κάνουν. Ή ότι πρέπει να κατακτήσουν κάτι για τον εαυτό τους, δεν θα το κάνουν. 

Αυτή είναι η κατάσταση. Έτσι, αντί να σπαταλάτε ενέργεια για να διακοσμήσετε αυτά τα πράγματα, πρέπει να διακοσμήσετε τον εαυτό σας, μέσα σας. Με ειλικρίνεια, με ωραίες σκέψεις για σας ότι είστε ικανοί, απόλυτα ικανοί άνθρωποι και μπορείτε να χρησιμοποιείσετε τη φαντασία σας, την εξυπνάδα σας, τη λογική σας, οτιδήποτε νομίζετε ότι έχετε, για να βρείτε τον τρόπο, για να βρείτε τον τρόπο, λέω ξανά, να κρατήσετε μεγάλη την καρδιά σας. Και αυτό είναι το μήνυμα των σημερινών γενεθλίων σε όλο τον κόσμο, γιατί ένιωσα ότι ολόκληρος ο κόσμος ήταν σήμερα σαν μια μεγάλη παλλόμενη καρδιά. Δέχτηκα το τελευταίο τηλεφώνημα και ήρθα εδώ. Από όλα τα τηλεφωνήματα που είχα, έπεφταν σαν βροχή από λουλούδια, τα ωραία λόγια που έλεγαν. Τα πάντα είναι εκεί. Ήμουν κατακλυσμένη από αυτά, κατακλυσμένη, ήταν πάρα πολύ για Μένα. Τόσο γλυκά, γλυκά πράγματα από τα παιδιά, από τα παιδιά, από τις γυναίκες, μερικά πολύ ωραία από τους άντρες και ήταν εκπληκτικό πώς αυτοί οι άνθρωποι είναι γεμάτοι χαρά για τα σημερινά Μου γενέθλια. Με τον ίδιο τρόπο, σας παρακαλώ θεωρείστε ότι κάθε μέρα είναι τα γενέθλιά σας, ότι πρέπει να ανεβάζετε την Κουνταλίνη όλη την ώρα. 

και να βάζετε τον πήχη για την Κουνταλίνη σας, όλο και ψηλότερα. Όσο πιο ανοιχτοί είστε, τόσες περισσότερες ίνες Κουνταλίνης θα ανέβουν και η καρδιά σας θα ανοίξει περισσότερο, θα ξυπνήσει, θα γίνει δυνατότερη. Και με μια ανοιχτή, μεγάλη και δυνατή καρδιά, μπορείτε να κυριαρχήσετε στο μυαλό σας, που σας δίνει αυτές τις αστείες ιδέες. Ελπίζω ότι αυτό θα γίνει αυτήν τη χρονιά εδώ και οι άνθρωποι θα προσπαθήσουν να θέσουν ως στόχο το να έχουν μια μεγάλη καρδιά. Μεγάλη καρδιά δεν σημαίνει ηλιθιότητα, δεν σημαίνει αυτό το πράγμα. Μεγάλη καρδιά σημαίνει την καρδιά που θα Με βάλετε μέσα. Εγώ είμαι ένα μεγάλο άτομο, έτσι πρέπει να έχετε μια πολύ μεγάλη καρδιά για να μπορώ να κατοικήσω μέσα της. Αυτή είναι η μεγάλη καρδιά που πρέπει να έχετε όλοι σας. Αν συμβεί αυτό, τότε όλα θα δουλέψουν πολύ καλά. Το κομμάτι της παράδοσης λοιπόν, πρέπει να γνωρίζετε πώς να παραδίδεστε και πρέπει να γνωρίζετε πώς να κρατήσετε ότι δεν έχει παραδωθεί, διότι παραδίδετε τον εαυτό σας με τέτοιο τρόπο που να επεκτείνει απόλυτα την καρδιά σας. 

Βάλτε Με εκεί και μετά κρατήστε τα λουλούδια σας, για να Μου τα δώσετε τη στιγμή που θα έχετε τον πλήρη έλεγχο του εαυτού σας. Έχετε λοιπόν τα συναισθήματά σας, τα αισθήματά σας που είναι σαν λουλούδια, πρέπει να τα κρατάτε μέσα σας, τ αοποία είναι κομμάτια του ωκεανού της καρδιάς σας. Και από τη στιγμή που είστε έτοιμοι, όλα γίνονται, όταν όλο το σπίτι είναι έτοιμο, φέρνετε τα λουλούδια, τα συναισθήματα και υιοθετείτε τα καλά και όμορφα πράγματα. Πρέπει ο καθένας να το μάθει, νομίζω υπάρχουν και ορισμένα βιβλία για το πώς να λέτε ωραία πράγματα στους άλλους. Να ψάξουμε να βρούμε μερικά τέτοια βιβλία ή να γράψουμε τέτοια βιβλία πώς να λέμε ωραία πράγματα, πώς να φροντίζουμε τους άλλους, πώς να κάνουμε τους άλλους να νιώσουν την αγάπη μας, την έκφραση της αγάπης μας και αυτό λειτουργεί, τέτοια βιβλία θα βοηθούσαν αληθινά τους ανθρώπους να καταλάβουν τι είναι ωραίο να ειπωθεί. Από τη στιγμή που θα πείτε κάτι καλό στους άλλους, αυτή η καλωσύνη έρχεται πίσω, όπως σας έχω πει, σαν τα κύματα που αγγίζουν την ακτή και επιστρέφουν και μετά αισθάνεστε πολύ χαρούμενοι. Συνεχίστε να λέτε πράγματα που είναι όμορφα, που είναι ευχάριστα, θα εκτιμηθούν πάρα πολύ. Αλλά να τα λέτε με ειλικρίνεια, όχι απλά για να πειράξετε κάποιον ή έτσι για να πείτε κάτι και να είστε επιπόλαια καλοί, όπως λέμε: «Ευχαριστώ, ευχαριστώ, ευχαριστώ», αλλά κάτι από την καρδιά σας, όπως λένε. Μετά θα εκπλαγείτε, γιατί η καρδιά του άλλου θα ανοίξει και από αυτήν την καρδιά θα ρέουν αυτά τα όμορφα λουλούδια των συναισθημάτων προς εσάς. Έτσι, από τη μια, πρέπει να διευρύνετε την καρδιά σας και από την άλλη, πρέπει να συγκρατήσετε ή να διατηρήσετε όλα τα όμορφα, ευγενικά, λεπτά συναισθήματα μέσα σας, που απορροφάτε από οπουδήποτε και ύστερα να τα διοχετεύσετε στο σωστό σημείο. 

Αυτή είναι η τέχνη. Όπως αυτά τα λουλούδια στον κήπο πρώτα πρέπει να αρχίσουν με συντήρηση, διατήρηση. Τη σωστή στιγμή μεγάλωσαν. Έτσι αισθάνονται πιο δοξασμένα που χρησιμοποιήθηκαν τη σωστή στιγμή. Αυτός είναι ο τρόπος που πρέπει να φερόμαστε μέσα από την καρδιά μας, γιατί τα ανθρώπινα όντα είναι πολύ ευαίσθητα, πολύ όμορφα πλάσματα και για να τους ομορφύνεις πρέπει να λες όμορφα πράγματα. Αυτή η γλώσσα δεν είναι για να λέει σκληρότητες, για να κοροϊδεύει τους άλλους, για να τους πειράζει, αλλά για να λέει κάτι, όπως έναν όμορφο λόγο ώστε το άλλο άτομο να λαμβάνει αυτήν την ομορφιά. Έχω δει ότι όμορφα πράγματα που κάποιοι άνθρωποι Μου έχουν πει, έχουν παραμείνει στο μυαλό Μου και αναρωτιέμαι: «Πότε θα έχω την ευκαιρία να τα πω αυτά στους άλλους;» Σκεφτείτε το έτσι, ότι: «Αυτή είναι μια πολύ ωραία πρόταση», «Αυτό που ειπώθηκε ήταν πολύ γλυκό. Εντάξει. Τώρα που μπορώ αυτό να το χρησιμοποιήσω;» Όπως πηγαίνω για ψώνια, βλέπω κάτι: «Α, αυτό είναι καλό. Αυτό θα είναι καλό για ένα συγκεκριμένο άτομο. 

Ας το αγοράσω». Με τον ίδιο τρόπο, αν βρείτε αυτά τα όμορφα συναισθήματα, τα ευγενικά αισθήματα και τα ωραία πράγματα που λέγονται, τότε τι κάνετε; Μαζεύετε όλα αυτά τα πράγματα, τα κρατάτε και τα χρησιμοποιείτε τη σωστή στιγμή, στο σωστό μέρος. Αυτό είναι η σοφία του Σρι Γκανέσα. Οι αθώοι άνθρωποι είναι οι πιο ειλικρινείς άνθρωποι, αγνοί άνθρωποι. Αυτοί που είναι έξυπνοι και πανούργοι, δεν μπορούν να είναι ειλικρινείς γιατί διασκεδάζουν με την πονηριά τους, διασκεδάζουν με τη λεγόμενη «λαμπρότητά» τους. Ποτέ δεν θα μπορέσουν να γίνουν. Οι άνθρωποι που είναι απλοί, που είναι αξιαγάπητοι, που ενδιαφέρονται για την αγάπη όσο τίποτε άλλο, μπορούν να λένε πολύ ωραία πράγματα με ειλικρίνια. Σήμερα, ήθελα να σας πω τόσα πολλά πράγματα, για το πως νιώθω για αυτά τα γενέθλια στην Αυστραλία, αλλά σας είπα οι λέξεις αποτυγχάνουν. Γιατί βλέπετε, η Αυστραλία είναι μια μακρινή χώρα. Να έρθεις εδώ και να βρεις τόσους πολλούς ανθρώπους να κάθονται και να τραγουδούν το «Άγκατα Σουάγκατα»! 

Είναι απίστευτο, απίστευτο, γιατί δεν σας έδωσα χρήματα, δεν Μου δώσατε χρήματα, δεν είστε υποχρεωμένοι να πείτε κάτι τέτοιο. Αλλά όχι μόνο το κάνετε, αλλά το διασκεδάζετε κιόλας. Είναι κάτι σπουδαίο. Το διασκεδάζετε και αυτό που συμβαίνει είναι, ότι όταν η καρδιά σας είναι μεγάλη, τότε ότι κάνετε για τους άλλους, το απολαμβάνετε. Απολαμβάνετε να κάνετε ωραία πράγματα. Απολαμβάνετε να λέτε ωραία πράγματα. Έτσι, πρέπει να έχουμε τα εκλεκτότερα λουλούδια από όμορφα λόγια, πρέπει να έχουμε εκλεκτά αισθήματα που να είμαστε διατεθειμένοι να τα εκφράζουμε μεταξύ μας. Ξεκινήστε το από σήμερα, πρέπει να πω: ξεκινήστε το έτσι, ότι από το 1990 θα μιλάμε συνέχεια όμορφα μεταξύ μας όλη την ώρα και έχετε απλά τα αυτιά σας ανοιχτά, έχετε τα μάτια σας ανοιχτά και όποτε βρείτε την ευκαιρία, όποτε ακούσετε κάτι όμορφο, κρατήστε το στο μυαλό σας και χρησιμοποιήστε το. Σήμερα, είμαι ξετρελαμένη και είναι πραγματικά υπερβολικό για Μένα, να πιστέψω ακόμα και ότι υπάρχουν τόσοι πολλοί Σαχάτζα Γιόγκις στην Αυστραλία, που είναι τόσο μακριά. Τώρα είναι δική σας ευθύνη. 

Είναι δική σας ευθύνη να είστε ειλικρινείς με τη Σαχάτζα Γιόγκα και αν τα κάνετε όλα με ειλικρίνεια, δεν θα σκέφτεστε ποτέ τα περίεργα επιχειρήματα που έχω ακούσει παλιότερα. Απλά θα σκέφτεστε ότι: «Αγαπάμε τη Μητέρα και πρέπει να είμαστε μαζί, να αγαπάμε ο ένας τον άλλον και πρέπει να λέμε συνέχεια όμορφα πράγματα μεταξύ μας, έτσι ώστε η αγάπη να μεγαλώνει». Οτιδήποτε άλλο, οποιοσδήποτε προσπαθεί να πει διάφορα ή να γκρεμίζει πράγματα ή να ραγίσει την καρδιά κάποιου κάνει αμαρτία. Είναι αμαρτία. Το να ραγίσουν την καρδιά ενός αγίου είναι η μεγαλύτερη αμαρτία και θα τιμωρηθούν για αυτό. Τώρα λοιπόν, είστε όλοι άγιοι και σοφοί, πρέπει να σέβεστε ο ένας τον άλλον. Όχι μόνο αυτό, αλλά πρέπει να χαίρεστε την ειλικρίνειά σας. Αυτός είναι ο τρόπος, προσπαθώ να πω, απολαύστε την ειλικρίνειά σας. Όλες τις ηλίθιες ιδέες που έρχονται στο κεφάλι σας, πετάξτε τες. Ακούω τόσες πολλές λογομαχίες εδώ και εκεί, που σκέφτομαι: «Τι είναι αυτό; Είναι Σαχάτζα Γιόγκις ή είναι συνηθισμένοι άνθρωποι του δρόμου;» Αυτό συμβαίνει και μετά συμβαίνει και στα παιδιά αυτό. 

Όσον αφορά τα παιδιά σας, σας λέω: στείλτε τα παιδιά σας στην Ινδία. Σε κάθε περίπτωση, υπήρξατε εγωιστές με αυτά. Γνωρίζετε ότι δεν εξελίσσονται σωστά. Για αυτό στείλτε τα στην Ινδία. Σε αυτό, ανοίξατε την καρδιά σας, γιατί όλος ο κόσμος είναι οι συγγενείς σας, όλος ο κόσμος είναι η οικογένειά σας. Όπου και αν πάτε, σε όλον τον κόσμο, θα βρείτε ανθρώπους που θα σας αγαπήσουν, που θα ενδιαφερθούν για σας, που θα κάνουν τα πάντα για σας. Θέλω να πω, ότι το να γνωρίζετε ότι σε κάθε μέρος, υπάρχει κάποιος που κάθεται και απλά περιμένει να σας γνωρίσει, σαν να ήταν κάποιος δικός σας! Μόλις τώρα σκεφτόμουν: «Αυτοί οι μουσικοί πάνε στη Σιγκαπούρη. Τι θα γίνει; Πού θα μείνουν;» Μεγάλο πρόβλημα, προσπάθησα μερικά πράγματα. Ξαφνικά, έδωσα ένα μπάνταν, είχα ένα τηλεφώνημα από τον Μπάλα. 

ο οποίος Μου είπε: «Όχι, όλα είναι εντάξει. Θα το πω τη μητέρα μου. Εκείνη θα τους φροντίσει». Το πρόβλημα λύθηκε. Έτσι, τέτοιου είδους προβλήματα, τα προβλήματα μπορούν να λυθούν γιατί είστε ειλικρινείς, αλλά αν δεν είστε, θα συναντάτε μόνο ανειλικρινείς άτομα και θα πέσετε χαμηλά, θα πέσετε χαμηλά στην την εκτίμηση σας και στην εκτίμηση των άλλων. Δεν θα έχετε θέση στη Σαχάτζα Γιόγκα. Δεν υπάρχει χώρος για ανειλικρινείς ανθρώπους στη Σαχάτζα Γιόγκα, για αυτό προσπαθήστε να αναπτύξετε την ειλικρίνειά σας. Ανεβάστε την Κουνταλίνη όσες περισσότερες φορές μπορείτε. Κρατήστε την εκεί. Κρατήστε τη στο Σαχασράρα και δείτε ότι η καρδιά σας ανοίγει. 

Αυτός είναι ο καλύτερος τρόπος. Με ρωτούν: «Πώς να ανοίξουμε την καρδιά μας;» Λέω: «Πάρτε το κλειδί». Δεν ξέρω πώς να τους πω, ότι ανοίξτε την καρδιά σας, σημαίνει απλά ανεβάστε την Κουνταλίνη, μείνετε στο Μπράχμαράντρα και δείτε ότι το Μπράχμαράντρα ανοίγει. Όχι μόνο αυτό, αλλά βλέπετε πως αισθάνεστε, με το άνοιγμα της καρδιάς, με το να είστε καλοί με τους άλλους. Υπάρχουν μερικοί άνθρωποι που δεν μιλάνε πολύ, που δεν βλέπουν άλλους, που έχουν επιφυλάξεις. Είναι λες και ζουν στον αέρα, τέτοιου είδους άνθρωποι, πρέπει να γνωρίζουν ότι υπάρχουν μπάντας, κάποια κακά πνεύματα κάθονται στο κεφάλι τους, γιατί αυτή είναι πολύ αφύσικη συμπεριφορά για έναν Σαχάτζα Γιόγκι. Σας είπα τόσα πολλά σήμερα, γιατί νομίζω η φροντίδα, η αγάπη, η στοργή, η σοφία και η υπομονή πρέπει να αφομοιωθούν. Αν είμαι ο Γκουρού σας, αν είμαι η Μητέρα σας, πρέπει να αφομοιώσετε αυτές τις ποιότητες. Για τα πάντα ανησυχώ. Αν κάποιος έχει μπελάδες, ανησυχώ. 

Θα προσπαθήσω να λύσω τα προβλήματα που έχει κάποιος. Οποιοσδήποτε έχει κάποιο πρόβλημα, απλά Μου κολλάει μέχρι να λύσω το πρόβλημα. Θα σας μιλήσω επίσης ειλικρινά για τα παιδιά σας, τη γυναίκα σας, τον άντρα σας, ότι: «Αυτό δεν είναι καλό. Αυτό πρέπει να διορθωθεί». Γιατί νοιάζομαι για εσάς. Αυτή πρέπει να είναι η συμπεριφορά σας απέναντι στους Σαχάτζα Γιόγκις, στη Σαχάτζα Γιόγκα και αυτό θα σας δυναμώσει τόσο πολύ, γιατί ενδιαφέρεστε, για αυτό οι άλλοι ενδιαφέρονται. Μπορείτε να φανταστείτε για μια Ινδή γυναίκα όπως Εμένα, να υπάρχουν τόσοι πολλοί άνθρωποι που να ενδιαφέρονται για Μένα; Γιατί πρέπει να ενδιαφέρονται για Μένα, τελικά; Εντάξει, είστε Σαχάτζα Γιόγκις, αλλά υπάρχουν άνθρωποι που δεν είναι Σαχάτζα Γιόγκις, σας λέω, που δεν είναι Σαχάτζα Γιόγκις, που έχω γνωρίσει από την παιδική Μου ηλικία, οι συγγενείς Μου, όλοι ενδιαφέρονται για Μένα! Μόνο για ένα λόγο, επειδή ενδιαφέρομαι για αυτούς, νοιάζομαι για αυτούς. Οποιοσδήποτε Μου πει κάποιο πρόβλημα, μένει στο κεφάλι Μου, κολλάει εκεί σαν γραμματόσημο. Μέχρι να λύσω το πρόβλημα, κοιτάω πώς να διορθώσω αυτό το πρόβλημα. 

Δεν έχω κανένα δικό Μου πρόβλημα. Με τον ίδιο τρόπο, δεν πρέπει να έχετε δικά σας προβλήματα. Μόνο τότε θα μπορείτε να τα καταφέρετε. Εντάξει τώρα; Λοιπόν ας σας ευλογήσει ο Θεός! Του χρόνου, ελπίζω να είστε όλοι στην Ινδία για τα γενέθλιά Μου. Θα οργανώσουμε το πρόγραμμα του ταξιδιού, έτσι ίσως να μπορεί να κανονιστεί. Πρέπει επίσης να δούμε αν υπάρχει κάτι φθηνότερο για να έρθετε εκεί. Έχουμε να δούμε πολλά πράγματα. Θα τα βρούμε.  