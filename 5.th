4 สิงหาคม 1991
Buddha Puja
Brielpoort Deinze, Deinze (Belgium)

๔ สิงหาคม พ.ศ.

๒๔๓๔ ณ เมือง ได้ซ์ประเทศเบลเยี่ยม วันนี้เรามารวมตัวกันที่นี่ เพื่อบูชาพระพุทธเจ้า อย่างที่ทราบกันดีว่า พระพุทธเจ้าป็นโอรสของกษัตริย์ วันหนึ่งท่านได้รับความสะเทือนใจ จากการที่ได้เห็นชายยากไร้ ผอมโซเดินมาตามถนนด้วยอาการอมทุกข์ ท่านรู้สึกสลดใจเป็นอย่างยิ่ง กับภาพที่เห็น จากนั้นท่านก็เห็นชายอีกคนหนึ่ง กําลังป่วยหนักใกล้ตาย ท้ายสุดเห็นร่างชายไร้วิญญาน ที่กําลังถูกหามออกไปยังลานเผาศพ ทั้งหมดนี้สร้างความสะเทือนใจให้แก่ พระพุทธเจ้าเป็นอย่างมาก ท่านเริ่มใคร่ครวญ ค้นหาสาเหตุว่าทําไม สิ่งเหล่านี้จึงเกิดขึ้นกับมนุษย์ ประการแรก เหตุใดมนุษย์ต้องเผชิญกับ ความทุกข์ยาก เจ็บป่วย หรือต้องตายอย่างน่าเวทนา? เหตุแห่งทุกข์ที่ท่านค้นพบ จากการแสวงหา โดยท่านเดินทางจาริก ไปทั่วโลก และแม่ต้องบอกว่า ท่านอ่านคัมภีร์อุปนิษัทด้วย ท่านอ่าน และไปพบคุรุมากมาย และได้เข้ารับการศึกษาด้าน จิตวิญญาณจากหลายๆ แห่ง เช่น ในพาราณสีและทุกๆที่ เบนาเรส แล้วในที่สุดขณะที่ท่าน นั่งสมาธิอยู่ใต้ต้นโพธิ์ ทันใดนั้นกุณฑลินีของท่านก็ได้รับ การปลุกให้ตื่นขึ้นโดยอาทิศักติ และท่านก็ได้ตรัสรู้โพธิญาน ได้พบคําตอบว่าแท้จริงแล้วต้นเหตุ แห่งทุกข์ทั้งปวงคือ“กิเลส”หรือความต้องการ ในสหจะโยคะพวกเราเข้าใจแล้ว ว่าความต้องการอื่นๆล้วนเป็น ความต้องการที่ไม่บริสุทธิ์ ข้อแรก ถึงแม้ว่าความต้องการ เหล่านั้นจะได้รับการตอบสนอง พวกเราก็ยังไม่รู้สึก พึงพอใจเสียที ข้อแรก ข้อสอง ความต้องการเหล่านี้ ล้วนมีผลของการกระทําตามมา แล้วความต้องการ ที่บริสุทธิ์คืออะไร? อย่างที่พวกเรารู้กันดี นั่นคือ กุณฑลินี กุณฑลินีคือพลังแห่ง ความปรารถนาที่บริสุทธิ์ ที่เติมเต็มความต้องการของเรา ที่จะกลายเป็นจิตวิญญาณ เพื่อจะได้เป็นพุทธะหรือผู้รู้แจ้ง พุทธะหมายถึงผู้ที่ ได้เข้าถึงแล้วซึ่งความรู้แจ้ง ด้วยเหตุนี้โคตมะ จึงได้กลายเป็นพระพุทธเจ้า เช่นเดียวกับที่พวกคุณ ได้กลายเป็นสหจะโยคี แต่เนื่องจากคุณได้ผ่านการ บําเพ็ญตบะนานาประการ ดังนั้นสิ่งที่คุณเรียนรู้ทั้งหมด ล้วนกลายเป็นหนึ่งเดียวกับคุณ แต่ในสหจะโยคะนั้น ทุกอย่าง เป็นไปอย่าง “สหจะ” คือเป็นไปเอง เราจึงมักจะสรุปว่าทุกอย่าง จะดําเนินไปด้วยตัวของมันเอง และเมื่อเราพยายามจะทําสิ่งใดก็ตาม เราจะพูดเสมอว่า "เดี๋ยวมันก็จะสําเร็จเอง ไม่เป็นไร คุณแม่ จะทําทุกอย่างให้เราเอง" นี่คือความล้มเหลวร่วมกันในสหจะโยคะ ดังนั้นจะให้พวกเราผ่าน กระบวนการที่ยาวนานก่อน หรือจะใช้วิธีให้การตระหนักรู้ก่อน ในทันทีคือสิ่งที่แม่ถามตัวเอง เนื่องจากในช่วงเวลา แห่งความสับสนวุ่นวายนี้ มีเวลาไม่มากพอที่จะให้พวกเรา ผ่านกระบวนการทั้งหมด ที่พระพุทธเจ้าได้ผ่านมาแล้ว และท่านทําเพียงลําพัง แต่แม่ต้องการช่วยพวกเราทั้งหมด ซึ่งนั่นจะเป็นเรื่องที่ยากมาก แม่ไม่รู้ว่าจะมีสักกี่คนที่ สามารถทําได้ตลอดรอดฝั่ง ส่วนใหญ่คงจะล้มเลิกกลางทาง หรือบางทีแค่หนึ่งในสี่ ของระยะทางทั้งหมด ดังนั้นแม่จึงตัดสินใจ ทําในแบบสหจะ เธอไม่ต้องนั่งใต้ต้นโพธิ์ แต่ในที่สุดเธอก็ได้รับการรู้แจ้ง พลังกุณฑลินีของคุณ ได้ถูกปลุกให้ตื่นขึ้นแล้ว และเธอได้รับการรู้แจ้ง แต่ระดับการรู้แจ้ง ที่พระพุทธเจ้าได้รับ ไม่ได้เกิดขึ้นกับเรา เพราะจักระต่างๆของเรา ยังไม่ได้รับการชําระล้างเหมือนกับ ที่ท่านได้ชําระล้างจักระของท่าน เรายังคงมีร่างกายแบบเดิม ความคิดแบบเดิม รวมทั้งมีทัศนคติแบบเดิมๆ ในตอนที่เราได้รับการรู้แจ้ง เปรียบเทียบกับเรา กําลังมองดูวิหารของพระเจ้า เรายังคงมองดูวิหารของพระเจ้า ทั้งๆ ที่ได้เข้ามาอยู่ในวิหารแล้ว คุณต้องมองออกไปข้างนอก หน้าต่างจากภายในวิหารสิ คุณลืมความจริงข้อนี้ไป และแม้ว่าขณะนี้คุณนั่งอยู่บนยอดเขา เหนือความแออัดวุ่นวายและการจราจร แต่คุณยังคงมองเห็นรถยนต์และกลัว คุณไม่ตระหนักว่า คุณกําลังนั่งอยู่บนยอดเขา ซึ่งแม่ได้พาเธอมาถึงอย่างราบรื่น และนี่คือพฤติกรรมของพวกเธอ เมื่อแม่ได้รับรายงาน เกี่ยวกับสหจะโยคี แม่ค่อนข้างแปลกใจ ที่พวกเขายังไม่รู้ตัว ว่าขณะนี้ตนได้กลายเป็น วิญญาณที่ตระหนักรู้ นี่คือสาเหตุที่พระพุทธเจ้า กล่าวถึงการไม่มีกิเลส ซึ่งเป็นไปไม่ได้เลย ก่อนการตระหนักรู้ แม้แต่หลังการตระหนักรู้ แม่ก็ยังพบว่ามันเป็นเรื่องยาก กิเลสในระดับที่ละเอียดยังคงมีอยู่ พวกคุณไม่ยอมลงมือกําจัดกิเลสที่ว่า เอาแต่พูดว่า “เดี๋ยวเราจะติดขัดที่อัตตา” พวกคุณเลือกทําเฉพาะสิ่งที่ตนพอใจ อะไรที่เหมาะกับเรา ถูกจริตเราเราก็จะไปทางนั้น ทางออกของเรื่องทั้งหมดคือสิ่งที่ แม่ได้ค้นพบด้วยตัวเองซึ่งได้แก่ ปรากฏการณ์แบบกลุ่ม ปัจเจกบุคคลจะไม่มีทาง เอาชนะอัตตาของตนได้ พวกปัจเจกนิยมไม่มีทาง เอาชนะอัตตาของตนได้ คนที่อยู่ตามลําพัง เพลิดเพลินกับสิ่งต่างๆ ตามลําพัง ไม่มีทางที่จะเอาชนะอัตตาได้เพราะ คุณไม่ได้บําเพ็ญตบะเหล่านั้นมาก่อน หรือมิฉะนั้นถ้าคุณเลือก ที่จะอยู่ตามลําพังไม่เข้ากลุ่ม คุณก็ต้องไปบําเพ็ญตบะ อย่างเข้มงวดเสียก่อน แล้วค่อยกลับมา ดังนั้นทางออกก็คือ ชําระล้างจักระทั้งหมดของเรา ชําระชีวิตโดยการ อยู่รวมกันเป็นกลุ่ม นี่เป็นหนทางที่จะแก้ปัญหาอัตตาได้ ก่อนหน้านี้ทุกคน ต่างปฏิบัติตามลําพัง ปลีกวิเวกไปที่ภูเขาหิมาลัย ต้องไปหาคุรุทางจิตวิญญาณ เพียงเพื่อจะถูกจับโยนออกมา แล้วก็ต้องไปหาคุรุคนอื่น โดยต้องทํางานรับใช้คุรุเหล่านั้น แล้วก็ถูกจับโยนออกมาอีก มาแสวงหาต่อในชาติหน้า แล้วอีกครั้งเขาก็จะ ถูกคุรุจับโยนออกมา ในท้ายที่สุดหากคุรุสักคน ยอมรับพวกเขาไว้เป็นศิษย์ แต่ก็ต้องถูกทุบตี ถูกทรมานด้วยวิธีการต่างๆ ถูกจับแขวนเอาเท้าชี้ฟ้า แล้วในที่สุด ถ้าคุรุเกิดความใกล้ชิด กับศิษย์คนใดคนหนึ่ง เขาก็จะให้การรู้แจ้งแก่ศิษย์คนนั้น นี่คือสภาพการณ์ในอดีต แต่สําหรับสหจะโยคะประตูเปิดกว้าง สําหรับทุกคนที่ต้องการสามารถเข้ามาได้ตลอด ใครก็แล้วสามารถเข้ามา รับการตระหนักรู้ในตนเองได้ เพราะแม่มีศรัทธาต่อการรวมกลุ่ม ชีวิตที่ดําเนินไปแบบรวมกลุ่ม จะมอบประสบการณ์เดียวกันกับที่ พระพุทธเจ้าได้รับผ่านความอุตสาหะ ของท่าน แก่พวกเราอย่างแน่นอน แต่เราก็ยังทําไม่สําเร็จ เพราะพวกเราไม่รู้ว่าจะมีสํานึก แห่งการรวมกลุ่มได้อย่างไร ปัจเจกนิยมยังคงอยู่ รอบตัวเราตลอดเวลา พวกเรายังคิดถึงแต่ตัวเองในทุกทาง ที่ใดก็ตามที่การรวมกลุ่มเป็นไปได้ ด้วยดี สหจะโยคะจะเติบโตก้าวหน้า แต่ที่ใดก็ตามที่การรวมกลุ่ม ล้มเหลวก็มักจะมีปัญหาเสมอ ดังนั้นจึงเป็นเรื่องที่สําคัญ อย่างยิ่งที่เราจะต้องมองดูตัวเอง และพิจารณาว่าตัวเองมีความ เป็นหนึ่งเดียวกับกลุ่มแค่ไหน คุณมีความสุขในการเข้ากลุ่มหรือไม่? คุณมีเป้าหมายอยู่ที่ การรวมกลุ่มหรือไม่? ทันทีที่แม่มีความคิด เกี่ยวกับคาเบล่า ที่ๆคุณเคยเห็น และแม่คิดจะสร้างอาศรมเล็กๆที่นี่ ใกล้แม่น้ํา สําหรับพวกคุณทุกคน ทันใดนั้นก็จะมีใครบางคน ถามขึ้นมาทันทีว่า “คุณแม่ ไม่ทราบว่าจะเป็นอะไรหรือ ไม่หากเราจะซื้อบ้านของเราเองในที่ผืนนั้น?” ทันที แล้วเพื่ออะไร? แล้วหลังจากนั้น พวกเขาก็จะเชิญแม่ "คุณแม่กรุณามารับประทาน อาหารเย็นที่บ้านเรา "คุณแม่กรุณามาบ้านเล็กๆ ของเราเพื่อดื่มน้ําชา” ซึ่งแม่ไม่สนใจเลย ดังนั้นในสหจะโยคะ หากคุณยัง ไม่มีสํานึกของการรวม เป็นกลุ่มอย่างแท้จริงในทุกๆ ทาง คุณก็จะไม่ก้าวหน้า คุณจะไม่ สามารถชําระล้างตัวเองได้ คุณจะไม่สามารถ ทําความสะอาดตัวเองได้ ประเด็นนี้แม้พระพุทธเจ้าจะ ไม่ได้กล่าวออกมาตรงๆ แต่ท่านก็ได้บ่งชี้ไว้ด้วยการกล่าวว่า ด้วยการกล่าวว่า "พุทธัง สะระณัง คัจฉามิ ข้าพเจ้าขอน้อมเอาการ รู้แจ้งที่ข้าพเจ้าได้รับเป็นที่พึ่ง” ต่อมาท่านกล่าวว่า “ธัมมัง สะระณัง คัจฉามิ ข้าพเจ้าขอน้อมเอาธรรมะ ในตัวของข้าพเจ้าเป็นที่พึ่ง” ซึ่งหมายถึงจิตวิญญาณ และประการที่สาม ท่านกล่าวว่า “สังฆัง สะระณัง คัจฉามิ” สังฆังหมายถึงกลุ่มหรือหมู่คณะ ข้าพเจ้าขอน้อม เอาการรวมกลุ่มเป็นที่พึ่ง แต่พระพุทธองค์ ยังไม่รู้วิธีที่จะให้การรู้แจ้ง แก่คนจํานวนมาก พร้อมกันได้ในขณะนั้น ท่านมีศิษย์ที่ติดตาม ท่านจํานวนหนึ่ง ศิษย์เหล่านั้นต้องปลงผมบนศีรษะ ไม่ว่าจะเป็นพระราชาหรือพระราชินี ต้องนุ่งห่มผ้าเพียงผืนเดียว ไม่ว่าจะชายหรือหญิง ต้องนอนบนเสื่อผืนเดียว รวมกันในห้องโถงใหญ่ ไม่มีสามีภรรยา ไม่มีการแต่งงาน ไม่มีอะไรทั้งนั้น ต้องออกไปบิณฑบาตอาหาร จากชาวบ้านในหมู่บ้าน และต้องถวายอาหาร แด่คุรุและฉันอาหาร ที่บิณฑบาตมาได้ไม่ว่า อาหารนั้นจะเพียงพอหรือไม่ ไม่มีสิ่งเหล่านี้ในสหจะโยคะ ในสหจะโยคะทุกอย่างเต็มไปด้วย ความปิติสุขเบิกบานตั้งแต่ จุดเริ่มต้น และแม่อยากให้คุณ เป็นคนที่เต็มไปด้วย ความเบิกบานยินดี อย่างเต็มที่ในสหจะโยคะ ความเบิกบานยินดีจากการรวมกลุ่ม ถ้าคุณไม่รู้วิธีที่จะมี ความสุขจากการเข้ากลุ่ม คุณก็จะไม่สามารถก้าวหน้าและเติบโต ทางจิตวิญญาณได้ เพราะไม่มีทางออกอื่นแล้ว แล้วตบะอย่างอื่นคืออะไร? สําหรับบางคนแค่การเข้ากลุ่ม ก็เป็นเหมือนการบําเพ็ญตบะ จนกว่าเขาจะเริ่ม มีความสุขจากการอยู่ในกลุ่ม แต่ก่อนหน้านั้นเขาจะเป็นตัวปัญหา นั่นก็ไม่ดี นี่ก็ไม่ชอบ ช่างวิพากษ์วิจารณ์จับผิด very critical. บางคนที่อยู่ในอาศรม ก็มักวิพากษ์วิจารณ์จับผิด ทุกๆ อย่างตลอดเวลา “อันนี้ไม่ดีเลย ฉันไม่ชอบแบบนั้น ฉันไม่ชอบแบบนี้” ดังนั้นในตอนนี้ ด้วยสติรู้ที่ตื่นอย่างเต็มที่ แม่หมายความว่า คุณไม่อาจถูกสะกดจิต ถ้าคุณถูกสะกดจิต คุณจะสามารถใช้ชีวิตได้ตามที่ คุณต้องการไม่ว่าจะเป็นแบบไหน แต่ด้วยสติรู้ที่ตื่นอย่างเต็มที่ และความเข้าใจอย่างแท้จริง เราจะต้องเข้ากลุ่ม จะต้องมีสํานึกในการรวมกลุ่ม เพราะนี่คือหนึ่งในทางออก เพื่อการชําระล้างตนเองของเรา แม่จะเปรียบเทียบให้ฟังแบบนี้ สมมุติว่ามือของแม่สกปรก แม่จึงไปที่ก๊อกน้ําแต่ก็พบว่า มีเพียงน้ําหยดเดียว แม่จึงล้างมือไม่ได้ แม่จึงไปหาก๊อกน้ําอันที่สอง ก็ไม่มีน้ําไหลออกมาอีก ก๊อกน้ําอันที่สามก็เหมือนกัน แต่แล้วในที่สุดแม่ก็พบกับแหล่งน้ํา แม่จึงทําความสะอาดตัวเองอย่างหมดจด เพราะแม่รู้ว่าแม่ไม่อาจ หาน้ําได้จากที่อื่นอีก แต่ในสหจะโยคะ คุณแช่อยู่ในสระน้ําของการรวมกลุ่ม ถ้าหากคุณมีความสุขในกลุ่ม คุณสามารถที่จะว่ายน้ําในสระนี้ได้เลย และก็จะไม่มีปัญหาอะไรอีกต่อไป อย่างที่คุณรู้ว่าพระพุทธเจ้า ท่านดูแลช่องพลังทางด้านขวา และอักนียะของเรา น่าแปลกใจมากที่เทพ ซึ่งมีลักษณะอย่างท่าน จะชําระพลังช่องขวา ประการที่หนึ่งท่านกล่าวว่า สําหรับช่องพลังขวา คุณจะต้องไม่ยึดติดในสิ่งใด ต้องไม่มีกิเลสหรือความต้องการ คงจะไม่มีใครทําอะไรถ้าหาก ไม่มีความต้องการในสิ่งนั้น หรือไม่มีทางที่จะได้รับผล ตอบแทนจากการกระทํานั้น แม่หมายถึงสําหรับคนที่ ใช้สามัญสํานึกทั่วไป แต่คุณจะต้องกระทําสิ่งต่างๆ โดยปราศจากความต้องการหรือกิเลส เพราะนี่คือหนทางเดียวที่คุณจะ สามารถควบคุมช่องพลังด้านขวาได้ นี่เป็นการแสดงความหมาย เชิงสัญลักษณ์อย่างมาก โดยทั่วไปคนที่มีบุคลิกภาพ แบบฝั่งขวามักมีรูปร่างผอมบาง แต่พระพุทธเจ้า มีร่างกายที่อิ่มเอิบสมบูรณ์ คนฝั่งขวามักจะเป็นคนที่ เคร่งเครียดอย่างยิ่ง จริงจังมาก แม้แต่เมื่อโดนจักจี้ ยังไม่หัวเราะเลยด้วยซ้ํา แต่พระพุทธเจ้าหัวเราะอยู่เสมอ พร้อมมือทั้งสองข้างแบบนี้ ด้วยความเบิกบานในตนเอง ในทางตรงกันข้าม เมื่อคุณลงมือทํางานโดยปราศจากกิเลส หรือความต้องการใดๆ เมื่อนั้น คุณจึงจะสามารถบรรลุถึงสภาวะนี้ได้ คุณจะหัวเราะด้วยความ เบิกบานใจอยู่ตลอดเวลา แต่สําหรับพวกที่รู้สึกว่า "เราเป็นคนทํางานชิ้นนี้” ด้วยความต้องการอย่างใดอย่างหนึ่ง คนที่ยังอยู่ในระดับต่ํามาก มักมีความต้องการ ในเรื่องของทรัพย์สินเงินทอง ซึ่งนับว่าเป็นเรื่องไร้สาระ ที่มีอยู่ตลอดเวลา แต่ความต้องการจะละเอียดขึ้นเรื่อยๆ เหมือนกับที่ตัวเรา ก็จะมีความละเอียดขึ้นเรื่อยๆ ความต้องการก็จะละเอียดขึ้นเรื่อยๆ และถ้าเราไม่ระมัดระวัง ความต้องการนั้นก็จะปรากฏออกมา ดังนั้นพระพุทธองค์คือ เทพประจําจักระด้านขวา ที่มีแนวโน้มไปทางด้านซ้าย ท่านคือผู้ที่กล่าวว่า สําหรับช่องพลังขวา"คุณจะต้อง ปราศจากกิเลสหรือความต้องการใดๆ" ช่างเป็นอะไรที่ ขัดแย้งกันอย่างสิ้นเชิง What a contrast. โดยเฉพาะอย่างยิ่งพวกชาวตะวันตก แม่เคยเห็นคนบางคน ทําอะไรเพียงเล็กน้อยก็ "เฮ้อ" แม่จึงถามว่าแล้วเขาทําอะไร? “ผมยกช้อนขึ้นมาแบบนี้” เพียงแค่การยกช้อน ทําให้เขาถึงกับต้องนั่งพัก พวกเขาจึงแปลกใจมาก ที่เห็นว่าแม่ไม่เคยเหนื่อยเลย แต่แม่ไม่ได้ทําอะไรเลย แม่ไม่มีความต้องการ จริงๆ แล้วแม่ได้ทําอะไรทั้งสิ้น แม่คือนิษกริยา จริงๆ แล้วแม่ไม่ได้ทําอะไรทั้งสิ้น ดังนั้นเมื่อคุณกลายเป็นเครื่องมือ ที่ปล่อยให้ทุกอย่างอยู่ใน การควบคุมของพลังศักดิ์สิทธิ์ เมื่อคุณรู้ว่าคุณไม่ได้ เป็นผู้กระทําสิ่งใดทั้งสิ้น เมื่อนั้นคุณจะกลายเป็นนาย ของตนเองในช่องพลังด้านขวา แล้วคุณจะกลายเป็น นายของตนเองได้อย่างไร?

ในเมื่อคุณไม่ได้กระทําสิ่งใดเลย? คุณไปที่ร้านขายของ และได้รางวัลแจ็คพอต โดยที่ไม่ได้ทําอะไรเลย คุณไม่ได้มีความต้องการ สิ่งใดแต่แล้วจู่ๆ คุณก็จะพบว่า สิ่งที่ไม่เคยนึกถึงมาก่อน กลับรอคุณอยู่ตรงหน้า มีไว้สําหรับคุณ แค่รับมันไป การกระทําสิ่งใดด้วยความต้องการ ส่งผลให้เกิด ปฏิกริยาต่อการกระทํานั้น การกระทําทุกอย่างล้วน ก่อให้เกิดปฏิกริยาทั้งสิ้น ยกเว้นการกระทําที่ปราศจาก ความต้องการเท่านั้นที่ไม่ก่อให้เกิดปฏิกริยา เพราะว่าไม่มีความต้องการนั่นเอง สมมุติว่าแม่หลงทาง แม่ก็ไม่เคยหงุดหงิด หรืออารมณ์เสียเพราะ แม่อาจจะต้องไปในสถานที่นั้น สมมุติว่าแม่ต้องซื้ออะไรบางอย่าง อย่างเช่น ปราสาทสักหลัง คนก็มักจะ เห็นไหมว่าแม่จะต้องซื้อ มันแตกต่างกับ ความต้องการของคนทั่วไป จู่ๆ ความคิดนี้ก็เข้ามาแล้ว แม่จึงพูดขึ้นว่า "แม่จะอยู่ที่อิตาลี จึงจําเป็นที่จะต้องซื้อบ้าน" พวกเขาพาแม่ไปดูปราสาทหลังที่หนึ่ง ปรากฏว่ามันไม่ดีเลย ก็ไม่เป็นไร ทุกๆ คนชอบปราสาทหลังที่สองมาก "คุณแม่ ท่านควรซื้อหลังนี้ ด้วยราคาเท่าใดก็ตาม" อันที่จริงแม่ก็ไม่ค่อยชอบมัน สักเท่าไร แต่แม่ก็บอกเขา "ตกลงหากว่านั่นจะทําให้ ความปรารถนาของพวกเขาเป็นจริง" แต่ปรากฏว่าพวกเขาต้องย้ายบ้าน จึงต้องไปซื้อปราสาทอีกหลังหนึ่ง ซึ่งพวกเขาไม่ได้ต้องการ จะซื้อตั้งแต่แรก แต่แม่ก็ชอบมันมากเพราะ แม่ไม่ได้ปรารถนาสิ่งใด แต่สุดท้ายมันกลับเป็น สิ่งที่ดีที่สุดที่เกิดขึ้น เหตุผลก็เป็นเพราะว่า สิ่งที่ดีที่สุดจะเกิดขึ้นกับแม่เสมอ ไม่ว่าสิ่งใดจะเกิดขึ้นกับแม่ แม่รู้ดีว่าสิ่งนั้นย่อมเป็นสิ่งที่ดีที่สุด ที่เป็นไปเพื่อประโยชน์ ของแม่และสหจะโยคะ ตอนนี้ใครที่ วิพากษ์วิจารณ์สหจะโยคะ ซึ่งเป็นสิ่งที่ดีมาก ยอดเยี่ยมจริงๆ อย่างเช่นที่อินเดีย มีนิตยสารฉบับหนึ่งที่พวก ราชญีศใช้ในการต่อต้านแม่ พวกเขาส่งผู้หญิงคนหนึ่งมาที่ โปรแกรมของเราและขโมยรูปของแม่ไป เพื่อตีพิมพ์ในนิตยสารฉบับนั้น สมาชิกทุกคน ในครอบครัวของแม่โกรธมากๆ พี่ชายและสามีของแม่ ต้องการฟ้องร้องนิตสารฉบับดังกล่าว แต่แม่บอกพวกเขาว่า "แม่ไม่ชอบความคิดนี้ การฟ้องร้องหนังสือพิมพ์ หรืออะไรทั้งนั้น" หลังจากนั้นเมื่อเราทํา โปรแกรมครั้งแรกที่เมืองเดลี ปรากฏว่ามีคนมากัน แบบมืดฟ้ามัวดิน จนรถของแม่ไม่สามารถ เข้าไปจอดข้างในได้ แม้กระทั่งบริเวณ นอกอาคารก็เต็มไปด้วยผู้คน จึงต้องมีการติดตั้ง เครื่องขยายเสียงนอกอาคาร แม่จึงถามพวกเขาว่า แล้วมากันได้อย่างไร? อย่างไร พวกเขาตอบว่า "ได้เห็นรูปของแม่ในนิตยสาร “อิลัสเตรท วีคลี่” Illustrated Weekly แล้วเกิดความประทับใจเป็นอย่างมาก" จนไม่ได้อ่านข้อความที่เขียนโจมตีแม่ แม้แต่คําเดียว พวกเขาก็เลยพากันมาโปรแกรมในวันนั้น หนึ่งในนั้นเป็นคนแข็งกร้าวและ หลายคนที่มาจากตรงนั้น เพียงเพราะเห็นรูปของแม่ ผู้หญิงคนนั้นขโมยรูปของแม่ ไปก็เพื่อประโยชน์ของพวกเรา ปกติแล้วเราต้องจ่ายเงิน จํานวนมากเพื่อตีพิมพ์อะไรสักอย่าง แต่นี่เราไม่ต้องเสียเงินเลย รูปของแม่ก็ได้ลงตีพิมพ์ หลังจากนั้นคนในครอบครัวของแม่ ก็ได้เห็นว่านิตยสารฉบับนี้ ถูกสั่งปิดเป็นเวลาหกเดือน และขาดทุนมหาศาล ซึ่งนั่นก็ไม่ใช่ ความต้องการของแม่เช่นกัน เมื่อคุณไม่มีความต้องการ คุณจะมีความสุข เพราะคุณจะไม่ต้องผิดหวัง หรือกระวนกระวายใจอีกต่อไป การเป็นคนที่ปราศจากกิเลส ไม่ได้หมายความถึงการเป็น คนที่เหลวไหลไร้สาระหรือ เคร่งครัดถือสันโดษแต่อย่างใด เพียงแต่ต้องไม่คาดหวัง เช่น "ถ้าฉันทําแบบนี้แล้ว สิ่งนี้จะต้องเกิดขึ้น "ถ้าฉันทําแบบนี้แล้ว สิ่งนั้นจะ...” ต้องไม่กังวลเพียงแต่ ทําในสิ่งที่คุณต้องการทํา สิ่งหนึ่งที่คุณต้องรู้คือ เรื่องเลวร้าย ไม่สามารถเกิดขึ้นกับคุณ แต่ถ้ามันเกิดขึ้น ก็แสดงว่ามีบางอย่าง ที่ผิดปกติในตัวคุณ แม่มีอีกเรื่องจะเล่าให้ฟัง นี่เป็นครั้งแรก ที่แม่สะดุดล้มเมื่อวันก่อน แต่ไม่ได้เป็นอะไรมาก พวกเขาพากันบอกแม่ว่า "แม่จะต้องไม่ออกนอกบ้าน ไม่ควรจะเคลื่อนไหว เพราะข้างนอกฝนตก มิฉะนั้นแม่อาจจะต้อง เป็นโรคข้อต่ออักเสบ" อันที่จริงแม่ไม่มีทางจะเป็นหรอก อาการข้อต่ออักเสบอะไรนั่น แต่ก็ไม่เป็นไร แม่จึงอยู่แต่ในบ้านและเขียน หนังสือเล่มนี้ขึ้น ดีจริงที่แม่สะดุดล้ม มิฉะนั้น พวกเขาก็จะต้อง บอกให้แม่ไปด้วย" ครอบครัวของแม่ไปตากอากาศที่นั่น ขอบคุณพระเจ้าที่แม่ได้ใช้ช่วงเวลา สี่ถึงห้าวันนั้นในการเขียนหนังสือนี้ จงใช้ประโยชน์จาก ความผิดหวังให้เต็มที่ หากมีเรื่องที่น่าผิดหวังเกิดขึ้น จงยิ้มให้กับมันและตระหนักว่า สิ่งที่เกิดขึ้นเพื่อประโยชน์ของคุณ ให้ได้ค้นพบอะไรใหม่ๆ หรือได้พบกับอะไรที่ดีกว่า อย่างไรก็ตาม มีเงื่อนไขมากมายเหลือเกิน แม่จึงบอกให้พวกคุณ "เข้ากลุ่ม" อย่างเช่นตอนนี้ในกลุ่มของเรา มีคนอินเดีย คนฝรั่งเศส เรามีสิ่งต่างๆ เงื่อนไขต่างๆของพวก คนแต่ละชาติยังคงมีอยู่ คนอินเดียจะทานแต่อาหารอินเดีย ไม่ว่าพวกเขาจะไปที่ไหน ซึ่งเป็นสถานการณ์ที่ยุ่งยาก แต่พวกคุณดีกว่าพวกเขา ตรงที่คุณทานได้ทุกอย่าง แม้แต่อาหารอินเดียก็ตาม แล้วแม่เองก็ไม่ค่อยชอบอาหารอินเดีย มันไม่ค่อยจะบํารุงร่างกายเท่าที่ควร แม้จะเป็นอาหารที่มีรสมีชาติแต่ ไม่ค่อยจะบํารุงร่างกายเท่าที่ควร แต่พวกคุณไม่เกี่ยงที่จะ ทานอาหารชนิดใดก็ได้ เป็นสิ่งที่ดีมากสําหรับพวกคุณ แต่พวกคุณก็มีเงื่อนไข อย่างอื่นซึ่งคุณเองก็คงจะรู้ตัวดี แม่ไม่จําเป็นต้องบอกคุณ เช่น แม่เคยบอกพวกผู้หญิงว่า ไม่ควรจะขนเครื่องสําอาง และอุปกรณ์ที่มี น้ําหนักมากนั้นมาด้วย แต่ทุกครั้งที่พวกคุณมา พวกผู้ชายก็แขนแทบหัก เพราะต้องช่วยขน กระเป๋าเดินทางใบใหญ่ยักษ์นั้น แม่ไม่ได้บอกให้คุณแต่งตัว แบบไม่เรียบร้อย แต่ควรจะระวัง ให้มากที่สุดเท่าที่จะทําได้ ไม่เช่นนั้นก็จะมีการแข่งขัน กับผู้นําอยู่เสมอ จะต้องมีใครสักคนแน่นอน แต่ในหมู่ชาวตะวันตกไม่ค่อยมี เงื่อนไขเกี่ยวกับอาหารมากนัก แต่สําหรับเรื่องบ้าน แม้แต่คนอินเดีย ถ้าหากคุณแต่งงานกับผู้หญิงอินเดีย หรือผู้หญิงกรีก ภรรยาชาวกรีกก็เหมือนกัน พวกเขาพยายามที่จะ ให้สามีอยู่แต่กับพวกเขา นี่คือเงื่อนไข ที่ทั้งสองมีเหมือนๆกัน พวกเขามีอะไรบางอย่าง เหมือนชาวอินเดีย การทําแบบนี้มีแต่จะขัดขวางความ ก้าวหน้าทางจิตวิญญาณของสามี และของตัวเองด้วย นี่คือความจริง และมักจะครอบงําหรือข่มสามี ภรรยาชาวอินเดียจะไม่ข่มสามี แต่จะพยายามบงการให้สามี ซื้อบ้านเป็นของตัวเองให้ได้ แต่พวกเขาไม่รู้ตัวว่า ชาวอินเดียไม่รู้จัก การอยู่รวมเป็นกลุ่ม พวกเขามีความเป็นปัจเจกสูงมาก แต่ตอนนี้ด้วยสหจะโยคะ แน่นอนว่า พวกเขากําลังค่อยๆ เรียนรู้การเป็นหนึ่งเดียวกับคนอื่น นอกจากนี้ บางคนมาจาก วัฒนธรรมที่แตกต่างกัน บางคนก็ยังยึดติดแต่ กับวัฒนธรรมของตัวเอง แน่นอนว่าข้อดีของทุกๆ วัฒนธรรมควรจะจรรโลงไว้ เพราะในสหจะโยคะ เรามีวัฒนธรรมที่เป็นสากล แต่มีหลายอย่าง ที่ทําให้เรายังวอกแวก นั่นเป็นเพราะเงื่อนไขต่างๆที่เรามี นี่คือเหตุผลที่ในยุคเดียวกัน เราจึงมีอวตารผู้ยิ่งใหญ่ อีกท่านหนึ่งคือมหาวีระ ซึ่งเป็นผู้แสดงให้มนุษย์ ประจักษ์ถึงโทษทัณฑ์ ที่ได้รับจากการ หมกมุ่นอยู่กับเงื่อนไข ท่านได้กล่าวถึงสิ่งที่ น่าสยดสยองมากมาย ที่จะเกิดขึ้นกับคนที่มีเงื่อนไข พวกเขาเหล่านั้นจะมีจุดจบอย่างไร จะต้องตกอยู่ในสถานการณ์เช่นไร และนรกขุมไหนที่รอพวกเขาอยู่ ทั้งหมดนี้ท่านอธิบายไว้อย่างละเอียด สิ่งที่น่าสยดสยองต่างๆ แน่นอนว่าแม่จะไม่พูดถึงในวันนี้ มีสิ่งหนึ่งที่มหาวีระและผู้นําทาง จิตวิญญาณคนอื่นๆ ในยุคเดียวกัน อาทิ พระพุทธเจ้าและกบิระ มีร่วมกัน พระพุทธเจ้าจะชัดเจนกว่ากบิระ ท่านเห็นตรงกัน ที่จะไม่กล่าวถึงพระเจ้า แต่กล่าวถึงแนวคิด หรือสิ่งที่ไร้รูปเสียก่อน เพราะเงื่อนไขที่เลวร้ายที่สุด ของมนุษย์ในช่วงเวลานั้นคือ เมื่อเขาบูชาเทพเจ้า องค์ไหนหรือสิ่งใดก็ตาม เขาจะตกเป็นทาส ของสิ่งนั้นอย่างสมบูรณ์ เช่นเดียวกับที่ท่านโมฮัมมัด ซาฮิบ ได้กล่าวถึงนิราการ คือสภาวะไร้รูปร่าง แต่ทั้งสองได้ไปไกลกว่านั้น อีกโดยการกล่าวว่า "ไม่มีพระเจ้า ไม่ควรกล่าวถึงพระเจ้าในตอนนี้ แต่ควรจะได้รับ การตระหนักรู้เสียก่อน" แม่เองก็ได้ทํา เช่นเดียวกันในตอนแรก แม่บอกว่าต้องได้รับ การรู้แจ้งเสียก่อน เพราะใครๆ ก็สามารถเริ่มต้น ด้วยการบอกว่า “ฉันคือพระเจ้า” ดังนั้นพวกท่านจึงไม่เคย กล่าวถึงพระเจ้า ไม่เคยเลย และย้ําอยู่ตลอดเวลาว่า ไม่มีพระเจ้า มีแต่ตัวของคุณเอง การพูดเรื่องนี้เป็นสิ่งต้องห้าม พวกท่านถูกเรียกว่า นิรีศวระไม่เชื่อ ทั้งสองท่าน ไม่เชื่อในพระเจ้า แต่เชื่อในการตระหนักรู้ในตนเอง เพราะพวกท่านรู้ว่า แม่จะต้องมาสอนพวกเราในเรื่องนี้ พระพุทธเจ้าจึงพูดถึง พระพุทธเจ้าในอนาคต เรียกว่า พระศรีอาริยเมตไตรย "มา" หมายถึง แม่ ที่อยู่ในรูปแบบทั้งสาม ได้แก่ มหากาลี มหาลักษมี มหาสรัสวตี สําหรับชาวพุทธคนไหนก็ตามถ้าหาก คุณขอให้เขาถามคําถามเกี่ยวกับ พระศรือาริยเมตไตรย เขาจะได้รับการรู้แจ้งทันที ท่านพูดถึงพระศรือาริยเมตไตรย เพราะท่านทราบว่า เมื่อพระศรือาริยเมตไตรยมาถึง ท่านจะสั่งสอนผู้คนเกี่ยวกับ อีศวระ คือพระเป็นเจ้าสูงสุด พระพุทธเจ้า และมหาวีระ รู้ดีว่าในยุคของท่าน .. ยังก้าวไม่ถึงระดับ ที่ท่านจะสามารถบอก พวกเขาเกี่ยวกับอีศวระได้ ดังนั้นพวกเขาจึงพูดว่า "ไม่มีพระเจ้า" ก็เพื่อเน้นย้ําความสําคัญ ของการตระหนักรู้ ความรู้เกี่ยวกับตัวเอง ความรู้แจ้งในตัวเอง แม่ได้รู้มาว่าชาวพุทธ หรือพระสงฆ์ในยุคแรกเริ่ม ที่ประพฤติปฏิบัติตน อย่างเคร่งครัดยิ่ง นั้นได้รับประสบการณ์ ของลมเย็นที่แผ่วเบา แห่งวิญญาณศักดิ์สิทธิ์ เช่นเดียวกับคนที่หาความรู้ เกี่ยวกับพระเจ้า (Gnostics) แต่จํานวนน้อยมาก ไม่ได้มีจํานวนมากเหมือนพวกคุณ อย่างไรก็ตามในเชิงคุณภาพแล้ว พวกเขาทั้งหมดอยู่ในระดับที่สูงมาก เนื่องจากได้ชําระล้างตนเอง อย่างเข้มข้นด้วยตบะที่เคร่งครัด พวกเขาทุกคนอยู่ในระดับที่สูงมากๆ เสียจนเกิดความแตกต่างมหาศาล ระหว่างพวกเขาและคนอื่นๆ ความแตกต่างนั้นมหาศาล จนไม่อาจสร้างความประทับใจ ให้แก่คนธรรมดาเหล่านั้นได้ ดังนั้น การรู้แจ้งของพวกเขา จึงสูญเปล่าแม่ควรพูดเช่นนั้น อย่างไรก็ตามเรามีเซน ซึ่งมีท่านโพธิธรรม ผู้เป็นสาวกของ พระคริสตร์เดินทางไป..... พระพุทธเจ้าเป็นผู้สืบทอด ทั้งยังมีเต๋าด้วย ทั้งเซนและเต๋า แสดงให้เห็นแนวคิดของ พระพุทธเจ้าเกี่ยวกับสหจะโยคะ เต๋าไม่ใช่สิ่งใดนอกจากสหจะโยคะ เต๋าหมายถึง "มรรค" หรือวิธีการที่จะไปสู่ผล ส่วนเซนหมายถึงฌาน ดังนั้นระบบของเซนจึงเชื่อ เรื่องการยกพลังกุณฑลินีเช่นกัน ในตอนนั้นยังไม่มีการใช้ไม้ฟาด แนวกระดูกสันหลังของลูกศิษย์ แต่ต่อมาพวกเขาได้เริ่มใช้การตี ผู้ฝึกตรงบริเวณแนวกระดูกสันหลัง ด้วยท่อนไม้เพื่อนํา พวกเขาเข้าสู่สภาวะฌาน ดังนั้นทั้งเต๋าและเซนต่างก็ เป็นสาขาของศาสนาพุทธ ในความหมายที่แท้จริง แห่งความเจริญทางจิตวิญญาณของ พวกเขาโดยไม่ได้กล่าวถึงอีศวระหรือพระเจ้า เป้าหมายคือการกลายเป็น พุทธะหรือผู้รู้แจ้งเหมือนกัน แต่การรู้แจ้งของพวกเขา ก็สูญเปล่าเช่นกัน แม่ได้พบผู้นําของศาสนาเซนซึ่งมาขอ ให้แม่ช่วยรักษาอาการเจ็บป่วยให้ แม่ได้ถามเขาว่า "เป็นไปได้อย่างไรคุณเป็นผู้นําของ เซนแต่คุณกลับไม่เทียบเท่า พระมหากัสสปะ?" คําว่ากัสสปะหมายถึง วิญญาณที่ตระหนักรู้ เขาจึงสารภาพกับแม่ว่า แท้จริงแล้วในศาสนาเซนมีวิญญาณ ที่ตระหนักรู้ทั้งหมด ๒๖ คน นับตั้งแต่ศตวรรษที่หกเป็นต้นมา พวกเขามีจํานวนน้อยมาก และทยอยเสียชีวิตไปหมด นั่นหมายความว่าคุณโชคดีแค่ไหน ที่พวกคุณทั้งหมดล้วนเป็น วิญญาณที่ตระหนักรู้ ดังนั้นสําหรับพวกเรา ต้นโพธิ์คือการรวมกลุ่ม โดยคุณจะต้องทําให้ตัวเอง อยู่ในระดับที่ละเอียดยิ่งขึ้น เพื่อที่จะเป็นหนึ่งเดียวกับกลุ่ม ซึ่งนั่นจะนํามาซึ่งความปิติสุข เบิกบานและความงดงาม ใครก็ตามที่ทําไม่ได้จะไม่มีวัน ก้าวหน้าในสหจะโยคะ พวกเขามีแต่ปัญหา และสร้างปัญหาให้กับคนอื่นเสมอ ทําให้ทุกคนในกลุ่มเดือดร้อน พวกเขามีสติที่บกพร่องมากจนไม่มีใครบอก ได้ว่าพวกเขายังยืนอยู่ได้อย่างไร ดังนั้นแน่นอนว่าสาสน์จากพระพุทธเจ้า คือคุณจะต้องไม่พัฒนาอัตตา แต่จะทําอย่างไรล่ะ? ประการแรกไม่ว่าคุณทํา อะไรจงระลึกไว้เสมอว่า "ฉันไม่ได้เป็นผู้กระทํา คุณแม่เป็นผู้กระทํา" "หรือพระเจ้าต่างหากที่เป็นผู้กระทํา ฉันไม่ได้กระทําสิ่งใดทั้งสิ้น” และหากว่าเมื่อไรก็ตามที่คุณรู้สึก ว่าตัวเองกําลังทําอะไรเพื่อสหจะโยคะ แม่ขอบอกว่าคุณควรจะ เลิกทําสิ่งนั้นเสียดีกว่า คุณควรคิดว่า "ฉันเพียงแต่อยู่ตรง นั้นพอดี แล้วสิ่งนี้ก็เกิดขึ้น ฉันไม่ได้ทําอะไรเลย "ก็แค่นั้นเอง” แล้วคุณก็จะประสบ ความสําเร็จเป็นอย่างดี ประการที่สองคือ เรื่องของความต้องการ ความต้องการในสิ่งใดก็ตาม ไม่ว่าจะเป็นเรื่องเล็กที่สุด ไปจนถึงเรื่องใหญ่ที่สุด หรือแม้แต่ความรักที่มีต่อลูกๆ ของคุณ ต่อภรรยาของคุณ หรือสิ่งใดๆ ก็ตามที่เป็นของ "เธอ" ความต้องการทั้งหมดนี้ หากไม่ได้รับการตอบสนอง คุณก็จะหงุดหงิดคับข้องใจ แล้วคุณก็จะต้องรู้ว่ามีบางอย่างใน ตัวคุณที่ผิดพลาดในเรื่องนี้ แต่ถ้าคุณเข้าใจถึง สํานึกแห่งการรวมกลุ่ม คุณจะก้าวหน้าอย่างรวดเร็ว แม่พูดได้ว่าชาวอินเดีย เป็นชนชาติที่เคร่งศาสนา และมีวินัยในการปฏิบัติอย่างยิ่ง แต่พวกเขาขาด สํานึกแห่งการรวมกลุ่ม หากแก้ไขเรื่องนี้ได้ เขาจะก้าวหน้าอย่างรวดเร็ว ชนชาติเดียวที่แม่เห็นว่ามีสํานึก แห่งการรวมกลุ่มที่ดีมาก คือชาวรัสเซีย เนื่องจากระบอบคอมมิวนิสต์ทําให้ พวกเขามีสํานึกแห่งการรวมกลุ่ม และไม่มีความต้องการใดๆ เพราะความต้องการทั้งหมดของ พวกเขาได้รับการตอบสนอง ด้วยแนวความคิดแบบคอมมิวนิสต์ พวกเขาไม่มีทางเลือกอื่น และพวกเขามีสํานึกแห่งการรวมกลุ่ม ในทางหนึ่งระบอบคอมมิวนิสต์เหมาะสม กับคนหมู่มากแต่ไม่ใช่สําหรับผู้ปกครอง ในทางตรงข้าม ระบอบประชาธิปไตย เหมาะกับผู้ปกครองในการแสวงหาความ มั่งคั่งแต่ประชาชนเดือดร้อน ดังนั้นเราจึงเป็นคน ที่ไม่เคยรู้มาก่อนว่า การรวมกลุ่มคืออะไร แม่พูดได้ว่าการรวมกลุ่มก้าวหน้า เร็วกว่าในหมู่ชาวตะวันตก นั่นไม่ต้องสงสัย เร็วกว่ามาก แต่ในเรื่องของการปราศจากความ ต้องการนั้นก้าวหน้าช้ากว่า เปรียบเทียบง่ายๆ ก็คือ เหมือนกับคนหนึ่งมีฟัน ในขณะที่อีกคนหนึ่งมีอาหาร ถ้าหากว่าเราสามารถมองเห็น ตัวเองอย่างที่เป็นจริงๆ และพยายามทําความเข้าใจ ว่าตัวเรามีปัญหาอะไรบ้าง เมื่อคุณสามารถแก้ปัญหา ที่รู้สึกไปเองคนเดียวนี้ได้แล้ว คุณจะสามารถไปถึงจุดนั้น เพราะเมื่อคุณแก้ปัญหาหนึ่งได้แล้ว คุณจะสามารถแก้ไขปัญหาอื่นๆ ที่เหลืออยู่ได้อย่าง ค่อยเป็นค่อยไป แต่ต้องตั้งมั่นอยู่ในช่องกลางแล้ว พิจารณาตัวเองอย่างถ่องแท้ว่า "ฉันมีความต้องการอะไรบ้าง?” นับความต้องการทุกอย่างที่มี แต่สําหรับแม่ถ้าแม่จะต้องคิดว่า "แม่มีความต้องการอะไรบ้าง" แม่จะเข้าสู่สภาวะจิตว่าง การอยู่ใน ตําแหน่งของแม่เป็นเรื่องยากจริงๆ หากแม่จําเป็นต้องครุ่นคิด, "ในขณะนี้ แม่ควรปรารถนาสิ่งใด” ทันทีที่แม่จะต้องคิดเรื่องนี้ แม่จะเข้าสู่สภาวะจิตว่าง แม่เป็น...บางครั้งแม่จะพูดว่า "แม่จะพัฒนาอัตตาขึ้นมา" แต่แม่ก็ไม่รู้จะเริ่มตรงไหน แม่จะต้องมีอัตตาเพื่อที่จะมีความ ต้องการ ทุกคนมีอัตตาแล้วทําไมแม่จะไม่มี? แต่ก็ไม่รู้จะเริ่มต้นที่ตรงไหน จากนั้นเรายังมีเงื่อนไข ในการที่จะพัฒนาสิ่งเลวร้าย ที่เรียกว่าความรู้สึกผิด แม่คิดว่าในสมัยของพระพุทธเจ้า ไม่มีใครมีปัญหานี้ นี่คือเทคนิคสมัยใหม่ที่จะรู้สึกผิด นี่คือสิ่งที่เกิดขึ้นในโลก สมัยใหม่เพราะแม่ไม่รู้ ว่าจะจัดการกับมันอย่างไร และในยุคแห่งความเลวร้าย ที่เรียกว่า "ความรู้สึกผิด" เป็นภาระหนักของแม่ในการที่จะ ต้องชําระล้างให้หมดไป แต่ไม่ใช่ในสมัยของพระพุทธเจ้า ท่านไม่เคยมีสิ่งนี้ ไม่อย่างนั้นท่านคงจะต้อง ปูทางไว้ให้แม่แล้ว แต่ท่านไม่ได้ทํา ท่านปล่อยให้แม่เป็นผู้ ชําระล้างวิชชุดีซ้ายของคุณ และของแม่เองด้วย แม่เจ็บตรงนี้ตลอดเวลา มันเลวร้ายมาก โดยเฉพาะอย่างยิ่ง ในความคิดของชาวตะวันตก แต่ชาวอินเดีย ไม่มีความรู้สึกผิด ไม่มี แต่ความรู้สึกผิดนี้จะต้อง ถูกกําจัดให้หมดไป อย่างที่คุณรู้ว่าทั้ง พระพุทธเจ้าและมหาวีระ เกื้อหนุนศูนย์กลางของอักนียะ ดังนั้นหากเธอต้องการที่จะมี จักระอักนียะที่สะอาดปลอดโปร่ง ทางหนึ่งคุณจะต้อง ปราศจากความต้องการ และจะต้องให้อภัย "กชัม" (กฺษํ) กชัมคือพีชมนตร์ของฝั่งขวาซึ่งก็คือการให้อภัย พีชมนตร์ของฝั่งขวา กชัม ข้าพเจ้าให้อภัย พีชมนตร์ของฝั่งซ้ายคือ "ฮัม" (หํ) เพราะคนฝั่งซ้ายจะรู้สึก อยู่เสมอว่า “ฉันไม่มีอะไรดีเลย” เขาจะต้องพูดว่า "ไม่ ฉันรู้ว่าฉันมีดี" "ฮัม" "ฉันมีดี” ดังนั้นฮัมและกชัมคือ พีชมนตร์ทั้งสอง ที่เธอจะต้องสวด แน่นอนว่าถ้าคุณ สวดมนตร์นี้จะส่งผล ทําให้ปราณะของคุณ กลายเป็นปราณวะ ลมหายใจของคุณจะได้รับแสงสว่าง แต่ยังค่อนข้างอ่อนแอ แต่ไม่เป็นไร มนตร์นี้ก็ยังได้ผล คุณจะต้องใช้มนตร์ทั้งสองนี้ เพื่อชําระล้างอักนียะของคุณ แต่มหาวีระมีทางออกในเรื่องนี้ ภายหลังจากได้รับการ ตระหนักรู้แล้วถ้าคุณยังติดขัด ที่อักนียะคุณจะปวด ศีรษะอย่างรุนแรง นี่คือวิถีทางของมหาวีระ ถ้าคุณทําผิดคุณต้องถูกลงโทษ คุณหมกมุ่นอยู่กับสิ่งใด คุณจะต้องถูกลงโทษ คุณต่อต้านสหจะโยคะ คุณจะต้องถูกลงโทษ แม่ไม่ได้ทําแต่ มหาวีระเป็นผู้กระทํา พร้อมกัน ในเวลาเดียวกัน ถ้าพยายามที่จะเฉลียวฉลาดจนเกินไป คุณจะเสียรู้คนที่ฉลาดกว่า พลังทั้งสองทํางานไปพร้อมๆ กัน และจากด้านขวาไปด้านซ้าย และจากด้านซ้ายไปด้านขวา ถ้าหากว่าคุณใช้ทางด้านขวามากเกิน ไปด้านซ้ายจะโจมตีคุณอย่างรุนแรง ถ้าหากคุณใช้ทางด้านซ้ายมากเกินไป ด้านขวาก็จะโจมตีคุณอย่างรุนแรง พลังทั้งสองเปรียบเหมือนการ โจมตีแบบส้อมที่มีสองง่าม ด้านหนึ่งบอกว่า "คุณจะต้องไม่มีความต้องการ" และเมื่อคุณมีความต้องการ ก็จะถูกลงโทษ เช่น คนบางคนต้องการที่จะมีลูก "ฉันจะต้องมีลูกให้ได้ ฉันจะต้องมีลูกให้ได้” และเมื่อเขามีลูกสมดังที่ต้องการ เขากลับมาพูดกับแม่ว่า “ทําไม คุณแม่จึงได้ให้เด็กที่เลวร้ายเช่นนี้ มาเกิดเป็นลูกของผม เขาเป็นเด็กที่เลวร้ายมาก” และมีบางคนพูดว่า "คุณแม่ช่วยหาสุภาพสตรีจากแคว้น มหาราษฎร เพื่อเป็นภรรยาด้วยเถิด" เป็นกรณีหนึ่งซึ่งเพิ่งเกิดขึ้น แต่ปรากฏว่าภรรยาของเขา รบกวนมากเกินไป "คุณแม่กรุณาให้ผมได้แต่งงานกับ สุภาพสตรีจากแคว้นมหาราษฎร" ซึ่งถือเป็นกรณีพิเศษเพื่อลง โทษเขาโดยเฉพาะ เขามาร้องทุกข์กับแม่ว่า "ไม่เอาอีกแล้ว เข็ดจริงๆ ผู้หญิงจากมหาราษฎร” "ผมไม่เคยได้ยินมาก่อนว่ามีผู้หญิง แบบนี้ในแคว้นมหาราษฎร เธอน่าเกลียดน่ากลัวมาก" ก็เพราะเขาเองนั่นแหละที่ยืนยันว่า จะมีภรรยาที่มาจากมหาราษฎร แล้วเขาก็สมหวัง แต่แล้วเขากลับร้องว่า "ไม่เอาอีกแล้ว เข็ดจริงๆ ผู้หญิงจากมหาราษฎร” "ไม่ ไม่" แม่จึงตอบว่า "ทุกคนที่มหาราษฎรล้วนแต่เป็นคนดีมาก มีแต่กรณีนี้เท่านั้นที่เป็นข้อยกเว้น เพื่อที่จะลงโทษคุณโดยเฉพาะ" ดังนั้นเมื่อคุณมีความต้องการสิ่งใด ที่มากจนเกินขอบเขตเ คุณจะต้องถูกลงโทษโดยมหาวีระ มีทั้งโทษสถานหนักและโทษสถานเบา เช่นเดียวกับกรณีของเด็กชาย คนหนึ่ง เขามาที่ลอนดอน ขี้โม้และชอบโอ้อวด และต้องการจะซื้อของให้ตัวเอง แม่จึงพาเขาไปที่ร้านธรรมดาๆ ไม่หรูหราแห่งหนึ่ง ที่นั่นมีเสื้อโค้ตคุณภาพดีมาก ทําจากขนสัตว์แท้ทั้งตัว "ฉันต้องการไปซื้อจากร้านใหญ่" แม่บอกว่า "ตกลง" แม่พูดว่า "แม่ไม่มา" แม่ส่งพ่อเขาไป พวกเขากลับมา พร้อมกับโค้ตขนสัตว์เทียม โดยที่ไม่รู้ว่ามันเป็นของเทียม นั่นเป็นเพราะเขาไม่ต้องการซื้อ ของจากร้านเล็กๆ ก็เลยได้ของราคาแพงกว่า เขาให้ราคาแพง และนี่คือสิ่งที่เขาได้ ทุกนาทีสหจะโยคีทุกคน จะต้องตระหนักว่า มหาวีระนั่งอยู่กับเรา พระพุทธเจ้าก็เช่นกันเพื่อส่งสัญญาณ ให้เธอรู้ว่า อย่าทําสิ่งนี้ อย่ามีความ ต้องการที่เกินขอบเขต ท่านบอกให้คุณรู้ว่าขีดจํากัด อยู่ตรงไหน แต่ถ้าคุณไม่เชื่อฟัง นั่นจะเป็นหน้าที่ของมหาวีระที่จะ แก้ไขข้อผิดพลาดของคุณ เมื่อถึงระดับหนึ่ง เธอจะปวดศีรษะซึ่งคุณ ก็มักจะมาถามแม่ ว่าทําไมจึงปวดศีรษะ เธอร้องขอมันเอง มันคือกลไกอัตโนมัติ ที่เราจะต้องระมัดระวังอย่างมาก ในฐานะที่เป็นสหจะโยคี วันนี้พวกเราจึงควรจะเข้าใจตรงกันว่า เราจะต้องมีสํานึกแห่งการ รวมกลุ่มจากภายใน เราไม่ควรบ่นว่าเรื่องอะไรทั้งสิ้น และมีความสุขกับการเข้ากลุ่ม แต่ด้านที่สองของการเข้ากลุ่มคือ จงอย่าพยายามที่จะเอาเปรียบ หรือหาประโยชน์ใส่ตัวอย่างไม่ถูกต้องจากกลุ่ม มิฉะนั้นคุณจะต้องตกที่นั่งลําบาก ตัวอย่างเช่นแม่เคยเห็น บางคนไม่รู้จัก ใช้ห้องน้ําร่วมกับคนอื่น ถ้าคุณมีสํานึกแห่งการรวมกลุ่ม คุณจะเคารพ สํานึกแห่งการรวมกลุ่มของคนอื่นๆ เมื่อคุณอยู่ในกลุ่มคุณ จะต้องไม่ทําให้คนอื่น รู้สึกทุกข์ใจ ไม่ว่าในกรณีใดก็ตาม ไม่สบายใจ หรือเกิดความรู้สึก ว่าโดนดูถูกดูแคลน ดังนั้นเมื่อคุณอยู่ในกลุ่มคุณ ควรทําให้คนอื่นมีความสุข และสบายใจที่ได้อยู่กับคุณ ซึ่งจะเป็นไปได้ก็ต่อเมื่อ คุณไม่มีปัญหาอะไร แต่ถ้าคุณเอาแต่เรียกร้อง ในทางตรง ข้ามคุณจะทุกข์ทรมานจากการ เข้ากลุ่มโดยอัตโนมัติ ต้องการสิ่งต่างๆ และคิดถึงแต่ตัวเอง อย่างไม่จบสิ้น คุณจะไม่มีทางมีสํานึกแห่งการ รวมกลุ่มได้เลย ไม่มีวัน คุณจะไม่มีความสุขจากการเข้ากลุ่ม , คุณจะทุกข์ทรมานจากการ เข้ากลุ่มโดยอัตโนมัติ ถ้าคุณตระหนักและทําความเข้าใจ กับเรื่องนี้อย่างถูกต้อง ปัญหาของอักนียะจะได้รับการแก้ไข เหมือนกับความโกรธ คนมักจะคุยโวอยู่ตลอดเวลาว่า "ฉันโกรธเขามาก" นั่นคือการโอ้อวด แต่ต้องเปลี่ยน ความโกรธเป็นการให้อภัย แล้วคุณจะเห็นว่า แทนที่จะต้องเจอกับ ความยุ่งยากทั้งหมด คนที่คุณเคยโกรธต่างหาก ที่ต้องมีปัญหา ความโกรธทําให้คุณอารมณ์เสียแต่การ ให้อภัยจะทําให้เขาต้องอารมณ์เสีย ผิดหวัง โดยอัตโนมัติ อาวุธที่ยิ่งใหญ่ที่สุด ที่คุณมีคือการให้อภัย และสิ่งนี้เป็นที่ประจักษ์ใน ลักษณะนิสัยของพระพุทธเจ้า และสิ่งนี้จะทําให้เกิด ความเคารพตัวเอง ที่คุณไม่ถูกรบกวนจาก สิ่งใดก็ตามที่ได้พบเห็น เหมือนกับที่เรือจะต้องอยู่ใน สภาพพร้อมจะเดินทะเล ถ้าคุณปล่อยเรือลงน้ําแต่เรือกลับ แตกออกเป็นเสี่ยงๆ จะมีประโยชน์อะไรที่จะ ต่อเรือลํานั้นขึ้นมา จะมีประโยชน์อะไรถ้าสหจะโยคี เอาแต่หงุดหงิดเดือดร้อน วุ่นวายใจตลอดเวลา? คุณจะต้องเป็นเหมือนเรือที่พร้อม เดินทะเล แล้วเมื่อนั้น จะไม่มีอะไรมาทําให้คุณเดือดร้อน หรือกระทบกระเทือนใจได้เลย เหมือนกับฝูงสุนัขที่เห่ากรรโชก ช้างที่กําลังเดินผ่าน ปล่อยให้มันเห่าไป ไม่เห็นจะเป็นไร? บางครั้งช้างก็จะหันไปแบบนี้ แล้วก็พ่นน้ําใส่บรรดาสุนัข เพื่อเป็นการอวยพร "เอาละทําให้พวกมันเงียบ เพื่อที่ศีรษะของคุณจะได้เย็นลง" สิ่งนี้จะมอบความ เคารพนับถือตัวเองให้กับคุณ และทําให้คุณตระหนักว่าคุณคือใคร คุณอยู่สูงกว่าคนอื่นๆ มาก และนี่คือหนทางกําจัดอัตตาของคุณ ซึ่งเป็นปัญหาใหญ่มากของพวกคุณ "คุณแม่ เราจะกําจัดอัตตาได้อย่างไร?" เราสามารถสั่งอัตตา "ออกไปให้พ้น" เมื่อความยึดมั่นถือมั่นในตัวกูของกูหมด ไปเมื่อนั้นตัวตนที่แท้จริงจะขึ้นสูง คุณจะเจ็บปวดต่อไปอีกทําไม? คุณจะรู้สึกแย่ต่อไปอีกทําไม?

คุณจะทําร้ายคนอื่นต่อไปทําไม? แม้ว่าคุณจะถูกหักหลัง แต่อย่างน้อยมันก็ดีมากที่ คุณไม่ได้หักหลังใคร จงมีความสุขกับสิ่งนี้ แต่เมื่อคุณไม่มีอัตตา หมายความว่า คุณปล่อยวางตัวคุณเอง และเมื่อนั้นจะไม่มีใครหักหลัง หรือคดโกงคุณได้ คุณเข้าใจหรือไม่? ไม่มีใครโกงคุณได้ เพราะมีพลังอํานาจที่เหนือกว่า ดูแลคุณอยู่ นี่คือสิ่งที่เราควรเข้าใจพระพุทธเจ้า ที่เราควรตระหนักถึง คุณสมบัติของท่านในตัวเรา เพราะนี่คือหนทางที่อัตตา จะถูกหลอมละลาย เมื่อคุณพูดว่า "คุณแม่เราขอปล่อยวางให้กับท่าน" หมายความว่าคุณกําลัง ปล่อยให้อัตตาของคุณ ได้หยุดพักร้อน นี่หมายถึงหนทางที่ อัตตาจะสลายไป แม่คิดว่าขณะนี้ อักนียะของพวกเราส่วนใหญ่ ได้เปิดออกอย่างมาก คุณจะหัวเราะให้กับทุกสิ่งทุกอย่าง คุณทําตลกกับตัวเอง คุณจะเบิกบานใจกับทุกสิ่งทุกอย่าง ขอพระเจ้าทรงอวยพรคุณทุกคน