1 marca 1983
On Jest Potężną Oczyszczającą Mocą
Ganeśa Puja
Perth (Australia)
Myślę, że jest to jakość mądrości, która wciąż przejawia się w wielu Australijczykach, a którą wielu utraciło, ponieważ zwrócili się ku wulgarnej stronie materializmu. Shri Ganesha jest ogromną oczyszczającą mocą, ponieważ nie może być skażony przez nikogo, czegokolwiek byście nie próbowali, On nie może zostać zanieczyszczony. Jedynie może się wycofać, może się nie zamanifestować, w każdym razie, On jest w swojej Absolutnej Formie.

Jeśli wiecie, jak używać [mądrości], to możecie oczyścić każdego. Zatem odpowiedzialność Australijczyków, trzeba to zrozumieć, jest bardzo jasna, ponieważ żyją oni w kraju, który jest rządzony przez Shri Ganeshę, więc przede wszystkim muszą utrzymywać swoją czystość.

Czystość swojej istoty. Wielu ludzi myśli czasami, że czystość jest ograniczona tylko do strony powierzchownej, że czystość ich życia seksualnego jest wystarczająca, to nie jest tak. Dlatego Chrystus powiedział: "Nie będziesz miał pożądliwych oczu", co oznacza, że twoje oczy powinny być czyste, a jak wiecie, oczy reprezentują zarówno wasze ego, jak i super-ego.

Więc kiedy On powiedział, że twoje oczy powinny być czyste, miał na myśli, że twoje myśli powinny być czyste.

Zatem, co jest generatorem waszej mocy, musimy zagłębić się w to i zobaczyć, jak powstają myśli. Mózg istot ludzkich, jak wiecie, jest jak piramida. Jest wzniesiony poprzez centralny punkt w sposób stożkowy, taki ma zarys, to jest Brahmarandhra [kość ciemieniowa], i kiedy ten umysł wznosi się do tego etapu u istot ludzkich, następuje ogromna zmiana jego reakcji na otoczenie.

Na przykład, zwierzę, jeśli widzi jakąś rzecz, nie myśli o niej, nie zachodzi w nim reakcja. Tylko u człowieka ma miejsce ta reakcja, ponieważ jego mózg ma kształt stożka, możemy powiedzieć, że ta uwaga, która wchodzi, wchodzi w równoległobok sił, ponieważ mamy dwa rodzaje gęstości w naszym mózgu.

Istnieje również refrakcja [załamanie], a z powodu refrakcji ten równoległobok sił działa w taki sposób, że wasza uwaga wychodzi na zewnątrz, a uwaga, która wychodzi, reaguje. A kiedy reaguje, zaczynają do nas napływać fale myślowe. Na pewno widzieliście, że jak wrzucimy kamień do jeziora, pojawiają się fale i dochodzą do brzegów jeziora, a potem od brzegu płynie kolejna fala, która wraca. W ten sam sposób, kiedy istoty ludzkie patrzą na cokolwiek, kładą na to uwagę, wtedy zawsze pojawia się reakcja, która do was przychodzi.

Według Chrystusa nie powinniście mieć pożądliwych [adulterous] oczu, nie powinno się cudzołożyć.

[nota edytorska: adulterant - rozcieńczacz, dodatek fałszerski, środek rozcieńczający]

W języku angielskim to słowo samo w sobie nie jest takie złe. Oznacza, że poprostu nie powinno być żadnej mieszaniny tego, co to zawiera. Kiedy mówimy, że w mleku zaszła "adulteracja", mamy na myśli, że nie jest to już samo czyste mleko, że jest w nim coś jeszcze.

Więc kiedy patrzycie na coś, powiedzmy, że to jest ściana, ściana jest ścianą i tyle, o czym tu myśleć? Ale osoba, która nie jest Duszą Zrealizowaną, natychmiast zacznie myśleć nawet o ścianie. Teraz w zależności od uwarunkowań danej osoby, jeśli osoba jest bardzo perwersyjną duszą, nie wiem, co ona pomyśli o ścianie, ponieważ nie mogę osiągać wszelkich granic myślenia, przepraszam, mam pewne ograniczenia.

Ale osoba, która jest powiedzmy normalnym człowiekiem, również może zacząć myśleć o ścianie, jak dużo będzie kosztować i co się może wydarzyć, to i tamto, oraz [bierze pod uwagę] wszelkiego rodzaju uwarunkowania z punktu widzenia pieniędzy, jeśli jest zorientowana na pieniądze. Jeżeli jest zorientowana na ego, wtedy jej myśli będą reagować w ten sam sposób. To jest właśnie zafałszowanie [adulteration], że kiedy patrzycie na rzeczy, nie ma tam nic do myślenia – co tu jest do myślenia? Cokolwiek jest, to jest, ale nam się wydaje, że myśląc rozwiązujemy problemy.

Wśród istot ludzkich istnieje również taki mit, że jeśli na coś spojrzą lub o czymś pomyślą, to rozwiążą problem. Nie jest to prawda. Jest to mit, ponieważ myślenie jest tylko pustym procesem umysłu. To tak, jakby fala płynąca w kierunku brzegu myślała, że może go po prostu pochłonąć lub całkowicie rozpuścić. Zatem myśl jest tylko pustym naczyniem, które niczego nie niesie. Nie może nic zrobić, nie może przynieść żadnego owocu.

Czasami to stwierdzenie może wydawać się bardzo poważne i możecie pomyśleć, jak to możliwe Matko, przecież tak wiele zrobiliśmy przez myślenie, i to i tamto. Ale tak nie jest, cokolwiek zrobiliście, zrobiliście to spontanicznie, ponieważ Nieświadomość wam pomogła, dała wam pomysły, inspirację, zrobiliście wszystko dzięki inspiracji, a nie dzięki własnemu myśleniu. Nie chcemy przyznać, że tak jest, ponieważ musimy porzucić nasze ego, ponieważ myślimy, że osiągnęliśmy to dzięki naszemu myśleniu. Ale kiedy myślicie za dużo, za dużo, za dużo, w ten sposób, to co się dzieje? Nieświadomość daje wam potrzebne informacje, ponieważ ma współczucie, ma miłość do was i nagle coś tam znajdujecie. Zostajecie po prostu wepchnięci w ten kąt, gdzie to znajdujecie.

I dlatego też musicie wiedzieć, że to Einstein jest osobą, która mówi, że teoria względności pojawiła się u niego z nieznanego obszaru, ponieważ to, co jest znane, już tam jest. A co jest nieznane, nie można dowiedzieć się tego przez mózg, który myśli, ale przez mózg, który jest oświecony.

Teraz, gdy On powiedział: "Nie będziesz miał cudzołożnych oczu" – oczywiście, jak rozumiemy, cudzołóstwem jest to, że nie powinniśmy mieć pożądliwości w naszych oczach. Ale ja posunęłabym się jeszcze dalej i powiedziałabym, że nasza uwaga musi być tak czysta, że nie powinniśmy mieć żadnego zamiaru, żeby uzyskać korzyść z danej rzeczy, ale po prostu cieszyć się nią, po prostu czerpać z niej radość. Jeżeli widzę piękną rzecz, to po prostu cieszę się nią. Nie reaguję tak, że "muszę ją mieć", zastanawiam się "czy ja tego potrzebuję" albo zaczynam obsesyjnie o tej rzeczy myśleć. Powtarzam, po prostu cieszcie się nią taką jaka jest. Może jeśli będziecie się nią cieszyć, stworzycie ją ponownie. Taką zdolność oczyszczania powinien posiadać człowiek.

Tak więc, czasami ludzie myślą, że Sahaja Yoga jest bardzo wiktoriańskim rodzajem Systemu, w którym nie możecie prowadzić takiego życia, a wolność, którą osiągnęliśmy, i porzuceniem, które osiągnęliśmy, nie możemy cieszyć się w Sahaja Yodze.

Ale ta czystość, czy ta cnotliwość, które do tej pory potępialiśmy, jest tak naprawdę podtrzymaniem życia, jest naszą jakością, naszym złotem, jest naszym bogactwem, jest naszym dobrem jest naszym bezpieczeństwem, które utraciliśmy, i po prostu musimy ponownie dokonać oczyszczenia.

Ta czystość istnieje, ponieważ jest w swojej istocie wieczną jakością, nie może zostać utracona, nie może zostać trwale zniszczona. To jest tak, jak widzieliście coś mosiężnego lub coś podobnego, co pod wpływem warunków atmosferycznych czernieje, żółknie albo odbarwia się na jakikolwiek inny kolor i wygląda na zniszczone. Ale jak się je wypoleruje, to powraca do pierwotnego stanu. I jeśli jest to złoto, to jest ono nie do zniszczenia, ale jeśli się pozwoli, by złoto rdzewiało w brudnym rynsztoku lub czymś takim, trudno je [jego jakości] wtedy dojrzeć, gdy jest pokryte wszelkiego rodzaju brudem, i wy myślicie, że jest już po nim, że już go nie ma, ale ono istnieje cały czas, nasza niewinność istnieje w nas. Nie jest stracona, istnieje, tylko jest przesłonięta.

Tak jak niebo może być pokryte chmurami, jest ona [niewinność] teraz przesłonięta z powodu panujących warunków, z powodu sposobów w jakie próbujemy ją uszkodzić i zrobić z nią różne rzeczy. Dlatego mówię nie czujcie się winni, bo jeśli czujecie się winni to macie słabą rękę, słaby umysł, który jest chwiejny i niezdecydowany i wtedy nie chcecie się oczyszczać. Ale to istnieje w nas cały czas, to niezniszczalne istnieje w nas. Musicie po prostu do tego dotrzeć.

Shri Ganesha jest tym, który wykonuje tę pracę dla nas. On jest tym, który to oczyszcza.  On jest ucieleśnieniem czystości, a jednak wykonuje tę pracę. Tylko osoba, albo tylko Bóstwo, które jest ucieleśnieniem czystości może to zrobić. Tak jak widzicie mydło, ma tę jakość, jest czyste i również oczyszcza.

Zakładając, że nie jest czyste, więc może zostać skażone. Na tej samej zasadzie nasza niewinność jest absolutnie czysta, więc to właśnie nasza niewinność sama w sobie nas uzdrawia. Po prostu to zrozumcie. Ten, który leży poniżej, którego zawsze tłumiliśmy, podważaliśmy, którego nie szanowaliśmy, przychodzi nam z pomocą i jaśnieje wewnątrz nas. To takie ogromne błogosławieństwo, że mamy tak wiele wiecznych wartości istniejących w nas, w przeciwnym razie istoty ludzkie byłyby skończone już dawno temu. Nie byłoby śladu po ludziach z powodu tego, w taki sposób, pogrywają ze swoją czystością, która jest prawdziwą siłą ich charakteru.

Tak więc, gdy w każdej religii zawsze podkreśla się, że należy prowadzić przyzwoite życie, świadome życie, powodem jest to, że to złoto, które jest w was, musi zostać doprowadzone do lśnienia, a blask takiej twarzy możecie zobaczyć. Możecie zobaczyć osobę, która prowadzi bardzo szybkie życie, jak to nazywacie, tę bladą twarz, to smutne życie i wszystkiego rodzaju rysy niezadowolenia na jego twarzy.

Ale osoba, która zaczyna lśnić swoją własną wewnętrzną istotą z tą mądrością i tą czystością, która promienieje, absolutnie promienieje blaskiem Shri Ganeshy, tą niewinnością Shri Ganeshy, Jego radością, sposobem w jaki On cieszy się radością, sposobem w jaki manifestuje radość. On jest źródłem wszystkich radości tego świata. Teraz w języku angielskim nie ma nazw dla radości, jest tylko jedno słowo radość i czasami trudno mi opisać różne rodzaje radości, które możecie mieć na różnych poziomach naszej ewolucji.

Ale kiedy dotrzecie do swojej Sahasrary, ta radość jest nazywana Nirananda. Nira to moje imię, wiecie o tym. Ananda oznacza radość. Nira oznacza, że nie ma nic innego poza radością. Jest całkowita radość, żadnej reakcji, nic tylko zanurzenie w radości. Ta jakość również ewoluuje poprzez jakość Shri Ganeshy. To Shri Ganesha rozwija w nas tę jakość Niranandy. Wchodzi On stopniowo w ewolucję, jak widzicie aż do czakry Agnya, gdzie staje się Chrystusem. Nie oznacza to, że przechodzi On ewolucję, ale możemy zobaczyć, jak nasiono wyrasta na drzewo, i ostatecznie okazuje się, że siedzimy w radości jak dzieci na szczycie tego drzewa. To radość, którą niebiański Ojciec obdarzył nas w Sahasrarze.

Teraz należy zrozumieć część związaną z pują. Jest ona bardzo ważna w Sahaja Yodze, ale nie każdy powinien być na początku zapraszany na puję, z dwóch punktów widzenia. Czasami ludzie, którzy przychodzą na puję, tak naprawdę nie są jej godni i wtedy mają reakcje, reagują przeciwko pujy.  Myślą, dlaczego ta puja i to jest czołobitne i co tam jeszcze, ponieważ nie są tego godni, muszą znaleźć jakąś wymówkę, aby usprawiedliwić swoją niegodność. Musimy więc najpierw dowiedzieć się, czy dana osoba jest godna pujy czy nie.

Jeśli dana osoba nie jest godna, lepiej zostawić ją w spokoju do czasu aż stanie się godna pujy, ponieważ wątpliwości i wszystko to, mogą przeszkadzać w przepływie wibracji do innych ludzi i taka osoba może stworzyć problem dla innych. Więc nie jest grzeczne ze strony tej osoby uczestniczenie w pujy - jeśli ta osoba nie ma otwartego serca i zrozumienia czym jest puja.

Wykonywanie pujy do któregokolwiek Bóstwa osamo w sobie, nie jest łatwą rzeczą, a szczególnie do Shri Ganeshy. Ci ludzie, którzy wykonują puję do Shri Ganeshy powinni wiedzieć, że oczywiście musi to być Swayambhu – czyli coś, co zostało stworzone przez Matkę Ziemię. Nie powinno się czcić nikogo innego niż Ganeshę. A jeśli nie są to Zrealizowane Dusze, to nie mogą czcić Shri Ganeshy. Nie mogą nawet o Nim myśleć, nie mogą nawet wymawiać Jego imienia, tak trudno jest osiągnąć Shri Ganeshę.

Ale po Realizacji pierwszą rzeczą, którą musicie zrobić jest czczenie Shri Ganeshy, ponieważ jest to podstawa, na której otrzymaliście Realizację. On jest tym, który najpierw został ukrzyżowany, a następnie zmartwychwstał i to On otworzył dla was ścieżkę Realizacji, więc z największym poświęceniem musicie czcić Go przed jakimkolwiek innym bóstwem.

Dla waszego dobra, największy ewolucyjny wzrost On osiągnął, stając się człowiekiem, aby umrzeć i cierpieć jak człowiek, abyście nie mieli trudności z osiągnięciem waszej Realizacji. Dziś, gdy mówimy, że osiągnięcie tego jest takie proste, zapominamy, że ludzie wykonali wiele pracy, by osiągnąć to dla was, by stworzyć ścieżkę.

Załóżmy, że przyjeżdżam do Perth. Powiedzmy, że kiedy uczyłam się w szkołach, czytałam słowo Perth i nie mogłem sobie wyobrazić, że Hindusi mogą łatwo dotrzeć do Perth, po prostu wylatując i zaraz tam jesteście. Ale dzisiaj jest to możliwe, bo osiągnęliśmy ten rodzaj ewolucji w podróżowaniu z Indii do Perth tak łatwo, ponieważ ludzie na to pracowali. Ludzie poświęcali się. Ilu ludzi musiało umrzeć przy tworzeniu samolotu, ilu musiało doznać wstrząsów i tego typu rzeczy? Jesteśmy tak uprzywilejowani, że możemy korzystać z ich poświęcenia dla naszego dobra. Nie doceniamy tego w pełni.

Na tej samej zasadzie w sprawach wzrostu duchwego, kiedy mówimy, że jest to łatwe, nie jest to takie łatwe jak myślicie, ponieważ jest to wypracowane od wieków w bardzo głęboki sposób i nawet wasza Matka pracowała bardzo ciężko, by to osiągnąć. A więc ktoś wykonał tę pracę.

Więc jeśli jest to łatwe, powinniście dziękować swoim gwiazdom, że nie jest to dla was trudne, zamiast wątpić, dlaczego jest to tak łatwe, że chcecie coś do tego wnieść, w porządku, możecie, ale najpierw skorzystajcie z tego, co jest dostępne, a potem możecie wnieść coś więcej. Jeśli nie znacie zwykłego samolotu, jak zamierzacie zbudować skomplikowany samolot?

Więc najpierw wiedzcie, że cokolwiek jest osiągnięte, jest to Samorealizacja i oczyszczająca moc Shri Ganeshy. Ustanówcie Shri Ganeshę w sobie. Przede wszystkim musicie Go ustanowić, a potem możecie tego użyć dla innych, dla siebie i dla ulepszania i doskonalenia metod Sahaja Yogi, których się nauczyliście.

Dlatego Shri Ganesha jest tak ważny dla wszystkich Sahaja yoginów, aby Go zrozumieć we wszystkich jego aspektach, ale ta zasada jest ogromna, powinnam powiedzieć. Zasada ta jest bardzo rozległa, bardzo subtelna, więc zrozumienie jej we wszystkich aspektach nie jest rzeczą łatwą. Jedyne, co możecie zrobić, to stać się z nim Jednością, jak ocean. Jeśli staniecie się Jednym z oceanem, staniecie się oceanem. Po prostu zjednoczcie się z Nim i tak to zadziała.

Ale jeśli użyjecie swoich mózgów, aby to zrozumieć, wasz mózg nie jest w stanie uchwycić nawet mrugnięcia okiem. Więc najlepszą rzeczą jest, abyście po prostu byli pokorni w stosunku do tego całego procesu, po prostu spróbujcie stać się Jednym z Nim, a ci, którym uda się to osiągnąć, zdadzą sobie sprawę, że sami stali się radością i mają te dające radość jakości, mają te cechy, dzięki którym dają innym błogość i spokój.

Samo ich bycie tam jest wystarczające, aby stworzyć to uczucie. Zawsze pokładam wielkie nadzieje w Australii i jestem pewna, że pewnego dnia stanie się to tutaj na wielką skalę. A kiedy to się stanie tutaj, osiągniemy lepsze rezultaty w innych miejscach. Muszę ciężko pracować i wy wszyscy musicie pracować bardzo ciężko, aby zrozumieć znaczenie tego kraju, wasze znaczenie jako Australijczyków..........

Tak więc wielkie przesłanie dla Perth, a to centrum, które jest bramą, to są drzwi Shri Ganeshy i musicie znaleźć więcej ludzi, którzy są prawdziwymi poszukiwaczami, i nie kłóćcie się z ludźmi, którzy wątpią w Sahaja Yogę, po prostu nie kłóćcie się. Stopniowo wszyscy oni muszą przyjść, a jeśli nie przyjdą, nie rozpaczajcie, to w porządku, taki jest ich los. Więc po prostu nie kłóćcie się w tej kwestii. Nie marnujcie energii na spieranie się z nimi. Mamy inne metody przekonywania ich: robienie dla nich bandhanu i cała Czysta Wiedza, której używacie.

Więc nie rozpaczajcie i nie złośćcie się na nich, że są ignorantami i musicie też wiedzieć o swojej przeszłości, wiedzieć, jak zachowywaliście się wobec Sahaja Yogi na początku i wtedy będziecie dla nich łaskawsi.

Bądźcie mili. Stopniowo wszyscy muszą przyjść, ci którzy są poszukującymi. Zadbamy o to, żeby wszyscy weszli zanim zamkniemy drzwi.

[wersja 1 – przed korektami wersji angielskiej, wrzesień 2021]