Puja Wielkanocna, 23.03.2008, Hotel Pride, Nagpur Indie, “Musicie wybaczyć“

Nigdy nie spodziewałam się, że wszyscy będziecie obecni tutaj na pujy. Nie wiem jak zdołaliście przybyć. Zresztą to jest bardzo ważny dzień, dla nas wszystkich, ponieważ wiecie, jak umarł Chrystus. Został ukrzyżowany. Został umieszczony na krzyżu, a potem zmarł. We wspaniały sposób powiedział o was, ludzie. Poprosił o wybaczenie od Boga. To, czego musimy nauczyć się z Jego życia, to sposób jak wybaczać wszystkim. 

My także musimy wybaczać ludziom. To może wydawać się bardzo trudne dla ludzi, aby wybaczyć, a jeśli są zagniewani, to są zagniewani, nie potrafią wybaczyć. Ale wtedy nie jesteście już Sahaja yoginami, Sahaja yogini muszą wybaczać, to jest bardzo ważne, ponieważ to jest moc jaką otrzymaliście od Chrystusa, wybaczać. 

Istoty ludzkie popełniają błędy, to jest częścią ich życia, ale w tym samym czasie wy, jako Sahaja yogini powinniście pamiętać, że musicie wybaczać; to jest o wiele ważniejsze od wpadania w złość. Zatem wybaczać ludziom to, co uczynili złego według was lub według Boga, musicie wybaczać a będziecie zaskoczeni, że wybaczenie jest tak wspaniałą i satysfakcjonującą cechą. Jeśli potraficie wybaczać ludziom, staniecie się wyjątkowo czyści, ponieważ brud lub złość, które są w nas, wychodzą na zewnątrz. Zatem wybaczenie jest największym z błogosławieństw, jakie ludzie posiadają. 

Nawet Chrystus powiedział to samo: “Wybaczcie im, bo nie wiedzą co czynią”. Jeśli Chrystus miał tak powiedzieć, to co z wami? Jesteśmy tylko ludźmi i jeśli popełniamy błędy, ludzie mogą się złościć i denerwować na was, ale najlepszą rzeczą dla was jest wybaczyć. Wybaczenie czegoś, co nie powinno być zrobione. To była najwspanialsza cecha Chrystusa, że On wiedział jak wybaczyć. I On wybaczył ludziom, którzy popełnili straszne błędy. Pomimo tego On im wybaczył, ponieważ ich kochał. I wy także powinniście wybaczyć. 

Dzisiaj jest wyjątkowy dzień, specjalny dzień na to, aby wybaczyć. I dlatego powiedziałam: “Cokolwiek możecie myśleć, jest bardzo późno, ale będziemy mieli spotkanie, ponieważ nie chcę tracić czasu”. 

Przebaczenie przychodzi od ludzi, którzy są bardzo hojni, o dobrych sercach. Ty, każdy popełnia błędy, także my możemy popełnić błędy. Ale to oznacza, że mamy prawo wybaczyć i mamy serce, aby wybaczyć. A jeśli nie macie, wtedy nie jesteście Sahaja yoginami. Musicie nauczyć się wybaczać i to bezwarunkowo. Dzisiaj jest bardzo specjalny dzień, ponieważ Chrystus był jednym z najpotężniejszych Bóstw lub Bogów, najpotężniejszym. Mógł uczynić wszystko, mógł ich wszystkich ukarać za niewłaściwe postępowanie. A co On powiedział? “Wybaczam” i również poprosił Boga o wybaczenie. 

Zatem, jakiekolwiek mogą być wasze moce, cokolwiek osiągnęliście w życiu, jakąkolwiek macie pozycję, to musicie nauczyć się wybaczać, w przeciwnym razie nigdy nie będziecie blisko Chrystusa. Musicie nauczyć się wybaczać, to jest bardzo wspaniała cecha. Jeśli potraficie wybaczyć, zawsze wybaczajcie. To z tego powodu chciałam dzisiaj spotkać was wszystkich. (Shri Mataji mówi w Hindi?) Chciałam spotkać was wszystkich i powiedzieć, że dziś jest dzień, aby wybaczyć. To nie oznacza, że usiądziecie i będziecie myśleć, jak wielu ludziom musicie wybaczyć. To byłby absurd. Ale to coś, nie daje spokoju waszemu umysłowi, i myślicie, że macie problem, że jesteście w kłopocie. A wtedy po prostu pomyślcie, że tyle mocy posiadacie, a nawet nie potraficie wybaczyć. Gdy macie te wszystkie moce, to największą z nich jest wybaczyć. 

I dziś jest dzień, aby wybaczyć, wybaczyć ludziom, o których myślicie, że zrobili wam coś złego lub byli dla was nieuprzejmi. Spróbujcie proszę przypomnieć sobie, na ilu wciąż jesteście źli. Po prostu wybaczcie im. A wtedy ich ukarzecie. Jeśli im wybaczycie z serca, wtedy ukarzecie ich. Oddacie im z powrotem, cokolwiek chcieli, na cokolwiek zasługiwali. Zatem, to nie jest taka trudna rzecz wybaczyć, ale ludzie myślą, że bardzo trudno jest wybaczyć, ponieważ mają wielkie zrozumienie samych siebie. Następnie myślą, jak oni mogą wybaczyć? Nie wiem jakie rzeczy was złoszczą. Wszystko może złościć. Mimo wszystko, jesteście Duszami Zrealizowanymi. Otrzymaliście ponowne narodziny i jesteście wyjątkowymi ludźmi. Tak więc powinniście posiadać wyjątkową cechę, a specjalną cechą jest wybaczyć. Wybaczyć, a nie rozpamiętywać rzeczy, na które powinniście być źli, rozgniewani, po prostu pamiętajcie za co powinniście wybaczyć. Po prostu wybaczcie. Dlaczego? 

To jest praktyczna rzecz. Najbardziej praktyczna. Przypuśćmy, że ktoś was spoliczkuje. W porządku. Jeśli ktoś spoliczkuje mnie, co powinienem zrobić? “Powinienem też go spoliczkować?” Nie. Wówczas powinienem go spytać: ”Dlaczego mnie spoliczkowałeś?” Nie. Wtedy powinienem myśleć: “On musi być skończonym głupcem, żeby tak zrobić”. Nawet to nie pomoże. Przeciwnie, jeśli możecie po prostu wybaczyć, wybaczcie tej osobie, która zrobiła coś złego - to jest ważne dla was, że musicie wybaczyć – ponieważ to nie ma wpływu; kiedy wybaczycie, to nie będzie miało wpływu na waszą dobroć, waszą prawość, ale myślę, że istoty ludzkie uważają, że trudno jest wybaczyć – zazwyczaj. 

Ale wy wszyscy jesteście Duszami Zrealizowanymi, nie jesteście tylko istotami ludzkimi, dlatego proszę was, pamiętajcie, że posiadacie moc wybaczania. Wybaczyć każdemu, kto was rani, torturuje, kto przysparza kłopotów. Jak daleko możecie pójść? Po prostu myślcie o wybaczaniu i będziecie zdumieni, on się zmieni. On się zmieni i będziecie cieszyć się sobą. 

Dla ludzi jest to trudna rzecz do zrozumienia, ale spróbujcie. Po prostu wypróbujcie to co mówię. Jeśli ktoś zrobi wam jakąś krzywdę, po prostu mu wybaczcie i zobaczcie reakcję, reakcję tej osoby i waszą, co się wydarzy. Lecz jeśli chcecie dźwigać ciężar gniewu lub głupoty, cokolwiek to jest, to niepotrzebnie obciążacie się bezużytecznymi rzeczami. Nie powinniśmy tracić naszej energii na decydowanie co jest złe, co ktoś zrobił lub co my powinniśmy zrobić tej osobie. Nie powinniśmy. Po prostu zostawcie go w spokoju i wybaczcie. Powiedzcie: “Wybaczam”. 

Spójrzcie na Chrystusa. Taka potężna osoba, taki potężny Bóg. A gdy został ukrzyżowany, jak On prosił o wybaczenie dla nich. Dlaczego to uczynił? Ponieważ ma moc powiedzenie: “Wybaczam” posiada wielką moc. Nie tracicie swojej mocy, przeciwnie, idziecie wyżej w swojej mocy, idziecie wyżej w swojej osobowości. 

Po prostu wybaczcie. To jest takie proste powiedzieć: “Wybaczam” - tylko tak. Tak właśnie robię. Ludzie mają swoje własne sposoby i robią cokolwiek chcą, ale Ja nie złoszczę się z tego powodu, Ja się nie gniewam, ani nie przejmuję. Po prostu mówię: “Wybaczam”, to wszystko. I będziecie zdumieni, to pomaga tak bardzo, to jest tak pomocne. 

Tak więc, to jest wspaniała cecha, dla której jest ten wyjątkowy dzień. Chrystus powiedział na krzyżu: “O Boże, wybacz im, bo nie wiedzą co czynią”. Na krzyżu, gdy umierał, powiedział to, i to czego musimy się nauczyć - to wybaczyć. Dla naszego dobra, nie dla innych. To pomaga nam. Jeśli my wybaczymy, to bardzo nam pomoże, wewnątrz nas. To jest wiadomość na dzisiaj i na zawsze. Na zawsze. Zawsze, jeśli jesteście źli na kogoś, po prostu powiedzcie: “Wybaczam”.

 Jeśli znajdziecie kogoś, kto was rani, sprawia kłopot lub torturuje, co zrobicie? Po prostu wybaczcie. Po prostu wybaczcie. To jest jedyny sposób. Dlatego dzisiejszy dzień jest bardzo ważny dla nas. Jestem tak bardzo szczęśliwa, to jest wspaniałe miejsce i mogę mówić do was. 

Dziękuję.