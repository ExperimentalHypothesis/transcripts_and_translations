Shri Bhairavanath puja, 6.08.1989, Garlate, Mediolan, Włochy

Zebraliśmy się tutaj dziś, by spełnić puję do Shri Bhairavnatha. Myślę, że nie zrozumieliśmy ważności Bhairavnatha, który biega w górę i w dół po Ida Nadi. Ida Nadi jest kanałem Chandramy, księżyca. Tak więc, jest to kanał, który ma nas schłodzić. Zatem zadaniem Bhairavnathji jest schłodzić nas.

Na przykład ludzie są wybuchowi, z powodu ego, z powodu wątroby, lub z innego powodu. A jeśli ktoś bardzo się rozzłości, Bhairavnath stosuje sztuczki wobec tej osoby, aby ją schłodzić. On organizuje wszystko pod swoim kierownictwem, z pomocą Ganas, z pomocą Ganapati, by schłodzić waszą wybuchowość, by dać wam równowagę.

Tak więc, jeśli ktoś jest osobą bardzo wybuchową i przekracza wszelkie granice swojej wybuchowości, wtedy, w ten lub inny sposób, Bhairavnath będzie organizował, także z pomocą Hanumany, by pokazać, że ta głupota złości jest niewłaściwa.

Zatem, na przykład ludzie, którzy są depresyjni, którzy stają się lewostronni, Hanumana stara się im pomóc wyjść z tego, bez wątpienia, ale również Bhairavnath o wiele bardziej, pomaga im z tego wyjść. A więc osoba, która jest lewostronna, nie może być kolektywna. To jest bardzo trudne dla osoby, która jest bardzo lewostronna, która czuje się cały czas smutna, nieszczęśliwa i zmartwiona, nie może cieszyć się radością kolektywności.

Natomiast osoba wybuchowa, prawostronna osoba, nie cieszy się kolektywnością, bez wątpienia, nie pozwala nikomu cieszyć się kolektywnością, ale stara się być w kolektywie, aby ustanowić swoją pozycję. Stara się pokazać swoją wyższość, że jest kimś lepszym. Oczywiście, ona nie może cieszyć się kolektywnością.

Z kolei osoba, która jest depresyjna, cały czas myśli: „Nikt mnie nie kocha; nikt o mnie nie dba, jestem w depresji", to i tamto, cały czas oczekuje czegoś od innych – ona również nie może cieszyć się kolektywnością. Taka lewostronna osoba będzie widzieć we wszystkim powód do smutku.

Tak jak pewnego dnia pojechałam do Moskwy. Była tam kobieta, która była Sahaja yoginką, lewostronną Sahąja yoginką. Tak więc wyszliśmy coś zjeść i zaczęło padać, a oni nie mogli złapać taksówki. Ale za chwilę samochód podjechał i pojechaliśmy tam. Wtedy powiedziano nam: „Jesteście bardzo spóźnieni, musicie usiąść po drugiej stronie, musicie zająć miejsca, które są droższe".

Ta kobieta zaczęła mówić: „Wszędzie same problemy, nie było żadnej taksówki, pada, i jeszcze nie możemy dostać miejsca".

Powiedziałam: „To wszystko jest zabawą, takie coś to nie problem". To słowo ‘problem’ należałoby odrzucić. To jest nowe słowo, którego się nauczyłam, gdyż słowo problem zwykle było przez nas używane jedynie w geometrii w latach naszej młodości.

Tego typu postawa, negatywna postawa doszukiwania się negatywności we wszystkim, to sposób, w jaki my naprawdę niszczymy naszą lewą stronę. Ale wtedy pan, który nas zaprosił przyszedł i powiedział: „My siedzimy po drugiej stronie i czekamy na was". Poszliśmy więc na drugą stronę, cieszyliśmy się jedzeniem, wszystko było w porządku. I powiedziałam: „Teraz zobacz, wyliczyłaś tylko jak wiele negatywnych rzeczy się działo, a nie dostrzegałaś zabawy".

A ona zapytała: „Co powinnam zrobić?".

Odpowiedziałam: „Powinnaś wymawiać imię Bhairavy, z lewą ręką skierowaną do fotografii, a prawą na Matce Ziemi, i to jest sposób, w jaki wszystkie buce myślenia o negatywności odejdą".

Tak więc Bhairava zawsze trzyma światło w dłoni, zawsze światło w dłoni. I biega w górę i w dół po Ida Nadi, by stworzyć światło, byście wiedzieli, że nie ma niczego negatywnego.

A ta negatywność przychodzi do nas na wiele sposobów. Jedną z negatywności jest „to jest moje”. Tak jak: „Moje dzieci, mój mąż, mój dobytek” - MOJE. A wtedy, gdy stajecie się przywiązani w ten sposób, okazuje się, że wasze dzieci również stają się negatywne.

Ale jeśli chcecie być pozytywni, jest to bardzo łatwe. W tym celu powinniście wiedzieć, gdzie jest wasza uwaga. Czy widzicie tylko problemy, czy też dostrzegacie jakąś zabawną stronę? Są ludzie, którzy nie potrafią się niczym cieszyć.

Jeśli jest słoneczny dzień, będą płakać: „O Boże, co za słoneczny dzień". A jeśli są chmury, to powiedzą: „Och, co za dzień". Nic nie może ich zadowolić. Ale odnajdywanie pozytywów we wszystkim, co negatywne to zdolność Sahaja yogina.

Negatywność nie istnieje, to tylko niewiedza. To również nie jest niewiedza, ponieważ niewiedza nie istnieje. Jeśli wszystko jest Wszechprzenikającą Siłą, jak może istnieć niewiedza? Ale przypuśćmy, że uciekniecie, schowacie się w fałdach tej Wszechprzenikającej Energii, i wtedy powiecie, że negatywność istnieje. Tak jakby schować się w jaskini, zamknąć ją szczelnie i stwierdzić, że nie ma słońca.

Zatem ludzie, którzy nie mogą stać się kolektywni są albo lewostronni, albo prawostronni, ale częściej lewostronni. Lecz lewostronni ludzie mogą być kolektywni w negatywności. To jest wielkie braterstwo buców.

Widzicie jakiś pijaków siedzących razem. Oni mówią: „Jest tak dużo problemów, ekologicznych problemów". Oni są pijakami, wszyscy pijani. „Są też inne problemy. Kiedy to się wreszcie skończy?"

A następny powie: „Czekaj, czekaj, słyszałem, że cały świat się zawali, już wkrótce".

Potem trzeci powie: „Dzięki Bogu, będziemy zniszczeni, skończeni".

Wtedy czwarty mówi: „Ale co stanie się z naszymi pubami?" Oni mówią: „W porządku, jeśli nie istniejemy, to bez znaczenia".

W ten oto sposób działa braterstwo buców. Oni w ogóle nie potrafią zobaczyć tego, co zabawne, nie mogą się w ogóle cieszyć. I oni stają się tacy... myślą, że są tacy bardzo... medytujący, że są wyższymi ludźmi, lepszymi w negatywności. Lecz koniec tych ludzi jest taki, że oni stają się obłąkani, natomiast prawostronni kończą jako idioci.

Raz odwiedziłam zakład dla umysłowo chorych. A gdy tam szłam spotkałam kobietę, ona wydawała się całkiem normalna. Ja myślałam, że ona jest normalną kobietą, więc zaczęłam z nią rozmawiać. A ona zaczęła całkiem mądrze mówić: „Widzisz, mój szwagier jest tutaj, czyż nie powinniśmy mu pomóc? My nie powinniśmy robić tego, tamtego...". Wszystkie takie rzeczy mi powiedziała, pokazując, że ona jest bardzo miła i uprzejma, a nikt jej nie kocha. I ona powiedziała: „Czuję się bardzo niepewna" i tym podobne rzeczy.

Nagle wszedł doktor, a ona zaczęła go obrażać, krzyczeć na niego. Zapytałam: „O co chodzi?”. A doktor posłał po ludzi: „Złapcie tę kobietę!” A do mnie powiedział, że ona jest najniebezpieczniejszą wariatką: „Czemu z nią rozmawiałaś?"

Miałam ból głowy, ale nie sądziłam, że ona jest obłąkana. Może w Mojej obecności te uciekły i zaczęły rozrabiać, ale możecie przecież zobaczyć to wyraźnie.

Zatem to zbytnie przywiązanie emocjonalne, to martwienie się o kogoś: „To jest moje dziecko, to jest moja rzecz, to jest to, to jest tamto" i ciągłe marnowanie drogocennego życia na takie rzeczy, to nie jest sposób, w jaki Sahaja yogini powinni żyć.

Jeśli Sahaja yogin nie może stać się kolektywny, wiedzcie, że on nie jest Sahaja yoginem.

Zatem trzeba wiedzieć, że to jest zadaniem Shri Bhairavnatha w nas.

Innym zadaniem, iż On daje nam światło w ciemności, jest to, że niszczy wszystkie buce w nas. Wszystkie „bucowate" myśli i śmieszne myśli na temat przywiązań, a także depresyjność.

Dziś jestem bardzo szczęśliwa, że czcimy Shri Bhairavę, ponieważ On jest bardzo powiązany z Ganeshą. I jak wiecie Shri Ganesha jest w Mooladharze, a Bhairava porusza się po lewej stronie i idzie na prawą stronę. Zatem wszystkie uwarunkowania, wszystkie nawyki mogą być przezwyciężone dzięki pomocy Shri Bhairavnatha.

W Nepalu mamy bardzo duży posąg Shri Bhairavnatha, który naprawdę jest swayambu, a ludzie są bardziej lewostronni, więc boją się Shri Bhairavnatha. Jeśli ktoś ma zły nawyk, powiedzmy kradzieży, biorą go przed oblicze Shri Bhairavnatha i zapalają światło, które trzyma w dłoni, żeby płonęło. To znaczy policja ich bierze i każe im: „Powiedz to przed Bhairavnathem, przyznaj się". I oni się przyznają do tego, co zrobili złego.

Zatem On nas chroni, również przed robieniem niewłaściwych rzeczy, chytrych rzeczy, takich jak kradzież. Cokolwiek myślimy, że możemy zrobić skrycie, pokątnie, nie możecie ukryć tego przed Shri Bhairavnathem.

Jeśli się nie zmieniacie, on was całkowicie demaskuje. W ten właśnie sposób zdemaskował wszystkich okropnych fałszywych guru.

Tak więc jesteśmy tutaj dziś, by uczcić to wielkie bóstwo – Shri Bhairavnatha, który później inkarnował się na tej Ziemi, ostatecznie także jako Mahavira.

A więc On stoi u bram piekła i powstrzymuje ludzi przed wpadaniem do piekła. Ale jeśli chcesz iść do piekła, jeśli to jest twoje pragnienie i twoja wola, które nad tym pracują, że „Ja powinienem iść do piekła" to On mówi: „W porządku. Możesz iść".

Ale jak wiecie, teraz piekło jest również pełne ludzi, więc lepiej jest, byśmy spróbowali zwalczyć naszą negatywność i stać się kochającymi zabawę, cieszącymi się innymi i kochającymi innych. Nie martwić się, co inni robią tobie, ale myśleć tylko o tym, co dobrego możesz zrobić dla innych.

Zatem dziś jest specjalna puja, którą poświęcamy Shri Bhairavnathowi, by dał nam esencję miłości, radości i zabawy.

Niech Was wszystkich Bóg błogosławi.