Shri Lalita Puja. Hove, Brighton (UK), 15 May 1982.

Είμαι πραγματικά μια περήφανη μητέρα βλέποντας τόσους πολλούς σαχάτζα γιόγκις και πρέπει να καταλάβετε ότι ακόμα κι αν έχετε λίγους καινούριους ανθρώπους, μπορεί να είναι λίγοι, όμως πρέπει να συνειδητοποιήσετε ότι ο καθένας από εσάς είναι τώρα μια αφυπνισμένη ψυχή.

Ο καθένας από σας έχει μεγαλώσει τόσο πολύ, που μπορεί να αποτελέσει έναν πυρήνα από μόνος του, εφόσον έχετε αναπτυχθεί με έναν συλλογικό τρόπο, όλοι μαζί. Τώρα, οι μεμονωμένοι σπόροι έχουν γίνει δυνατοί βλαστοί και σίγουρα μπορούν να μεταφερθούν σε διαφορετικά μέρη και να το κάνουν να λειτουργήσει, επειδή ο καθένας από σας είναι ένας προφήτης. Αναρωτιέμαι αν το αντιλαμβάνεστε ή όχι. Φυσικά έχετε αποκτήσει τη χαρά της αυτογνωσίας, την ευδαιμονία, τα έχετε όλα, έχετε εξελιχτεί ως εδώ. Αργά και σταθερά το έχετε καταφέρει και καθώς έχετε μεγαλώσει τώρα σαν ένα δέντρο, ο καθένας σας είναι τόσο σημαντικός και τόσο δυνατός. Ξέρω ότι λίγοι άνθρωποι έρχονται με ένα συλλογικό τρόπο και σας είναι δύσκολο στην αρχή να τους χειριστείτε, επειδή δεν έχουν μεγαλώσει αρκετά, δεν έχουν φτάσει στο σημείο να συνειδητοποιήσουν πραγματικά τη σπουδαιότητά τους. Όμως θα πρέπει να καταλάβετε τη δική σας σπουδαιότητα και τις δικές σας ποιότητες που έχετε κατακτήσει. Σε κάθε άλλη επονομαζόμενη ψευτό-οργάνωση, ας πάρουμε για παράδειγμα την εκκλησία, υπάρχει μόνο ένας ιερέας. Σε όλη την περιοχή υπάρχει μόνο ένας ιερέας, παρ' όλο που δεν ξέρει τίποτα, δεν πειράζει. Όμως παρ' όλα αυτά είναι μόνο ένα άτομο που είναι εξουσιοδοτημένο και μάλιστα από την εκκλησία.

Όλοι πρέπει να ακούνε αυτό τον άνθρωπο. Όμως εδώ, είσαστε όλοι τώρα άνθρωποι δυναμικοί, ο καθένας από σας είναι ικανός να δώσει μια καλή διάλεξη. Φυσικά όλοι σας μπορείτε να δίνετε αυτογνωσία πολύ καλά, δεν υπάρχει αμφιβολία. Σε όλες σας τις ομάδες πρέπει να προσπαθήσετε να σταθείτε στα πόδια σας, προσπαθήστε μέσα στις δικές σας ομάδες. Σκεφτείτε όλες τις διαστάσεις μέσα από τις οποίες μπορείτε να δράσετε. Επειδή τώρα είστε έτοιμοι, τώρα είστε προφήτες. Δεν χρειάζεται να εξαρτάστε από κανέναν ως εκ τούτου, δεν χρειάζεται να εξαρτάστε από τους συντρόφους σας επίσης. Μπορείτε να το κάνετε μεμονωμένα, παρ' όλο που είστε συνδεδεμένοι μεταξύ σας. Όλοι σας καταλαβαίνετε την ίδια γλώσσα, έχετε αποκτήσει την αλήθεια μαζί και είστε όλοι μαζί. Όμως ο δυναμισμός πρέπει να έρθει ξεχωριστά στον καθένα σας.

Στον καθέναν από σας, στη δική σας σφαίρα, με τη δική σας γραμμή μπορεί να λειτουργήσει, επειδή γνωρίζετε τα πάντα για τη Σαχάτζα Γιόγκα. Τώρα, εκείνοι που είναι ανώριμοι, μπορεί να μην το γνωρίζουν. Ακόμα αναλύουν ορθολογικά κάτι, δεν πειράζει, θα είναι και εκείνοι εντάξει. Όμως ότι αφορά όλους εσάς, είστε όλοι προφήτες και ως προφήτες πρέπει να υψώσετε το ανάστημά σας. Οπουδήποτε πάτε, να μιλάτε για τη Σαχάτζα Γιόγκα, πείτε τους ότι: «Αυτό μας έχει δοθεί, αυτό είναι το φως, τα γνωρίζουμε όλα». Θέλω να πω, δεν έχετε καμία αμφιβολία γι' αυτό, έτσι δεν είναι; Όμως το πρόβλημα είναι ότι αισθάνεστε ότι οι άλλοι μπορεί να μην καταλάβουν, ότι είναι ανόητοι, άμυαλοι άνθρωποι ή ότι είναι εγωιστές ή επιθετικοί ή ότι θα σας κάνουν κάτι. Αυτό είναι αλήθεια, όμως πρέπει να ξέρετε ότι δεν είναι μόνο ένα άτομο που το παλεύει, υπάρχουν χιλιάδες σε όλον τον κόσμο που ξέρουν τη δική σας γλώσσα, που ξέρουν το δικό σας σκεπτικό. Όλοι γνωρίζουν τα ίδια πράγματα. Δεν είστε μόνοι σας λοιπόν σε αυτό τον αγώνα. Όταν το συνειδητοποιήσετε, θα μείνετε κατάπληκτοι από το πόση πολύ δύναμη θα αρχίσει να ρέει μέσα σας.

Όσο περισσότερο το σκέφτεστε, θα έλεγα, να διαλογιστείτε πάνω στον ίδιο σας τον Εαυτό και να γνωρίσετε ότι εσείς οι ίδιοι είστε προφήτες. Τότε θα δείτε τη διάσταση μέσα στην οποία τόσοι πολλοί βρίσκονται, μέσα στη δική Μου διάσταση και ενώ κάθομαι εδώ, μπορώ να τους δω. Έτσι σε κάθε τομέα, σε κάθε μονοπάτι της ζωής, οπουδήποτε κινείστε, πρέπει να μιλάτε γι' αυτό και να το λέτε στους ανθρώπους. Τώρα υπάρχουν κάποια πράγματα που έχετε φτιάξει, κάποιους κανόνες για τη Σαχάτζα Γιόγκα, τους σαχάτζα γιόγκις. Αυτό είναι απλά για να διαπιστωθεί πόσοι είναι πραγματικά ανώριμοι και πόσοι είναι εδραιωμένοι. Έτσι φτιάξαμε ορισμένους κανόνες και κανονισμούς, επειδή εκείνοι που είναι πραγματικά εδραιωμένοι θα τους αποδεχτούν χωρίς καμία δυσκολία, είναι ολοκληρωτικά εκεί. Τώρα ξέρουμε, ότι υπάρχουν πολλές κατηγορίες ανθρώπων που έρχονται σε μας. Οι ανώτερου επιπέδου άνθρωποι ενσωματώνονται στη Σαχάτζα Γιόγκα χωρίς καμία δυσκολία, είναι ανώτερου επιπέδου άνθρωποι. Επιτυγχάνουν τις δυνάμεις τους, λαμβάνουν τις δυνάμεις τους, αρχίζουν να επιβεβαιώνουν τις δυνάμεις τους, απλά γίνονται. Όπως λέμε, έχουμε το πλήρες υπόδειγμα του δαχτυλιδιού στη διάθεσή μας και το μόνο που έχουμε να κάνουμε είναι να τοποθετήσουμε το διαμάντι και διαπιστώνουμε ότι το διαμάντι ταιριάζει.

Απλά ενσωματώνονται σε αυτό. Όμως μερικοί άνθρωποι, ακόμα και μετά την αυτογνωσία, πηγαίνουν λίγο από τη μια ή την άλλη πλευρά, δεν πειράζει, όλοι τους θα συνέλθουν. Όμως υπάρχουν πολλοί άνθρωποι ανώτερου επιπέδου, θα έλεγα. Μπορώ να σας πω ότι ξέρω πολλούς γκουρού που είναι πραγματικοί γκουρού, όχι σαν αυτούς τους μη πραγματικούς, τους ψεύτικους τους ξεχνάει κανείς, αλλά τους πραγματικούς, εκείνοι δεν είχαν ούτε έναν σαν εσάς, ούτε ένα άτομο. Όπως Μου είπε πολύ ειλικρινά ο Γκαγκάνγκαρ Μαχαράτζ. Τον ρώτησα: «Γιατί δεν τους δίνεις αυτογνωσία;» Μου απάντησε: «Ποιος μου έδωσε εμένα αυτογνωσία; Έπρεπε να δουλέψω πολύ σκληρά». «Εντάξει» του είπα, «Εσύ είχες έναν γκουρού που σου έδωσε αυτογνωσία, έτσι, καθώς εσύ είσαι ένας γκουρού, είναι καθήκον σου να δώσεις τώρα». Εκείνος είπε: «Έχω δώσει σε έναν άνθρωπο. Δούλεψα πάνω του για είκοσι πέντε χρόνια. Καθάρισα το Άγκνια του, καθάρισα τα πάντα, του έδωσα αυτογνωσία».

«Και τώρα τι κάνει;» Πρόσθεσε: «Θα τον συναντήσεις Μητέρα, κάποια φορά. Πρέπει να δεις αυτό τον τύπο, είναι απαίσιος και βγάζει χρήματα από αυτό, τρέχει πίσω από γυναίκες. Μετά την αυτογνωσία, μετά από είκοσι πέντε χρόνια δουλειάς». Εκείνος είπε: «Δεν έχω καμία σχέση με αυτόν τον άνθρωπο». Τώρα αυτός ο άνθρωπος ονομάζεται Άνα Μαχαράτζ. Είπα: «Εντάξει, θα τον δω αν έρθει στη Βομβάη». Έτσι εκείνος ήρθε στη Βομβάη και μία από τις μαθήτριές μου, τον κάλεσε στο σπίτι της. Είναι μια πολύ πλούσια κυρία και Μου είπε: «Μητέρα, έχει έρθει ο Άνα Μαχαράτζ, είχατε πει ότι θα θέλατε να συναντήσετε αυτόν τον άντρα έτσι εκείνος ήρθε εδώ, Εσείς θα έρθετε;» Πήγα εκεί, φυσικά εκείνος άγγιξε τα πόδια Μου, όμως κάπνιζε μπροστά Μου, για φαντάσου. Εκείνος άγγιξε τα πόδια Μου και κάθισε. Άρχισε να μιλάει άσχημα για τον γκουρού του, για εκείνον που δούλεψε πάνω του για είκοσι πέντε χρόνια, το φαντάζεστε; Θέλω να πω ότι εσείς είσαστε πολύ ευγενικοί, δεν μιλάτε άσχημα για Μένα.

Δεν έχω δουλέψει πάνω σας για είκοσι πέντε χρόνια και έβλεπα εκείνον που μίλαγε άσχημα για τον γκουρού του. Είπε: «Βλέπετε, ο γκουρού μου, γιατί να πάει στη Βομβάη; Ποιος ο λόγος;» Επειδή αυτός ο τύπος έβγαζε χρήματα στη Βομβάη, έτσι δεν ήθελε ο γκουρού του να πάει εκεί, να μιλήσει εναντίον του. «Γιατί έπρεπε να έρθει στη Βομβάη; Δεν έπρεπε να αφήσει το μέρος του, ήταν μια χαρά στην κορυφή του βουνού. Τι ανάγκη είχε να κατέβει κάτω;» Όλα αυτά τα πράγματα έλεγε εκεί. Είπα: «Αλήθεια; Εκείνος είναι ο γκουρού σου και δεν πρέπει να μιλάς άσχημα γι' αυτόν». Εκείνος είπε: «Όμως αυτή είναι η αλήθεια. Δεν χρειάζεται να αφήσει το μέρος του, καταλαβαίνετε;» Ακόμα καθόταν και κάπνιζε εκεί. Είπα: «Εντάξει, τώρα πρέπει να φύγω». Με τόσες πολλές γυναίκες γύρω του να κάνουν μαλάξεις στα πόδια του, να πίνει γάλα, να διασκεδάζει και να καπνίζει και να μιλάει με έναν πολύ καταδεκτικό τρόπο στους επονομαζόμενους οπαδούς του. Οι καημένοι, ήταν πολύ απλοί άνθρωποι ξέρετε.

Είπα: «Εντάξει, πρέπει να πηγαίνω τώρα. Εσύ απλά βάλε λίγο από το κουμκούμ που θα σου δώσω, στο μέτωπό σου». Έτσι πήρα λίγο κουμκούμ και το έβαλα στο μέτωπό του. Το Άγκνια του έκαιγε, πραγματικά κάηκαν τα δάχτυλά μου. Είπα: «Αυτό είναι». Είπα: «Εντάξει, τώρα φεύγω, μπορείς να βάλεις λίγο κουμκούμ στο μέτωπό Μου». Απορρόφησα το δάχτυλό του, δεν μπορούσε να το κουνήσει. Ακριβώς έτσι, έγινε ολόκληρος και το πρόσωπό του! Είπε: «Άφησέ με, άφησέ με, Μητέρα, συγνώμη, συγνώμη!». Του είπα: «Τώρα!

Θα υποσχεθείς να μην μιλάς άσχημα για τον γκουρού σου, μόνο τότε θα σε αφήσω». Μου είπε: «Εντάξει, εντάξει, εντάξει! Σε παρακαλώ, άφησέ με!». Έτσι άφησα το δάχτυλό του. Όμως κοιτάξτε τώρα, η σαχάτζα γιογκίνι που ήταν εκεί, η οποία έχει σωθεί από τόσα προβλήματα επειδή είχε ενοράσεις, εκείνος της είπε ένα ψέμα, ένα πλήρες ψέμα. Της είπε: «Έδινα δυνάμεις στη Μητέρα». βλέπετε, εκείνη το είχαν δει από απόσταση. «Έτρεμα, επειδή έδινα δυνάμεις». Ξέρετε, ότι έτρεμε επειδή Μου έδινε δυνάμεις. Όμως αυτή η γυναίκα θα έπρεπε να είχε καταλάβει ότι όταν τρέμεις σημαίνει ότι υπάρχει μέσα σου κάποιο πρόβλημα.

Ξέρετε, της είπε: «Τώρα θα σας δώσω τις ίδιες δυνάμεις, όπως έδωσα στη Μητέρα». Εκείνο τον καιρό ήταν η αρχή της Σαχάτζα Γιόγκα θα έλεγα, το αρχικό στάδιο. «Έτσι τώρα καλύτερα να κάνετε ένα Γιάγκια. Γι' αυτό όλοι σας πρέπει να φέρετε ένα και ένα τέταρτο του τόλα χρυσό». Αυτό είναι περίπου 10 γραμμάρια. «Και να μου το δώσετε». Αυτή ήταν η αρχή του τέλους. Τώρα όλα τους τα χρήματα, όλη τους την περιουσία, τα πάντα, τα έχει ρουφήξει με κάποιο τρόπο. Η αδελφή της Με συνάντησε όταν ταξίδευα μια φορά από το Δελχί στη Βομβάη και έπεσε στα πόδια Μου και άρχισε να κλαίει. Της είπα: «Τι συμβαίνει;» Μου είπε: «Μητέρα, αυτό το άτομο μας έχει λεηλατήσει».

Τη ρώτησα: «Ποιος;» «Ο Άνα Μαχαράτζ». Είπα: «Πώς; Αφού εκείνη την ημέρα τον είδατε να τρέμει. Αυτό είναι το θέμα». Πώς λοιπόν ξεγελάστηκε από αυτόν, που της είπε ένα τέτοιο ψέμα; Αν είχε κοιτάξει τις δονήσεις αυτού του άντρα όλα θα ήταν εντάξει και αυτό ξεχνούν οι σαχάτζα γιόγκις. Είναι προφήτες, έχουν τις δυνάμεις τους, αλλά η δύναμή τους είναι το Πνεύμα τους, είναι οι δονήσεις τους και ξεχνούν όλη την ώρα ότι: «Έχουμε αποκτήσει μια καινούρια συνείδηση, τη συνείδηση των δονήσεων. Πρέπει να τα κρίνουμε όλα βάση των δονήσεων», αυτό είναι το σημείο που αποτυγχάνουν όλοι οι προφήτες. Αν υπάρχει μια αναλήθεια, το ξέρετε, είμαι πολύ αθώα, το σκεπτικό μου είναι πολύ απλό, απλά δεν καταλαβαίνω καθόλου κάποια πράγματα. Βλέπετε, δεν ξέρω τις απατεωνιές των ανθρώπων πως τα γυρίζουν όλα και λένε ψέματα, όμως με τις δονήσεις ξέρω πως είναι, απόλυτα. Μπορείτε να Μου πείτε οποιεσδήποτε ιστορίες, με όλες τις απατεωνιές, με όλη την εξυπνάδα και όλη την ιδιαίτερη οξυδέρκεια. Ξέρω τι σκαρώνετε, επειδή το μόνο που γνωρίζω είναι οι δονήσεις.

Όμως κατά τα άλλα είμαι πολύ απλή, δεν μπορώ ορθολογικά ή κάπως έτσι να καταλάβω, όμως με τις δονήσεις ξέρω που βρίσκεστε. Κατά τον ίδιο τρόπο αποκτάτε τη συνείδηση των δονήσεων, την ευαισθησία και προσπαθήστε να καταλάβετε τα πράγματα μέσα από τη συνείδηση των δονήσεων. Αν μπορέσετε να το κάνετε αυτό, τότε θα είστε τέλειοι προφήτες. Θα είστε τέλειοι προφήτες. Τώρα ανάμεσά μας υπάρχουν άνθρωποι οι οποίοι δεν είναι ενός επιπέδου. Τέτοιους ανθρώπους δεν πρέπει να τους εμπιστεύεστε ποτέ, δεν πρέπει να τους εμπιστεύεστε επειδή είναι ανώριμοι, μπορεί να γίνουν αρνητικοί, μπορεί να γίνουν και θετικοί. Γι' αυτό δεν πρέπει να τους εμπιστεύεστε και θα πρέπει να τους φέρεστε με επιφύλαξη. Από τη στιγμή που θα συνέλθουν τότε θα μπορείτε να τους συμπεριλάβετε. Για παράδειγμα, μια κοπέλα παντρεύτηκεντρεύ έναν σπουδαίο σαχάτζα γιόγκι. Επειδή εκείνος είπε ότι την αγαπάει και όλες αυτές τις ανοησίες, του είπα: «Εντάξει, παντέψου την».

Όμως ήξερα ότι η κοπέλα δεν είναι καλή, αλλά τι να πω; Ύστερα αυτή η κοπέλα ταξίδεψε μαζί Μου και προσπάθησε ακόμα και να επιτεθεί στην καρδιά Μου με τα δαιμόνια που είχε. Το έκανε δύο φορές. Τόσο πανούργα, τα δαιμόνια μέσα της είναι τόσο πανούργα, που όταν επέστρεψε στην Αυστραλία, έπαιξε τέτοιο θέατρο, ότι είναι τόσο ανασφαλής και ο άντρας της δεν νοιάζεται γι' αυτήν και τέτοια πράγματα. Φανταστείτε ότι όλο το άσραμ κόντεψε να χαθεί. Όμως ήξερα ότι κάτι συνέβαινε και τους τηλεφώνησα. Αμέσως τα κατάλαβα όλα και τους είπα: «Κοιτάξτε τις δονήσεις της!». Είπαν: «Μητέρα, δεν βρίσκουμε να έχει κανένα πρόβλημα». Αυτό σημαίνει ότι κατ' αρχήν δεν είχαν κοιτάξει ποτέ τις δονήσεις της. Επειδή, αυτό που συμβαίνει από τη στιγμή που χάνονται οι δονήσεις, είναι ότι δεν μπορείτε να αισθανθείτε τίποτα. Τους είχε τυλίξει όλους τόσο πολύ, που δεν μπορούσαν να αισθανθούν τι είχε.

Μπορείτε να το φανταστείτε; Τότε λογικά τους έκανα μία ερώτηση: «Μπορείτε να αντικαταστήσετε τον Γουώρεν με τη γυναίκα του;» Τότε φοβήθηκαν. Έτσι, πρέπει κανείς να είναι σε επαγρύπνηση σχετικά με αυτό, σε αυξημένη επαγρύπνηση όπως και με τους ανθρώπους που δεν είναι ώριμοι. Θα προσπαθήσουν πάντα να σας τραβήξουν προς τα κάτω. Αυτοί που δεν έχουν ωριμάσει πάντα θα προσπαθούν να σας τραβήξουν κάτω, έως ότου είστε αρκετά σταθεροί για να τους τραβήξετε επάνω. Επειδή δεν το κάνουν αυτό συνειδητά, αλλά βρίσκονται υπό την κατοχή αυτών των ανθρώπων όταν κάνουν κάτι, προσπαθούν να κάνουν πράγματα ενάντια στον Θεό. Θα σας μιλήσω για κάποιον άλλο που ήταν στη Γενεύη. Στην αρχή δεν μιλάω ανοιχτά για κάποιον. Όσο είναι δυνατόν δεν το λέω ανοιχτά, επειδή δεν είναι σωστό. Δώστε τους μια ευκαιρία, θα εξελιχθούν, θα λειτουργήσει, δεν πειράζει. Μπορώ να τα καταφέρω.

Όμως όταν η ενόχληση γίνεται συλλογική, τότε πρέπει κανείς να μιλάει γι' αυτό ανοιχτά. Επειδή αυτοί οι άνθρωποι θα πάνε σε κάποιον, θα του πούνε κάτι, σε άλλον θα πούνε κάτι άλλο, σε έναν τρίτο θα πούνε κάτι.  ́Ετσι, πρέπει να είστε σε επαγρύπνηση γιατί εκείνοι που το κάνουν, δεν το συνειδητοποιούν. Αυτό είναι το καλύτερο σημείο, δεν συνειδητοποιούν τι κάνουν. Όπως αυτή η κυρία στη Γενεύη που πήγαινε και ρωτούσε τον καθένα: «Τι γνώμη έχεις για τον κύριο Χ ή τον κύριο Ψ;» Εντάξει, θα έλεγες κάτι, αν είσαι αρνητικός, εκείνη θα πιανόταν από αυτό. Προχθές, ήμουν πολύ ευτυχισμένη όταν ο Ρέι, Μου είπε κάτι καλό για την Πάμελα. Είπε: «Η Πάμελα είναι ένα πολύ καλλιτεχνικό άτομο». Όταν αρχίζετε να βλέπετε τα καλά στοιχεία των άλλων, αυτό Μου δίνει ευχαρίστηση, Μου δίνει ευτυχία, Μου δίνει χαρά. Όμως αν αρχίσετε να βλέπετε τα άσχημα στοιχεία των άλλων, τότε αυτό δεν μου αρέσει. Μερικές φορές και εγώ επίσης σας δοκιμάζω σε αυτό το σημείο.

Μερικές φορές λέω κάτι επίτηδες, λέω: «Κάτι δεν πάει καλά με τον Ρέι». Μπορεί να το πω. Ξέρω αν είναι λάθος ή σωστό, απλά θέλω να δω πόσο μπορείτε να κρίνετε κάποιον. Τότε αν υποστηρίξετε αυτά που κάνει σωστά, τότε ξέρω ότι έχετε δίκιο. Μου αρέσει αυτό, σας εκτιμώ, πραγματικά σας λατρεύω γι' αυτό. Οτιδήποτε είναι αλήθεια, θα πρέπει να Μου το λέτε, επειδή γνωρίζω την αλήθεια απλά παίζω μαζί σας για να δω τι σκέφτεστε για κάποιον άλλο. Προσπαθήστε να δείτε τα καλά σημεία του άλλου. Όμως σε ένα βαθμό, πρέπει να καταλαβαίνετε αν ένα άτομο είναι εριστικό, αν προσπαθεί να υπερισχύσει πάνω σας. Στο Μπέρμιγχαμ έχουμε ένα τέτοιο πρόβλημα, που δεν το έχω αναφέρει μέχρι τώρα. Ακόμα το έχω κρατήσει μυστικό, όμως λέω στους ανθρώπους ότι στο Μπέρμιγχαμ υπάρχει ένα πρόβλημα και το πρόβλημα αυτό προέρχεται από ένα άτομο το οποίο δεν το συνειδητοποιεί.

Θα μιλήσω σε αυτό τον άνθρωπο και θα του πω ότι πρέπει να απαλλαγεί από αυτό το πρόβλημα. Όμως αν δεν το κάνει, τότε θα πρέπει να μιλήσω γι' αυτό ανοιχτά, γιατί δεν θέλω να χαθεί το κέντρο του Μπέρμιγχαμ. Θα είχαμε χάσει αυτό στη Γενεύη, σας το λέω, θα το χάναμε. Όλοι στράφηκαν εναντίον ο ένας του άλλου και δημιουργήθηκαν μεγάλα προβλήματα, από ένα άτομο. Παρά την ωριμότητά σας, ακόμα δεν είστε τόσο συλλογικά συνειδητοποιημένοι και δεν εκτιμάτε τους άλλους όπως θα έπρεπε. Είστε όλοι ένα. Όχι μόνο να εκτιμάτε, αλλά δεν μπορείτε να κάνετε ο ένας χωρίς τον άλλον. Έτσι, αργά και σταθερά, όπως είναι και ο χαρακτήρας των Άγγλων, που είναι κάτι πολύ καλό, όμως μπορεί να είναι πολύ αργό. Αργά και σταθερά πρέπει να ανέλθετε, να βγείτε από το καβούκι σας και να δείτε την ομορφιά του άλλου σαχάτζα γιόγκι, να δείτε τα καλά στοιχεία αυτού του ατόμου έτσι ώστε να εμποτιστείτε από αυτά. Μερικοί άνθρωποι έχουν κάποιες ικανότητες, και εξεπλάγην όταν μίλησα στην Πάμελα για τον Ρέι και εκείνη τον επαίνεσε πολύ και αυτό πραγματικά με έκανε πολύ ευτυχισμένη.

Παρ' όλο που πρέπει να πω ότι το Μπράιτον δεν ήταν και τόσο φωτεινό εχθές στο πρόγραμμα, παρευρέθησαν μόνο λίγα άτομα, αλλά δεν πειράζει. Δίνει μεγάλη ενέργεια να βλέπεις ότι οι σαχάτζα γιόγκις εκτιμούν ο ένας τον άλλον. Τώρα κάποιος έχει ένα πρόβλημα, ας πούμε οι άνθρωποι της αριστερής πλευράς έχουν πάντα πρόβλημα κατά τη διάρκεια των ομιλιών Μου, τους παίρνει ο ύπνος, είναι φυσικό, έτσι πρέπει. Δεν πειράζει καθόλου, δουλεύω πάνω τους ακόμα και όταν κοιμούνται. Όμως όταν δουλεύω πάνω τους πρέπει να κοιμηθώ κι εγώ για να περάσω μέσα τους, καταλάβατε; Έτσι αυτό το πρόβλημα είναι εκεί, δεν πειράζει, θα βγει στην επιφάνεια. Υπάρχουν τρόποι και μέθοδοι για να το δουλέψουμε. Όμως αυτό δεν έχει μεγάλη σημασία για Μένα, αυτό που είναι σημαντικό, είναι αν κοιμάστε σε ότι αφορά τους συντρόφους σας, τους συντρόφους στη Σαχάτζα Γιόγκα; Είστε σε επαγρύπνηση σε ότι τους αφορά; Εκείνοι είναι όπως ακριβώς τα χέρια σας, τα μάτια, η μύτη, τα πάντα. Είστε όλοι ένα. Δεν μπορείτε ο ένας χωρίς τον άλλον, γιατί είστε οι μόνοι άνθρωποι που έχουν τώρα μάτια για να βλέπουν. Είστε οι μόνοι άνθρωποι που έχουν επίγνωση.

Δεν είμαστε και λίγοι. Νομίζουμε ότι είμαστε πολύ λίγοι. Κοιτάξτε, ίσως οι άλλοι γκουρού να έχουν χιλιάδες, όμως είναι άχρηστοι, όπως έρχονται, έτσι φεύγουν. Ίσως να τους έχουν προστεθεί ουρές και κέρατα, όμως δεν είναι συνειδητοποιημένοι άνθρωποι. Αλλά εσείς έχετε επίγνωση. Από τη μια πρέπει να κρατάτε στην άκρη αυτούς που δεν είναι τόσο πολύ συνειδητοποιημένοι, από την άλλη πρέπει να εκτιμάτε ανθρώπους που είναι περισσότερο συνειδητοποιημένοι. Αυτό είναι κάτι που πρέπει να καταλάβει κανείς λίγο λιγότερο από αυτό που είναι. Πρέπει να σας πω ότι, πρέπει να λέτε λίγο περισσότερα, αν θέλετε να ταρακουνήσετε κάποιον, καταλάβατε; Πείτε λίγο περισσότερα από αυτά που μπορείτε να πείτε γιατί ότι και να πείτε δεν είναι αρκετό, για αυτό που είναι το άπειρο. Αλλά δεν πρέπει να λέτε και περισσότερα από όσα μπορούν να αντέξουν. Όπως ο Γουώρεν είχε μια εμπειρία και του είπα: «Να το πεις μόνο σε Σαχάτζα Γιογκις, σε κανέναν άλλον, επειδή δεν πρόκειται να το πιστέψουν».

Δεν είχε βενζίνη το αυτοκίνητό του και έπρεπε να πάει να κάνει δουλειά για τη Σαχάτζα Γιόγκα και πήγε σε πολλά μέρη. Έκανε αυτή τη δουλειά για οχτώ μέρες και στην επιστροφή η βενζίνη είχε τελειώσει. Στο βενζινάδικο ο άνθρωπος του είπε: «Το ρεζερβουάρ σου είναι γεμάτο, γιατί θέλεις να βάλεις κι άλλο;» Και γιατί όχι; Αυτό μπορεί να γίνει, αλλά μην το πείτε σε κανέναν άλλο, γιατί θα πουν ότι είναι παραμύθια όλα αυτά. Βλέπετε, έχετε ακούσει την ιστορία για το ψωμί και τα ψάρια. Επειδή είναι γραμμένα στη Βίβλο, το πιστεύουμε. Γιατί όχι και σήμερα; Έχουμε δει τόσα πολλά να γίνονται με αυτό τον τρόπο, θέλω να πω ότι έχουν τόσα συμβεί στη ζωή του καθενός. Όμως όλα αυτά τα πράγματα αν τους τα πείτε, δεν θα τα πιστέψουν. Ετσι η σοφία είναι στο να πιστέψετε ότι είστε στο βασίλειο του Θεού και Αυτός είναι παντοδύναμος και θα σας δώσει οτιδήποτε επιθυμείτε και φιλοδοξείτε. Οι άνθρωποι δεν θα το πιστέψουν, το ξέρω. Όμως είναι αλήθεια, οτιδήποτε επιθυμείτε μπορεί να σας δοθεί, όμως αν το πείτε στους ανθρώπους δεν θα το πιστέψουν.

Όμως όσο αφορά τη Σαχάτζα Γιόγκα, πρέπει να το ανακοινώνετε χωρίς επιφύλαξη, ανοιχτά, με αυτοπεποίθηση. Η διστακτικότητα που υπάρχει λόγω της εκπαίδευσης, δεν είναι κάτι καλό. Χρειάζεται αυτοπεποίθηση: «Ναι, είναι έτσι! Είναι έτσι! Έτσι έχουν τα πράγματα». Όπως στην αρχή, όταν πήγα στην Ινδία, η Ραούλ Μπαϊ, μια ηλικιωμένη Ινδή κυρία, ενώ οι άλλοι αισθάνονταν λίγο ντροπή για τα πάντα, εκείνη ήταν η μόνη με το χέρι τεντωμένο ψηλά στον αέρα που φώναζε: «Ζήτω η Μάτατζι Νίρμαλα Ντέβι!» και ο Μόντι την κοιτούσε, δεν μπορούσε να σηκώσει το χέρι του βλέπετε. Ήταν λίγο ντροπαλός. Όμως εκείνη φώναξε τρεις φορές και ύστερα σήκωσε το χέρι του λέγοντας: «Τι συμβαίνει με σένα, σ' έναν ψηλό άντρα σαν και σένα; Για ποιο λόγο σου έδωσε ο Θεός το ύψος; Μόνο και μόνο για να σηκώνεις το χέρι σου». Τότε η καημένος δεν μπορούσε παρά να σηκώσει το χέρι του. Έτσι έχουν λοιπόν τα πράγματα.

Να έχετε τόλμη, να έχετε απόλυτη εμπιστοσύνη στον εαυτό σας, ότι είστε αφυπνισμένες ψυχές, ότι είστε προφήτες. Μην αναστατώνεστε και μην ανησυχείτε για πράγματα, τώρα είστε προφήτες. Να είστε σίγουροι! Στα σανσκριτικά λέγεται Βιράτζ. Αυτή η ενέργεια μας διαποτίζει. Βιράτζ σημαίνει να απολαμβάνεις αυτή την ενέργεια μέσα σου. Βιράτζ. Ρα είναι η ενέργεια Βιράτζ σημαίνει να απολαμβάνεις την ενέργεια αυτού του θρόνου, να είστε σίγουροι γι'αυτήν. Είστε βασιλιάδες τώρα, συμπεριφερθείτε ανάλογα. Δεν είναι καθόλου αλαζονικό.

Ένας άνθρωπος που είναι βασιλιάς δεν είναι ποτέ αλαζόνας, αν είναι ένας πραγματικός βασιλιάς. Αν όμως είναι δανεικοί βασιλιάδες, τότε αυτό διαφέρει. Όμως αν είναι πραγματικοί βασιλιάδες, δεν μπορούν ποτέ να είναι αλαζόνες. 'Ετσι με αυτό τον χαρακτηριστικό τύπο της βασιλικής συμπεριφοράς, θα προσελκύσετε τους ανθρώπους. Δεν είναι για να κάνετε επίδειξη, αυτό είστε! Αντίθετα, έχετε αυτή την επιφύλαξη, για ποιο λόγο; Δεν χρειάζεται να ντύνεστε σαν επαίτες ή σαν αριστοκράτες, αλλά τα ρούχα σας θα πρέπει να ταιριάζουν σ' έναν βασιλιά, να μην ενοχλούν. Θα εκπλαγείτε με το πως θα λειτουργήσει. Είστε οι άνθρωποι που έχετε το μέγιστο του χρόνου Μου και της συντροφιάς Μου και γνωρίζω τη γλώσσα σας. Έχω δώσει περισσότερες διαλέξεις στα αγγλικά παρά στη δική μου γλώσσα, στη μητρική Μου γλώσσα ή στα Χίντι. Μπορείτε να το πιστέψετε; Επίσης πολλοί Ινδοί τώρα, που δεν νοιάζονταν και πολύ για τα αγγλικά μετά την απελευθέρωση, προσπαθούν τώρα να μάθουν αγγλικά και φοβούνται ότι μια μέρα τα αγγλικά μπορεί να αντικαταστήσουν τα σανσκριτικά, έτσι όπως η Μητέρα γνωρίζει τα αγγλικά.

Έχω ένα πάρα πολύ απλό αίτημα: σιγουρευτείτε για τις δυνάμεις σας. Να είστε σίγουροι για αυτές. Δεν είστε πια σκλάβοι. Είστε αφυπνισμένες ψυχές τώρα. Με αυτή την προσωπικότητα πραγματικά θα επαυξήσετε την ομορφιά της Σαχάτζα Γιόγκα. Όσο δεν υπάρχουν λουλούδια στο δέντρο, το δέντρο δεν έχει κανένα νόημα και τα λουλούδια πρέπει να ανθίσουν! Δεν κρύβονται, έχετε δει κανένα λουλούδι να κρύβεται; Καλύπτουν όλο το σώμα του δέντρου και μοσχοβολούν, αξιώνοντας τη δύναμή τους και το άρωμα εξαπλώνεται. Όλοι το γνωρίζουν ότι τα λουλούδια ανθίζουν, όλες οι μέλισσες είναι γύρω τους. Έτσι πρέπει να κάνετε κι εσείς, αξιώστε τις δυνάμεις σας τόσο εσωτερικά όσο και εξωτερικά. Όχι μόνο εσωτερικά, αλλά και εξωτερικά.

Θα μείνουν έκπληκτοι με την αυτοπεποίθησή σας, από τη συμπόνια σας, από τις ικανότητές σας και το σπουδαιότερο απ' όλα, την ολοκληρωμένη Βίντια, την ολοκληρωμένη γνώση της Σαχάτζα Γιόγκα, την ολοκληρωμένη γνώση της Κουνταλίνη, την ολοκληρωμένη γνώση του Θείου που έχετε. Εντάξει; Τώρα Γκάβιν, μπορείτε όπως εσείς θέλετε, να κάνετε την Πούτζα. Έλα Γκάβιν. Πρέπει να έχετε τα ονόματα και όλα τα πράγματα. Έλα Μάρκους. Γκανέσα Πούτζα, Μητέρα; Ο Γκανέσα έχει έρθει. Ξέρεις λοιπόν και εσύ σανσκριτικά. Και οι δύο μαθαίνουν σανσκριτικά. Γιόγκι: Πρέπει όλοι αυτοί που δεν έχουν ξανακάνει Πούτζα να έρθουν; Εντάξει, αλλά όχι οι πολύ καινούριοι άνθρωποι. Όχι οι πολύ καινούριοι, αλλά εκείνοι... Αν θέλουν να το κάνουν, είναι εντάξει.

Αλλά βλέπεις, το πρόβλημα είναι ότι πρόκειται για πολύ καινούριους. Όμως στη Γαλλία δούλεψε. Κάποιοι άνθρωποι έχουν έρθει από αλλού και μπορεί να μην έχουν κάνει ποτέ Πούτζα. Από πού; Αυτός ο κύριος από το Ντέβον, Μητέρα. Εϊναι εκεί; Καλό, αυτό είναι ωραίο και επίσης στη Γαλλία πραγματικά λειτούργησε. Είχαμε Πούτζα την επόμενη μέρα και καλέσαμε τους ανθρώπους που είχαν πάρει αφύπνιση και πραγματικά κατάλαβαν. Ήταν πολύ ευαίσθητοι επειδή ήταν αναζητητές. Κατάλαβαν το νόημα και όχι μόνο αυτοί οι Αλγερινοί, αυτοί οι μουσουλμάνοι που ήταν τόσο καλοί, κορυφαίοι άνθρωποι. Είναι κορυφαίοι άνθρωποι ξέρετε. Ποιο είναι το όνομα αυτού του δικηγόρου; Είναι θαυμάσιος άνθρωπος, δεν είναι; Και η συζυγός του.

Είπε: «Αυτή είναι η ώρα της Ανάστασης. Για ποιο πράγμα μπορεί κανείς να αμφιβάλλει;» Και είναι δικηγόρος. Και η γυναίκα του επίσης; Έφερε δεκατέσσερις ανθρώπους αεροπορικώς. Όντως το έκανε! Εντάξει. Αν λοιπόν, οι καινούριοι άνθρωποι δεν έχουν δισταγμούς, είναι εντάξει, μπορούν να έρθουν και να πλύνουν τα πόδια Μου. Πάντα βοηθάει. Αλλά αν έχετε δισταγμούς, μην το κάνετε. Απλά, μην το κάνετε. Δεν βοηθάει Εμένα, βοηθάει εσάς.

Μερικοί άνθρωποι νομίζουν ότι πλένοντας τα πόδια Μου, γλυτώνω από τον κόπο να τα πλύνω μια φορά! Είναι λοιπόν ένα προνόμιο και αν πρέπει να το κάνετε, να το κάνετε. Είναι για το δικό σας καλό. Αμέσως θα εδραιωθεί η αυτογωσία σας. Αυτοί που είναι καινούριοι λοιπόν, μπορούν να έρθουν. Πρώτα από όλα, πρέπει να πλύνετε τα πόδια Μου. Καταλαβαίνει τόσα πολλά σας λέω! Τα εγγόνια Μου, καταλαβαίνουν τόσο πολύ το πρωτόκολλο. 'Εβγαλε τις κάλτσες Μου και τις έβαλε πάνω στο κεφάλι του! Καταλαβαίνουν τόσα πολλά.

Ο Νικ, Μου έλεγε ότι πρέπει να μάθουμε τόσα πολλά για τα πρωτόκολλα από τα παιδιά. Το έβγαλε σήμερα για Μένα, είπε εκείνη, για το βράδυ της Πούτζα και νομίζω ότι θα το αφήσω για να το χρησιμοποιήσουμε. Οπότε όσοι είναι καινούριοι, παρακαλώ να έρθουν. Πρέπει να κάνουν Πούτζα. Εχουν αυτό το προνόμιο. Ποιος έχει έρθει από το Ντέβον; Σπουδαία! Έλα, έλα εμπρός, ωραία. Αυτοί που είναι από το Μπράιτον , πρέπει να έρθετε να πλύνετε τα πόδια Μου, γιατί αυτός είναι ο καλύτερος τρόπος γθα να εδραιώσετε την αυτογνωσία σας. Αυτός θα έρθει πρώτος; Καταλαβαίνουν το προνόμιο, πολύ ωραία. Νομίζω, πως εσύ πρέπει να πλύνεις τα πόδια Μου, Πώλ, καλύτερα να πλύνεις τα πόδια Μου.

Ωραία, αυτό είναι καλό. Καλύτερα να πείτε ένα μάντρα. Παρεμπιπτόντως, σε ποιον έδωσα αυτό το πράγμα που είχα φέρει για σένα εκείνη τη μέρα; Να πλύνεις τα πόδια Μου; Σε ποιον το χάρισα; Το έδωσα σε εσάς; Το μεγάλο πράγμα. Όχι, πρόσφατα. Ρωτήστε τον Μάρκους. Είχαμε εκείνο το μεγάλο ασημένιο αντικείμενο; Μεγάλο σαν αυτό; Όχι, όχι αυτό. Ήταν από την Αγγλία. Νομίζω στο Λέιν, πρέπει να είναι εκεί. Γιόγκι: Μου δώσατε ένα στο σπίτι σας Μητέρα, για να το δώσω στο Ναϊτινγκάιλ Λέιν. Αλήθεια; Πού βρίσκεται; Πρέπει να το φέρεις.

Είναι πολύ καλό, βλέπετε. Περιέργως το είχα μαζί μου, αυτό ήταν από την Αγγλία και το έφερα πίσω για σας. Είναι φτιαγμένο στην Αγγλία, μπορείτε να το φανταστείτε; Στο Σέφηλντ. Έτσι σας το έφερα πίσω για να το χρησιμοποιήσετε. Την άλλη φορά να φέρετε εκείνο, γιατί το ανοξείδωτο δεν είναι τόσο καλό όσο εκείνο, εντάξει; Τώρα, θα πείτε τα μάντρας, εντάξει; Πρώτα από όλα, του Σρι Γκανέσα. Το έχετε; Πώς θα το κάνετε λοιπόν στα πόδια Μου; Στα πόδια Μου, βάλτε το γκι με αυτό. Λίγο από αυτή την καρύδα, πρέπει να φυλαχτεί για μετά από αυτό. Εντάξει, τα εκατόν οχτώ ονόματα. Όμως έχει τη μετάφραση που είναι επίσης απαραίτητη. Αφήστε τον να διαβάσει τη μετάφραση, γιατί αυτό είναι για τους καινούριους.

Αυτός είναι ο Σρι Γκανέσα, ο οποίος ενσαρκώθηκε ως Ιησούς Χριστός και αυτό γράφτηκε 14.000 χρόνια πριν. Έχει μεταφραστεί και μπορείτε να δείτε πώς ο ερχομός του είχε προφητευθεί και πως όλα αυτά που γράφτηκαν εκεί, δείχνουν την ολοκληρωμένη εικόνα του Χριστού, αυτό που πραγματικά είναι και δεν γνωρίζουν οι άνθρωποι. Μιλούν για τον Χριστό, αλλά τι είναι πραγματικά ο Χριστός; Για να δούμε. Γκάβιν, μπορείς να σηκωθείς και να το διαβάσεις; Όχι, είναι εντάξει. Δώστε το μπροστά. Γιατί δεν ζητάς από κάποιον να το διαβάσει, γιατί πρέπει να έρθετε. Τζέρεμυ; Διάβασέ το δυνατά. Αφήστε όλα τα παιδιά να πλύνουν τα πόδια Μου. Αφήστε τα παιδιά να το κάνουν πρώτα. Έτσι είναι καλύτερα.

Σόνα! Αφήστε την Ολυμπία να έρθει. Ολυμπία, έλα εδώ. Έλα, έλα. Ποιος άλλος είναι εκεί; Πρέπει να πλύνετε τα πόδια Μου, εντάξει; Όλοι πρέπει να πλύνετε τα πόδια Μου. Ελάτε. Καθίστε εκεί. Όλοι πρέπει να πλύνετε τα πόδια Μου, εντάξει; Αυτό είναι. Ελάτε. Πάρτε το νερό.

Αμίτ, κάθισε κάτω. Βγάλε τα παπούτσια σου, πρέπει να βγάλεις τα παπούτσια σου. Καθίστε κάτω, καθίστε κάτω. Καθίστε κάτω με αυτό τον τρόπο. Θα καθίσετε κάτω; Καθίστε κάτω! Ρϊξε τώρα το νερο, έλα. Ρϊξε το νερό, έλα. Κοίτα, όλοι το κάνουν, έλα. Ποιος θα το κάνει; Εντάξει. Δώστου το σε αυτό το χέρι.

Πού είναι αυτό; Καίτη. Φωνάξτε την. Με το δεξί χέρι, προσφέρεις με το δεξί χέρι. Όχι, όχι, μην κλαις. Μην κλαις. Πού είναι η Κάιτη; Φωνάξτε την. Πλύντε τα, πλύντε τα, ελάτε. Έλα, έλα, μπορεί να το κάνει. Μπορεί να το κάνει, είναι μεγάλη τώρα. Μπορεί να το κάνει.

Εϊναι εντάξει τώρα, κοίτα έρχεται μια δροσερή αύρα. Ωραία, ωραία, ελάτε. Καίτη έλα. Ήρθε και η Καίτη, είδες; Η Καίτη ήρθε. Έλα Καίτη. Έλα, να το κάνεις εσύ. Βλέπεις όλοι το κάνουν. Όλα τα παιδιά το κάνουν. Εντάξει. Αυτό είναι το νόημα, ότι όταν λαμβάνετε την αυτογνωσία, το πνεύμα αφυπνίζεται, το οποίο είναι ο Χριστός.

Αυτό ακούτε τώρα: «Η παρουσία Του μέσα σας» όταν ακούτε αυτό σημαίνει ότι η παρουσία Του μέσα σας είναι το πνεύμα, αυτό είναι το νόημα. Είπε ότι: «Θα έρθει ο Παράκλητος και Αυτός ή Αυτή, όποιος και αν είναι, θα σας δώσει την άνεση έτσι ώστε να εδρεύετε για πάντα μέσα στον πατέρα Μου ή να θυμάστε πάντα τον πατέρα Μου». Αυτό που θυμάστε είναι το πνεύμα. Είναι το πνεύμα, καταλαβαίνετε; Ακούστε τώρα αυτό. Μπορείτε να το φανταστείτε; Εϊναι εδώ! Δεν τα έχετε ποτέ πλύνει; Γκρέις, τρίβεις με τα χέρια σου μέσα το νερό. Απλώς τρίψτα, έλα. Τρίψτα με το νερό. Τρίψε δυνατά. Πρέπει να τρίβεις με τα δάχτυλά σου.

Βλέπεις, τα πόδια Μου είναι απολύτως καλά. Τίποτε δεν τους συμβαίνει. Τρίψε όσο πιο δυνατά μπορείς. Τα ονόματα της Θεάς ως Σρι Λαλίτα. Δυνατά, πρέπει να σηκωθείς τώρα όρθιος. Θα το κάνεις; Καλή ιδέα. Θα το βάλεις γι' αυτόν; Εντάξει, απλώς στάσου εδώ. Μετέφρασε, αλλιώς δεν θα καταλάβουν οι άνθρωποι. Μπορείς να καθίσεις κάτω; Θα ήταν καλύτερα. Η Μητέρα Γη... Τις δονήσεις.

Πολύ δυνατά τώρα. Μπορείτε να προσθέσετε το Σακσάτ, θα ήταν καλύτερα. Όχι τόσο πολύ. «Μάτατζι Νίρμαλα Ντέβι» θα ήταν καλύτερα. Στην αρχή το λέτε. Αν το έχετε πει, τότε είναι εντάξει. Θα είστε πλέον σίγουροι γι' αυτό, εντάξει; Είθε ο Θεός να σας ευλογεί. Είναι σίγουρη γι' αυτό. Είναι καλύτερα τώρα. Αυτά είναι όλα τα μυστικά.

Εντάξει, αλλά δεν το βλέπεις αυτό. Όλα τα τρομακτικά πράγματα έχετε διαλέξει για να διαβάσετε. Ρα, Ρα-Ντα, σημαίνει εκείνη, Ρα, που είναι η ενέργεια η οποία διαποτίζει, διαποτίζει. Ράντα, Ρα είναι η ενέργεια της Ράντα. Πάλι τρομακτικά πράγματα. Στην αρχή είπαν όλα τα τρομακτικά πράγματα για να σας κάνουν να ηρεμήσετε, νομίζω! Εντάξει. Εντάξει, συνεχίστε τώρα. Το ζαχαροκάλαμο τώρα. Αυτή είναι η αιτιώδης συνάφεια των στοιχείων.

Η αιτιότητα των στοιχείων, καταλαβαίνετε; Αιτιότητα. Όπως η αιτότητα της Μητέρας Γης είναι το άρωμα. Το άρωμα είναι η αιτιότητα της Μητέρας Γης. Βλέπετε, η εκπομπή των δονήσεων μέσω της αύρας, παγιδεύει κάθε άλλη αύρα μέσα της, μέσα στη Μητέρα Γη. Αυτό σημαίνει ότι είναι μια πανσέληνος γεμάτη μόσχο. Είναι μια πανσέληνος από μόσχο. Προσπάθησαν να βάλουν όλες τις ποιητικές ιδέες για να την περιγράψουν. Βλέπετε, υπάρχει μια διαφορά: είναι ομορφιά και ευοιωνότητα. Ευοίωνο είναι το πρόσωπο που σας δίνει Σούμπα, που σας φέρνει καλή τύχη. Το πρόσωπο που βλέπετε σας φέρνει καλή τύχη, αυτό είναι γνωστό ως ευοίωνο.

Φυσικά, οι μοντέρνοι άνθρωποι δεν πιστεύουν ότι μπορεί να υπάρχει ένα τέτοιο πρόσωπο. Αλλά μπορεί να υπάρχει ένα τέτοιο πρόσωπο που αν το δείτε, να σας φέρει καλή τύχη και ευοιωνότητα. Χαιρετισμούς σε Εκείνη, που τα διαμάντια της μύτης Της, επισκιάζουν ακόμα και τα αστέρια. Γι' αυτό δεν φοράω τίποτα εκεί! Είναι από τη χαρά της ομορφιάς. Έτσι οι σαχάτζα γιόγκις απολαμβάνουν την ομορφιά αυτών των λουλουδιών που φοράει. Συμβαίνει λόγω των δονήσεων. Βλέπετε, είναι ένα απλό πράγμα, πως οτιδήποτε αγγίζετε αποκτά δονήσεις και αν δείτε αυτό το συγκεκριμένο λουλούδι είστε ακόμα πιο χαρούμενοι, επειδή έχει δονήσεις. Μόνο οι δονήσεις σας δίνουν κάτι τέτοιο. Ο λωτός της αγάπης.

Σημαίνει αυτός που βγαίνει από το καπόλ, αυτή είναι η περιγραφή. Καπόλ είναι αυτό, αυτό είναι το μέρος που περιγράφουν. Πάντμα Ράαγκ, είναι η ευωδιά του λωτού. Είναι το Ράαγκ, δηλαδή η ενέργεια του λωτού βγαίνει από το μετωπό Της. Όχι από αυτό, αυτό είναι καπάλ και αυτό καπόλ. Αυτό είναι καπάλ και αυτό είναι καπόλ, τα μάγουλα. Η ενέργεια που ρέει από τα μάγουλα Της είναι η ενέργεια του Ράαγκ, που στην πραγματικότητα σημαίνει η αγάπη, η συμπόνια του λωτού. Όπως τα φρέσκα φύλλα. Βίντρου είναι τα φρέσκα φύλλα, όπως τα φρέσκα φύλλα. Ποια είναι η μετάφραση; Είναι πολύ μεγάλο, αλλά είναι πολύ ποιητικό.

Με κάνει λίγο αμήχανη. Με κάνει λίγο αμήχανη. Εντάξει. Μπλε, σαν τα μπλε φύλλα, βλέπετε, σαν αυτό το χρώμα. Το χρώμα των φρέσκων φύλλων είναι κοκκινό-ροζ, έτσι δεν είναι; Τα χείλη Της λοιπόν, έχουν αυτό το χρώμα, που θα ντρόπιαζαν αυτά τα μπλε φύλλα, τα φρέσκα φύλλα, τα ροζ. Ναι, αλλά είναι οι ελεγκτές της Νίρμαλα Βίντια, Σούντα Βίντια, η αγνή γνώση. Τα δόντια είναι η εκδήλωση, εκδηλώνουν την αγνή γνώση. Είναι οι βλαστοί όλων των Βίντυας. Πρέπει να βάζει κάμφορα και να τρώει ινδοκάρυδο, το οποίο δεν τρώω, όπως βλέπετε. Σανλάπ σημαίνει ευοίωνο.

Αλάπ είναι ο δεσμός, ο δεσμός. Για να είμαι ειλικρινής, με φέρνει σε αμηχανία. Καλύτερα να το διαβάσετε. Όχι, όχι, αυτό είναι γραμμένο εκεί: όπως η μουσική της Βίινα, τη θεϊκή μουσική της Βίινα. Η Σαράσβατι. Με μια πιο λεπτοφυής μορφή πρέπει να τα δείτε όλα αυτά. Δεν τα βλέπετε αυτά, όλη αυτή την προσπάθεια. Σε μια εσωτερικότερη μορφή, τα διαμάντια είναι αυτά που ακτινοβολούν, εκείνα ακτινοβολούν.  ́Οταν λοιπόν λένε τα διαμάντια γύρω από το λαιμό, το ζήτημα δεν είναι να φοριούνται εξωτερικά. το θέμα είναι να ακτινονοβολούν αυτή την αγάπη.

Το περιδέραιο λοιπόν είναι χρήσιμο, αλλά τώρα εσείς είστε τα διαμάντια στο περιδέραιό Μου, γιατί να φοράω πια διαμάντια; Είναι κάτι κοσμικό. Βλέπετε, όταν δεν είχε τα δικά Της διαμάντια, συνήθιζε να φοράει αυτά που είχε, εκείνα τα διαμάντια. Αλλά τώρα έχετε ζωντανά διαμάντια, οπότε ποιος ο λόγος; Αυτά ακτινοβολούσαν τη δύναμή Της. Τώρα δεν χρειάζεστε τίποτα. Εσείς είστε εκείνοι που θα κάνετε τις δυνάμεις να ακτινοβολήσουν. Γιόγκι: Είμαστε τα κοσμήματα της Μάτατζι, αυτό πρέπει να καταλάβουμε και να προσπαθήσουμε να κρατήσουμε καθαρούς τους εαυτούς μας για να ακτινοβολούμε όσο πιο πολύ γίνεται. Γιόγκι: Αυτό-καθαριζόμενα κοσμήματα. Αυτό είναι. Όλα ενσωματωμένα. Νομίζω ότι καλύτερα να μην το μεταφράσουμε αυτό, καλύτερα όχι.

Αναφέρεται στο στήθος της Μητέρας. Επειδή τα παιδιά ανησυχούν για το στήθος, έτσι περιγράφεται εδώ, καλύτερα όχι. Όχι, καλύτερα όχι. Αυτό έχει γραφτεί από ανθρώπους όπως ο Μαρκαντέυα που περιγράφουν τη Μητέρα από άκρη σε άκρη. Δεν ξέρω πως γνώριζαν έτσι τη Μητέρα, επειδή είναι παιδιά. Βλέπετε, ήταν λοιπόν τα παιδιά. Τα παιδιά γνωρίζουν τα πάντα για τη Μητέρα, από άκρη σε άκρη, έται τα περιέγραψαν όλα. Υπάρχουν τρεις πτυχές. Η Μητέρα έχει τρεις πτυχές. Γι' αυτό ονομάζεται ως... Με κάνει πολύ αμήχανη.

Καμέσα, είναι ο Θεός όλων των επιθυμιών. Κάμα είναι η επιθυμία. Γι' αυτό έχει τοποθετηθεί στην καρδιά. Πολύ μεγάλη καμάρα. Δεν μπορώ να φορέσω μοντέρνα παπούτσια! Έβγαλαν μια φωτογραφία, ήσουν εκεί, σε μια από τις φωτογραφίες, είδαν φλόγες να βγαίνουν από τα πόδια Μου, Μάχα Σιβράτρι. Όλα αυτά έχουν ειπωθεί, γιατί λέγοντας αυτά τα πράγματα, ενεργοποιούνται οι δυνάμεις, αισθάνονται χαρούμενες, ενθουσιάζονται. Δεν είναι κάτι το ιδιαίτερο για Μένα, επειδή είναι δικό Μου, δεν είναι τίποτα το ιδιαίτερο. Υπάρχει εκεί. Αλλά πρέπει να γνωρίζετε, πως πήρατε τόσο γρήγορα την αυτογνωσία; Πρέπει να έχετε κάτι το ιδιαίτερο.

Γιατί λάβατε τόσο γρήγορα την αυτογνωσία; Μοιάζω με εσάς, συμπεριφέρομαι όπως εσείς, σε όλα μοιάζω με εσάς. Αλλά υπάρχει κάτι πολύ εσωτερικό σε αυτό, που είναι πολύ δυναμικό και πρέπει να αντιληφθείτε την κοσμική φύση της Μητέρας. Αυτό θα εξηγήσει το πώς λαμβάνετε όλοι την αυτογνωσία, πώς δίνετε την αυτογνωσία στους άλλους. Αυτός είναι ο λόγος που δόθηκε όλη αυτή η περιγραφή από τους μύστες, που ήταν άνθρωποι κορυφαίας ποιότητας. Εκείνοι ήταν πολύ ευαίσθητοί και όσο πιο ευαίσθητος γίνεστε, τόσο πιο πολύ καταλαβαίνετε τις δυνάμεις Μου και τις δυνάμεις σας επίσης. Αλλά είναι μια αμοιβαία κατανόηση, όπως όσο περισσότερο ανοίγετε τα μάτια σας, τόσο περισσότερο βλέπετε τη λιακάδα. Το ίδιο πράγμα είναι. Αλλά κάτι πρέπει να έχω Εγώ, για να λαμβάνετε την αυτογνωσία και αυτό το κάτι, βρίσκεται μέσα σε αυτή την περιγραφή. Γιόγκι: Λένε ότι η Θεά είναι τόσο σπουδαία που ακόμα και ο Σρι Γκανέσα κοιτά μόνο τα πόδια Της. Δεν κοιτά ποτέ το πρόσωπό Της.

Αλλά για τους σαχάτζα γιόγκις δεν πειράζει. Σημαίνουν περισσότερο από κάθε άλλη θεότητα και τυγχάνουν της ανάλογης συμπεριφοράς. Αρχικά με τα παιδιά, οι θεότητες είναι πάρα πολύ καλές, πολύ ευγενικές. Ξέρουν ότι βρίσκονται στο επίπεδο όπου πρέπει να φροντιστούν και γι' αυτό είναι τα αγαπημένα Μου. Ο Γιόγκι λέει ότι υπάρχει και μια άλλη περιγραφή, όπου η Θεά δεν χρειάζεται να κόψει τα νύχια των ποδιών Της, γιατί κόβονται από τα κοσμήματα που φέρουν στις κορώνες τους οι θεότητες, καθώς προσκυνούν τα πόδια Της. Είναι αλήθεια, σπάνια το κάνω. Αλλά μερικές φορές, νομίζω ότι πρέπει να το κάνω, γιατί όταν εσείς έρχεστε στα πόδια Μου, δεν είστε ο Μπράχμα, ο Βίσνου ή ο Μαχές, και δεν πρέπει να πληγωθείτε, αφού δεν φοράτε κορώνες. Πάνω στην ώρα. Οι παντρεμένες κυρίες του Μπράιτον Γιόγκι: Χαιρετισμούς σε Εκείνη, της οποίας ο Κύριος είναι μέσα στη δύναμή Της. Φανταστείτε το!

Γιόγκι: Αυτό σημαίνει ότι κάποιος μπορεί να φτάσει στο Απόλυτο, μόνο μέσω της Μάτατζι. Αυτή είναι η δύναμή Της. Βλέπετε, το ότι ακόμα και ο έλεγχος του Σίβα, του Σαντάσιβα, είναι στα χέρια της Μητέρας δεν αληθεύει σε τέτοιο βαθμό. Γιόγκι: Όμως είστε η εκδήλωση της δύναμής Του. Αυτό είναι αλήθεια, αλλά η αγάπη Μου είναι συμπονετική σε μεγάλο βαθμό. Δεν είμαι οργισμένη. Αλλά αν οι άνθρωποι συμπεριφέρονται πολύ άσχημα, τότε οργίζεται. Μπορεί να μην είμαι σε θέση να το ελέγξω. Τότε πρέπει να παρατηρήσω την οργή του Θεού. Είναι η συμπόνια, η αγάπη και η αθωότητα, όλα τα έχει, αλλά έχει και οργή.

Γι' αυτό προσέξτε τι θέλετε να κάνετε.