Пуджа за Коледа

Пуна, Индия - 25 декември 1986 г.

Днес всички чакахме да празнуваме рождеството на нашия Господ Исус Христос. От голямо значение е, че сме на това място тук, в същия тип колиба, в каквото Христос се роди, а вятърът духаше от всички страни и беше трудно стаята да се поддържа топла. Въпреки че е по-правилно, че Той не е роден през месец декември, а през по-топъл месец, не толкова студен - може би колкото е сега. Така че може би климатът днес е от голямо значение - какъвто Той трябва да е почувствал.

Що се отнася до вас, вие не усещате никакъв дискомфорт при този климат, нито в тази среда, нито при спартанския живот. Той никога не чувстваше дискомфорт, нито Неговата Майка. Когато вниманието ни е върху нашия Дух, не усещаме неудобства поради природата или земните неща.

Това е първият признак - когато един Сахаджа йоги започне да се оплаква от удобствата, това е първият признак, че той все още не е Сахаджа йоги. За начало вие просто напълно се аклиматизирате към времето и се радвате на стила, скоростта и как те ви моделират. Няма търкане между природата и тялото, защото Духът е такъв синхронизатор, помага ви да станете едно с природата и да се наслаждавате на най-хубавото от нея. Начинът, по който се радвате, показва, че сте велики Сахаджа йоги и смятам, че това е Моя заслуга - че хората са приели всичките неудобства като забавление.

Идването на Христос беше велико събитие - както ви казах - за да се установи Агнйа чакра. И той се роди на Земята, но много преди това Той се роди в Съзнанието и самото това Абсолютно съзнание прие формата на Исус Христос.

Да се обясни Неговия живот е възможно само ако сте реализирани души, иначе не можете да обясните Христос - какъв беше Той, как работеше. Все още е много трудно да се обяснят много неща в Сахаджа Йога, както знаете, вие просто виждате нещата.

Днес видяхте фонтани да се издигат над езерото, което никой не може да обясни; даже инженерът не можа да го обясни, никой не може да го направи. Просто става така, че водата започва да се вълнува, усеща Божественото и започва да излиза любовта си под формата на пръски. Можете ли да си представите, че даже водата може да го почувства? Виждали сте как водата може да го почувства; по същия начин всеки елемент може да го почувства. Всички тези елементи са в нас. Най-висшият от всички, както казваме, е светлината, защото светлината има въздействие и това се управлява от Исус Христос. Светлината оказва въздействие, светлината показва нещата, които са наред. Тя е тази, която ни кара да разберем всичките измерения на земните неща, и най-накрая, когато тази светлина идва от Духа и е просветлена от Духа, тогава започвате да виждате другите измерения, които също понякога ви карат да се смеете, понякога ви карат да се усмихвате, а друг пъти ви карат да плачете.

Толкова красиво ново измерение сте постигнали чрез Сахаджа Йога, но то е изцяло е било вградено вътре във вас, а вие трябваше да го постигнете. Хората, от друга страна, трябваше да работят много усърдно. Както Исус Христос беше роден в малък обор, за да покаже, че Божественото няма нужда да бъде родено в царско семейство - може да се роди в обор, може да са роди навсякъде; това е без значение за Божественото. Но това даде някои странни идеи на хората и някои казват, че би трябвало да станем нещастни и да дадем всичко на Бог.

Бог не иска нищо. Той не може да има нищо и вие не можете да дадете нищо. Погрешна е идеята, че трябва да станете просяци и да дадете всичко на Бог. Той не иска това. Онова, което Той иска, е да сте щастливи, радостни и да се радвате. Това е най-главното. Също, ако дадете малко, много малко на Бог, тогава Той ви дава сто пъти повече. Ето защо трябва да дадете съвсем мъничко на Бог. А не трябва да се бесите по дърветата, за да докажете, че искате да се жертвате.

Христос е направил всичко за вас. Това е красотата на Неговия живот - че още от самото си раждане Той показа, че се наслаждава не на материалното благополучие, както ние го наричаме. Той не се радваше на никакви земни неща, които знаем, но това означава просто, че Той го е направил за нас, за да видим, че няма нужда да въздишаме по материалното, а то да въздиша по нас. Вие не трябва да се тревожите за тези неща. Това, което трябва да се тревожите, е Духът - най-важното.

През целия Си живот, който беше много кратък - бих казала - Той се опитваше, много се интересуваше от това да оценява хората, защото не знаеше какво представляват тези човешки същества. Той беше чужд за тези човешки същества. Така че Той се опитваше да ги преценява и при тази преценка каза много неща, които са забележителни и трябва да се разберат.

Едно от нещата, които Той каза, е да не хвърляте бисери на хората, които не не искат да ви разберат. За Сахаджа йогите е важно да разберат, че не бива да говорят за Сахаджа Йога на хора, които са против Бог. Такъв човек може и да е ваш брат, ваша сестра, може и да е ваш баща или друг - няма нужда да го убеждавате за Сахаджа Йога, защото нямате връзка с този човек. Мнозина се вълнуват само от това как да убедят съпруга си или как да убедят брат си. Изобщо няма нужда вие да се занимавате с това, просто ги оставете на това ниво.

Другото нещо, което Той ни каза - и мисля, че то е много важно - е, че трябва да простим. Той ни е дал най-великото оръжие - да прощаваме. Толкова практично нещо е да се прости. Просто ако простите, другият вече не съществува и този човек не ви тормози повече, нито е във вниманието ви. Да простите просто е най-простото нещо за правене и най-висшето за правене, за да получите облекчение от земните или умствените мъки, които имате.

Неговият живот е история за духовността, за преминаването през всякакъв сорт вълнения и мъчения, всякакъв вид беди, през които Духът може да премине, за да покаже, че никой не може да убие Духа. Както е казано в "Гита": "Наинам чиданти шастрани, наинам дахати паваках, на чаинам кледайантйа апо, на шосайати марутах". Той не може да бъде убит, той е вечен живот и Христос се опита да докаже чрез Своя живот вечността - от началото до края Той показа, че Духът е над материята, че нищо не може да доминира Духа. Той направи нещо много голямо за нас - да създаде такава голяма увереност в нашия Дух. Той го доказа отвъд всяко съмнение. 

Аз се надявам, че вие ще разберете и няма да Ме притеснявате и няма да притеснявате себе си с дреболии тук и там; те не са важни. Молете за по-големи неща, за вечни неща, за ценни неща.

Много съм щастлива също, че харесахте това място и тук се наслаждавате много, а днес обявихме много бракове. Имаше толкова много събития за това кратко време.

Така че бих искала да ви благословя всички за тази Бъдни вечер и да ви пожелая много щастлива Коледа и весела Нова година!

(речта на Шри Матаджи продължава още около 15 минути на хинди/марати)