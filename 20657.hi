TEEN SHAKTIYAN, Date: 21st January 1975, Place: Dadar, Type: Seminar & Meeting

[Hindi Transcript]

जैसे कोई माली बाग लगा देता है और उस पे प्रेम से सिंचन करता है और उसके बाद देखते रहता है कि देखें कि बाग में कितने फूल खिले खिल रहे हैं। वो देखने पर जो आनन्द एक माली को आता है उसका क्या वर्णन हो सकता हे! कृष्ण नाम का अर्थ होता है कृषि से”, कृषि आप जानते है खेती को कहते हैं। कृष्ण के समय में खेती हुई थी और क्राइस्ट के समय में उसके खून से सींचा गया था। इस संसार की उर्वरा भूमि को कितने ही अवतारों ने पहले संबारा हुआ था। आज कलियुग में ये समय आ गया है कि उस खेती की बहार देखें, उसके फूलों का सुगन्ध उठायें।

ये जो आपके हाथ में से चेतन्य लहरियाँ बह रही हैं ये वही सुगन्‍ध है जिसके सहारे सारा संसार, सारी सृष्टि, सारी प्रकृति चल रही है। लेकिन आज आप वो चुने हुये फूल हैं जो युगों से चुने गये हैं कि आज आप खिलेंगे और आपके अन्दर से ये सुगन्ध संसार में फैल कर के इस कीचड़ के इस मायासागर के सारी ही गन्दगी को खत्म कर दे। देखने में ऐसा लगता है कि ये केसे हो सकता है ? माताजी बहुत बड़ी बात कह रही हैं। लेकिन ये एक सिलसिला है, कन्टिन्यूअस प्रॉसेस (continuous process) है। और जब मंजिल सामने आ गयी तब ये सोचना कि मंजिल क्‍यों आ गयी ? कैसे आ गयी ? कैसेहो सकता है ? जब आप चल रहे थे तो क्या मंजिल नहीं आएगी! जब आप खोज रहे थे तो क्या आपका उत्थान मिलेगा नहीं ? लेकिन जब वो मिल गया है तो इससे शंका की बात क्‍यों खड़ी होनी चाहिए।

आज मैं आपको तीन शक्तियों के बारे में बताना चाहती हूँ कि परमेश्वर एक ही हैं। वो दो नहीं हैं, अनेक हैं । मैं एक ही हूँ, अनेक नहीं हूँ। लेकिन आपकी माताजी हूँ — मेंरे पति की पत्नी हूँ मेंरे बच्चों की माँ हूँ, आपकी अलौकिक माँ हूँ, उनकी लौकिक माँ हूँ। इसी तरह परमात्मा के भी तीन अंदाज हैं, थ्री अँसपेक्ट्स (three aspects) हैं । पहले अंदाज से वो साक्षिस्वरूप हैं। वो साक्षी हैं अपनी शक्ति (Shakti) के खेल के, जिसे वो देखते हैं। उसे हम ईश्वर कहते हैं। और उनकी शक्ति को हम ईश्वरीय शक्ति कहते हैं या ईश्वरी कहते हैं। हमारे सहजयोग में उसे हम महाकाली की शक्ति कहते हैं। जिस वक्त उनका ये साक्षी स्वरूपत्व खत्म होता है माने जब वो और कुछ देखना नहीं चाहते, वो नापसन्द करते हैं जब वो अपनी आँख मूँद लेते हैं अपनी शक्ति के खेल से, उस वक्त सब चीज़ खत्म हो जाती है। इसलिये उस शक्ति को हम लोग संहारक शक्ति कहते हैं। असल में संहारक नहीं है। लेकिन वो सारे संसार के कार्य का नियोजन करती है और उसे खत्म करती है।

दूसरी शक्ति जो परमात्मा उपयोग में लाते हैं, वो है उनकी सृजनात्मक शक्ति जिससे वो सारे संसार की रचना करते हैं। उसमे बड़े-बड़े ग्रह-तारे निर्मित होते हैं, जिससे वो पृथ्वी की एक परम पवित्र वस्तु तैयार होती हे। इस अवस्था में परमात्मा को हिरण्यगर्भ कहते हैं और उनकी शक्ति को हिरण्यगर्भिणी कहते हैं। हमारे सहजयोग में उसको महासरस्वती कहते हैं।

तीसरी परमात्मा की जो शक्ति है वो विराट्‌ स्वरूप है, विराट्‌ शक्ति है। जिस शक्ति के द्वारा संसार में जीव पैदा होते हैं, उनकी उत्क्रांति याने एवोलूशन (evolution) होता है। जानवर से मानव बनता है और मानव से अति मानव बनता है और अति मानव से परमात्मा बनता है। इस विराट्‌ शक्ति को सहजयोग में हम लोग महालक्ष्मी कहते हैं। इस तरह से संसार में तीन शक्तियाँ हैं जो परमेश्वर अपनी आभा को फैलाते हैं। पहली शक्ति जिसे ईश्वरी शक्ति कहना चाहिए, दूसरी हिरण्यगर्भिणी और तीसरी विराटांगना।

सहजयोग का कार्य जो है, वो विराट का कार्य है। मनुष्य के अन्दर भी परमात्मा ने यह तीनों ही शक्तियाँ दी हैं। एक शक्ति से मनुष्य जो कुछ भी मथता है, उसे संचित करता है वो महाकाली की शक्ति है। एक शक्ति से जो भविष्य के लिये जो वो चिंतन करता है, प्लैनिंग करता है सोचता-विचारता है, वो महासरस्वती की शक्ति है। और जिस शक्ति के द्वारा वो उत्क्रान्ति पाता है ईवाल्व (evolve) होता है, वो महालक्ष्मी की शक्ति है। इन तीनों शक्तिओं का मिलाप विराट शरीर में, उसके सहस्त्रार में होता है। वही आदिपुरुष हैं। और उसी जैसे मनुष्य को बनाने की पूर्ण व्यवस्था परमेश्वर ने की है। सिर्फ महालक्ष्मी शक्ति प्राणिमात्रों तक तो अपना कार्य सुव्यवस्थित करती रहती है। वो उसमें चयन करती है, चॉइस करती है और ठीक लोगों को, ठीक जानवरों को एक हद तक उत्क्रांति तक पहुँचा देती है। पर मनुष्य की दशा पर आने पर उसको पूर्णतया स्वतंत्रता मिलती है कि वो अपनी चेतना में अपनी अवेअरनेस (awareness) में, अपना ही उत्क्रान्ति का पथ खोजें और जाने की उसकी कैसे उत्क्रान्ति हो गयी। न तो जानवर अपनी उत्क्रान्ति की बात सोचता है, लेकिन मनुष्य ही ये सोचता भी है और उसे देखता भी है और जान भी सकता है जब उसके हाथ से ये वाइब्रेशन्स (vibrations) आने लगते हैं।

मंजिल तो आ गयी है। आप लोग आँगन में आ खड़े हैं। कितना सरल सहज है सबकुछ, किन्तु मनुष्य ने ही अपने को बड़ा कॉम्प्लिकेट कर दिया है, बहुत ही ज़्यादा विक्षिप्त कर लिया है । मनुष्य के लिये बहुत कठिन हो जाता है कि वह सादगी से रहे, भोलेपन से । और धर्म और कुछ चीज नहीं है, सीधा साधा बिल्कुल भोलापन है, इनोसन्स (innocence) है। लेकिन इतनी खोपडिओं के ऊपर खड़े हो कर के हम लोग इनोसनन्स की बात कैसे करें? इसलिये बहुत से छोटे- छोटे बच्चे बहुत जल्दी पार हो जाते हैं। क्योंकि उनके अंदर भोलापन है।

कलियुग में बहुत सी बातें हो रही हैं। आपको शायद इसका अंदाजा नहीं है । जैसे ही विराट शक्ति बहुत प्रबलित हो चुकी है उसी वक्त में पाताल लोग से जहाँ पर कि वेस्ट मटेरिअल जैसे अधोगति को गये हुये बहुत से पुरूष जिनको कि हम लोग राक्षस कहते हैं उनकी भी शक्तियाँ बलवत्तर हो रही हैं। दोनों शक्तियों का मुकाबला हो रहा है। एक शक्ति मृत है और एक शक्ति जीवंत है। मृत शक्ति कभी भी जीवंत शक्ति से शक्तिशाली नहीं हो सकती। किंतु जीवंत शक्ति अत्यंत सेन्सिटिव (sensitive) होती है, संवेदनशील होती है। इसी वजह से उसका पनपना बहुत कठिन होता है। प्लास्टिक का फूल कभी भी असली फूल से सुन्दर, महत्त्वपूर्ण नहीं हो सकता है। किंतु प्लास्टिक के फूल हजारों बनाये जा सकते हैं, जीवंत फूल दो- ही चार खिलते हैं। इसलिये जो लोग सहजयोग में पनपे हैं सहजयोग में जिन्होंने जो कुछ पाया है वो लोग भी मुरझा जाते हैं, फिर खिल उठते हैं, फिर मुरझा जाते हैं। एक माँ जैसे अपने आँचल में अपने बच्चों को बड़े दुलार से सम्भालती है, उसी तरह से सहजयोग पालता है, पोसता है। लेकिन बच्चे में खुद एक शक्ति है कि अपनी शक्ति को जानें।

सहजयोग के बाद मनुष्य उस दशा तक पहुँच सकता है । इस थोड़े से टाइम (time) में पहुँच सकता है जिसके लिये बड़े बड़े ऋषि-मुनियों को हज़ारों जन्म लेने पड़े और हज़ारों वर्षों की, युगों की, तप और साधना करनी पड़ी। हम लोगों के परम भाग्य कि इस समय हम सब लोग इस विशेष युग में पैदा हुये हैं। सामान्य ही लोग हैं, असामान्य कार्य के लिये पैदा हुये हैं। असामान्य परदे के पीछे ही हैं, सब आपकी मदद कर रहे हैं। लेकिन सामान्य को विराट ने चुना हुआ है अपने सहस्त्रार में बैठने के लिए क्योंकि सामान्य में शक्ति है असामान्य होने की। किंतु सहजयोग में सबसे पहली बात है कि अन्दर में भोलापन होना चाहिये और शान्ति करो । शांति, संतोष, संतोष करो। किसी न किसी को कोई न कोई दुख है, कोई न कोई परेशानी है उलझन है। लंडन में एक साहब कहने लगे, विएतनाम में इतना युद्ध हो रहा है आप ये क्या बात कर रहे हैं मैंने कहा कि तुम कोई विएतनाम जा रहे हो? तुम वहाँ के कोई प्राइम मिनिस्टर हो? तुमको उसकी इतनी परेशानी क्यों? तुम अपने अन्दर का देखो। छोटी छोटी चीज़ों से अपने जीवन को भर नहीं लेना चाहिए । एक आँख में अगर तिनका भी चला जायें तो आँख खराब हो सकती है। उसका कोई महत्त्व नहीं है। शांत । क्यूंकि वो समय आ गया है जब परमेश्वर का राज्य इस संसार में आने वाला है । संतोष रखो । सहजयोगियों को चाहिए कि और लोगों से ज्यादा शांतिपूर्ण रहे। संतोष से भरे रहे, खिले रहे और अपने आनन्द से इस सारे संसार को भरते रहे। अन्दर का चमत्कार सहजयोग दिखायेगा। बहुत जोरों में चर्वण चला है मंथन चला हुआ है।

आप में से कोई लोग नये भी आये हैं यहाँ पर, कोई लोग बहुत पुराने हैं। कोई नये आते हैं खट्‌ से कहाँ से कहाँ पहुँच जाते हैं और कोई पुराने हैं यहीं बेठे हैं। नितांत परमात्मा की असीम कृपा पर जिसको विश्वास हैं, जो जानता है कि सारी सृष्टि का रचयिता वही है और सबको पार लगाने वाला वही है। वो एक क्षण में ही सहजयोग में पार होके, वहीँ जाके जम जाता है। और एक बार जम जाता है तो वो कभी भी निकलता नहीं। अपने विश्वास को दृढ़ करो क्योंकि आपके हाथ से जो चीज़ बह रही है। आपने इसके करिश्मे और चमत्कार देखे हये हैं। अपने पर विश्वास करो । अपने को जानो ।

बहुत कुछ और भी हो रहा है। बहुत से बच्चे, छोटे-छोटे बच्चे मैंने देखें है जिनमें बहुत बड़े-बड़े जीव जो कि आपके बाप दादा हैं वो जन्म ले रहे हैं, आपकी मदद करने के लिये। १०-१२ साल के अन्दर बहुत बड़े-बड़े लोग इस संसार में आ जायेंगे। उनकी स्वागत की तैय्यारियाँ करनी हैं । उनको पहले सूली पर चढ़ाया गया था, उनको मारा-पीटा गया था। वो सब आज जन्म लेने वाले हैं। एक नवीन युग इस संसार में आने वाला है। परीक्षा का थोड़ा सा समय है, परमात्मा पे विश्वास रखें। सारे धर्मों का तत्त्व, सारे धर्मों का आशीर्वाद और आशा कि मनुष्य परमात्मा पथ पे पहुँचेगा, वह सत्य होकर रहेगा।

अब हम लोग थोड़ी देर ध्यान में जाएंगे। कुछ भी करने का नहीं है, आपके अंदर जो बीज सुप्तावस्था में है, वही पनपेगा । आँखें बंद करके अपने विचारों की ओर देखिये । जो लोग बीमार हैं, शारीरिक कष्ट में हैं, लक्ष्मी जी की अवकृपा से पीड़ित हैं , हर तरह की पीड़ा है, वह तो सब ठीक होगी ही, लेकिन जो असली में मान है उसका आना जरुरी है । सब लोग मेरी ओर ऐसे हाथ करें । और अभी तक जो भी पीछे का है, मरा हुआ — अपना ज्ञान, अपने दुःख, अपनी तकलीफें, और जो कुछ भी आगे का सोच रखा है, आशा निराशा और दुनिआ भर की चीजें जिससे आप त्रस्त हैं, उस सबको छोड़ कर, इस क्षण, इसी क्षण, नाउ ऐट दिस मोमन्ट (now at this moment) जागृत हो जाएं । प्रेज़न्ट (present) में ही जागने से यह चौथा आयाम, फोर्थ डिमेन्शन (fourth dimension) खुलेगा । न तो यह फ्यूचर (future) में है, न पास्ट (past) में है, इसीलिए इसी क्षण वह मिलना चाहिए; यही क्षण महत्वपूर्ण है, जहाँ आप बैठे हैं । इसी क्षण वहां कूदना है और उससे आगे भी बढ़ना है । इसी क्षण में जागना ही सहज योग है – स्पान्टैनीअस सैल्वैशन (spontaneous salvation)। हिलना डुलना कुछ न करें, आँख बंद करके अपने माथे की ओर सहस्त्रार पे जहाँ फान्टनेल बोन (fontanelle bone ) होता है वहां पर चित दें, वहां अपना चित रखें । फोर्स (force) नहीं करें, सहज में, ऊपर में सोचे क्या हो रहा है । जैसे यहाँ बैठे बैठे आप घर की बात सोचते हैं, शांतिपूर्वक और धीरे धीरे आपके हाथ में, पहले हो सकता है किसी-किसी को थोड़ी बहुत जलन हो, थोड़ी बहुत, उसे जरा झटक लें, अगर जलन हो तो । और अगर जलन नहीं हो तो, सीधे-सीधे ऐसे ही हाथ रखें, और आपको ऐसे लगेगा कि अंदर एकदम ठंडी-ठंडी हवा आ रही है और जब माथे की ओर जब दृष्टि करेंगे तो ऐसे लगेगा कि कोई भी विचार आ नहीं रहा है । यही निर्विचारिता की बात है, आप निर्विचार हो जाएंगे । एकदम अंदर से शांत होकर बैठें । एकदम से शांत होकर मन से कहना – हो गया, बहुत कुछ तू  समझा रहा है, मत मुझे समझा कुछ अब, मुझे वहीँ जाना है, यही मन जो आपको बहका रहा है, यही आपकी परीक्षा कर रहा है, उसे कहना बस कर दे ।

सहज योग समष्टि में बनता है, एक व्यक्ति का नहीं है । एक इन्डविजूअल (individual) नहीं है । आप सब एक विराट के अंग के रोम-रोम हैं, एक व्यक्ति पर निर्भर नहीं है । सब एक ही शरीर के अंग- अंग हैं । ये आप जानिएगा कलेक्टिव कान्शस्निस (collective consciousness) में, सामूहिक चेतना में । आप अकेले नहीं हैं, आप एक शरीर के अंग प्रत्यंग हैं, दूसरा कोई है ही नहीं, सब अपने ही हैं, इसे आप जानिए ।

जो लोग आज आएं हैं, पहले कभी नहीं आये हैं, वो बैठे ही रहे । जो लोग पहले आ चुके हैं और जो पार हो चुकें हैं, जो लोग जानते हैं, वो धीरे से उठके पीछे की ओर जायेंगे । एक-एक करके, धीरे से जाएं पीछे जाएं और बाकी लोगों को देखें । कोई डिस्टर्ब (disturb) नहीं करें,धीरे धीरे उठें पीछे जाएं। और जो लोग अभी आएं हैं, वो लोग बैठे रहे आँख बंद करके धीरे से। और जिनके हाथ में से वाइब्रैशन्ज़ (vibrations) आ रहे हैं, नए लोगों के, जिन लोगों के हाथ में कुछ चीज़ बहना शुरू हो गई है, वो हाथ ऊपर करें ।

[Hindi transcript ver2]

1975-01-21 Seminar Mumbai, (Hindi)

Hindi- Till 17:50
Marathi – 17:51 to 21:00
Hindi – 21:01 to 27:17

जैसे कोई माली बाग़ लगा देता है और उसको प्रेम से सिंचन करता है और उसके बाद देखते रहता है कि देखे बाग़ में कितने फूल खिल रहे हैं | वो देखने पर जो आनंद उस माली को आता है उसका क्या वर्णन हो सकता है| कृष्ण नाम का अर्थ होता है कृषि से, कृषि आप जानते हैं खेती को कहते हैं| कृष्ण के समय में खेती ही थी और कृष्ण के समय में उसके खून से सींचा गया था | इस संसार की उर्वरा भूमि को कितने ही अवतारों ने पहले सवांरा हुआ है | आज कलियुग में यह समय आ गया है कि उस खेती की बहार देखें, उसके फूलों का सुगंध उठाये, यह जो आप के हाथ में से चैतन्य लहरियाँ बह रही हैं यह वही सुगंध है जिसके सहारे सारा संसार, सारी सृष्टि ,सारी प्रकृति चल रही हैं | लेकिन आज आप वो चुने हुए फूल हैं जो युगों से चुने गए हैं कि आज आप खिलेंगे और आपके अंदर से यह सुगंध संसार में फैल कर के इस कीचड़ से, इस मायासागर से सारी ही गन्दगी को खत्म कर दे | देखने में ऐसा लगता है कि यह कैसे हो सकता है? माताजी बहुत बड़ी बात कह रही हैं, लेकिन यह एक सिलसिला है, contineous process (कन्टिन्यूअस प्रोसेस) है और जब मंजिल सामने आ गयी तब यह सोचना कि मंजिल क्यों आ गयी? कैसे आ गयी? कैसे हो सकता है? जब आप चल रहे थे तो क्या मंजिल नहीं आएगी? जब आप खोज रहे थे तो क्या आपका स्थान मिलेगा नहीं? लेकिन जब वो मिल गया है तब इसमें शंका की बात क्यों खड़ी हो रही है?

आज मैं आपको तीन शक्तियों के बारे में बताना चाहती हूँ कि परमेश्वर एक ही है, वो दो नहीं है अनेक नहीं है| मैं एक ही हूँ अनेक नहीं हूँ, लेकिन आपकी माताजी हूँ, मेरे पति की पत्नी हूँ, मेरे बच्चों की माँ हूँ, आपकी अलौकिक माँ हूँ, उनकी लौकिक माँ हूँ | इसी तरह परमात्मा के भी तीन अंदाज हैं, three aspects ( थ्री आस्पेक्ट्स) | पहले अंदाज से वो साक्षी स्वरुप हैं | वो साक्षी हैं अपनी शक्ति के खेल के जिससे वो देखते हैं, उसे हम ईश्वर कहते हैं और उनकी शक्ति को हम ईश्वरीय शक्ति कहते हैं या ईश्वरी कहते हैं| हमारे सहजयोग में उसे हम महाकाली की शक्ति कहते हैं | जिस वक़्त उनका यह साक्षी स्वरुप खत्म होता है माने जब वो और कुछ देखना नहीं चाहते वो नापसंद करते हैं, जब वो अपनी आँख मूँद लेते हैं अपनी शक्ति के खेल से, उस वक़्त सब चीज़ खत्म हो जाती है| इसीलिए उस शक्ति को हम लोग संहारक शक्ति कहते हैं| असल में संहारक नहीं है लेकिन वो सारे संसार के कार्य का नियोजन करती है और उसे खत्म कर देती हैं |

दूसरी शक्ति जो परमात्मा उपयोग में लाते हैं वो है उनकी क्रियात्मक शक्ति, जिससे वो सारे संसार की रचना करते हैं| उसमे बड़े बड़े ग्रह तारे निर्मित होते हैं जिससे वो पृथ्वी की एक परम पवित्र वस्तु तैयार होती है| इस अवस्था मे परमात्मा को हिरण्यगर्भ कहते हैं और उनकी शक्ति को हिरण्यगर्भिणि कहते हैं | हमारे सहजयोग में उससे महासरस्वती कहते हैं |

तीसरी परमात्मा की जो शक्ति है वो विराट स्वरुप विराट शक्ति है| जिस शक्ति के द्वारा संसार में जीव पैदा होते हैं | उनकी उत्क्रांति यानि evolution (इवोल्युशन) होता है| जानवर से मानव बनता है और मानव से अतिमानव बनता है, अतिमानव से परमात्मा बनता है | इस विराट शक्ति को सहजयोग में हम लोग महालक्ष्मी कहते हैं |

इस तरह से संसार मे तीन शक्तियाँ हैं जो परमेश्वर की आभा को फैलाती है| पहली शक्ति जिसे ईश्वरीशक्ति कहना चाहिए, दूसरी हिरण्यगर्भिणि और तीसरी विराटांगना| सहजयोग का कार्य जो है वो विराट का कार्य है| मनुष्य के अंदर भी परमात्मा ने यह तीनो ही शक्तियाँ दी हैं | एक शक्ति से मनुष्य जो कुछ भी मरता है उसे संचित करता है वो महाकाली की शक्ति है| एक शक्ति से वो भविष्य के लिए वो चिंतन करता है planning (प्लानिंग) करता है , thinking (थिंकिंग) करता है सोचता विचारता है वो महासरस्वती की शक्ति है | और जिस शक्ति के द्वारा वो उत्क्रांति पाता है evolve (इवॉल्व) होता है वो महालक्ष्मी की शक्ति है | इन तीनो शक्ति का मिलाप विराट शरीर में उसके सहस्त्रार में है| वही आदि पुरुष है और उस जैसे मनुष्य को बनाने की पूर्ण व्यवस्था परमेश्वर ने की थी| फिर महालक्ष्मी शक्ति प्राणिमात्रों तक तो अपना कार्य सुव्यवथित करती रहती है | वो उसमे चयन करती है (चॉइस) choice करती है और ठीक लोगों को ठीक जानवरों को एक हद् तक उत्क्रांति तक पहुँचाती है, पर मनुष्य की दशा पर आने पर उसको पूर्णतया स्वतंत्रता मिलती है कि वो अपनी चेतना मे अपनी (अवेयरनेस) awareness में अपना ही उत्क्रांति का पथ खोजे और जाने कि उसकी कैसी उत्क्रांति हो गयी| न तो जानवर अपनी उत्क्रांति की बात सोचता है, लेकिन मनुष्य ही यह सोचता भी है और उसे देख भी सकता है जान भी सकता है जब उसके हाथ से यह (व्हायब्रेशन्स) vibrations आने लगते हैं | मंजिल तो आ गयी है, आप लोग आँगन में आ खड़े हैं | कितना सरल सहज है सब कुछ, किन्तु मनुष्य ही अपने को बड़ा complicate (कॉम्पलिकेट) कर लिया है, बहुत ही ज्यादा विक्षिप्त कर लिया है |मनुष्य के लिए बहुत कठीण हो जाता है कि वो साध्वी से रहे भोलेपन से रहे | और धर्म कुछ नहीं सीधा साधा बिलकुल बिलकुल भोलापन innocence (इनोसन्स)। लेकिन इतनी खोपड़ियों के ऊपर खड़े होकर के हम लोग innocence (इनोसन्स) की बात कैसे करें? इसलिए बहुत से छोटे छोटे बच्चे बहुत जल्दी से पार हो जाते हैं क्यों कि उनके अंदर भोलापन है| कलियुग में बहुत सी बातें हो रही हैं आप को शायद इसका अंदाज़ नहीं है | जैसे ही विराट शक्ति बहुत प्रबलित हो चुकी है, उसी वक़्त में पाताल लोक में जहाँ पर की waste (वेस्ट) मटेरियल जैसे अधोगति को गए हुए बहुत से पुरुष जिनको कि हम लोग राक्षस कहते हैं उनकी भी शक्तियां बलवत्तर हो रही हैं| दोनों शक्तियों का मुकाबला हो रहा है| एक शक्ति मृत है और एक शक्ति जीवंत है | मृत शक्ति कभी भी जीवंत शक्ति से शक्तिशाली नहीं हो सकती| किन्तु जीवंत शक्ति अत्यंत sensitive (सेंन्सिटिव) होती है | संवेदनशील होती है| इसी वजह से उसका पनपना जरा कठीण होता है| प्लास्टिक का फूल कभी भी असली फूल से सुन्दर महत्वपूर्ण नहीं हो सकता है | किन्तु प्लास्टिक के फूल हज़ारों बनाये जा सकते हैं जीवंत फूल दो ही चार खिलते हैं | इसलिए जो लोग सहजयोग में पनते हैं सहजयोग में जिन्होंने जो कुछ पाया है वो लोग भी मुरझा जाते हैं | खिलखिल उठते हैं फिर मुरझा जाते हैं | एक माँ जैसे अपने आँचल में अपने बच्चों को बड़े दुलारसे संभालती है उसी तरह से सहजयोग पालता है पोसता है| लेकिन बच्चे में भी वो शक्ति है कि वो अपनी शक्ति को जाने | सहजयोग के बाद मनुष्य उस दशा को पहुँच सकता है |इस थोड़े से टाइम में पहुँच सकता है जिस के लिए बड़े बड़े ऋषि मुनियों को हज़्ज़ारों जन्म लेने पड़े और हज़्ज़ारों वर्षों की, युगों की, तपों की साधना करनी पड़ी | हम लोगों के परम भाग्य हैं कि इस समय हम सब लोग इस विशेष युग में पैदा हुए हैं | सामान्य ही लोग हैं असामान्य कार्य के लिए पैदा हुए हैं | असामान्य परदे के पीछे ही हैं | सब आपकी मदद कर रहे हैं | लेकिन सामान्य ही को विराट ने चुना हुआ है| अपने सहस्त्रार पे बैठने के लिए | क्यों कि सामान्य में शक्ति है असामान्य होने की | किन्तु सहजयोग में सबसे पहले बात है की अंदर में भोलापन होना चाहिए और शांति चाहिये। शांत , संतोष | संतोष है | किसी न किसी को कोई जो दुःख है कोई न कोई परेशानी है , उलझन है | लंडन में एक साहब कहने लगे “विएतनाम में इतना युद्ध हो रहा है | आप यह क्या बात कर रही हैं” | मैंने कहा “तुम कोई विएतनाम जा रहे हो? तुम क्या वहाँ के prime minister (प्राइम मिनिस्टर) हो तो तुम को उसकी परेशानी क्यों ? भाई तुम अपना अंदर का देखो” | छोटी छोटी चीजों से अपने जीवन को भ्रम नही देना है| एक आँख मे अगर तिनका भी चला जाये तो आँख ख़राब हो सकती है उसका कोई महत्व नहीं| शांत । क्यों कि वो समय आ गया है जब परमेश्वर का राज्य इस संसार में आने वाला है| संतोंष है| सहजयोगिओं को यह चाहिए कि और लोगों से ज्यादा शांतिपूर्ण रहे | संतोष से भरे रहे हैं खिले रहे और अपने आनंद से सारे संसार को भरते रहे | अंदर का चमत्कार सहजयोग दिखायेगा| बहुत जोरों में चर्वण चला है| मंथन चला हुआ है |

आप में से कोई लोग नए भी आये हैं यहाँ पर| कोई लोग बहूत पुराने हैं| कोई नए आते हैं खट् से कहाँ से कहाँ पहुँच जाते हैं और कोई पुराने हैं यही बैठे हैं |नितांत परमात्मा की असीम कृपा पर जिसे विश्वास है | जो जानता है कि सारी सृष्टि का रचेता वही है और सबको पार लगाने वाला वही है | वो एक क्षण में ही सहजयोग में पार हो के वही जाके जम जाता है और एक बार जम जाता है फिर वो कभी भी उतरता नहीं | अपने विश्वास को दृढ़ करो क्यों कि आप के हाथ से चीज़ बह रही है | आपने इसके करिश्मे और चमत्कार देखें हुए हैं | अपने पर विश्वास करो | अपने को जानो | बहुत कुछ और भी हो रहा है | बहुत से बच्चे छोटे छोटे बच्चे मैंने देखें हैं जिन्हे बहुत बड़े बड़े जीव जो के आपके बाप दादा हैं जन्म ले रहे हैं आपकी मदद करने | दस बारह साल के अंदर में बहुत बड़े बड़े लोग इस संसार मे आ जायेंगे | उनकी स्वागत की तैयारियां करनी है | उनको पहले सूली पे चढ़ाया गया था| उनको मारा पीटा गया था| वो सब आज जन्म लेने वाले हैं| एक नवीन युग इस संसार में आने वाला है| परीक्षा का थोड़ा सा समय है परमात्मा पे विश्वास रखिये | सारे धर्मों का .. सारे धर्मों का आशीर्वाद और आशा कि मनुष्य परमात्मा पथ पे पहुंचेगा वो सत्य होगा| अब हम लोग थोड़ी देर ध्यान में जायेंगे |

(17:50)

काही अत्यंत दुःखी लोक आहेत रडत असतात सकाळपासून संध्याकाळ पर्यंत. अन्न पचत नाही त्यांना काय फायदा. जिथे खायला नाही ते रडतात, ज्यांना खूप खायला आहे तेही रडतात. आत्महत्या करतात. जे आजारी आहेत तेही रडतात जे आजारी नाहीत तेही रडतात. काय ठेवलंय. सगळा वेडेपणा आहे. मागायचं तर ते मागा जे अस्सल आहे. आम्ही अस्सल द्यायला आलोय. तुम्ही काय नकली गोष्टी मागता आमच्याकडे. तब्येत बरी करून द्या, अमक ठीक करून द्या, तमक करून द्या. अर्रे होईल ते त्याच काय. अस्सल तर माल घ्या आधी. त्याचं मूल्य नाही आणि संसारात संबंध महत्वपूर्ण तेच आहे. ते मिळाल्याशिवाय आनंदच मिळणार नाही. काहीही बाकी सगळं व्यर्थ ठरत. असं परिसासारखं जे आहे ते मागा. असं मागणारे असते तर देणारे आम्ही आहोत इकडे बसलेलो. पण आहेत कुठे मागणारे. आईला मागायचं असेल तर विशेषच मागितलं पाहिजे. असलं तसलं काय मागायचं . भाडॊञी. सगळी कमाई देऊन टाकू तुम्हाला. मागा तर खरी. सगळी पुण्याई तुमच्यासाठी लावून टाकू पणाला उभे तर राहा. तुमच्या चरणावर येऊन पडलो तरीसुद्धा तुमच्या लक्षात येणार नाही कि केवढी तळमळ आतून आहे. समजलं पाहिजे. डोळे मिटा ध्यानात जायचंय प्रेमानी. सगळे प्रेमाचे खेळ आहेत. अगदी शांतपणे डोळे मिटायचेत. काही करायचं नाहीये. स्वतःचं जे तुमच्यातील आहे ते बीज वर येणार.

(21:00)

कुछ भी करने का नहीं है| आपके अंदर जो बीज सुप्त अवस्था में है वही परमचेतना है | आखें बंद करके अपने विचारों के और देखें | जो लोग बीमार है, शारीरिक कष्ट में हैं, लक्ष्मी जी की अवकृपा से पीड़ित हैं, हर तरह की पीड़ा है वो तो सब ठीक होगी ही| लेकिन जो असली में मांग है उसका आना जरूरी है | सब लोग मेरी और ऐसे हाथ करें| और अभी तक जो भी पीछे का है मरा हुआ अपना ज्ञान, अपने दुःख, अपनी तकलीफें, और जो कुछ भी आगे का सोच रखा है आशा निराशा और दुनिया भर की चीज़े, जिससे आप त्रस्त हैं उस सब को छोड़ कर के इस क्षण, इसी क्षण, now at this moment (नाउ अॅट दिस मोमेंट ) जागृत हो जाये| Present (प्रेझेंट) में ही जागने से यह चौथा आयाम forth dimension (फोर्थ डायमेंशन) खुलेगा | न तो यह future (फ्यूचर)में है न तो यह past (पास्ट) में है | उसे इसी क्षण में वो मिलना चाहिए यही क्षण महत्वपूर्ण है| जहाँ आप बैठे है इसी क्षण वहाँ कूदना है और उसके आगे भी बढ़ना है | इसी क्षण में जागना ही सहजयोग है | spontaneous salvation (स्पॉनटेनिअस साल्वेशन )|

हिलना डुलना कुछ न करें | आँख बंद करके अपने माथे की और सहस्त्रार पे जहाँ पर spontaneous bone (स्पॉन्टेनियस बोन) होता है वहां पर चित्त देव महान है | अपना चित्त रखे | फ़ोर्स नहीं करे | सहज में ऊपर में सोचें क्या हो रहा है | जैसे यहाँ बैठे बैठे आप घर की बात सोचते हैं | शान्ति पूर्वक और धीरे धीरे आपके हाथ में पहले हो सकता है किसी किसी को थोड़ी बहुत जलन हो | थोड़ी बहुत | इसे जरा झटक ले अगर जलन हो तो| और अगर जलन नहीं हो तो सीधे सीधे ऐसे ही हाथ रखे | और आपको ऐसे लगेगा के अंदर एकदम ठंडी ठंडी हवा आ रही है | और माथे की और जब दृष्टि करेंगे तो ऐसा लगेगा के कोई भी विचार आ नहीं रहा है | यह निर्विचारिता की बात है | आप निर्विचार हो जाये |

एकदम अंदर से शांत हो कर बैठिये | एकदम से शांत होकर मन से कहना हो गया बहुत कुछ समझा रहा है मत मुझे समझा बुझा, मुझे वही जाना है | यही मन है जो आपको बहका रहा है यही आपकी परीक्षा कर रहा है उसे कहना बस कर दे ।

सहजयोग समष्टि में बनता है | एक व्यक्ति का नहीं है | एक individual (इंडिविजुअल) नहीं है | आप सब एक विराट के अंग के रोम रोम है | एक व्यक्ति पर निर्भर नहीं है | सब एक ही शरीर के अंग अंग है यह आप जानिएगा | collective consciousness (कलेक्टिव कॉन्शियस) में, सामूहिक चेतना | आप अकेले नहीं है | आप एक शरीर के अंग प्रत्यंग है | दूसरा कोई है ही नहीं | सब अपने ही है | इसे आप जानिए |

जो आज आए हैं पहले कभी नहीं आए हैं वो बैठे ही रहे | जो लोग पहले आ चुके हैं और जो पार हो चुके हैं जो लोग जानते हैं वो धीरे से उठके पीछे की और जायेंगे | एक एक कर के धीरे जाए पीछे में खड़े हो जाए और बाकी लोगों को देखें| कोई डिस्टर्ब नहीं करें , धीरे धीरे उठे पीछे में जाये और देखें और जो लोग अभी आये हैं वो बैठे रहे आँख बंद करके धीरे से | और जिनके हाथ में से vibrations ( व्हायब्रेशन्स) आ रहे हैं नए आये हुए लोगों के जो नए आये हैं जिनके हाथ में से vibrations (व्हायब्रेशन्स) आ रहे हैं नए लोगों के जिनके हाथ में से कुछ चीज़ बहाना शुरू हो गयी हो वो हाथ ऊपर करें |