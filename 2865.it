Makar Sankranti, Prathisthan (India), 2008.

Shri Mataji ha parlato al microfono ed ha annunciato che oggi è Sankranti. Ha detto che Sankranti indica l’accadere di qualcosa di nuovo, e noi con il risveglio della Kundalini siamo diventati persone nuove. Ma, nel giorno di Sankranti, dovremmo renderci conto che dovremmo appagare la Devi che risiede dentro di noi, e dovremmo sapere in che modo compiacerla. Riferendosi alla consuetudine di Makar Sankranti, secondo la quale si offrono dolci Til &amp; Gud (dolci fatti con jaggery, zucchero scuro, e semi di sesamo), Lei ha detto che serve a diffondere l’amore fra di noi. Ha detto che dovremmo ringraziare molto il Sole, poiché è grazie a lui che avvengono moltissime cose.

Oggi tutti dovrebbero rendere omaggio al Sole. L’energia, la conoscenza e la luce del sole dovrebbero entrare in noi. Inoltre, Madre ha detto che siamo tutti risvegliati. Abbiamo chaitanya che fluisce in noi, ed ora dovremmo utilizzarlo: “Portate in voi l’energia, portate in voi la pace, e dite al mondo che solo dentro di noi risiede questa energia e dovremmo ottenerla. Dovreste farlo crescere e diffondere grazie alle vostre qualità e sincerità. L’occasione di oggi è speciale, proprio per la grazia speciale che il Sole ci ha accordato. Per questo dovreste provare gratitudine. Avete ottenuto molto, dovreste ottenere di più e otterrete di più. Ciò dovrebbe crescere.” Shri Mataji ha detto che Le abbiamo celebrato molti puja, e si domandava che cosa desiderassimo da Lei celebrando quel puja. Lei ha detto che il suo desiderio è che diventiamo bravi sahaja yogi, che mostriamo la giusta via a migliaia di persone ed insegniamo loro la virtù; e riguardo a noi, ha detto che dovremmo sperimentare l’energia che scorre dentro di noi. Shri Mataji ha detto che provava molta gioia nel vederci tutti; ha chiesto se poteva andare, poi si è messa a ridere e così hanno fatto i sahaja yogi e yogini lì presenti. Tutti si sono alzati ed hanno applaudito. Shri Mataji ha poi chiesto che fosse distribuito il prasad ed ha lasciato la sala.