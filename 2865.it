S H R I   M A T A J I   N I R M A L A   D E V I
Makar Sankranti Puja
Pratisthan, Pune (India), 17 Gennaio 2008

[Traduzione dall’hindi]

Oggi è Sankranti.

Sankranti significa che oggi accadrà qualcosa di nuovo. La Kundalini si è risvegliata in voi e siete diventati persone nuove rispetto a ciò che eravate prima.

Però, nel giorno di Sankranti, dovreste rendervi conto che dovete compiacere la Devi che dimora in voi.

E che cosa dovreste fare per renderla felice?

Voi offrite semi di sesamo e zucchero grezzo (jaggery). Si fa per l’amore. Si offrono semi di sesamo e zucchero grezzo per aumentare l’amore reciproco.

Oggi il sole abbandona la sua posizione e, nel suo movimento verso nord, si avvicina a noi. In questo periodo dovremmo essergli molto riconoscenti.

È per sua grazia che nel nostro Paese accadono molte cose. Oggi dobbiamo fare namaskar al sole e il suo potere, la sua conoscenza e la sua luce dovrebbero entrare in noi.

Tutti voi siete diventati realizzati e le vibrazioni fluiscono attraverso di voi.

Adesso dovreste usare queste vibrazioni, stabilizzare in voi la shakti, stabilizzare in voi la pace e mostrare al mondo che questa energia è in noi e dobbiamo ottenerla.

E dobbiamo nutrirla, incrementarla con le vostre buone qualità e parlando della verità.

Oggi è un giorno molto speciale perché, in questo giorno, il sole è particolarmente benevolo nei nostri confronti e dovremmo ringraziarlo per tutto questo.

Voi avete ricevuto molto. Arriverà ancora dell’altro e otterrete molto di più. Dovremmo incrementarlo. Avete tutti celebrato tanti miei puja e sono sorpresa di sapere che cosa desideriate ottenere da tutti questi puja.

Io desidero che voi diventiate grandi sahaja yogi e dobbiamo avere migliaia di persone. Portate la gente di questo mondo sulla retta via.

Insegnate loro una vita di bontà e fate in modo che sperimentino l’energia scorrere in loro.

Sono molto felice di vedervi tutti.

Possiamo andare adesso?

[Shri Mataji ride, risate]

