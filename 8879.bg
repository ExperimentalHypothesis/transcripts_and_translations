Пуджа за Наваратри - втора нощ

Ашрам Бърууд, Австралия, 13 октомври 2007

Много се радвам да ви видя всички тук толкова щастливи.

Днес е вторият ден и той е много важен от еволюционна гледна точка. Както знаете, нашата втора чакра е много важна, затова днешният ден е много важен.

И така, коя е втората чакра? Знаете ли коя е втората чакра?

Свадистхан е въпросната чакра. Тя е много важна, защото в Кали Юга Свадистхан работи най-много. Има много способи да я накараме да работи и то да работи много усилено.

Знаете ли какво се случва във втората чакра? Това, което се случва там, е, че ние сме обзети от амбиции и те ни карат да тичаме нагоре-надолу. И Аз съм виждала много Сахаджа йоги, които също така са се погубили. Така че това е много важен ден за всички вас.

И така, втората чакра е много важна, защото в наше време тя е много космична, а също така и много активна. Ние ставаме много активни, прекомерно активни и започваме да мислим за всички, с които нямаме нищо общо, и да си блъскаме главите. Така че днешната чакра е от изключително значение, защото ви кара да си блъскате главите. Тя ви създава много грижи и вие започвате да мислите за тях. Започвате да мислите  какво сте казали, какво се е случило, кой се е ядосал – всякакви подобни безсмислия.

Вие всички сте Сахаджа йоги, така че не бива да се притеснявате за всички тези хора - какво са казали, какво правят. Трябва просто да се наслаждавате. Трябва да се наслаждавате на втората чакра. Това е най-добрият начин да се радвате на Сахаджа Йога. Когато вашата Свадистхана е удовлетворена, нищо не може да ви разруши или притесни. А за Свадистхан вие наистина може да се погрижите. Тя е толкова добра за вас, защото сега вие сте Сахаджа йоги и можете да я овладеете.

Това е чакра, която създава притеснения, защото хората , особено на Запад, мислят прекалено много. През цялото време мислят, мислят, мислят... Това е от Свадистхан. Този проблем идва от там.

За да удовлетворите тази чакра, трябва да потънете в тишина, в безмълвие и да се погледнете отстрани - какво ви тревожи, какво ви притеснява; това, което поражда идеи и мисли, е Свадистхана.  А някои хора мислят прекалено много. Може да няма какъвто и да е проблем, но те сами си създават проблеми със Свадистхан и просто продължават да се тревожат.

Тази чакра е много щастлива, когато просто се смеем, наслаждаваме се и не се тревожим за безсмислени неща. Колко време пропилявате да се тревожите за глупости?! Нямаме нужда от това. Сахаджа йогите нямат нужда от това. Само тези които не са реализирани, се предполага, че страдат. Те наистина страдат и могат дори да ви създават притеснения, но вие просто посрещнете това с усмивка и ги извинете, простете им – те просто не могат по друг начин. Разбирате ли, Свадистхан ги притеснява и те не могат другояче...  

И така, не позволявайте на ума ви да се притеснява от глупавите мисли, които идват – какви ли не глупави мисли. Нямате нищо общо с тях, но мислите идват. Това е дело на г-н Свадистхан. Той се опитва да ви разконцентрира. Вие трябва да потънете в тишина. Щом потънете в тишина, той ще си отиде и няма да ви притеснява.

Цялото Ми внимание е върху вашата страна, защото имате много добри Сахаджа йоги. Навсякъде по света има Сахаджа Йоги, с хиляди, но - да си призная - никъде те не са като австралийците. Защото са някак си много дълбоко загрижени, ангажирани със световните проблеми.

Така че това, за което трябва да се замислите сега, е, че нямате нищо общо със Свадистхан, а онова което трябва да станете, е Сахаджа йоги и никакъв Свадистхан не бива да ви притеснява...

Много мило! Австралия е наистина великолепна, защото има толкова хубави деца, като това. И хората се грижат за децата. Първото нещо, което трябва да направите, е да се погрижите за децата си. Това се противопоставя на вашата Свадистхана. Ако за нещо трябва да се притеснявате, това са децата ви. И точка! Грижете се за тях и всичко ще се нареди...

Вие определено сте благословени, защото не се поддавате на капризите на Свадистхана. Определено! И това е също така чакрата на вашата страна и тя ви кара да тичате нагоре-надолу и да мислите, да мислите, да мислите. Особено Сахаджа йогите имат този проблем. Така че това, за което трябва да се  замислите, е, че вие стоите на Свадистхан  и вие я яздите, а не тя ви язди, нали?

Много се гордея с хората от тази страна, защото те показаха на целия останал свят, как може да сте единни, заедно. Много е изненадващо! В другите страни проблемът е различен. Във вашата страна проблемът е в Свадисхтана, както вече казах, но вие сте го овладели. Когато дойдох за първи път тук, главите ви бяха ръководени от Свадистхана. След това те потънаха в тишина и дълбок покой и сега като ви гледам, съм много щастлива, защото с това е свършено. Целият този абсурд се свърши и нищо не ви притеснява.

Коренът на всички заболявания е Свадистхан, те идват от там. Така че трябва да как да не сте играчка в ръцете на Свадистхан и да продължавате да мислите и да мислите. Хората продължават да мислят за нещо, което изобщо не съществува. Мислят ли мислят! 

Така че ако някаква подобна мисъл ви споходи, си кажете: „Не искаме да мислим! Точка!”. Аз ще мисля вместо вас. Вие не мислете! Ако имате някакъв проблем, информирайте Ме! Но не мислете! Това, което можете да направите, е да напишете проблемите си и да Ми ги изпратите. Бих искала да ги видя, ясно ли е?

И така Свадистхан е чакрата на вашата страна. Това е втората чакра и тя е тук. Сигурно ще се изненадате, че тук има Сахаджа йоги от всички страни, но австралийските са нещо специално. Те имат огромна вяра в себе си. Не следват погрешни идеи. Установих го! И много ви благодаря за това!
