20 července 2002
Evening Program Guru Puja
Campus, Cabella Ligure (Itálie)
Večerní program: Zrazený Prorok, 20/07/2002,Cabella, Itálie

Mé srdce je tak naplněné, protože v tomto skvělém dramatu jste opravdu ztvárnili krásu Mohamedova života. Jak byli lidé svedeni a jak trápili celý okolní svět. A teď se dostali do potíží. To si nikdy nepřál, ale lidé ho nepochopili. Takového velkého Proroka jako je on. Musím poblahopřát Guidovi a vám všem, že jste to tak dobře zahráli. Bylo to skvělé drama! Synchronizace a všechno kolem toho, také technika... Nevím, co na to říct. V každém ohledu to bylo velmi krásné drama. Dotklo se mého srdce, protože Mohameda nepochopili ani jeho následovníci, ani jeho odpůrci. Tak skvělý člověk plný soucitu, tak skvělý duchovní člověk zůstal naprosto nepochopen a islámský svět, tak zvaný, a neislámský, tak zvaný, nikdy nepochopil velikost Mohameda Sáhiba. Tím myslím – byla jsem opravdu tímto dramatem dojatá, protože On byl mým nejmilovanějším synem a Já jsem ho uctívala. Bůh žehnej jeho duši a vám všem, kteří Ho následujete svým Duchem. Šiřte toto poselství, získejte více lidí do Sahádža jógy. Je velmi snadné získat Mohamedovy žáky do Sahadža jógy, pokud jsou jeho skutečnými žáky. Není těžké přivést je do Sahadža jógy, protože On opravdu popsal... popsal to, že v čase vzkříšení vaše ruce promluví. Řekl to tak přesně. Nikdo to neřekl. Do té doby to nikdo neřekl. To ukazuje, jak velký byl. Všechny kvality těchto velkých proroků byly zneužity, byly opravdu překrouceny, nadělaly tolik problémů ale vy jste sem přišli proto, abyste vyřešili tyto všechny problémy, protože jsme tu nadělali tolik problémů. Soucítím s nimi. S nimi se všemi. Dneska jsem se dozvěděla o Palestincích, že už toho mají dost, a proto se mezi sebou zabíjejí... protože nemají kde žít, nemají žádný domov, nic... Nemají žádné vyhlídky. Také musíme říct Židům, aby je pochopili. Je to oboustranné. Je potřeba získat rovnováhu a pochopení se navzájem. Bůh nestvořil tento svět, aby se zničil, proto nikdo nemá právo tento svět ničit. Proto bychom měli mít velmi vyvážený pohled na všechny tyto věci a také pokud jim dáme realizaci, všude, ať už v islámském náboženství nebo v neislámském, kdekoli... tak si uvědomí, jaká je pravda. Pokud a dokud neznáte pravdu, jak můžete bojovat – za co? Za co bojujete? Proto jsem velmi šťastná, že sahadžajogíni to pochopili a že jste tohoto velkého muže předvedli na scéně a že vy ostatní jste to ocenili. Teď musíte mít soucit, jak řekl, a lásku v Boha. To je velice důležité. Přestože sešli z cesty, stejně jako křesťané. Všichni tito hloupí lidé, kteří následují tak zvané náboženství, svedli celý svět. Ale sahadžajogíni se musí dát na pravdu. A nemusí pro to moc bojovat. Mohou to udělat velmi snadno. Nepotřebují meče a nic takového. Mohou to udělat svou láskou, svým soucitem a svou moudrostí, která je pro sahadžajogíny velmi důležitá. Musí dosáhnout moudrosti. Ještě jednou chci pogratulovat Guidovi a ostatním kteří přišli s takovou krásnou věcí o Mohamedovi Sáhibovi. Mám k němu velkou úctu, protože má velký divadelní talent. Tím myslím – vezměte si tu synchronizaci a všechno to hraní. Kromě vás, kteří jste skvělí herci a herečky, on je také skvělý organizátor. A takové velké drama se vytvořilo. Nevím, jestli by nějaká televize chtěla vysílat toto drama, protože... nevím... jejich styl je odlišný, jejich způsoby jsou odlišné a ještě musí trochu dozrát, ale ať už je to jakkoli, je to nejkrásnější drama, jaké jsem kdy viděla. Bůh vám všem žehnej, a zejména vekému mistru, panu Guidovi. ZRAZENÝ PROROK Inspirováno láskou Její Svatosti Šrí Mátadží Nirmala Déví Řekli, že nic nebude stejné jako předtím... Ale my říkáme, že se Sahadža jógou bude všechno ještě lepší... Děkujeme, Šrí Mátadží!