17 Mayıs 1980
Talk to Sahaja Yogis
Old Alresford Place, Alresford (England)

Bir Sahaja Yogi nedir, Sahaja Yogilerle Konuşma (Sabah Semineri), Old Alresford Place, Alresford (İngiltere), 17 Mayıs 1980

Sahaja Yoganın yaşayan/canlı bir süreç olduğunu bilmeliyiz. Bu, bir tohumun filizlenerek bir ağaca dönüşmesiyle aynı türde bir süreçtir. Bu yaşayan bir süreçtir. Yani bu Tanrı'nın işidir. Yani O bunu yapmalıdır. Bu sizin işiniz değildir. Tohumu filizlendirmek O'nun işidir.

Ama sorun ortaya çıkar çünkü insanın tohum olduğu bu aşamada, onun özgürlüğü vardır, onların özgürlüğü vardır. Bu özgürlükle insanlar O'nun tezahürünü, O'nun çalışmasını bozabilirler.

O halde hatırlamamız gereken ilk şey, bu konuda bilgelik sahibi olmamız gerektiğidir. Bilgeliğin ilk noktası, bu işi yapacak olanın Yüce Tanrı olduğudur. Bunu biz yapmıyoruz. Tohumu siz filizlendiremezsiniz, o zaman kendi tohumunuzu da nasıl filizlendirebilirsiniz? Ve bu bilgelik içinde bir şeyi öğrenmeli ve kendi içimizde, bizimde tüm sürecin bir parçası olduğunuzu bilmek zorundayız. Kendi özgürlüğünüze sahip olsanız da, özgürlük de aynı sürecin bir parçasıdır. Siz Tanrı'dan ayrı değilsiniz. Sizin ayrı bir varlığınız yoktur. Siz tüm bu sürecin bir parçasısınız. Tamam mı? Dolayısıyla, bu konuda bir şeye karar vermeniz gerektiğini düşünmek de yanlıştır. Siz de aynı makinenin içindesiniz, daha ileri evriminiz için size özgürlük verildiğinde, sizler bu aşamaya getirildiniz.

Yani bu aşamada, özgürlüğünüze sahip olduğunuzda, özgürlüğün size, özgürlüğün değerini anlamanız için verilmek istendiğini bilmelisiniz. Ve bu özgürlük içinde, sizin için neyin olağanüstü olduğunu anlamalısınız. Bunu bir kez anladıktan sonra, kendinize şunu söylersiniz: “Şimdi, bak: Ben daha fazla bir şey olmak zorundayım. Tanrı bunu işte bu yüzden yaptı, yapmam gereken tek şey O'nun iradesine tamamen uyum sağlamak, işbirliği yapmak ve teslim olmaktır, böylece ben ‘olurum’.” Bu, yapmamız gereken ilk hazırlıktır. Bu teslimiyetle, siz en büyük şeyi yapmış olursunuz çünkü bu sayede O'nun işine engel olmazsınız.

Teslim olmadığınız sürece ve siz teslim olana kadar bilgeliğe sahip olamazsınız. Bu yüzden öncelikle sahip olduğunuz küçük bilgeliğinizle, bunu anlayın ve sonra tam bir bilgeliğe sahip olacaksınız. Her şeyden önce, sahip olduğunuz küçük bilgelikle şunu anlayın: teslim olmazsanız, Tanrı'nın yollarını engellemiş olursunuz. O sizin için neyin iyi olduğunu bilir. Size kendi başınıza elde edemeyeceğiniz en yüce şeyi vermek ister. O size en yüksek olanı verecektir. Eğer buna ulaşmak isterseniz, buna siz ulaşamazsınız. Bu O'nun işidir. Bu O'nun daan'ıdır (दान) –(cömertlik, hediye), sizin deyiminizle bu O'nun size armağanıdır. Bu durumda, buna ulaşmanın en iyi yolunun O'nun çalışmasına izin vermek olduğunu bilmek zorundasınız.

Şimdi teslim olmayı düşündüğünüz zaman, her şeyden önce beyin dalgası çalışmaya başlar. “Neye teslim olacağım?” Örneğin teslim olmakla, siz maddi varlığınızı düşünürsünüz. O'nun istediği şey bu değildir. Tüm bu servet, O'nun size verdiği servettir. O [bununla] ne yapacak ki? Bu, O'nun ayaklarındaki toz zerresine bile eşit değildir. Dolayısıyla bunun bir faydası olmayacaktır.

Bazen “zekamdan vazgeçmeliyim” gibi hissedebilirsiniz ya da istenen budur. Kimse sizin aptal ve geri zekalı insanlarınızı istemez! Bu yüzden zekanızdan vazgeçmeyin.

Sonra bazı insanlar “Kalbimden vazgeçmeliyim” diye düşünürler. Bazı insanlar bunu söyler. Biz kalpsiz insanlarda istemiyoruz.

Sonra bazı insanlar “Anne, başkalarıyla olan ilişkilerimizden vazgeçeceğiz” diyecektir. Buna da gerek yoktur. Çünkü kalbiniz olduğu yerde olmalı ve ışık kalbinize gelmelidir.

Kalbinizden neyi, kime verebilirsiniz? Kalbi size veren Kişi varken, O'na kalbi geri vermenin ne faydası var ki? Öyle değil mi? Size aklı verene, O'na [aklı] geri vermenin ne faydası var ki?

Kendi başınıza elde ettiğiniz bir şeyin verilmesi gerekir. Ulaştığınız şey, egonuz ve süper egonuzdur. Elde ettiğiniz şey, egonuzdan başka bir şey değildir. Ve bu egodan vazgeçmeniz gerekir ve bu zor bir görevdir.

Ego, eğer paradan, maddi şeylerden kaynaklanıyorsa, sizin bazı maddi şeylerden vazgeçmeniz daha iyidir, Tanrı'ya değil ama başka birine. Bu daha iyidir. Eğer maddi şeyler bu egoyu yaratıyorsa. Eğer zekanız ego yaratıyorsa ve çok yüksek bir IQ'ya sahip olduğunuzu düşünüyorsanız, onu biraz aşağı çekmek daha iyidir. Bunu yargılamak size düşer. Kendinizi izleyin: egonuzu ne şişiriyor?

Eğer egonuza bakmaya başlayabilirseniz, işe yaramaz herhangi bir şeyin onu şişirebileceğini ve aynı zamanda onu söndürebileceğini hayret içinde göreceksiniz. O durduk yere incinebilir. O kadar önemli bir hale de gelir ki.

Sonra onun süperego kısmı da gelir. Vazgeçmeniz gereken şeyde budur. Ve süperegoda, gurularınızdan kaynaklanan koşullanmalarınız ve çocukluğunuzdan beri sahip olduğunuz yanlış türde eylemleriniz ve yanlış türde şartlanmalarınız olabilir. Örneğin, bir kişi Katoliktir: onun için Papa her şeydir. Ya da birisi Hindu'dur: onun için belirli bir tapınak her şeydir. Tüm bunlar şartlanmalardır. Neden şartlanmadır [çünkü] onlar hakkındaki gerçeği öğrenmeden, siz onları olduğu gibi kabul etmişsinizdir. Bu basit bir şeydir.

Yani, eğer tüm bu şeyler hakkındaki gerçeği öğrenebilirseniz, bundan vazgeçeceksiniz. Vazgeçebilirsiniz de, vazgeçmeyebilirsiniz de. Gerçeği bilen pek çok insan var ama onlar yine de vazgeçmiyorlar. Görüyorsunuz, insanlar karmaşık şeylerdir. Gerçeği bilseler bile vazgeçmezler. Ama diyelim ki siz tüm bu şeyler hakkındaki gerçeği bulmaya çalışıyorsunuz: o zaman vazgeçebilirsiniz de, vazgeçmeyebilirsiniz de.

Ama her şeye geri dönmek için, her bir şeyi bulmak için, her şeyin bir programını yapın, “Sabah vakti şunu bulacağım, akşam vakti bunu bulacağım,” Hayatınız boyunca teker teker bulmaya devam edeceksiniz ve sonunda artık mezara kadar gittiğinizi göreceksiniz. Dolayısıyla bu prosedür de size yardımcı olmayacaktır.

Tanrı'nın lütfuyla sizler Aydınlanmış ruhlarsınız ve koşullanma tarafında olup olmadığınızı bir saniyede anlayabilirsiniz. Eğer sol tarafınız catch ediyorsa, şartlanmışsınız demektir. Eğer sağınız catch ediyorsa, ego yolculuğundasınız demektir. Pekâlâ. Yani şimdi çok basit bir yöntem biliyorsunuz, vibrasyonlar sayesinde Bay Ego'nun orada olup olmadığını ya da süperegonun orada olup olmadığını ya da bir ona bir buna sallanır halde olup olmadığınızı öğrenebilirsiniz.

Sahip olduğumuz en büyük şey budur çünkü bu Benim hazırlığımdır.

Benim hazırlığım şudur, önce size Aydınlanma vermek. Önce size aydınlanma vereceğim. Bir kez aydınlanma aldığınız zaman, o zaman fazla bir şey söylememe gerek kalmayacaktır. Eğer sol tarafa şartlanmışsanız, acı çekersiniz, şu olur, bu olur. Eğer sağ tarafa koşullanmışsanız, sağlıkla ya da başka bir şeyle ilgili sorunlarınız olacaktır. Dolayısıyla Bana geleceksiniz ve Ben de size bunu söyleyebileceğim. Bu Benim kendi hazırlığım: sizi uyanık ve farkında kılmak, böylece bir şeyleri görebilmeniz için ışığa sahip olmanızı sağlamak.

Şimdi sizin hazırlığınız, bu farkındalığı her zaman kullanmak olmalıdır. Daha da ileri giderek şunu söyleyeceğim: içinizdeki bu bilgiyi her zaman kullanmanız. İnsanlar bunu unutuyorlar. O halde bilmemiz gereken ilk [şey] bu hazırlığın bizim için yapılmış olduğudur. Vibrasyonlara sahibiz. Doğrulamak için bilgiye sahibiz ve bunu kullanmak zorundayız.

Yeni bir boyutta olduğunuzu kabul etmek, ilk kabuldür. Eğer içinizde bu kabul varsa, o zaman muhakemeniz daha iyi olacaktır. Ama bu kabul eksiktir. Şimdi Sanskritçe'de 'abhyas' (anlamı pratik etmek veya bir şeyi periyodik olarak yapmak) diye bir sözcük vardır, bu şekilde her gün aynı şeyi yaparak Aydınlanmış olduğunuzu ve sizin farkındalığınızın, sıradan insanların farkındalığı olmadığını hatırlayacaksınız.

Dolayısıyla, ilk hazırlık kendinizi hazırlamak, içinizde bu yeni farkındalığa sahip olduğunuzu kendinize söylemek, kendinizi tanıtmaktır. Görüyorsunuz, üniversitede mezun olduğunuz zaman, bunun için bir tören düzenlenir. Oraya sizin bir cüppe ile gitmeniz gerekir ve size uygun bir cüppe verirler. Bu neden gerekli? Çünkü mezun olduğunuzu unutabilirsiniz. Evet! Ve size olan şey de tam olarak budur, Aydınlanmış ruhlar olduğunuzu unutursunuz. Demek istediğim,  Aydınlanmış-ruhlar olduğunuzu size kanıtlamak için yaptığımız her şey anlamında bir tören yaptık. Ama insanlarımızda eksik olan şey budur, onlar Aydınlanmış -ruhlar olduklarını, kendilerinin [başka] kimsenin olmadığı bir seviyede olan insanlar olduklarını anlayamazlar.

Sizler çok, çok nadir bulunan, iki kez doğmuş insanlarsınız. İki kere doğmuş insanları çok nadiren görebilirsiniz. Yani, Ben hiç kimseyi bulamadım - düşünebiliyor musunuz? - Hayatım boyunca, babam ve orada burada birkaç kişi dışında. Yani onlar sayılmazlar çünkü babamı Ben seçtim ve işte bu şey, bu şekilde oldu.

Yani, her şeyden önce eğer kendi zekanıza kendinizi “Ben Aydınlanmış bir ruhum!” diye tanımlarsanız, önceliklerinizin çok hızlı değişeceğini göreceksiniz. Diyelim ki birisi size çok büyük bir mülk ya da çok büyük bir servet verdi. Hemen bunun bilincine varırsınız. Bu şekilde yürümeye başlarsınız. Öğrenciyken böyle yürürsünüz. Aniden diploma alırsınız ve böyle yürürsünüz. (Güler) Peki ya aydınlanmaya ne demeli?

Sizi burada gördüğüme çok sevindim, çok mutluyum. Tanrı sizi korusun.

Peki ya aydınlanmanız? Aydınlanmanızı almadınız mı? O zaman bu konuda ne yapıyorsunuz? Bu ilk hazırlıktır: Kendinizi Aydınlanmış bir ruh olarak tanımlamaktır.

Bizler farklı bir şekilde konuşmalıyız - bizler şimdi Aydınlanmış-ruhlarız. Bizler farklı bir bilgiye sahip insanlarız. Bizler farklı bir farkındalığa sahip insanlarız. Size söylediğim gibi. Şimdi şu güzel binaya bakın: hepimiz ona hayran kaldık ve çok güzel görünüyor. Çok iyi, çok güzel yapılmış ve insanoğlu için çok önemli. Tamam mı? Ama Tanrısal Olan için, bu yeşil yaprak bile tüm bu binanın bir araya getirilmesinden ve tüm bu binaların bir araya getirilmesinden daha önemlidir. İlahi olan için. Çünkü o yaprak canlıdır ve o yapraktan daha da fazla bilinçli olan bir kuş, Tanrısal Olan için çok daha önemlidir. Yani siz, şimdi bu ölçüde farkında olan insan varlıkları, İlahi olan için ne kadarda önemli olmalısınız? Tanrı'nın Kendisi sizinle ne kadar ilgileniyor olmalı? Sadece bir düşünün! Bu noktanın farkına vardığınızda, o zaman göreceli olarak Tanrı'nın planında çok önemli olduğunuzu da bileceksiniz. Bahsettiğim şey dünya planı değil. Bu Tanrı'nın planı. Yani onun kutsamalarının tüm güçleri ve tüm yüceliği, hepsi size yardım etmek, sizi desteklemek, size istediğiniz her şeyi vermek için yanınızdadır. Siz sahnedesiniz ve onlar size göz kulak oluyorlar. Yani, şimdi sahneye siz girdiniz.

Ama Ben Sahaja Yogileri buluyorum, onlar bir kez aydınlanma aldıklarında, onlara ne olduğunu bilmiyorum. Eğer egolarından vazgeçerlerse, o zaman kesinlikle, onlara sizin ne dediğinizi bilmiyorum... muz mu? (kahkahalar)

Her biriniz Tanrı tarafından yaratılmış özel kişilersiniz. Şimdi kendinizi görün, sadece kendinizi düşünün. Demek istediğim, hayat hakkında bu kadar çok şey bilen sizlersiniz. Birazcık possess edilmiş olsanız bile, bu önemli değil ama siz ele geçirildiğinizi biliyorsunuzdur. Şimdi bunu bir düşünün.

Bu ise, kişinin sahip olması gereken ikinci hazırlıktır - sizin için endişelenenin Yüce Tanrı'nın Kendisi olduğunu anlamaktır. O herkesi size yardım etmesi için gönderdi, “Devam edin!” Yani paranız için endişelenmenize gerek yok, diğer tüm şeyler için endişelenmenize gerek yok. Üçüncü şey ise otomatik olarak gelir ve tüm bu şeyler hakkında endişelenmenize gerek kalmaz. Onlarla ilgilenilecektir. Hepinizle ilgilenildi, bunu biliyorsunuz. Herkese yardım edildi ama eğer O'nun her şeye kadir olduğunu, merhametli olduğunu ve O'nun lütfuna mazhar olduğunuzu biliyorsanız – bunu bir düşünün! Kendinizi o noktaya yerleştirin. Kişinin sahip olması gereken hazırlık budur, tüm bunları veren O'dur.

Sonra, modern Sahaja Yogiler özel olarak kutsanmışlardır çünkü onların yanlarında bir 'telsiz' vardır. Sahip oldukları herhangi bir sorun bir formda, şahsen halledilir! Daha önce hiç böyle bir kutsama olmamıştı ama asıl mesele ego. Başlangıçta bu egodur. Bunu gördünüz. Eğer egonuz varsa, Aydınlanmış bir ruh olduğunuzu kabul etmezsiniz. Düşünün, bu ne kadar aptalca! Eğer bir süperegonuz varsa, onu da tanımayacaksınız. Olduğunuz konuma geri dönersiniz. Eğer bir süperegonuz varsa, siz asla aydınlanmış bir ruh olduğunuzu kabul etmezsiniz. Bunu asla kabul etmeyeceksiniz, “Oh, bu nasıl olabilir, Anne? Ne de olsa ben sıradan bir insanım.” Buna böyle devam edeceksinizdir, “Başkalarını ben nasıl iyileştirebilirim ki? Nasıl aydınlanma verebilirim? Bu mümkün değil.” Bu tür bir alçakgönüllülük gibi görüyorsunuz, saçma. Demek istediğim, bu tamam, demek istediğim, “Oh, seni nasıl iyileştirebilirim?” diyen bir ?? gibi. Bunun gibi bir şey. Hiçbir anlamı yok. Bu tür bir alçakgönüllülüğün sizin için hiçbir anlamı yok. “Bunu nasıl yapabilirim ki Anne? Ben ne yapabilirim ki? Oh, ben iyi değilim. Hiçbir işe yaramıyorum.” Bu dilden vazgeçilmelidir.

Bu ego olduğu zaman, o zaman durum daha da kötüdür. Siz kendinize zarar verebilirsiniz ve en uç noktada ise Sahaja Yoga'ya zarar verebilirsiniz. Egoist insanlar son derece zordurlar, onlar çok sıkıcıdırlar çünkü her şeyi zekâları ve anlayışları ile yapmaya çalışırlar ve bu ve bunun gibi saçmalıklar sürüp gider ve siz onları tekrar geri çekmeye çalışırsınız ve onlar geri giderler. Bu çok sıkıcı, biliyorsunuz. Çok sıkıcı. Çünkü bilirsiniz, bir şeyler görüyorum, bir şeyler varsayıyorum, bunun o olduğunu biliyorum (bunun bir fincan çay olduğunu) ve sizin bunu almanızı istiyorum. Ve bu bardağı, kendi dudağınıza götürmeniz sırasında, [eğer] her seferinde onu dudaktan uzaklaştırıyorsanız, her seferinde geri çekiyorsanız, o zaman onu dudağınıza nasıl götüreceğim ki? Bu çok sıkıcı!

Ve bu egoist mizaç şaşırtıcı bir şekilde Batı'da çok yaygındır. Ve Ben bunu anlamıyorum. Her tür pisliği, her türden sapkınlığı tartışmadan kabul edebiliyorlar! Sadece kabul ediyorlar! Her türden sapkınlık- “Yanlış olan ne var ki?” Ama onlar için en yanlış şey, sizin Sahaja Yoga vasıtası ile Aydınlanmış bir ruh olduğunuz gerçeğini kabul ediyor olmanızdır. Onlar başka her şeyi kabul ederler ama gerçeği kabul etmezler.

Bu ego, sizin başınızın üzerinde oturan bir at gibidir. Atın üzerine siz oturmalısınız ve at ise başınızın üzerinde oturuyor. Atın yükünü siz taşıyorsunuz- düşünün! Böyle bir şeyin ne anlamı var ki?

Eğer kendinizi analiz etmeye başlarsanız, yine başka bir yolculuğa çıkarsınız. Gördüğünüz gibi, fırlayıp kutunun içinden çıkan bir palyaço benzeri 'gezginler' oldunuz. Yolculuk üstüne yolculuk yaptığınız için, bir tür yay var. Egonuzu görmeye çalışıyorsunuz, bir süperego yolculuğuna çıkıyorsunuz. Süperegonuzu görmeye çalışırsınız ve [ego] yolculuğuna çıkarsınız. Demek istediğim, her zaman bu yolculuğa ya da şu yolculuğa ya da o yolculuğa ya da bu yolculuğa sıçrayan bir kişi, tıpkı her zaman seyahat eden bir kişi gibidir, aşağı inmesi mi yoksa daha ileri gitmesi mi gerektiğini bilmez. Bu işte böyledir! Zihnin alışkanlığı o kadar egoisttir ki, siz sadece o şeye binersiniz. Ama mesele şu ki, siz gezintiye çıkmıyorsunuz ama sizi gezintiye ego çıkarıyor. Ve ne zaman böyle bir şey ortaya çıksa, o sizi yakalar. Ve ilerleme son derece yavaştır.

Şimdi Tanrısal olanla ilgili sorun şudur, Onun kendi protokolü var ve eğer bir Kral’ın evinize gelmesi gerekiyorsa, gidip sizin Kralı davet etmeniz gerekir. Kral size “Lütfen beni evinize davet edin” diye yazmaz, değil mi? Ne de olsa o bu yüzden kendisi bir kral! Ve o insanlara “Lütfen beni davet edin” diye yalvarmaz.

Bu Bay Ego, sizin İlahi Olan tarafından davet edilmenizi bekler. İlahi olanın sizi dışarı çıkarmak için, yolunuzdan çekilmesi gerekir. Ego, basit bir deyişle, kişinin kendi değerine ilişkin kesinlikle yanlış fikirlerden başka bir şey değildir: “Ben her şeyim” diye düşünürsünüz. Sen nesin? Şimdi bir süperego yolculuğuna çıkmayın. Biz neyiz? Hiçbir şey değiliz! Bir tohumu bile filizlendiremeyiz.

Günlük yaşamda şunu açıkça görebilirsiniz: yani egonun nasıl zıpladığını. Birinin “İngilizler bu niteliklere sahip” dediğini varsayarsak, o kişi kendini çok mutlu hisseder. “Oh, bu ne büyük bir övgü! İngilizler için ne büyük bir övgü! Oh, biz İngiliziz!” der hemen. Birisi de kalkıp “İngilizler bu niteliklerden yoksun” derse, biter! Kesinlikle... o zaman o kişi tüm dünyadaki en kötü kişidir. Her şeyden önce şunu bilmelisiniz ki siz ne İngilizsiniz ne Hintli ne de başka bir şey. Siz sadece insansınız.

Bu egonun sorumlusu cehalettir. Size bu egoyu veren kendiniz hakkındaki tam bir cehalettir. Dolayısıyla ışığa doğru ilerlediğimizde engellerimizin neler olduğunu bilmek zorundayız. Bu bir hazırlıktır. Bu kendimiz hakkında sahip olduğumuz cehalettir, bu yüzden kendimizi göreceğiz. Ve cehalet yüzünden, ego ve süper-ego, onların her ikisi de üzerimize geldi, bu yüzden en azından onlarla hiçbir ilgimiz olmayacak. Diyelim ki bir keşif gezisi için Himalayalar'a gitmeniz gerekiyor. Sahip olduğunuz en hafif şeyleri taşımanız gerekiyor. Üç bavul dolusu öğle yemeği taşıyıcısı, dört bavul dolusu şu, beş bavul dolusu bu şeyi taşımazsınız ki, sizin orada güzel bir yatağınız olsun ve orada uyuyun. Tüm bunları burada bırakırsınız. Aynı şekilde, kendinizi tanıma yolculuğuna çıktığınızda, kendinize yük bindiren her şey bir kenara bırakılmalıdır.

Yani yine ego ve süperegoya geliyoruz. Aslında bu ikisi yerde tutulması gereken korkunç fillerdir. Bu yüzden kendi çalışmamızı kendimiz yaparız. Bu hazırlıklara ihtiyaç vardır çünkü zaten bu tarafa çok fazla ya da şu tarafa çok fazla gitmişizdir. Yani hazırlık sizi aşağı indirmektir, “Buraya gel. Şimdi merkezde dur!” ya da biz sizi buraya getiriyoruz ve merkezde/ orta kanalda duruyorsunuz. Hazırlık sadece sizi buraya getirmekten başka bir şey değildir, hepsi bu.

Yani ego ile devam ederiz ve egonun daha süptil ve daha da süptil ve daha daha süptil formları olduğunu görürüz. Süperegoda bile daha süptil ve daha da süptil ve daha daha süptil formları vardır. Egoyu anlamak için hayatınız için ne planladığınızı görmek zorundasınız. Bu çok kolaydır. Gelecekteki yaşamınızla ilgili planlarınız nelerdir? Süperegonuzu anlamak için sizi neyin çok etkilediğini, neyin sizi çok mutsuz ettiğini bilmek zorundasınız. Ya da sizi neyin daha çok mutlu ettiğini ve neyin daha çok mutsuz ettiğini söyleyebilirsiniz. Her iki şey de mutluluk ve mutsuzluk, bu iki adet ağacın gölgesidir. Biri ego, diğeri süperego. Sadece kendinizi izleyin. Sizi ne çok mutlu eder? İyi kıyafetler mi? İyi bir yaşam mı? Ya da adınızın “Kim Kimdir? ”de geçmesi mi? (tanınmış bir kitap) ya da sizi güldüren tüm bu saçma sapan şeyler, görüyorsunuz! Bütün bunlar. Sadece bunu görüyorsunuz. Sizi mutsuz eden nedir? Bir tür kalp kırıklığı, şu ya da bu olduğunda. Tüm bu türden saçmalıklar.

Her iki şey de sizin dışınızdadır. Onlar sadece dışarıdalar. O halde içinizde ne olduğunu bulmak istiyorsanız, önce dışarıyı ortadan kaldırmalısınız. Eğer bir meyvenin tadına bakacaksanız, dışını çıkarırsınız, kabuğunu soyarsınız. Aynı şekilde, bu da soyulmalıdır.

Şimdi bunu kendi içinizde ve dışınızda da görmelisiniz. Dışarıdan çok net bir şekilde görebilirsiniz. Bu çok kolaydır. Asıl mesele başkalarıyla nasıl ilgilendiğinizdir- başkalarıyla ilişkiniz nedir? Dışarıyı bilmek, belki de içeriyi bilmekten daha kolaydır. Başkalarıyla konuştuğunuzda, onlar sizden nasıl bir etki alıyorlar? Başkaları tarafından siz takdir ediliyor musunuz, edilmiyor musunuz? Sahaja Yogiler arasında. Başka bir Sahaja Yogi'ye, siz ona bir Sahaja Yogi olarak saygı duyuyor musunuz, duymuyor musunuz? Hangi aşamada olursanız olun, diğer bir Sahaja Yogi'nin de ortaya çıkacağını ve ona gereken saygının gösterilmesi gerektiğini bekliyor musunuz?

Ayrıca şunu da görmelisiniz ki, bir şeyler başarmış veya daha iyi bir seviyede olan herhangi bir Sahaja Yogi sizi yukarı çekmeye çalıştığında, bundan hoşlanıyor musunuz veya buna karşı direniyor musunuz veya buna üzülüyor musunuz? Eğer birisi size, “Şu yapılmalı, bu yapılmalı” derse, bu durum sizi istismar etmiş gibi mi algılarsınız? Eğer biri size Sahaja Yoga'dan bahsediyorsa, normal bir şekilde bundan dolayı minnettar olmalısınız. Eğer Bana Sahaja Yoga ile ilgili bir şey söylerseniz, Ben kendimi size karşı minnettar hissederim. Herhangi bir şey! Hatta bana, “Anne, eğer bunu söylerseniz, iyi olmayabilir. Görüyorsunuz, insanlar böyle” deseniz bile, Ben bunu kabul ederim ve bunu sizin isteklerinize göre yaparım.

Veya böyle bir şey hoşunuza gidiyor mu gitmiyor mu? İşte egonuzu bu şekilde yargılayacaksınız. Bu sadece sizin Bay Ego'nuzdur. Aslında egonuzla ve kendinizle savaşacak başka bir kişinin olması daha iyidir; her ikisini bir araya getirin.

Eğer birisi size, “Bu yapılmalı” derse, “Ah, anlıyorum, ben de bunu yapıyordum. Evet, tamam. Sen gel ve bana yardım et. Beni bundan çekip çıkar. Üzerimde çalı. Sen bana yardım etmeye çalış. Ben korkunç biriyim!” Eğer bunu yaparsanız, bu egonun üstesinden gelebilirsiniz. Ancak diğer kişi de şöyle demelidir: “Çok iyisin. Pekala, sen ne istersen yap” demelidir ve o zaman kendinizi mutlu hissedersiniz. Bu kişi kendisi de o kadar da iyi değildir ve siz de o kadar iyi değilsiniz. Çünkü sizlerin insanları çekip yukarı çıkarmanız gerekir. Örneğin, bir krizde olduğunuzu anlarsanız, acil bir durumdasınız, insanlar boğuluyor ve bazı insanlar onları dışarı çıkarmaya çalışıyor, kendileri de yarı yolda, yarı yukarıdalar, sizi çıkarmaya çalışıyorlar, o zaman size “Şimdi sen benim elimi tut!” derlerse. Eğer bu konuda kendinizi gücenmiş hissediyorsanız, o zaman bilge değilsiniz demektir.

Şimdi Sahaja Yoga'da böyle bir lider yoktur. Yani, hiç kimse lider olarak atanmaz. Herhangi birisi bunu yapmaya çalışırsa, o aşağıya iner. Ama doğuştan gelen bir liderlik vardır ve böyle bir kişi son derece mütevazi ve cana yakın ve çekici ve aynı zamanda emredicidir, emredici olmalıdır. Ve kişi o anda bundan dolayı kendisini kötü hissetmemelidir çünkü eğer o size “Git ve bir şeyler çal” ya da “Sen git ve bu saçma sapan şeylerden birine katıl” derse, o zaman elbette bu yanlıştır! Ama eğer o size “Sahaja Yoga'da yukarı çıkmalısınız!” diyorsa. Hatta baskıcı bir şekilde bunu söylüyorsa, demek istediğim, bu çok iyi bir şeydir, diyebilirim.

Diyelim ki, mahallenizde sürekli eleştiren birisi var. Bir bakıma bu bir nimettir çünkü [eğer] bizi eleştiren biri varsa, o bizi mükemmelleştirmeye çalışıyordur. Yani, bunu kabul etmeliyiz. Bu konuda kötü hissetmemeliyiz.

Diyelim ki birisi sizin hakkınızda bir şey söylüyor, eğer bu şey doğru değilse, o zaman kendinizi kötü hissetmenizi gerektirecek ne var? Eğer sizin hakkınızda yalan söylüyorsa, korkacak bir şey yoktur. Eğer doğruyu söylüyorsa da, o zaman minnettar olmalısınız. Gerçi bazen gerçek çok tatsız olabilir, o çok ama çok kötü olabilir. Ama bu iyi bir şeydir. Marathi dilinde bir deyiş vardır: “Gıybet eden kişinin evini tutun, gıybet eden kişinin. Sizin gıybetinizi yapan adamın evini yakınınızda tutun. Yandaki kapı olarak tutun.” Kusurlarınızı bilirsiniz, görürsünüz, kendinizi düzeltirsiniz. Bu akıllıca bir tutumdur. Çünkü siz kendi kendinizi düzeltemezsiniz, bu yüzden kendinizi düzelteceğiniz bir aynanız olsun.

Yani sizi eleştiren böyle bir adama teşekkür etmelisiniz. Eğer bu sizi tamamen yok edecekse, o durumda sizi şımartmanın ne faydası var? Guruların yaptığı da budur. Hepsi sizi şımartıyor ve yok ediyor ve en sonunda kandırıldığınızı anlıyorsunuz.

Dolayısıyla, “Pekala, eğer gerçek bu olacaksa, bu benim egom için çok daha iyi ve eğer bu şey gerçek bu değilse, o zaman da bu kadar da önemli olan şey nedir?” dediğiniz durumu kabul ederseniz.

Bu tutumun Sahaja Yoga'ya çok faydası olur, bu kişinin kendisine karşı çok bilgece bir tutumdur. Ve bu tutum içinde büyüdükçe şaşıracaksınız, insanların size söylediklerinden kolayca incinmeyeceksiniz. Rahatsız olmayacaksınız. İnsanların Beni ne kadar eleştirdiğini ve her türlü şeyi söylediğini, Benimle tartıştığını biliyorsunuz ve Ben bundan rahatsız olmuyorum çünkü onların aptal olduğunu biliyorum. Orada ne var? Onlar aptal insanlar. Ne var bunda? Beni övseler bile, bunda ne var ki? Ne de olsa beni övdükleri her şey Benim tabiatım, bu o kadar da büyük bir şey değil. Bakın, hiç fark etmez. Ben sadece çakralarımın çalışmasını izliyorum. Rahatsız olmuyorum. Aynı şekilde, bu size de olacak ve siz bundan rahatsız olmayacaksınız. Ama bu sizin yükten kurtulmanıza yardımcı olacaktır. Sizin bu yükü boşaltmanıza faydası olacaktır.

Ve bunun mutsuz kısmı: biz kendimizi öyle bir şekilde hazırlamalıyız ki, “Hiçbir şey beni mutsuz edemez. Eğer ben Aydınlanmış bir ruh isem, beni ne mutsuz edebilir ki?” Diyelim ki biriyle evlenmek istiyorsunuz- somut bir şeyi ele alalım- ve o kişinin bir tür kötü davranış içinde bulunduğunu ya da onunla evlenemeyeceğinizi fark ettiniz. O zaman ne olacak? “Ben oradayım. Benim değerim, bildiğim kendimdir.” Yani değeriniz, öz saygınız öyle olmalı ki hiçbir şey sizi mutsuz etmemeli. Bunların hepsi bir dram. Hepsi bir dram. Ama bu şeyler sizin büyük zekanız tarafından kabul edilmelidir çünkü Benim burada gördüğüm şey, Batı zihnindeki zorluk şudur – o çok fazla IQ'ya sahiptir, çok fazla aşırı gelişmiştir. Yani o kadar cilalı bir yüzey ki, hiçbir şey orada kalmaz, hiçbir şey.

İlk basit şey, sizin Aydınlanmış bir ruh olduğunuzun, bir şekilde oraya yerleşmiş olması gerektiğidir ve zekanıza göre siz şimdi Aydınlanmış bir ruhsunuz. Hepiniz beyine değil, kalbe inanıyorsunuz. Aydınlanmış bir ruh olduğunuz, zekanıza söylemeniz gereken ilk şey budur. Ve sonra zekanıza şunu da söylemelisiniz: “Hiçbir şey beni mutsuz edemez ve hiçbir şey beni kandıramaz.”

Eğer bu üç nokta aklınıza yerleşirse, geri kalanını göreceğim. Sadece bu üç noktayı aklınızda sabitlerseniz, o zaman çok sevgi dolu bir insan olacağınıza, başkalarına karşı son derece düşünceli olacağınıza [şaşıracaksınız]. Her şey otomatik olarak yoluna girecektir. Çünkü aklınız böyle olduğunda hiçbir şey içeri girmez. Her zaman başkaları için endişelenirsiniz. Ya başkalarından korkarsınız ya da başkalarına karşı saldırgan olursunuz. Dümdüz ilerleyemezsiniz. İşte olan şey budur. Eğer bu üç noktayı net bir şekilde anlayabilirseniz.

(Gülüyor).

Yogini: Kimse bunu yapmaz.

Shri Mataji: O diyor ki, “Kimse bunu yapmaz. Sorun da bu.” Kesinlikle. O çok pratik biri. (gülüyor). O çok pratik, görüyorsunuz. Az önce arabada şöyle dedi: “Herkes [yapması gerekenden] başka bir şey yapıyor. İlk yapılması gerekeni yapmıyorlar.” Dediği gibi, “onlar evlenecekler, evlenmelisiniz ve karınızın, kocanızın ve çocuklarınızın tadını çıkarmalısınız. Onlar bunun dışında kalan her şeyi yaparlar.”

(Gülüyor)

İşte bu. Görüyorsunuz, kimse bunu yapmaz. Eğer bunu yaparsanız çok pratik bir şey olur. Yapmanızı istediğim şey Mataji'yi dinlemek değil ama onu yapmaktır. Oturun ve aklınıza, IQ'nuza şunu söyleyin, “Bay IQ, şimdi lütfen dinle. Bana olan şey bu ve ben buyum. Ben Aydınlanmış bir ruhum ve hiçbir şey beni şımartmamalı ve hiçbir şey beni mutsuz etmemeli.” Hepsi bu kadar. “Kimse bana zarar veremez.” Aksi takdirde, “Aaahahhahaa, aahhaahah,” böyle, iki şekilde gider. Asla düz bir şekilde değil. Sadece şefkat olduğunuz ve sevgi olduğunuz yerde. Kesinlikle kendinize güveniyorsunuz, kesinlikle. Ve sonra yanınızda Ben varım. Ve rehberlik edecek, anlatacak, konuşacak kimsesi olmayan o bilgeleri düşünürsünüz. Tüm granthi’lerinizi (düğümleri) ve diğer her şeyi, Ben kırıyorum. Hiçbir şey yapmak zorunda değilsiniz. Ama tek yapmanız gereken kendi granthilerinizi, kendi düğümlerinizi yaratmamaktır. Eğer yaratmazsanız, işler yoluna girecektir.

Bu çok basit bir hazırlık. Yani Benim size “Kardeşlerinizi sevin”, şunu yapın, bunu yapın dememe gerek yok. Bu tam tersi şekilde oluyor. Ama siz sadece zekanıza söyleyin. Bu zekânın aydınlanmasıdır. Eğer bu akıl size gelirse, o zaman bu bilgeliktir. “Biri bana gülüyor ya da herkes benimle dalga geçiyor ya da biri bana hükmetmeye çalışıyor”, tüm bu korkular ya da tüm bu saldırganlık, tüm bunlar, aynen böyle kaybolacaktır.

Şimdi siz bir çiçeksiniz ve kokulusunuz ve koku esiyor ve pek çok arı size gelecek, işte siz busunuz! Bu bir başlangıçtır.

Kendinize böyle söylemeye devam edin. Eğer bunu yapabilirseniz, eğer zekanızı bu seviyeye getirebilirseniz ne çok yüksek, ne çok alçak, ama merkezde tutarsanız, her şey kısa sürede çözülebilir. Şimdi sizlerle birlikte yaşarken, Kundalinilerinizden geçerken, tüm bunları yaparken, sadece şu noktada şunu öğrendim: zekanıza bunu söylemiyorsunuz.

Böylece her türlü fanatizmden, tüm korkulardan ve bunlardan, batıl inançlardan ve tüm saçmalıklardan vazgeçmeye başlıyorsunuz. Çünkü hiçbir şey size zarar veremez. Hiçbir yıldız (astrolojik olarak) size zarar veremez, biliminiz size zarar veremez, ne zaman doğmuş olursanız olun. Artık hiçbir şey size zarar veremez! Siz bunun ötesindesiniz.

Yani astrolojinin işi bitti. Burçların işi bitti. Tüm diğer... bunun gibi başka ne gibi şeyleriniz vardı?

Sahaja Yogi: Karma.

Shri Mataji: Karmalar bitti.

Sahaja Yogini: El Falı

Shri Mataji: El falı bitti.

Sahaja Yogi: Biyoritim. (Büyük kahkahalar)

Shri Mataji: Biyoritim bitti! Biyoritim bitti! Hepsi bu. Demek istediğim, siz bunun ötesindesiniz. Şimdi tüm bu şeyler, tüm bu tür şeyler.

Sonra bunun diğer tarafı. Tüm aşk ilişkileri bitti. Tüm aşk ilişkileri korkusu bitti. Her şey bitti, bu saçmalık. Bu sadece sevgi. Şimdi kimi elde ederseniz edin, o kişiyi seveceksiniz, o kişi sizi sevecektir. Eğer o sizi umursamazsa ya da sevmezse, bu önemli değil. Siz sevdiğiniz sürece, bitti!

Tüm beklentiler bitti, bütün beklentiler bitti. Mutluluk için tüm beklentiler. Neşe, tek ve mutlaktır. Neşe içindeyken hiçbir hareketin olmadığı bir durumdasınızdır. Sadece oradasınızdır.

O halde şu iki duygudan da kurtulun: “Şu anda çok mutluyum!”

“Şu anda neşe içindeyim. Neşe içindeyim ve içimde büyütmem gereken şey bu, eski şeylerim değil. O öldü, bitti.” Ağaçlar yapraklarını döktüğünde, insanlar onların tekrar yerden yükselmesini ve ağaçlara tutunmasını beklemiyor mu? (Kahkahalar). Aynı şekilde, gitmiş ve bitmiş olan her şey artık bitmiştir.

Şimdi içimize yeni gelen şeyi büyütelim ve bu şimdi beslenmelidir- içimizdeki neşe, o ağırbaşlı görkemli, o güzellik. O zaman üzülmezsiniz. Başkalarının sizin hakkınızda söylediklerinden rahatsız olmazsınız. Bu olacaktır. Zekanızı ortaya koyarsanız, bu olacaktır. Ve insanlar sizde bunu görecektir çünkü siz garip bir şey yapmazsınız, yanlış bir şey yapmazsınız. İnsanlar sizi sever. Aydınlanmamış olanlar bile sizdeki bu saygınlığı göreceklerdir, siz çok saygınsınız çünkü kendinize dair kendi anlayışınız var. Bu çok basit bir şey ama onun da söylediği gibi, kimse bunu yapmaz. Zekanıza anlatın.

Şu anda bile bazı insanların içlerinde bu neşenin damladığını görüyorum ama bunu geliştirmelisiniz. Bunun içine girmelisiniz. Tüm bunları bir kenara bırakmak anlamsızdır. Aksi takdirde böyle gidersiniz.

Ve bu neredeyse hiç zaman almaz ya da neredeyse hiçbir şeye mal olmaz. Yanlış yapılan her ne ise, yanlış yapılmıştır, bitmiştir! Sadece bitirilmek için çünkü o artık ölüdür, o halde neden onunla uğraşalım? Sadece bitirmek için. Çünkü Ben size sert bir tonla bir şey söylersem, o orada kalmayacaktır. Eğer bunu nazikçe yaparsam da işe yaramayacaktır, çünkü size söylediğim gibi, bir cila var. Cilayı çıkarın, peki cila nedir? Cila, normlara dair tüm anlayışdır, yaşamın normlarına dair tüm anlayışdır. Çünkü bu durumda olsaydınız mutlu olacağınızı düşündünüz, bu yüzden bunu yapıyorsunuz. Çünkü böyle yaparsanız, sol kanal problemi diye bir korku olduğunu düşündünüz. Ama eğer zihnin tüm bu anlayışı, eğer onu ışığınızla, kendi bilgeliğinizle temizlerseniz, o zaman bu şeyin size tamamen yapışacağına [şaşıracaksınız]. Bu bilgelik size yapışacaktır.

O eski saçmalıkları unutun. Pek çok şeyi zaten kendiniz çözmüşsünüzdür, bilirsiniz, daha önce saçma olan pek çok şeyi. Ama tüm bu fikirlerin tanımlanması başarılmalıdır, başarılmalıdır, mesele budur. Bunların hepsinin saçma olduğunu biliyorsunuz. Ama bunun başarılması gerekir. Hazırlık budur. Işığa sahipsiniz, şimdi harekete sahipsiniz, ona doğru ilerliyorsunuz ama ışık burada değil. Sallanıyor, bazen şöyle düşüyor, bazen böyle düşüyor. Eğer ışığınızı düzgün bir şekilde sabitleyebilirseniz, sadece bu anlayışla, daha önceki normlar cehaletten kaynaklanıyordu ve şimdi bir Sahaja Yogi'nin ne olduğuna dair kendi normlarımıza sahip olmalıyız.

Ve bu normlar, bu normların size nasıl inanç gibi, maneviyata tümüyle bağımlılık gibi, vibrasyonlarınıza tümüyle bağımlılık gibi geleceğini anlatacağım. Yeni yaşamın tüm bu normlarını kabul etmeliyiz ama başarılmak için, yani başarılmak için demek istiyorum, görüyorsunuz. Sadece bir derste anlaşılmak için değil. Bu yüzden bunu size bu akşam anlatacağım ve yarın da bunun size gerçek “OLUŞ” oluşunu anlatacağım, tamam mı? Teşekkür ederim.

Tanrı sizi kutsasın.

Shri Mataji: Sadece söylemeye devam et, şimdi açıyor musun?

Sahaja Yogi: (duyulmuyor)

Shri Mataji: Pozisyonunuzu almak istemiyorsunuz, sorun bu. Daha iyi mi?

Söylediğim şey bu, görüyorsunuz. Bu hareket ediyor. Sadece şunu söyleyin, “Hiçbir şey olamaz. Hiçbir bhoot beni catch edemez. Bhoot'ları ben yakalayabilirim.” Gerçek bu.

Douglas Fry: Öğle yemeği servis edildi.

Shri Mataji: Hah?

Sahaja Yogini: Öğle yemeğinizi burada mı yemek istersiniz?

Shri Mataji: Yoksa başka bir yerde mi?

Sahaja Yogini: Yemek odasında. Bu çok güzel..

Shri Mataji: Güzel ya da değil, Ben bunu sizinle birlikte yapacağım.