Сахасрара Пуджа

Кабела, Италия – 5 май 2002 г.

Трябва да кажа, че днес е много велик ден - да честваме Сахасрара, пуджата на Сахасрара.

Отварянето на вашата Сахасрара е много уникално събитие. В целия свят имаше много малко такива хора - някои суфи, някои светци, някои хора в Китай и това беше всичко. Но на много малко, на много малко от тях беше отворена Сахасрара. Каквото и да казваха или да пишеха, никога не беше разбрано от хората. В действителност хората ги измъчваха, разпъваха ги и вършеха всякакви ужасни неща, защото не можеха да понесат някой да получи Реализация. 

Така че днес е велик ден, защото Сахасрара беше отворена колективно. Всеки от вас е получил това. А също и по целия свят има много хора, чиято Сахасрара е отворена. Разбира се, има нужда много повече от тях да разберат колко велико събитие е колективното отваряне на Сахасрара. След получаване на Реализация някои израснаха много, много израснаха. Те много добре разбраха Сахаджа Йога и развиха своята дълбочина, а съзнанието им е наистина велико осъзнаване на единението с Божественото.

Да бъдат едно с Божественото е най-голямата благословия за човешките същества. Досега те бяха човешки същества на по-ниско ниво на съществуване. Имаха проблемите на това ниво завист, омраза; всички съвременни проблеми - да се биеш с другите, да ги безпокоиш, да ги разрушаваш и да не ги обичаш. Всички тези проблеми съществуваха, защото тяхната Сахасрара не беше отворена. Затова главната ни задача е да отворим Сахасрара на хората по целия свят нещо, което е много просто, което всички можете да направите и то ще става по-добре, ако го правите колективно. Ако сте колективни, може да се справите много добре.

Също така в Сахаджа Йога дойдоха много хора, чиято Сахасрара беше напълно отворена и те почувстваха своята дълбочина. Най-напред трябва да почувствате вашата дълбочина. Ако не чувствате дълбочината си и не сте едно с вашата личност, която е толкова дълбока, няма да можете да се радвате на Себереализацията.

Преди всичко трябва да разберете себе си. Как можете да разберете другите хора, ако не разбирате себе си? Не можете. Така че най-напред Сахасрара трябва да бъде напълно отворена. Напълно означава цялостно единение с Божественото. Това не е трудно. Само трябва малко да медитирате и нещата ще се получат. Много съм щастлива да видя и да срещна в Сахаджа Йога хора, които са постигнали такава голяма колективност, а също се осъзнават като реализирани души.

А какво е съзнанието на реализираната душа? Това е, което трябва да разберем днес. Както казах, денят е много важен. Съзнанието е такова, че трябва да знаете какво става в този свят и как можете да му помогнете. Как да помогнете на хората да получат това съзнание. Докато не придобиете това пълно, цялостно познание за себе си, цялата сила и увереност в себе си, няма да можете да го направите. 

Денят на Сахасрара се чества именно, за да заздрави връзката ви с Божественото, така че съзнанието ви да стане абсолютно просветлено и да виждате правилно всичко.

Видях, че в много страни хората много, много бързо постигнаха това. Удивително е, че в Африка, за която се предполага, че не е толкова развита, нещата са добре, защото хиляди получиха Реализация. Мисля, че онези, които са развити, са отишли отвъд точката на извисяването. Това е точката, към която трябва да се върнат в своето развитие; състоянието, от което могат да се издигат. Така че хората, които макар да са получили Реализация, не се издигат толкова бързо, колкото хората, които все още не са така напреднали и модернизирани. Въпреки това обаче нещата се получиха, нещата проработи ха в толкова много хора и толкова много постигнаха своето издигане.

Но бих казала, че когато медитирате, а също и когато не сте в медитация, трябва да развиете състоянието на свидетел. Трябва да се опитате да разберете какво става, какво не е наред с вас, какво не е наред с другите и как можете да се справите. Само чрез вибрациите си можете да коригирате толкова много неща в страната ви, в семейството ви, навсякъде. И както виждате, Сахаджа Йога расте сега. Наоколо има такава нужда и такова желание да се получава Себереализация. Но има нещо важно - вашият подход трябва да бъде изпълнен с любов, изпълнен с разбиране. Хората идват от тъмнината на невежеството и трябва да навлязат в елемента, в природата на Божественото, което е ... може да се окаже много бляскаво за тях. Затова ако лека-полека развиете това искрено доброжелателство, тази любов към тях, сигурна съм, че можете да направите много повече, за да ги извисите. Вижте, няма никакъв смисъл да им се ядосвате, защото те са толкова невежи, не знаят какво правят. Както е казал Христос: "Те не знаят какво правят."

Това, което трябва да направите, е да ги накарате да разберат, че какво и да правят, че каквото и да е разбират, то все още не е достатъчно, не е пълно, както ако бяха реализирани души. Откривам, че дори след Реализацията хората имат проблем. Все още имат проблем с миналия живот, който е свършил, мъртъв е, но те все го влачат със себе си, а съзнанието, което е толкова просветлено, не им показва какво не е наред с тях.

Да видим, например, случая с егото. Егото е толкова развито. В западните страни, които са толкова развити, егото също е развито. И те трябва да разберат какво не е наред с тях. Това его идва от съзнанието, че сте нещо велико и че сте такива, че сте инакви, че родителите ви може би са велики, че притежавате голямо имущество или може би заемате много висока позиция, или каквото и да е. Може да идва от всичко и тази идея е против вашето осъзнаване, защото не е истина. Вие не сте нищо, което е моделирано от външни неща. А сте моделирани от собственото ви осъзнаване вътре във вас самите. Това съзнание трябва да расте. От къде? Трябва да разберете откъде получавате това его, от какво.

Вчера почувствах, че има много хора, които са доста надясно. Дясната страна не помага, тя ще ви създава проблеми, болести и няма никаква полза от десностранни Сахаджа йоги.

И така, най-главното е да разберете силата на любовта. Силата на любовта е най-висшата и най-великата и ако по един или друг начин се справите с гнева си, ако се откажете от вашата алчност, а също от егото си - ако можете да направите това, можете да бъдете в Сахасрара.

Вижте сега играта на егото. То спира по-нататъшното ви извисяване. На ниво его хората само се объркват, защото на ниво его само се придвижват наляво или надясно и могат да отидат или твърде наляво, или прекалено надясно. Могат да стигнат до някоя от тези крайности. 

Така че преди всичко трябва да коригираме егото си. Какво трябва да направим? Трябва да се наблюдаваме и да се присмивам е над себе си. Какво его имаме? По отношение на какво? Ние сме човешки същества, а сега станахме божествени. И с Божественото в нас, със светлината в нас трябва да разберем, че сме частица от Божественото, просто капка в океана от любов. Ако можете да намалите егото си, ако можете да го сведете до действителния "смисъл" на вашето същество, тогава то ще работи по-добре.

Намирам, че на Запад егото е много силно, много, много силно. И каквато и грешка да правят хората там, си мислят, че са прави, тъй като егото може да ви подкрепя по всякакъв начин. Докато, обратното - при хората, които се развиват, в страните, които все още не са развити, проблемът не е егото, а суперегото. Това може да бъде оправено. Егото е вашият собствен враг, създаден от вас. Така че трябва да се преборите с него и да разберете откъде идва. Може да е от страната, от семейството, отвсякъде. Затова най-напред трябва да се огледаме за егото. Ако е Сахасрара, трябва да влезем в нея.

Когато търсех начин за колективно отваряне на Сахасрара, разбрах, че егото у хората ме дърпа надолу. Трябваше да се преборя с човешкото его. Тъй като бях жена с много обикновени навици, без гордост, хората ме потискаха, казваха ми всякакви неща. Но разбрах, че това се дължи на тяхното его. И след като егото еволюира и се опита да доминира, може да се появят хитлеровци в дадена страна, всякакви такива ужасни хора могат да се появят по целия свят.

Така че първото нещо, което трябва да разберете, е, че никога не трябва да се подчиняваме на онези, които имат его. Разбира се, не трябва да се биете, а да имате вяра в себе си, че сте хора, които имат Себереализация. Много по-могъщи сте от тях. Моите сили действат само когато сте реализирани души. Ще се учудите, че те промениха много неща, които може да не се получат при хора с его.

Например онзи ден чух, че хора от Африка изведнъж станали невидими. Имаше преврат, а президентът е Сахаджа йоги. Той стана невидим, никой не можа да го открие. Защото такива хора са много отдадени. Толкова много са отдадени, че се възползват от Моите сили. Всички вие също би трябвало да използвате Моите сили на закрила. Закрилящата сила е много, много могъща, особено за хора, които са много "във" Сахаджа Йога, които са много "вътре". Така че преди всичко трябва да имате пълна вяра в себе си, че сте Сахаджа йоги, а не его. Сахаджа йоги означава, че не може да имате его.

Знаете, че работата с егото идва от различни източници. Но това трябва да бъде изчистено.

Както когато една река тече, всякаква мърсотия, боклук текат в нея. Но когато се срещне с морето, тя става море. Това трябва да стане по същия начин и с вас. За да станете морето, онова, което трябва да направите, е да забравите всички тези "притоци", които са идвали до вас, всички неправилни идеи, които идват във вас. Те могат да дойдат от всякакъв източник. Не зная как да ги нарека, защото списъкът с източниците е дълъг. Понякога хората са луди поради егото си.

И така, главното е как да наблюдавате и да бъдете свидетел на вашето его: как работи то, как разваля характера ви, как разваля връзките ви с другите, как ви прави глупави. Първото, което егото прави, е да ви направи глупави. И започвате да се държите по начин, който кара хората да си мислят: "О, ти си най-големият глупак, който е живял някога." Но това не помага, защото ако те вярват, че сте глупаци, какво ще се случи? Тъкмо обратното, ако имате мъдрост, ако имате мир, ако имате специалното качество да се наслаждавате на всичко в живота, а също и такъв колективен темперамент, нещата ще се получат. Хората ще бъдат впечатлени. Защото в тази светлина ще могат да видят собствената си глупост, собствения си фалш, всичко и ще разберат, че онова, което си мислят, не е истина. "Този човек е много по-дълбок от мен. Той притежава това, което аз нямам." Това е главното за всички нас. 

В Сахаджа Йога има хора, които са лидери. Това не означава, че те действително стават лидери, а означава, че имат по-голяма дълбочина. Ако я нямат, излизат. Ако имат тази дълбочина, тогава са лидери в смисъл, че другите ги виждат и наистина се радват, че са там. Така че във всичко можете откриете нещо за себе си. Особено лидерите, защото хората ги гледат и те са идеалът за тях. За Мен казват: "В края на краищата Майка е Майка, какво можем да постигнем като Нея?" Но от лидерите могат да научат урок и да започнат да разбират, че нещо е неправилно, че друго не неподходящо.

Преди всичко трябва да бъдете пример - пример за Сахаджа Йога. И това, което винаги съм ви казвала, е: "Освободете се от вашето его." То е най-лошото нещо, защото преди всичко носи гняв. Мислите си, че сте нещо велико и можете да правите това, можете да правите онова, защото сте Сахаджа йоги. Това не е вярно. Тъкмо обратното, станете безкрайно смирени, безкрайно смирени и вършете правилни неща. Повече няма да станете, никога повече няма да сте арогантни или изпълнени с гняв. Гневът си отива от вас напълно, напълно. Това ви дава равновесие, дава ви мъдрост, чрез която разбирате каква е вашата работа, защо сте на тази земя, защо тази енергия е дошла при вас, защо сте божии личности. Това е много, много голяма отговорност. Не е необходимо да се грижите за себе си, не. Божественото ще се грижи за вас. Абсолютно. Ще ви закриля, ще се грижи за вас, ще прави всичко, което е необходимо за вас. Но в случай, при условие, че имате его, тогава се откъсвате от реалността, от истината, превръщате се в много избухлива и арогантна личност. Това трябва да приключи. 

Сахаджа йогите са светци. Не светци, те са много повече от светци, защото могат да изразяват себе си по-добре. Имат сили в себе си, с които могат да са от полза, с които да покажат на другите хора, че сте толкова могъщи и че можете да се справите много по-добре отколкото си мислите.

Например, да приемем, че има проблем и целият свят е разстроен от това. Единственото е, че ако знаете как да бъдете свидетели, проблемът ще изчезне. По целия свят ще изчезне. Не може да остане.

Както виждате, светът днес е обхванат от суматоха и е пълен с неразумни хора, които се появяват, пълен е с кавгаджии, с доминиращи хора, които налагат властта си. В същото време, ако просто гледате на това от състоянието на свидетел, то ще изчезне. Защото сте много силни, вие сте много могъщи. Но преди всичко знайте, че трябва да притежавате умението да използвате силите. Ако имате инструмента в себе си, можете да го направите. Но не можете да направите това с вашето его. Егото е най-голямата пречка за издигането ви. Знаете, че то е разположено на мястото, което трябва да пресечете, за да стигнете до Сахасрара. Иначе е много лесно да разчупите Сахасрара. Но ако имате его, вече сте се изгубили в него.

И така, срещу подобни неща човек трябва да разбере, че трябва да се наблюдава. Егоист ли е? Какво мисли за егото? Егото е много ограничено. То ви прави ограничени и не виждате предназначението на вашия живот. Защо сте станали реализирана душа? Не разбирате, просто сте въвлечени в своите работи, в своето семейство, в своите деца, във вашите ... нещо такова. Много ниско. А ако имате, ако имате лишен от его характер, тогава сте много ефективни - всички сили работят.

Видяла съм, че енергията на Сахасрара е толкова велика. В някои хора е направила чудеса. Те са я използвали по велик начин. Но поради егото толкова много хора все още не са на онова ниво, на което можем да кажем, че са Сахаджа йоги.

Ето затова съм тук, за да ви кажа всичко това. В онези дни, когато светците се появиха, нямаше кой да ги води, да им каже нещо. Напротив, бяха разрушени от обкръжението, а хората така и не разбраха защо светците нямат его, защо са толкова смирени. И хората злоупотребиха с тях.

Но сега имате сили. Трябва да знаете как да ги използвате. Но това, че имате силите, не бива в никакъв случай да раздува егото ви. Обратното, трябва да бъдете смирени. Имате силата да бъдете смирени. И ако можете да сте смирени и да разбирате, че хората все още не са реализирани души, че са на по-ниско ниво, че все още егото им здраво ги държи и че са на по- ниско ниво, то те ще трябва да се извисят. Когато разберете това, тогава не само ще изпитвате съжаление, но и ще го разбирате и чрез Божественото при вас ще се появи помощта, която ще разреши вашите проблеми.

Откривам, че повечето от вас понякога имат проблеми от много естество. И тогава се учудвам защо такива проблеми ви безпокоят. Вижте, толкова сте могъщи. Така че трябва да знаете какви сили има в Сахасрара. Има хиляда енергии, хиляда енергии има във вас, които са просветлени. Ако можете да разберете това, ще разберете, че едва ли има полза от егото, след като имате толкова многобройни сили във вас, които не сте използвали и които би трябвало да използвате. Но поради егото не можете да го направите. С любовта - можете. С любов можете да се справите и да направите много неща.

И така, днес би трябвало да помоля всички ви да дадете обет: "Няма повече да даваме шанс на егото си. Ще се откажем от него. Ще се откажем от нашето его." Защото няма никакъв смисъл, то е пречка помежду ни. Когато Сахасрара иска да работи, не може поради наличието на препятствие - егото. Така че е по-добре да нямате его поради нищо. Може да си добър певец, може да си всякакъв в живота, може би голям човек или каквото и да е, както и да се нарича. Това няма никакво значение. Това, от което днес имаме нужда, са хора без его и в които енергията тече напълно свободно.