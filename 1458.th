17 March 1985
Our Maryadas
Birthday Puja
Kew Ashram, Melbourne (Australia)
Talk Language: English | Transcript (English) - VERIFIED

วันนี้แม่มีความสุขมาก ที่ได้เห็นลูกทุกคน มาร่วมฉลองวันเกิดแม่ พร้อมกับมีการจัดโปรแกรม ระดับประเทศในวันเดียวกัน เป็นสองงานที่เข้ากันดี ในเดือนมีนาคม ช่วงฤดูใบไม้ผลิในอินเดีย หรือมธุมาส ที่คุณร้องเพลงมธุมาส พวกเรารู้ว่าวันที่ ๒๑ มีนาคม เป็นวันที่กลางวัน และกลางคืนยาวเท่ากัน เป็นสิ่งที่มีความสมดุล และเป็นศูนย์กลาง ของทุกราศีในโหราศาสตร์ มีศูนย์กลางมากมายที่ แม่ต้องทําให้สําเร็จ นอกจากนั้นสถานที่แม่ถือกําเนิด อยู่บนเส้นทรอปิกออฟแคนเซอร์ พวกคุณอยู่บนเส้น ทรอปิกออฟแคปริคอร์น และเอเยอร์สร็อค อยู่บนเส้นทรอปิกออฟแคปริคอร์น อยู่ตรงศูนย์กลางพอดี แม่ต้องทําให้เกิดความสมดุล หลายๆอย่างรวมกัน ดังนั้น หลักสําคัญแห่ง ความก้าวหน้าทางจิตวิญญาณ คือการอยู่ในช่องกลาง อยู่ในความสมดุล อยู่ในอาณาเขตของศูนย์กลาง การอยู่ภายในขอบเขตของ ทางสายกลางนั้นเป็นหลักสําคัญ แล้วอะไรจะเกิดขึ้น หากเราไม่สามารถอยู่ในขอบเขต ของอาณาเขตได้ เราก็จะติดขัดที่จักร ถ้าเราสามารถที่จะอยู่ทางสายกลาง ได้เราก็จะไม่มีวันที่จะติดขัด หลายคนถามว่า ทําไมเราจะต้องตั้งตนในอาณาเขตดังว่า เมื่อเราอยู่ในขอบเขต ความประพฤติที่เหมาะสม อันเป็นขอบเขต ของอาศรมที่สวยงามแห่งนี้ และเมื่อมีใครมาทําร้ายคุณ ในทุกทุกด้าน ทุกๆ ด้านของวอยด์ หากคุณเดินออกนอกวอยด์ คุณก็จะติดขัดทันที นั่นคือเหตุผล ที่คุณจะต้องรักษาขอบเขตของคุณให้ดี มันอาจเป็นสิ่งที่ยาก เมื่อคุณมีสองปัญหา ปัญหาแรกคืออีโก้ ปัญหาที่สองคือเงื่อนไข ตอนนี้ เงื่อนไขของชาวตะวันตก ไม่เป็นปัญหานัก แต่อีโก้สิ เป็นปัญหาอย่างมาก มีความซับซ้อนมากในปัจจุบัน แม่มองเห็นถึงความซับซ้อน ในหลายรูปแบบของอีโก้ ที่พวกเรามีอยู่ เช่น บางอีโก้ก็หยาบ คล้ายกับสไตล์ของโกมีนี ที่ค่อนข้างแห้งแล้ง สังเกตเห็นได้ชัด และไม่ว่าใครก็อยากประณาม คนนั้นนั่นแหละ หากเราไม่แก้ไขอีโก้ในลักษณะนี้ เราเองจะถูกทําลายอย่างสิ้นซาก แต่อีโก้ ถ้ามันเป็น ของคนที่โง่เขลา เขาก็จะปฏิบัติตนเช่นนั้น เพียงแต่เขาจะไม่รู้ ถึงวิธีการซ่อนอีโก้ของเขา อย่างแนบเนียน แต่อีโก้แบบชาวตะวันตกนั้น เป็นอีโก้ที่สลับซับซ้อนมาก ไม่ว่าจะเป็นตัวภาษา ทุกสิ่งทุกอย่างก็สลับซับซ้อนไปเสียหมด เช่น ภาษาอังกฤษ เราพูดว่า "ฉันเกรงว่า ฉันต้องตบหน้าของคุณ" "ฉันขอโทษนะ ที่ฉันต้องฆ่าคุณ" ช่างเป็นสิ่งที่ชั่วร้ายเสียจริง คุณเห็นไหม เมื่อคุณพูดว่า "ฉันขอโทษ" มันเสมือนกับ คุณได้วางชอคโกแลต ไว้ข้างบน เพื่อเคลือบถ้อยคํา โหดร้ายคํานั้น ใช่ไหม เป็นเพียงการอําพราง คุณต้องทําความเข้าใจ เราจะต้องเผชิญหน้า กับสิ่งที่เราเป็น เราไม่สามารถเผชิญหน้ากับสิ่งอื่น แต่นี่คือสิ่งที่เกิดขึ้นกับ ความสลับซับซ้อนทั้งหลาย ที่เราหลีกเลี่ยง การเผชิญหน้ากับตัวเราเอง วันนี้ เป็นวันแห่งการเฉลิมฉลอง ดังนั้นเราควรจะเข้าใจ ด้วยอารมณ์ขันทั้งหลาย ความโง่เขลานี้ที่เราเรียกว่า อีโก้คืออะไร เข้าใจในแบบมีอารมณ์ขัน ไม่ใช่แบบที่จริงจัง และแม่ ก็ไม่ได้ต้องการให้ คุณรู้สึกผิดอีก ที่แม่อธิบาย ให้คุณฟังเมื่อเช้านี้ ถึงวิธีการที่ อีโก้เปลี่ยนเป็น จักรวิชุดดีด้านซ้าย แม่หมายถึง ก่อนที่แม่จะไปที่ห้องโถง สติของแม่อยู่ที่ห้องโถงแห่งนี้ และแม่ก็รู้สึกมีก้อนโตตรงนี้ มันเจ็บปวดรวดร้าวมาก แม่หมายถึง ความรู้สึกนี้มันมีอยู่ตลอดเวลา ตั้งแต่ที่แม่มาอยู่ในประเทศ ฝั่งตะวันตก คุณคิดภาพออกไหม มันไม่เคยหายไปเลย จักรนี้จึงทํางานตลอดเวลา แย่จริงๆ ที่ตอนนี้ จักรของวิษณุมายาเหนื่อยล้ามาก ดังนั้น จริงๆแล้วมันเกิดอะไรขึ้น เราควรจะเห็นกายภาพของมัน เป็นเรื่องสําคัญที่คุณควรจะเข้าใจ คุณจะเห็นได้ว่าในวัยเด็ก เมื่อคุณถูกสอน ในสังคมนี้ที่หล่อหลอมให้คุณ เป็นคนกล้าแสดงออก คุณต้องบรรลุอย่างใดอย่างหนึ่ง ความสําเร็จนี้นั่น ดังนั้นความคิดเรื่องความเป็นคน เข้มแข็ง ก็ได้ปลูกฝังในตัวคุณ ว่าหากต้องจําทนกับอะไรบางสิ่ง มันเป็นลักษณะของความอ่อนแอ ลองนึกดู ในประเทศที่เป็นคริสเตียน การมีขันติธรรมเป็นส่วนที่ดีสุด "ฉันขอโทษนะ ที่ฉันกําลังจะฆ่าคุณ" ทํานองนั้น ในประเทศที่เป็นคริสเตียน เป็นหลักการว่า หากคุณยอมทนทุกสิ่งทุกอย่าง มันแสดงถึงความอ่อนแอ มันเป็นความอ่อนแอ ถ้าเราถูกใครบางคนบงการ คุณจะไม่มีวันประสบความสําเร็จ หากปล่อยให้ใครบงการชีวิต ดังนั้น นอกเสียจากว่า คุณจะถูกครอบงํา คุณไม่มีทางเชื่อฟังใคร เช่นนี้แหละ ต้องมีใครสักคน ที่มีอํานาจสูงพอที่จะครอบงําคุณ ครอบงําโดยสิ้นเชิง เหมือนเช่นที่ฮิตเลอร์ทํา จากนั้น คุณก็จะเริ่มเชื่อฟัง ไม่เช่นนั้นแล้ว ทุกคนก็จะมีอีโก้ตัวใหญ่ๆ แม่เคยเล่าเรื่องคนเก็บขยะแล้ว ทุกๆคนมีอีโก้ที่ใหญ่มากๆ ทุกๆคนต้องการมีหนทาง เป็นของตนเอง เมื่อในวัยเด็ก คุณตามใจลูกของคุณมากเกินไป ตามใจเสียจนเคยตัว ตลอดเวลาคุณกอดพวกเขา ประคับประหงมพวกเขา เมื่อคุณเอาใจเขามากเกินไป ลูกๆของคุณก็จะเป็นคนเอาแต่ใจ คิดถึงแต่ตัวเองตลอด และยิ่งไปกว่านั้น ถ้าคุณสอนพวกเขาว่า ไม่ต้องอดทนกับอะไรทั้งนั้น พวกเขาก็จะเป็นเด็กดื้อ และไม่รู้ว่า จะเชื่อฟังคนอื่นอย่างไรดี อีโก้ไม่รู้จักการเชื่อฟัง คําสอนใคร เพราะถือว่านั่นเป็นจุดอ่อน การเชื่อฟังคําสอน เป็นจุดอ่อนที่ต้องกําจัด ดังนั้น อีโก้ที่น่าสงสารนี้มีข้อจํากัด เช่นว่า อีโก้เป็นลูกโป่ง ที่มีเนื้อที่จํากัด แต่ถ้ามันแตกแล้ว คุณจะกลายเป็นอัมพาต และโรคประเภทนั้น มันระเบิดออกได้ แต่มันก็มีความยืดหยุ่นเช่นกัน เมื่ออีโก้เริ่มที่จะมีมากเกินกว่า เงื่อนไข หากเป็นเช่นนั้น เงื่อนไข ก็สามารถที่จะมี เพิ่มขึ้นไปสู่อีกจุดหนึ่งซึ่งอยู่ตรงนั้น ดังนั้นการกําจัดอีโก้ออกไป ผู้คนจึงเริ่มดื่มแอลกอฮอล์ หรือเสพยา เพื่อผลักดันอีโก้ไปด้านหลัง เป็นการเพิ่มเงื่อนไข เพื่อที่จะลดอีโก้ลงมา ดังนั้น คุณจะยืนอยู่ตรงกลาง จากนั้นคุณจะเกิดอาการเมาค้าง และคุณก็จะแก้ปัญหาแบบนี้เรื่อยไป คุณเห็นไหมมันก็จะผ่านพ้นไปได้ นี่เป็นการแก้ไขแบบปัจจุบัน ในการที่พวกเขาใช้ ในการควบคุมอีโก้ ไม่เช่นนั้นแล้ว อีโก้ก็จะมีมากเกินไป เมื่อใครบางคนพูด บางสิ่งบางอย่างกับคุณ แทนที่คุณจะยอมรับมัน สมมุติว่า คุณพบว่าคุณไม่สามารถ หาแก้วใบหนึ่งให้แม่ เรื่องอันแสนธรรมดาเช่นนี้ แต่มันทําให้คุณรู้สึกขัดเคืองใจ อย่างเงียบๆ ทําไมคุณถึงรู้สึกเช่นนั้น เพราะว่ามันมีอีกที่หนึ่ง ที่อีโก้สามารถที่จะไปได้ เมื่อคุณคืนสู่สภาพปรกติ คุณจะเห็นว่า มันข้ามไปที่จักรวิชุดดี เมื่อมันถูกกดไว้จากอีกด้านหนึ่ง มันจะกลับไปที่วิศุทธิ และคุณก็จะรู้สึกได้ที่ วิชุดดีซ้าย ไม่ใช่สิ่งอื่นเลย นอกจากอีโก้ ล้วนๆเชื่อแม่เถอะว่า คืออีโก้เท่านั้น เพราะว่า มันไม่มีทางออกทางอื่น มันจึงไปที่จักรวิชุดดีซ้าย อีโก้จึงทําให้ คุณโกรธเคืองและคิด ยิ่งคิดยิ่งมีอีโก้มากขึ้น คุณเติมเต็มฝั่งซ้ายของคุณ และก็โกรธขึ้งไม่พูดจา คุณไม่เคยเผชิญหน้ากับมัน แต่ตอนนี้ ถึงเวลาที่ควรจะมาเริ่มปฏิบัติจริง ทางสายกลางจะเกิดขึ้นได้ โดยการอยู่กับความเป็นจริง คุณจําเป็นต้องพัฒนานิสัยของคุณ สมมุติว่าบางอย่างผิดพลาดไป บอกตัวเองว่า "ใช่แล้ว มันผิดพลาดไป" เพราะว่าฉันทําผิดเอง เอาล่ะ ทําไมฉันถึงทําผิดเช่นนั้น เป็นเพราะสิ่งนี้ ดังนั้น ครั้งต่อไปอย่าให้เกิดขึ้นอีก แต่ง่ายมาก จงเลี่ยงออกจากทุกๆอย่าง จงมาเผชิญกับสภาพความจริง จงยินดีที่จะเห็น อัตตาของตัวคุณสลดลง มันเป็นอาการจมปรัก ต่อไปคนอื่นก็จะรู้สึกทํานอง เดียวกันว่า "อ๋อ เขารู้สึก "ฉันเสียใจที่ได้ฆ่าคุณ" เห็นไหม เขารู้สึกเสียใจ กับเหตุการณ์ที่เกิดขึ้น" ใช่ แม่เข้าใจ มันมากเกินไป สําหรับความคิดของคนตะวันตก แต่มันมีกฎหมายมากมาย ที่ให้อภัยคน ที่ไม่น่าจะได้รับ การให้อภัยเอาเสียเลย พวกเขาพยายามให้อภัยผู้คน เป็นเพราะวิชุดดีฝั่งซ้าย ที่เหลวไหลนี่เอง ที่เย้าย้วนให้ไปฝั่งซ้าย แม่รู้สึกสงสารผู้คนเหล่านั้น ที่ไม่สมควรได้รับการให้อภัย เช่น มีคนหนึ่งที่ฆ่าผู้คนมากมาย เอาพวกเขา เข้าไปไว้ในห้องอบแก๊ซ ตอนนี้เขาถูกจับ และกลายเป็นภาระแล้ว การที่นักโทษ ถูกกักขังไว้ที่ใด ที่หนึ่ง มันเป็นภาระที่ใหญ่มาก เพราะว่าพวกเขาต้องปิดทุกสิ่ง ทุกอย่างให้มิดชิด จะได้หลบหนีไปไม่ได้ ไว้ตรงนั้นตรงนี้ ที่จะเก็บ เฉพาะคนเลวทรามไว้ที่นั่น เป็นสิ่งที่ยากมาก สําหรับชาวอังกฤษ แต่พวกเขาได้เก็บ นักโทษคนหนึ่งไว้ แม่ลืมชื่อเขาไปแล้ว คนชั่วร้ายมากคนหนึ่ง ตอนนี้ เขาอยู่ที่นั่น และอายุมากแล้ว ปล่อยให้เขาตายที่นั่นเถอะ มีอะไรต้องสงสาร แค่แขวนคอเขา และจบเรื่องกัน เขาฆ่าคนมากมาย ไม่ แต่คุณจะทําอย่างนั้น ได้อย่างไร คุณต้องเก็บคนชั่วร้ายไว้ที่นั่น แม้ว่าเขาจะใช้เงิน มากมายเท่าไหร่จากพวกเรา แม้ว่าเขาจะเคยฆ่าคนเป็นพันๆคน ในห้องอบแก๊ซ เขาเป็นคนที่ร้ายกาจมาก ดังนั้น ไม่ควรเห็นใจเขา ในกฎแห่งสิ่งศักดิ์สิทธิ์ เขาควรจะจบชีวิตในทันที เขาทําให้สิ้นเปลืองทุกวัน แต่เมื่อกี้ แม่ได้อ่านบทความ ที่แสดงความเห็นใจแก่เขา "ในตอนนี้ เขาจะทําอะไรผิดอีก หรือ?

ทําไมถึงไม่ปล่อยเค้าไว้คนเดียวเล่า?" นี่เป็นวิธีที่คุณตกเป็นเครื่องมือ ของคนชั่วร้ายโดยใช้วิชุดดีซ้าย ของคุณเป็นอันดับแรก ดังนั้น วิชุดดีซ้ายไม่ใช่ สิ่งใดเลย แต่เพียงเป็น อีโก้ทั้งนั้น แล้วคุณจะก้มหัวลงแบบนี้ คุณจะเดินแบบนี้ ตอนนี้ คุณอยู่กับวิชุดดีซ้าย ถึงแม้ว่าคุณจะมี ปัญหาด้านสุขภาพหลายประการ แต่ที่เลวร้ายที่สุด คือ ความบ้าคลั่ง เมื่อวันก่อน มีคนหนึ่งเล่าให้แม่ฟังว่า ผู้คนอายุราว ๔๐ ปี ที่ประเทศอเมริกา เกิดอาการบ้าได้อย่างฉับพลัน และมันเป็นโรคที่ร้ายแรงมาก เช่นเดียวกับ พวกเขาเป็นโรค ที่ร้ายแรง เรียกว่า โรคเอดส์ มันแพร่ระบาดเช่นเดียวกัน แม่ต้องบอกกับพวกคุณ ในฐานะแม่อย่างชัดเจนว่า เหล่านี้มีสาเหตุมาจาก วิชุดดีซ้ายนั่นเอง อย่าไปหลงกับสิ่งเหล่านั้น ถ้าคุณมีอีโก้ เป็นเพราะวิชุดดีฝั่งซ้าย เผชิญหน้ากับตัวเอง เช่นเดียวกับ ความคิดของวอร์เรน ในวันนี้ เขามาหาแม่และพูดว่า "ในประเทศอินเดีย เมื่อเราไปไหน เราจะคิดว่า เมื่อเราแนะนําสิ่งใดก็ตามแก่เขา เขาจะพูดก่อนว่า "ไม่ ไม่นะ" คุณจะเห็นอย่างแท้จริงว่า "ไม่ ไม่" นั้น เพราะว่าพวกเขาได้รับการเลี้ยงดู สั่งสอนมาในวิธีที่ต่างออกไป เห็นไหมว่า พวกเขาถูกสั่งสอนมาให้เผชิญหน้า นี่แหละทําให้คนอินเดีย มักไม่มีความรู้สึกผิด ถ้าพวกเขารู้สึกผิดเมื่อใด แสดงว่า พวกเขาได้รับวัฒนธรรมตะวันตก เพราะพวกเขาไม่เคยรู้สึกผิด ดังนั้น เมื่อพวกเขา ปฏิเสธบางสิ่ง ร้อยละ ๙๙ จะไม่ได้ มาจากคนที่อยู่ในเมือง พวกเขามีนิสัยเช่นเดียวกับ... เพราะว่าคุณได้อวยพร เขาอย่างดี แต่ในหมู่บ้าน คุณจะเห็นว่าพวกเขาบอกตัวเอง "ไม่ ไม่ ฉันจะทําเช่นนั้น ได้อย่างไร? ตกลง ถ้าฉันทําเช่นนั้น ฉันควรที่จะแก้ไขมัน "ไม่ ไม่" มันเริ่มประโยค ด้วยคําว่า "ไม่ใช่" แต่ชาวตะวันตก เขาอาจะได้ยินคําว่า "ไม่ ไม่" และเขาจะคิดว่า "คนนั้นกําลังต่อยอีโก้ของฉัน" เพราะว่า อีโก้ ชอบที่จะครอบงําผู้อื่น อีโก้ชอบคิดว่า ตัวเองจัดการได้ ดีกว่าคนอื่น คิดว่าพวกเขาสะอาดกว่าคนอื่นๆ อยู่เหนือกว่าคนอื่น อีโก้ทั้งนั้นที่จะคิดเช่นนั้น คุณเห็นไหม? และพัฒนาคุณให้ไปอยู่เหนือขึ้นไป เช่นเดียวกับลูกโป่ง หรือแหวนที่มันระเบิด คุณสามารถควมคุม ได้แต่ภายนอกเท่านั้น และนั่นเป็นเหตุผล ที่คุณไม่ต้องการให้อากาศออกไป เพราะว่าคุณรู้ว่า คุณจมปรักกับตัวเอง ดังนั้น คุณจะใช้ชีวิต อยู่กับมันเช่นนั้น และเริ่มที่จะคิดว่า คุณรู้มันดีกว่าใคร ใครพูดอะไรกับคุณ คุณรู้สึกเจ็บปวด วิชุดดีซ้ายเช่นเคย หากแม่พูดอะไรซักอย่าง ก็ติดวิชุดดีซ้ายอีก ดังนั้น การที่คุณอยู่ในประเทศ ตะวันตก คุณมีกระเป๋าเงินติดตัวมาอยู่แล้ว เราควรที่จะเผชิญหน้า กับสิ่งที่เราเป็น ตอนนี้ กระเป๋าเงินอยู่ที่นั่น ฉันจึงพูดอะไรก็ได้ ถึงแม้แม่จะพูดตอนนี้ คุณก็ไม่ควรที่จะรู้สึกผิด มาดูกัน ไม่รู้สึกผิด เป็นจิตวิญญาณของคุณ คุณควรจะเห็นตัวคุณเองได้ และกําจัดมันทิ้งไป ถ้าคุณมองในมุมมองของ จิตวิญญาณ คุณจะเคลียร์ตัวเองได้ จากสิ่งที่คุณสะสมมานมนาน วิชุดดีซ้าย เป็นปัญหาปัจจุบัน ของสังคมตะวันตก ปัญหาทั้งหมด มาจากวิชุดดีซ้ายทั้งนั้น แต่ไม่ใช่ว่า มันจะไม่มีทางทําให้มันลดน้อยลง ในทางตรงกันข้าม ในทุกขณะ วิชุดดีซ้ายสามารถเข้าไป ในอีโก้ได้ แม่เห็นว่า มันเป็นเรื่องปกติ สําหรับชาวตะวันตก ผู้คนเดินไปข้างหน้า ทุกอย่างก็ยังเรียบร้อยดี แม้แต่ในเมืองของประเทศอินเดีย พวกเราก็เห็นมาแล้ว คุณแต่งตั้งให้พวกเขา เป็นผู้จัดการมรดก พวกเขาจะกระโดดขึ้นหลังม้าทันที แม่พูดว่า "พวกเขาจะกระโดด ขึ้นหลังม้าจากไหน แล้วอีโก้มาจากไหน?" มันจะเก็บอยู่ที่นี่ เห็นไหม? ทันที ที่พวกเขาได้เป็น ผู้จัดการมรดก ทุกอย่างก็จะกลับมา และพวกเขาจะนั่งราวกับจอห์น กิลปิ้นบนอานม้า ที่วิ่งอย่างรวดเร็ว และเริ่มมองมาที่พวกเขา แล้วถามว่า พวกเขากําลังจะไปไหน? พวกเขาอยู่ที่นั่น และหายตัวไป ราวกับกลร่องหน แค่ไม่เข้าใจว่า ทําไมมันเกิดขึ้นเช่นนั้น แต่หลังจากที่มองปัญหา อย่างทะลุปุโป่ง แล้วพบว่า แค่แม่เข้าไปในห้องโถง แม่ก็เห็นคุณติดที่วิชุดดีซ้าย แต่มองไปที่เด็กๆสิ คุณจะเห็นว่าในวัยเด็ก พวกคุณไม่เคยสอนเขาเลย ตลอดเวลา คุณจะพูดว่า "ขอโทษๆ" พวกพาร์ซี่ในอินเดีย ได้รับผลกระทบอย่างมาก จากพวกคุณ ในตอนเช้า เราไม่เคยต้องการ ที่จะพบพาร์ซี่เลย เพราะว่าช่วงเช้าตรู่ เขาจะมา และพูดว่า "ผม ขอโทษๆ" ซึ่งไม่ใช่เป็นสิ่งที่เป็นมงคลเลย "มาฟ กะโร มาฟ กะโร" แล้วผู้คนก็จะพูดว่า "บาบา คุณมาในช่วงบ่ายเถอะ นี่ไม่ใช่ช่วงเวลาที่ดี ในตอนเช้า เราจะไม่เริ่มด้วยสิ่งนี้" เราจะไม่พูดเช่นนี้ มันไม่เป็นมงคลเสียเลย คุณเปิดประตู และพบว่าใครบางคนยืนอยู่ "มาฟ กะโร" เพื่ออะไร แล้วฉันได้ทําอะไรลงไป คุณทําอะไรลงไป คุณถึงได้พูดเช่นนี้ ตลอดเวลา คุณอยู่ในอารมณ์ที่ รู้สึกผิด และต้องขอโทษ เพื่ออะไรกัน คุณเห็นมั๊ย คุณไม่ต้องการที่จะเห็น หน้าที่รู้สึกผิดเช่นนั้น ในตอนเช้าใช่มั๊ย? คุณต้องการสิ่งที่สวย และดีงามมาพบปะทักทายคุณ แต่นี่ "มาฟ กะโร มาฟ กะโร ผมขอโทษๆๆๆ" มันเป็นเรื่องปกติมากๆ ที่เราไม่ต้องการเห็น พาร์ซี่ในตอนเช้าเช่นนี้ เหตุผลก็คือ ถ้าคุณเห็นพวกเขาในตอนเช้า ตลอดทั้งวัน คุณจะอยู่ในอารมณ์ไม่ดี เมื่อคุณได้พบ กับใครบางคนที่รู้สึกผิด แต่ไม่ใช่การขอโทษ พวกเขาเป็นคน ที่มี อีโก้สูงมากต่างหาก ถ้าคุณลอง ศึกษาบุคลิกภาพของ พวกเขา พวกเขาจะเป็นคนที่ติดอีโก้ ดังนั้น พวกเราต้องเข้าใจว่า เมื่อเราต้องการที่จะจัดการ กับอีโก้นั้น เราจะต้องจัดการกับมันโดยตรง เราไม่ใช่เป็นอีโก้ เราเป็น จิตวิญญาณ จัดการกับมันโดยตรง "เข้าใจละ มันเป็นสิ่งที่ผิดพลาด ดังนั้น ฉันจึงไม่ได้เป็นคนทําสิ่งนี้ แต่ร่างกายเป็นคนทํา ลองมาทางนี้ สิ ไม่ ไม่ จงกลับสู่สภาพปกติเสียทีซิ" คุณพูดกับตัวเองว่า "ไม่ ไม่ จงกลับสู่สภาพปกติเสียทีซิ" นั่นคือวิธี ที่เราจะจัดการกับอีโก้ เพราะว่าคุณพบว่า นี่เป็นสิ่งที่ทําให้ฉันหวาดกลัว นี่เป็นวิศุทธิซ้ายใช่มั๊ย เพราะว่า เมื่อฉันคิดถึงโรคนี้ สติของฉัน ก็จะวิ่งไปที่วิชุดดีซ้าย ลองคิดดู ว่าผู้คนกําลังจะกลายเป็นบ้า และคนส่วนใหญ่ที่แม่พบ ก็เป็นคนที่มีอีโก้สูง กลายเป็นคนโง่เขลาเพราะสิ่งนี้ พวกเขาโง่เขลา พวกเขาทําในส่งที่โง่เขลา และพวกที่มีอีโก้ จะเป็นคนที่เสพยา และดื่มแอลกอฮอล์อย่างมาก เพราะพวกเขาสามารถทนได้ สมมุติว่า คนหนึ่งเป็นคนที่มีเงื่อนไขสูง สมมุติว่า ผู้ชายคนหนึ่งถูก ครอบงํา หันไปดื่มแอลกอฮอล์ เขาจะตายในเร็วไวนี้ และเขาจะไม่มีชีวิตอยู่ต่อ เพราะเขาทุ่มทุกอย่างมาที่ฝั่งนี้ แต่พวกที่มีอีโก้สูง จะสามารถอดทนได้ แม่หมายถึง คนที่ไม่มีอีโก้อย่างคนอินเดีย ถ้าเขาดื่มวอดก้า เขาจะถูกพัดไปจากชายหาด แน่นอนที่สุดว่า จะไม่มีทาง ได้เจอเขา และเขาจะหายไป แม้ในแผนกของหาย เราก็จะไม่มีวันได้เจอเขา มีแต่อีโก้ของคุณ ที่สามารถทนทาน กับเงื่อนไขได้ และนั่นเป็นสิ่ง ที่คุณจะจัดการกับมันได้ คุณเห็นไหม ว่าทําไมผู้คน ถึงสามารถดื่มแอลกอฮอล์ได้ มันไม่ได้เกี่ยวกับอากาศ ที่เหน็บหนาวหรือว่าอะไรเลย มันเกี่ยวกับที่อีโก้มากกว่า ตอนนี้ เมื่อคุณเรียกมันว่าฝั่งซ้าย บางครั้ง คุณอาจะทําสิ่งพลาดครั้งใหญ่ แต่คุณรู้สึกว่าไม่ได้ทํา คุณอาศัยอยู่กับเรื่องพิศวง เพราะว่า นั่นเป็นคําแก้ตัวกับอีโก้ของคุณ เพราะว่า โดยพื้นฐานแล้ว ชาวตะวันตกเป็นคนที่มีอีโก้สูง เราต้องยอมรับความจริงสิ่งนี้ เราไม่ได้เป็นชาวตะวันตก เราอาศัยอยู่ในดินแดนแห่งพระเจ้า ดังนั้น อย่ารู้สึกผิด เราไม่ใช่เป็นชาวตะวันตก สําหรับแม่แล้ว คุณไม่ได้เป็นคนอินเดียเช่นกัน หรือไม่ได้เป็นคนอังกฤษ คนออสเตรเลีย แต่คุณเป็นลูกของแม่ แต่บางอย่างก็ยังค้างคาใจ คุณควรจะต้องระวัง กับสิ่งที่แม่จะบอกคุณ ซึ่งมันจะเกิด กับพวกคุณ ทุกคนทีละนิด แต่ไม่มาก ดังนั้น คุณต้องระวังตัวไว้ มันเป็นเรื่องภายนอก นอกเหนือจากภาพลวงตา ที่คุณพยายามหนีออกมา คุณจะพบว่า ผู้คนที่คิดว่าเขาเป็นคนฝั่งซ้าย เป็นคนที่ถูกครอบงําเท่านั้น เพราะพวกเขาโดนครอบงําเอง นั่นเป็นเหตุผลที่ เขาเป็นคนฝั่งซ้าย ไม่เช่นนั้นแล้ว พวกเขาก็ไม่ใช่ ด้วยอารมณ์แล้วพวกเขาก็ไม่ เพราะว่ามันไม่ใช่ประเพณี และไม่ใช่เงื่อนไขที่ยอมรับได้ ไม่ใช่เลย ไม่เคยมีเงื่อนไขใดๆ กับพวกเขามาก่อน จึงไม่ค่อยมีคนฝั่งซ้าย ในตะวันตกเท่าไร ไม่ค่อยได้พบ ดังนั้น เราจึงมีคน ซึ่งมีอีโก้ แต่ก็ถูกครอบงํา การครอบงํานี้ก็ไปควบคุมอีโก้ และทํางานผ่านอีโก้ ทําให้พวกนั้น น่าอันตรายกว่า คนฝั่งซ้ายธรรมดา คุณได้เห็น คนฝั่งซ้ายธรรมดาที่ถูกครอบงํา เขาเสียชีวิตอย่างรวดเร็ว หรือไม่ก็มีปัญหามากจากตัวเขาเอง ร่างกายเจ็บป่วย เกิดปัญหาจากตัวเอง แต่เมื่อคนที่มีอีโก้ และถูกครอบงําด้วย เขาก็จะกลายเป็นคนที่ มีปัญหามาก ต่อคนอื่นๆ ในอินเดีย ถ้าคนดื่มเหล้า คุณก็จะประหลาดใจ เขากลายเป็นคนน่ารัก อ่อนโยนมากๆ เงียบมาก และ ดีมาก แม่หมายความว่า ผู้หญิงบางคนบอกแม่ว่า "เราต้องการให้เขาดื่ม เพราะพวกเขาเป็นคนดีขึ้น" แต่ที่นี่ไม่เป็นเช่นนั้น พวกเขากลายเป็นคนรุนแรง ทําไม เพราะเขามีอีโก้อยู่แล้ว เป็นทุนเดิม แล้วเมื่อพวกนี้เข้าไปในฝั่งซ้าย หรือฝั่งขวาก็ตาม มันก็จะไปควบคุมอีโก้ และทํางานผ่านอีโก้ เขาก็จะกลายเป็น คนโหดร้ายทารุณ แม่หมายความว่า คนเยอรมันทุกคนถูกจัดการแบบนี้ พวกเขาถูกครอบงํา โดยภูตที่อยู่เหนือจิตสํานึก และพวกเขาทั้งหมด ก็ทําตัวน่ากลัวดุร้าย ลองนึกดู มนุษย์หน้าไหนก็ได้ ที่ฆ่าคนเป็นล้านในห้องอบแก๊ส ลองคิดดู? แม่หมายความว่า คุณไม่อาจจะทน ดูลูกไก่ถูกเชือดต่อหน้าคุณ แล้วคุณจะดูคนถูกฆ่าตายมากมาย ถูกรมแก๊สต่อหน้าคุณ พยายามหนีออกจากห้องอบแก๊ส? และห้องก็โปร่งใส สามารถมองเห็นพวกเขาได้ เห็นความโหดร้าย เหล่านั้น ทําไม?

พวกเขาถูกผีสิง ถูกสิงโดยอารมณ์ของอีโก้ ภูติเหล่านี้ ใช้อีโก้ของพวกเขา กระทําสิ่งเหล่านั้น พวกเราอยู่ในทางสายกลาง พวกเราเป็นบุคคลที่ได้เกิดมา เพื่อพัฒนาตัวเองให้สู่ระดับพระเจ้า เราไม่ควรจะมีวิศุทธิซ้าย ที่ติดขัดในจุดไหนก็ตาม เราไม่มีอีโก้ แล้วอีโก้ไปอยู่ที่ ไหนล่ะ มันหายไปหมดแล้ว แล้วเงื่อนไขหายไปไหนล่ะ มันก็หายไปแล้วเช่นกัน เมื่อมีอะไรที่ผิดพลาดเกิดขึ้น คุณแค่เผชิญหน้ากับมัน ทําไมคุณจะต้องรู้สึกผิดด้วย เพื่ออะไรกัน เป็นเรื่องไร้สาระใช่มั๊ย และนี่ก็เป็นวิธีที่จะกําจัดมัน เพราะแม่เคยเห็นในโยคีเช่นกัน ในทันใดนั้น จมูกของเขาจะบานออก แล้วตาก็จะถลนออกมา ทันใดนั้น เขาจะพูดแบบนี้ จนแม่รู้สึกกลัว แม่ถามว่า "เกิดอะไรขึ้น? เขาเป็นคนปกติ แต่ทําไมในตอนนี้ เขาถึงพูดแบบนี้?" เหตุผลคือ อีโก้ที่ซ่อนไว้ กระโดดและแสดงตัวออกมา สิ่งนี้เกิดขึ้น กับคนอินเดียจํานวนมากเช่นกัน พวกคนที่อยู่ในเมือง เป็นพวกที่มีอีโก้อย่างร้ายกาจ พวกคุณได้ให้พรพวกเขา อย่างที่แม่บอก พวกเขา จึงได้มีพฤติกรรมแบบเดียวกัน แต่เพราะว่า มีธรรมเนียมในการ รักษาสภาวะให้อยู่ในศูนย์กลาง ในทุกๆประเทศ อย่างเช่นประเทศจีนก็มีเช่นเดียวกัน แม่เคยเห็น ประเทศจีนก็มีเช่นเดียวกัน แม่ไม่เคยเห็นพวกเขาพูดว่า "ฉันขอโทษ ฉันขอโทษ ฉันขอโทษ" พวกเขาไม่แม้แต่จะพูดอภิปรายถึง คนรัสเซียเคยปฏิบัติไม่ดีมากๆ ต่อพวกเขา "ไม่เป็นไร" เราบอกพวกเขา และถามพวกเขา "ทําไมพวกคุณถึงเลิกติดต่อ กับรัสเซีย" "ลืมไปเถอะ" พวกเขาไม่เคยวิพากษ์วิจารณ์ นั่งลงแล้วเอาแต่วิจารณ์ "พวกเขาทํากับเราอย่างนี้" โมโหหรือคิดถึงเรื่องนี้ ไม่มีเลย เหมือนกับคนอินเดีย คุณจะประหลาดใจ พวกเรามีกฎหมายว่า พวกเราจะไม่ สร้างภาพยนตร์ที่ต่อต้าน คนอังกฤษ คุณนึกออกไหม? เพราะว่าพวกเขา ออกไปจากประเทศเราอย่างมีเกียรติ แม้แต่รูปของท่านศิวะจี ยังไม่อนุญาตให้เผยแพร่ เพราะนั่นอาจทําให้รู้สึก ไปว่าคนมุสลิมเป็นคนไม่ดี พวกเราไปถึงขนาดนั้น เพราะว่าจงลืมมันไป จงลืมมันไป เมื่อคุณเริ่มคิดถึงคนๆนั้น อีโก้ของคุณจะถูกตี และเป็นอีโก้นี่แหละที่ถูกทําร้าย คุณอาจเป่า ลูกโป่งนี้ด้วยสองวิธี คุณอาจจะรู้วิธี อาจจะด้วยการเป่าลมเพิ่ม หรือเอาลมออกจากภายนอก หรือแม้แต่การตี และอีโก้ที่ถูกทําร้าย ก็คือเพื่อภายนอก ถูกทําให้เป็นสูญญากาศ และลูกโป่งใหญ่ขึ้น และอีโก้อีกอันหนึ่ง อีโก้ที่ถูกทําให้พอง ก็คือ เมื่อลูกโป่ง ถูกเติมเต็มด้วยอากาศ ทั้งสองสิ่งนี้เหมือนกัน แม่หมายถึง ผลของมันเป็นเหมือนกัน ไม่ว่าคุณจะทํา ด้วยวิธีนี้หรือวิธีนั้น ดังนั้น เมื่อคุณทราบถึงลักษณะ ทางกายภาพของปรากฏการณ์นี้ ไม่เพียงแค่จะก่อให้เกิดโรคภัย กับคุณเท่านั้น แต่ยังทําให้เกิดความวิกลจริต ในขณะที่อายุยังน้อยอยู่ ยังเด็กอยู่มากๆ เพราะคุณไม่รู้วิธีการ ที่จะจัดการกับตัวเอง ดังนั้น ทางที่ดีที่สุดคือ หากคุณได้ทําอะไรสักอย่างลงไป คุณจงให้อภัยตนเองในจุดนั้น "ฉันให้อภัยตนเองในจุดนี้ และฉันได้ทําสิ่งนี้ เพราะเหตุผลนี้ แท้จริงแล้วฉันไม่ควรทํา แต่ฉันจะไม่ทําเรื่องนี้อีก อย่างเด็ดขาด" แค่พูดอย่างนั้น พยายามทําให้เป็นกลางอย่างแท้จริง ตราบใดที่คุณทําให้เป็นกลาง คุณก็จะยังเก็บมันไว้ตรงนั้น นี่คือประเด็น เรื่องที่สอง แม่ต้องบอกกับ พวกคุณว่า ผู้หญิงในโลกตะวันตก ได้เปลี่ยนวิถีการดําเนินชีวิต นี่เป็นเรื่องที่อันตรายมาก สําหรับสังคมของพวกเขา เพราะว่าพวกเขาได้รับเอา วิถีทางอันเต็ม ไปด้วยอีโก้ของผู้ชายไว้ ดังนั้น หากผู้ชายเดินไปได้ไกลสิบฟุต พวกผู้หญิงก็จะวิ่งตามอีก อาจไปได้ไกลสักแปดฟุตแล้ว ก็ดึงผู้ชายไว้ เพื่อที่ตนจะได้ก้าวไปไกลกว่า นี่คือสิ่งที่ก้าวข้ามอีโก้ของ พวกคุณไปอย่างสมบูรณ์แบบ เพราะว่าโดยปกติแล้ว ผู้หญิงจะ ไม่มีความเป็นไปได้ของอีโก้ขนาดนั้น ดังนั้น การแข่งขันกับผู้ชายใน เรื่องอีโก้ คือสิ่งที่พวกคุณทํา และคุณก็ได้สูญเสีย มารยาทของผู้หญิงไปโดยสิ้นเชิง ไม่มีมารยาทสําหรับผู้หญิง ผู้ชายก็มีมารยาทของผู้ชาย หากผู้ชายเริ่มทําตัวเหมือน ผู้หญิง เขาก็ไม่ใช่ผู้ชาย ในทํานองเดียวกัน หากผู้หญิงเริ่มทําตัวเหมือนผู้ชาย พวกเขาก็ไม่ใช่ผู้หญิงอีกต่อไป สูญเสียมารยาทของตนไป พวกเขาออก นอกลู่นอกทางแล้วก็ถูกครอบงํา นั่นคือเหตุผลที่ เมื่อผู้หญิงเต็มไปด้วยอีโก้ พวกเขากลายเป็นคนที่น่ากลัว มีใบหน้าที่น่ากลัว มีลักษณะที่น่ากลัว พฤติกรรมของพวกเขา ทั้งหมดดูน่ากลัว พวกเขาจะแห้งกร้าน เหมือนก้านถั่ว และแข็ง พอที่จะทุบตี คุณดุจท่อนเหล็ก พวกเขาพูดว่า "สุภาพสตรีผู้มีท่อนเหล็กในมือ" สิ่งเหล่านี้เกิดขึ้น เพราะพวกเรามีมารยาท พวกเราอยู่ในวิถีที่พวกเราเป็น หากเป็นดอกกุหลาบ ก็เป็นดอกกุหลาบ จงมีความสุข ที่ตนได้เป็นดอกกุหลาบ แต่ตอนนี้ ดอกกุหลาบอยากกลายเป็นหนาม เห็นได้ว่าพวกเราสูญเสียมารยาท วันนี้ แม่จะพูดให้พวกคุณฟัง ก่อนที่พวกเราจะเริ่มพิธี ที่นี่ ตอนที่ผู้คน ที่มาก่อนหน้านั้น มาหาพวกสุภาพสตรี และบอกพวกเขา ว่ามีอะไรที่ผิดปกติในตัวพวกเขา และพวกคุณควรรู้ไว้ว่า สภาพ ในสังคมตะวันตก ไม่ได้เกิดจาก ผู้ชาย แต่เกิดจากผู้หญิง ผู้หญิงได้ทําลายสังคมตะวันตก แต่ผู้หญิงอินเดีย คือผู้ที่ยังรักษาสภาพสังคมไว้ดังเดิม แม่ขอขอบคุณอย่างจริงใจต่อ พฤติกรรมที่เข้มแข็งในการดํารงชีวิต เป็นผู้หญิงของประเทศนี้ ที่ได้ทําลายทุกอย่าง ที่ละเอียดประณีต ที่เป็นไปทางด้านอารมณ์ ที่สวยงาม ความรัก ความเมตตากรุณา ผู้หญิงควรเป็นผู้มอบปีติสุข ความสุขและความมั่นคง ทางอารมณ์ให้แก่สังคมทั้งหมด แต่เมื่อพวกผู้หญิง เข้ามายึดครอง "ทํานี้ ให้นั่น ทํานั่น" แม้แต่สามี ก็กลายเป็น เพียงแค่คนรับใช้ในบ้าน "คุณยังทําความสะอาด ไม่เรียบร้อยเลย ครัวยังไม่สะอาดเท่าไหร่เลย" แม่ไปที่อังกฤษ แม่ประหลาดใจมากที่ห้องครัว สะอาดมาก และทุกอย่าง ก็ถูกทําไว้อย่างดีในอังกฤษ คุณเห็นไหม คุณมีทุกอย่าง สําหรับทําความสะอาดสิ่งนี้ ทําความสะอาดสิ่งนั้น แม่ถามว่า "นี่เกิดขึ้นได้อย่างไร" เป็นผู้ชาย พวกเขาต้องทํา ดังนั้น พวกเขา จึงหาวิธีการทุกอย่าง ที่จะทําให้มันวาววับ อย่างที่คุณต้องการ ผมจะให้สิ่งที่ หากคุณเอาใส่มือ มือคุณจะไหม้ ทุกอย่างต้องทากรดในทุกๆ ที่ ต้องเช็ดทุกอย่างด้วยกรด ต้องสวมถุงมือ และทุกอย่างก็ดูเรียบร้อย แต่แล้วเด็กๆ ก็ต้องทรมาน เพราะนั่นคืองานของคนทําสวน สิ่งสวยงามที่ได้เกิดขึ้นมา เพื่อที่จะได้รับการดูแล ด้วยความเมตตา แต่คุณก็เอาตัวเข้าไปยุ่งกับลูกๆ มากเกินไปในตอนต้น แม่ก็เหมือนคนทําสวน เธอต้องริดกิ่งที่แห้งลงบ้าง เธอต้องตัดแต่งบ้าง เพื่อให้ต้นไม้เติบโตไปด้วยดี หากลูกถูกทําให้เสียคน คุณไม่ใช่แม่ที่ดี คุณไร้ประโยชน์ แต่คุณตระเตรียมสามี ไม่ใช่ลูกๆ ด้วยวิธีการที่ต่างออกไป เพราะว่าอีโก้ที่มีต่อสามีนั้น เติบโตตลอดเวลา "นั่งตรงนี้ ไปตรงนั้น นี่คืออะไร" เกี่ยวกับเงิน "เอาเงินทั้งหมดมาให้ฉัน ฉันจะเก็บเงินทั้งหมดไว้เอง" ตอนนี้ อาจมีคนพูดว่า ก็กฎหมายเป็นอย่างนั้น หากกฎหมาย ไม่ได้บัญญัติไว้อย่างชาญฉลาด สหจะโยคินี ก็ไม่ควรยึดถือกฎหมายนั้น กฎหมายอย่างนั้น ทําลายพวกคุณ ทุกคน แม่ขอบอกกับพวกคุณ เพราะนี่คือส่วนสําคัญของชีวิต นี่เป็นพื้นที่ที่สําคัญของชีวิต ที่ไม่ควรต้องทนทุกข์ทรมาน ที่ที่ความรัก และความเมตตากรุณา ทั้งหมดที่เป็นที่ต้องการ แต่กลับขาดหายไป คุณจะกลายเป็นคน ที่ไม่มีความหมายโดยสิ้นเชิง ชีวิตไร้วัตถุประสงค์ คุณไม่รู้ว่าจะทําอย่างไร นั่นคือเหตุผลที่เด็กๆ ฆ่าตัวตาย และก็ควรจะมีความรักในการตัด และตกแต่งพวกเขา เพื่อการนั้น คุณต้องมีสติปัญญา ซึ่งบุคคลมักไม่พัฒนาในส่วนนี้ หากคุณยัง วิ่งตามจักรมูลาธาระของคุณ คุณจะมีสติปัญญาได้อย่างไร ณ จุดนี้ ผู้ชายทําให้คุณ ดูโง่เขลาอย่างสมบูรณ์แบบ พวกเขา ทําให้คุณดูโง่เขลา อย่างสมบูรณ์แบบ ขอให้เชื่อแม่ คุณต้องรักษา สติปัญญาของคุณไว้ ไม่เพียงแต่พวกเขา ทําให้คุณโง่เขลาเท่านั้น แต่พวกเขาเองก็ทําตัวให้ต่ําลง เพื่อจะหลอกลวงพวกคุณ พวกเขามีวิธีการที่เจ้าเล่ห์ พวกเขาไม่ตรงไปตรงมา ดังนั้น ในฐานะสหจะโยคี พวกเราอยู่เหนือสิ่งเหล่านี้ทั้งหมด พวกเรามาถึงระดับ ที่พวกเราอยู่เหนือ พวกเราอยู่ที่นี่เพื่อแก้ไข เรื่องที่ไม่ถูกต้องทั้งหมดในสังคม เพราะว่า สหจะโยคะ เผชิญหน้ากับสังคม ไม่ใช่เพียงกับตัวของคุณเท่านั้น (แต่กับสังคมด้วย) ดังนั้น ในระดับนี้ พวกเราต้องเข้าใจ ว่าสิ่งที่พวกเราต้องทําคือ อย่างแรก ความเข้าใจของ พวกเราควรจะถึงระดับ แม้แต่ตอนนี้ ด้วยการเคลื่อนไหว ของความเข้าใจในสหจะโยคะ ผู้หญิงไม่ได้ตระหนักว่า พวกเขาต้องประพฤติตนเป็นผู้หญิง แม่เห็นพวกเขายังคงคิดว่า "จะอะไรผิด?" ยังคงเป็นเช่นนี้ และผู้ชายก็ไม่เข้าใจว่า พวกเขาต้องประพฤติตนเป็นผู้ชาย แม้ว่าจะผ่านมาหลายปีแล้ว และหาก พวกเขาประพฤติตน เป็นผู้ชายจริงๆ พวกผู้หญิงก็จะชื่นชอบพวกเขา และหากพวกคุณประพฤติตน เป็นผู้หญิงจริงๆ พวกผู้ชายก็จะชื่นชอบพวกคุณ เห็นไหมว่า คือสิ่งตรงกันข้าม ซึ่งดึงดูดกันและกัน ควรเป็นเรื่องปกติ แต่พวกเรามีชีวิตที่ไม่ปกติ กล่าวคือผู้ชายกลายเป็นผู้หญิง และผู้หญิงกลายเป็นผู้ชาย ตอนนี้คุณจะทําอย่างไร? ดังนั้น จึงเป็นเรื่องสําคัญ ที่ผู้ชายต้อง ทําความเข้าใจเสียเดี๋ยวนี้ เพราะแม่ ก็จะพูด กับผู้หญิงในโอกาสหน้า ผู้ชาย ควรประพฤติตนเหมือนผู้ชาย พวกเขาต้องซ่อมแซมสิ่งที่ชํารุด ต้องตัดสินใจ ต้องเป็นคนที่ปกครอง แต่สิ่งเหล่านี้ เป็นเพียงเรื่อง ภายนอก แท้จริงแล้วขุมพลังคือผู้หญิง ผู้หญิงคือศักยภาพ ผู้ชายคือพลังที่เคลื่อนไหว ตัวอย่างเช่น พัดลมที่กําลังทํางานอยู่ เราสามารถพูดได้ว่า การเคลื่อนไหว ของพัดลม คือพลังงานที่เคลื่อนไหว แต่ศักยภาพนั้นจะอยู่ภายในตัวเรา ซึ่งก็คือพลังงานไฟฟ้า ซึ่งออกมาจากแหล่งพลังงาน ซึ่งสูงส่งกว่า พัดลม หรือแหล่งพลังงานที่กําลังหมุน ให้ผู้หญิงตัดสินใจ และผู้ชายทําความเข้าใจ แต่หากแหล่งพลังงานเหือดแห้ง และต้องการเป็นพัดลมเสียเอง พัดลมก็ทํางานไม่ได้ เป็นสถานการณ์กลับตาลปัตร หากคุณตระหนักรู้ได้ว่า คุณคือ ขุมพลัง คุณคือผู้ที่จะมอบอํานาจ (ศักติ) ทุกประการให้แก่ผู้ชาย คุณจะเลิกประพฤติตนเหมือนผู้ชาย ไม่ได้หมายความว่า คุณจะไปทํางานไม่ได้ ทําอะไรไม่ได้ แต่หางานที่เหมาะสม กับผู้หญิงมากกว่า ตัวอย่างเช่น แม่ไม่ต้องการผู้หญิง เป็นคนขับรถบัส หรือขับรถบรรทุก หรือนักมวยปล้ํา ไม่ แม่จะไม่สั่งคุณ แต่แม่พูดจากประสบการณ์ ครั้งหนึ่งที่แม่เคยเดินทาง ตอนนั้นแม่เป็นนักเรียนในละฮอร์ และแม่กําลังเดินทางด้วยรถไฟ และ ณ สถานีหนึ่ง รถไฟหยุดในเวลากลางคืน มีสุภาพสตรีคนหนึ่งเดินมาและพูดว่า "เปิดประตู" แม่กล่าวตอบว่า "แต่คนแน่นมากนะ ไม่เป็นไรค่ะ ดิฉันจะพยายาม" และเธอก็พูดว่า "ถ้าไม่เปิดประตู ฉันจะพังมัน" แม่เลยถามว่า "คุณจะทําได้อย่างไร?" เธอตอบว่า "เธอไม่รู้เหรอว่า ฉันเป็นใคร" "ใครล่ะคะ?" เธอตอบว่า "ฉันคืออาห์มิดา ภานุ" แม่เลยถามว่า "ใครคืออาห์มิดา ภานุ?" "นักมวยปล้ําหญิง" "โอ้ บาบา" แม่พูด "ขอบคุณพระเจ้า" แม่ถามว่า "ถ้าคุณเป็นนักมวยปล้ํา ทําไมคุณ ถึงมานั่งในส่วนของผู้หญิงล่ะ ทําไมไม่ไปที่ของผู้ชาย?" แล้วเธอก็ผลักประตู ออกอย่างรุนแรง เธอเดินเข้ามา แม่จึงจ้องมองเธอ แล้วพูดว่า "ว้าว คนอะไรกันนี่!"

แล้วเธอก็นั่งลง พร้อมกับสีหน้าที่เคร่งขรึมของเธอ ท่าเดินและท่านั่งทั้งหมด ทุกอย่างดูเหมือนผู้ชายมากๆ เธอนั่งลงแล้วก็พูดว่า "เข้ามาได้เลยพวกคนที่บอกว่า ฉันไม่ควรนั่งที่นี่" แม่พูดว่า "ไม่มีใครต้องการเช่น นั้นแล้วตอนนี้ ขอให้คุณนั่งให้สบายเถิด แต่พวกเราคงต้องหาคน จากอีกตู้หนึ่งมาเล่น มวยปล้ํากับคุณ" จากนั้นเธอจึงเงียบ แม่ได้เห็นกล้ามเนื้อของเธอ ทั้งหมด ซึ่งใหญ่เกินสภาพร่างกายหญิง จริงๆ แล้วเธอดูเหมือน วัวในประเทศตะวันตก ดูเหมือนวัว แต่ถ้าเป็นที่นี่ จะเหมือนกระทิง ไม่ใช่วัว เป็นเรื่องราว น่าขบขันที่แม่คงไม่ลืม ประสบการณ์ตอนนั้น แม่ยังเด็กมาก แม่อยากหัวเราะแต่ทําไม่ได้ เพราะหากหัวเราะเธอ เธออาจต่อยหน้าแม่ได้ นี่คือสิ่งที่เกิดขึ้น พวกเรากําลังจะไปถึงจุดจบตรงนั้น พวกเราต้องรู้ว่า พวกเราไปไกลแค่ไหนแล้ว พวกเรากําลังจะเป็น นักมวยปล้ําหรือ? นี่คือสิ่งที่เกิดขึ้น เราต้องเรียนรู้ว่า สิ่งนี้เกิดขึ้นมานานแล้ว เป็นเวลายาวนานแล้ว ที่สิ่งนี้เกิดขึ้น แม่เคยเห็น แม่ได้อ่านหนังสือ บางเล่มที่เก่ามาก แม่ได้เห็นในภาพยนตร์เช่นกัน ในนั้น พวกเขาแสดงให้เห็น แม้แต่เมื่อนานมาแล้ว พวกผู้หญิงเคยถือไม้กวาดไว้ในมือ ไว้ตีสามี หรืออะไรทํานองนั้น พวกเราก็มีบางคน ที่ได้รับพรอย่างนั้นเช่นกันในอินเดีย แต่ก็มีน้อย น้อยมากๆ ผู้หญิงที่เป็นเช่นนั้น แม้จะไม่เยอะ แต่ก็อาจเพิ่มขึ้น พระเป็นเจ้าเท่านั้นที่รู้ ดังนั้น จงเป็นกําลังใจให้กับเรื่องนี้ แต่แม่ขอกล่าวว่า นี่เป็นสิ่งที่กําลังเกิดขึ้น ด้วยอีโก้ที่มากเกินไปของผู้ชาย ที่ลงไปยังวิชุดดีซ้าย พวกเขาพูดว่า "ไม่เป็นไร ให้ผู้หญิงจัดการให้หมด ให้พวกเขาพอใจ ดีกว่าให้โกรธเกรี้ยว ให้พวกเขามีของตัวเอง" แล้วพวกผู้หญิง ก็ทําในสิ่งที่ตนพอใจ พวกผู้ชายก็ไม่สนใจ แล้วพวกเขา ก็ไปสู่ฝั่งซาย สิ่งเหล่านี้ จึงไม่มีความปีติเบิกบาน ในการแต่งงานหรือความรัก เมื่อวานนี้ พวกเราก็มี การแต่งงานอีกครั้งหนึ่ง เพื่อประโยชน์ของลูกคุณ เพื่อความดีงามของพวกเขา ทั้งหมดนั้น จงแสดงบทบาท ในฐานะผู้ชาย และผู้หญิง บทบาทของพวกคุณคือ การเป็นผู้ชายและผู้หญิง แล้วคุณจะพบว่า คุณเบิกบานไปกับมัน การทะเลาะกันก็ควรเป็น ไปบนพื้นฐานของบทบาทนั้น ถ้าผู้ชายต้องการทําอะไร บางอย่างให้คุณ คุณควรพูดว่า "ไม่ ไม่ ไม่ คุณจะทําได้อย่างไร มันมากเกินไปสําหรับฉัน ให้ฉันทํางานนี้เถอะ" อย่างที่แม่บอกกับ พวกคุณมาแล้วหลายครั้ง ว่าสามีของแม่เป็นอย่างไร ตอนที่เขาโกรธ เขาต้องการซักเสื้อในของเขา เพื่อบอกว่าเขาโกรธ หรือตอนที่เขาโกรธมากๆ เขาจะทําความสะอาดห้องน้ํา แต่เขาทําได้แย่มาก จนแม่รู้ว่าเขาเป็นคนทํา แม่อยากจะหัวเราะแต่ก็ไม่กล้า เพราะว่าแม่ต้องรักษาน้ําใจเขา แล้วเขาก็เริ่มพูดในแบบที่ ให้ความเคารพมากกับทุกคน "ท่าน" เขาเรียกทุกคนว่า "ท่าน" "ท่าน" เขาพูดว่า "ท่านเป็นอย่างนั้น ท่านเป็นอย่างนี้" แม่จึงรู้ได้ว่า เขากําลังโกรธมากๆ ในเรื่องใดเรื่องหนึ่ง แต่เขาก็จะไม่บอกว่า เขาโกรธเรื่องอะไร แล้วพวกเราก็ต้องหาสาเหตุ ว่าเขาโกรธเรื่องอะไร และหากเป็นเช่นนั้น ก็จงอย่ารู้สึกผิด แต่แก้ไขมันซะ แล้วเขาก็พบว่า มีหลากหลายวิธี ในการทําให้ความโกรธสงบลง สิ่งแรกที่เกิดขึ้นกับอีโก้คือ ความโกรธ อย่างเมื่อวานนี้ พวกคุณแต่งงาน คุณต้องรู้วิธีการ ทําให้ความโกรธสงบลง เพราะว่าอีโก้ก็ยังคงอยู่ที่นั่น ตอนนี้ การหาวิธีการที่จะทําให้ ความโกรธของคนอื่นสงบลง เป็นสิ่งสวยงาม ซึ่งแม่ไม่เคยเห็น นักเขียนของพวก คุณจัดการมันได้เลย แต่ในอินเดีย มีนักเขียนหลายคน ที่สามารถรับมือกับสถานการณ์ได้ ตอนนี้ คุณต้องค้นหาว่า อะไรคือจุดอ่อนของสามีของคุณ นี่เป็นเรื่องแรก และของภรรยาของคุณด้วย เธอหงุดหงิดในเรื่องอะไร ควรมีทัศนคติที่ว่า เราจะไม่ทําให้เธอหัวเสีย เราไม่ควรทําให้เธอโกรธ และทัศนคติของภรรยา ก็ต้องเป็นเช่นเดียวกัน แถมยังต้องมากกว่า ของสามีเสียอีก ดังนั้น อะไรคือประเด็นที่เปราะบาง ที่จะทําให้สามีหัวเสีย? ลองศึกษาดู ซึ่งง่ายมาก หัวเราะไปกับมัน อย่าทําให้จริงจังนัก แต่ก็จงระวังที่จะหลีกเลี่ยง ในขณะเดียวกัน ก็จงค้นหาว่าอะไรทําให้เขามีความสุข จริงๆแล้ว บางครั้งแม่ไม่เคยโกรธ อะไรมากๆหรอก อย่างที่พวกคุณรู้ แม่ไม่เคยโกรธ แต่หากแม่แสดงความโกรธ ดังนั้น วิธีการที่จะแสดงความโกรธ วิธีการที่จะทําให้ ความโกรธของคนหนึ่งๆสงบลง? ตัวอย่างเช่น สมมุติแม่พยายาม จะแสดงความโกรธ แต่หากคุณเอาเด็กมาวางไว้บนตักแม่ ความโกรธจะหายไปทันที แม่ไม่สามารถแสดงความโกรธ หากมีเด็กนั่งบนตักได้เป็นเรื่องง่ายๆ ดังนั้น คุณจะต้องค้นหา ตัวอย่างเช่นสามีของแม่ ถ้าเขาโกรธ แม่จะรู้ทันที แล้วถ้าแม่บอกเขาว่า "ช่วยหาส่าหรีสวยๆ ให้ฉันสักชุดได้ไหม?" ก็แค่นั้น เขาจะมีความสุขทันที แม่ได้ให้ความช่วยเหลือ ที่ยิ่งใหญ่แก่เขา ในลักษณะนั้น คุณต้องค้นหา สิ่งไหนที่ทําให้สามีของคุณพอใจ สิ่งไหนทําให้ภรรยาของคุณพอใจ และทําให้เขาสงบลงได้ สิ่งเล็กน้อยเหล่านั้น คุณต้องเรียนรู้ นี่คือศิลปะของการใช้ชีวิต นี่คือศิลปะในการใช้ชีวิต แบบสหจะโยคี เป็นศิลปะในการอยู่ร่วมกับมัน วิธีการที่แม่จัดการ ด้วยสิ่งเล็กๆน้อยๆ คุณต้องได้เห็นแล้วว่า ในปาฐกถาของแม่ แม่พูดในหัวข้อที่ค่อนข้างจริงจัง แต่พวกคุณก็ยังหัวเราะได้ เพราะเรื่องราวนี้ สามารถเข้าถึงจิตใจของคุณ นี่คือวิธีการที่คุณควรทํา เพราะว่าอารมณ์ขัน เป็นหนึ่งในสิ่งที่ยิ่งใหญ่ที่สุด ที่สามารถแทงทะลุเข้าไป ทําให้คนเข้าใจได้ และไม่ทําร้ายผู้คน นั่นคือวิธีการ ที่สิ่งต่างๆเริ่มดีขึ้น และเมื่อคุณพบว่าตนเอง ตั้งมั่นอยู่ในสันติสุข นี่คือสิ่งแรก ที่สามีและภรรยาต้องทํา ก็คือ การตั้งมั่นในสันติสุข ลูกๆรู้สึกดี ทุกคนรู้สึกดี แล้วก็ค่อยๆ ปล่อยให้มันแก้ไข คุณไม่ต้องรับผิดชอบ ในการแก้ไขกันและกัน แต่หากคุณแต่งงาน กับคนที่ไม่ใช่สหจะโยคินี ทั้งยังน่ากลัวและอื่นๆ อีก เช่นนั้นแล้ว คําถามย่อมต่างออกไป แต่ถ้าทั้งสองคน เป็นสหจะโยคีที่แต่งงานต่อหน้าแม่ ควรจะเป็นเรื่องที่ง่ายที่สุดที่จะทํา คุ้มครองกันและกัน ดูแลกันและกัน พวกเขาควรมี ความมั่นใจที่สมบูรณ์แบบ และสิ่งนี้ เป็นสิ่งที่มีในประเทศ ของเรา แต่ต้องขอกล่าวเช่นนี้ ระบบการแต่งงานของเรา มีสิ่งพิเศษอยู่ มีอยู่ครั้งหนึ่ง ตอนแม่ไปที่ สิงคโปร์ คุณจะต้องประหลาดใจ ในช่วงเริ่มต้น แม่กําลังจะไปอเมริกา แล้วก็มี ภรรยาทูตท่านหนึ่งที่แย่มาก เธอมาที่โปรแกรม ด้วยอาการเมาเหล้า และเธอถูกร้องขอให้ออกไป เพราะว่าเธอเมา เธอจึงรายงานต่อ นายกรัฐมนตรีอินทิรา คานธีว่า "สุภาพสตรีท่านนี้ กําลังทํางานอย่างนี้ และเธอไม่ควรทําเช่นนี้ เธอเป็นภรรยาทูต และมีตําแหน่งสูง" แล้วก็อย่างนี้อย่างนั้น" ดังนั้น ด้วยความที่ ท่านอินทิรา คานธีไม่ได้เข้าใจ ท่านจึงบอกคนใกล้ชิด คนหนึ่ง ชื่อ ฮักซาร์ ซึ่งเป็นคนใกล้ชิด และสําคัญของท่านว่า "ไปบอกคุณศรีวัสตวะ ว่าไม่ควรทําเช่นนี้ และขอให้เรียก คุณนายศรีวัสตวะกลับ" ดังนั้น ท่านรัฐมนตรี เมื่อได้รับคําสั่งจากอินทิรา คานธี ก็เหมือนเงาแห่งความตาย มาหารัฐมนตรีในขณะนั้น ดังนั้น เขาจึงไปหาสามีของแม่ เขาโทรหาสามีของแม่และกล่าวว่า "เราคิดว่า ภรรยาของคุณ ควรถูกเรียกตัวกลับ และนี่คือสิ่งที่เกิดขึ้น" และเขาพูดว่า "ทําไม? ทําไมคุณถึงต้องการให้เรียกตัวเธอกลับ? เธอไม่ดื่มเหล้า ไม่สูบบุหรี่ ไม่ทําสิ่งใดเสียหาย เป็นผู้หญิงที่มีความประพฤติเรียบร้อย ทั้งยังมีเกียรติ และเธอก็รู้ว่าตนเองกําลังทําอะไรอยู่ เธอกําลังทํางานที่มีค่า และไม่หวังเงินเลยแม้แต่น้อย เธอไม่ได้ทําอะไรผิด แต่หากคุณต้องการ ผมจะลาออก แต่ผมจะไม่เรียกเธอกลับมา" และท่านรัฐมนตรี ก็เกิดความกลัวขึ้น เพราะหากสามีของแม่ลาออก ใครจะทํางานแทน? ช่างเป็นผู้มีความสามารถทีเดียว ในการพูดว่า "ผมจะลาออก" และพวกเขา รู้สึกประหลาดใจมากกับเรื่องนี้ ว่าสามีของแม่มีความมั่นใจมาก เรื่องนี้ แม่มาทราบภายหลัง จากคนอื่น แม้ว่าตัวของรัฐมนตรีเองที่ตาย เหมือนตายไปแล้วครึ่งหนึ่ง จากข้อความที่ได้จากท่านนายก แล้วเขาก็ส่งข้อความกลับไป เขาเองก็ต้องพิจารณาภายในตนเอง เขาพูดว่า "ผมรู้จักผู้หญิง คนนี้ดีเธอมีเกียรติ เป็นผู้หญิงที่สูงส่ง มีธรรมะ ผมไม่ควรไปรบกวนเธอ" ในขณะที่ ท่านฮักซาร์ ที่ได้ส่งข้อความไปแล้ว รู้สึกตกใจสุดขีด และได้ผลักดันความตกใจนี้ กลับไปที่อินทิรา คานธีด้วย ตั้งแต่นั้นเป็นต้นมา เธอก็ไม่พยายาม ที่จะเข้ามายุ่งกับงานของแม่อีกเลย คุณจะประหลาดใจ ที่เธอไม่เข้ามายุ่งเลย นี่คือความมั่นใจของสามีของแม่ ในงานและความเข้าใจในตัวแม่ ซึ่งคุณควรจะมี คุณต้องรู้จักภรรยา และสามีของคุณ พวกเขาจะไม่ทําสิ่งนี้ สิ่งแบบนี้เด็ดขาด เหมือนกับลูกๆ ของคุณ คุณต้องมั่นใจเต็มเปี่ยม ในตัวพวกเขา คุณต้องรู้ว่าพวกเขาเป็นอย่างไร พวกเขาชอบทําอะไร พวกเขาไปได้ไกลแค่ไหน และความมั่นใจนี้ ความเข้าใจภายในนี้ คือทางไปสู่สันติภาพและความรัก จงมั่นใจในกัน และกันอย่างเต็มเปี่ยม ไม่ว่าพวกเขาจะไปที่ไหน แม่พูดได้อย่างมั่นใจว่า ไม่ว่าคุณ จะส่งลูกสาวทั้งสองของแม่ไปไหน พวกเขาจะไม่ดําเนินชีวิต ที่ขัดกับธรรมะอย่างเด็ดขาด กับลูกเขย แม่ไม่รู้ แต่กับลูกสาวของแม่เอง แม่กล้าพูด พวกเขาไม่สามารถ คิดถึงชีวิตแบบอธรรมได้ ไม่ว่าคุณจะพยายามอย่างไร ควรจะเป็นความมั่นใจเช่นนี้ ในตัวของพวกคุณ เกี่ยวกับลูกๆ ของพวกคุณเอง ตัวอย่างเช่น ตอนที่พวกเขายังเล็ก มีเพื่อนบ้านมาหา แล้วพูดว่า "ลูกสาวของคุณมาใช้ สวนของพวกเรา อาบน้ําตอนเช้า" แม่ตอบว่า "อะไรนะ?" "ลูกของดิฉัน" ถ้าหากว่า พวกเขาไปใช้ ห้องน้ําของคุณ หรือคุณพาเขาไปได้ หากเป็นเช่นนั้น ดิฉันจะให้เงินคุณ รูปี ตอนนี้เลย คุณลองให้เขาไปห้องน้ําของคุณ ก็เท่านั้น" แม่รู้จักพวกเขาดีเกินไป ถ้ามีใครพูดว่า "ลูกสาวของคุณขโมยของ" แม่รู้จักพวกเขาดี พวกเขาไม่แตะต้องของของคนอื่น แม่รู้จักพวกเขาดี พวกเขาไม่เคยมีข้อผูกมัด ต่อคนอื่นในรูปแบบนั้น แม่รู้จักพวกเขาดี ดังนั้น นี่คือสิ่งที่คุณ ควรรู้จักลูกๆของคุณเป็นอย่างดี อย่าต่อว่าพวกเขาต่อหน้าคนอื่น สร้างบุคลิก แห่งความสง่างาม ให้พวกเขา โดยพูดว่า "มานี่เถิด เธอเป็นสหจะโยคี เธอยิ่งใหญ่ เธอจะเป็นสิ่งนี้สิ่งนั้น" และจับพวกเขา วางไว้บนทางเดินนั้น รักษาให้พวกเขาอยู่ที่นั่น เคารพพวกเขา แต่อย่าทําให้พวกเขาเสียนิสัย โดยปรกติ พวกเรามักจะทําให้พวกเขาเสียนิสัย ไม่พวกเราที่หมกมุ่นมากเกินไป ก็เป็นว่าคุณทําให้พวกเขาหมกมุ่นมากเกินไป ทั้งสองสิ่งนี้ผิด เป็นอีโก้อีกนั่นแหละ บอกเขาว่าจะแบ่งปัน กับคนอื่นอย่างไร และเมื่อเขาแบ่งปันกับคนอื่น เมื่อเขาสามารถให้แก่ผู้อื่นได้ คุณควรจะมีความสุข จงให้คนอื่น "ให้ของนี้แก่คนอื่น ให้คนอื่นเล่นบ้าง" เห็นไหม คุณต้องแสดงว่า คุณมีความสุขกับสิ่งนั้น ตัวคุณเองก็ต้องเป็นผู้ให้ แล้วพวกเด็กๆ ก็เรียนรู้สิ่งเหล่านี้ ดังนั้น การแต่งงานเป็นความผูกพัน ที่ใหญ่มากในสหจะโยคะ ด้วยการแต่งงาน พวกเราทั้งหมดถูกผูกไว้ด้วยกัน ทั้งหมดนี้คือ สังคมของ ผู้คนที่มีความสุขในชีวิตแต่งงาน ถ้าตอนนี้ มีคนที่ไม่สามารถ มีชีวิตแต่งงานที่ดีได้ ก็ขอให้ลืมไปซะ ลืมไปซะ อย่างไรก็ดี แม่เคยเห็น ผู้หญิงอายุหกสิบ อายุพอๆ กับแม่ ขอให้แม่หาคู่ให้เขา ใช่ ทั้งผู้ชายและผู้หญิง บางคนอายุหกสิบ "คุณแม่ ดิฉันอายุแค่หกสิบเอง และอยากแต่งงาน" แม่เลยถามว่า "อะไรนะ?" ตอนอายุหกสิบ แม่มีลูกเป็นพันๆ คนแล้ว คุณยังจะพูดถึงเรื่องนี้อีกหรือ?

คุณไม่ควร เป็นเจ้าสาวไปตลอดชีวิตนะ คุณควรเป็นแม่แล้วก็ย่าได้แล้ว แม่คิดว่า หลังอายุ ๔๕ ก็ไม่ควรคิดถึง เรื่องแต่งงานแล้ว ไร้สาระ หลังอายุ ๔๕ แล้ว เป็นเรื่องไร้สาระ แม้แต่ผู้หญิงที่แต่งงานแล้ว ก็ควรรู้ว่าตนเป็นแม่ และกําลังจะกลายเป็นย่า แต่พวกเขาเป็นเจ้าสาวตลอดเวลา นั่นคือเหตุผล เป็นหนึ่งในเหตุผลที่ การแต่งงานล้มเหลว เพราะว่าคุณไม่ใช่เจ้าสาว หลังจากผ่านไปแล้วสามสิบปี หรือสามสิบห้าปี คุณเป็นแม่ เป็นแม่อย่างแท้จริง และคุณก็เป็นพ่อ นั่นคือวิธีการใช้ชีวิตแบบพ่อ และแม่ของลูกๆ พวกเราเรียกชื่อกันอย่างนั้น ในประเทศของเรา จนถึงอายุสามสิบหรือสามสิบห้า พวกเราจะยังถูกเรียกว่า เจ้าสาว เช่น ดูไล แต่เมื่อคุณโตขึ้น แม่ไม่เคยถูกเรียกด้วยชื่ออีกเลย แต่ผู้คนจะเรียกว่า "แม่ของกัลปนา" หรือ "แม่ของสาธนา" แม้แต่สามีของแม่ก็ถูกเรียกว่า "คุณพ่อของกัลปนา" ไม่เคยถูกเรียกด้วยชื่ออีกเลย เพราะว่าคุณกลายเป็นพ่อหรือแม่ ยอมรับตําแหน่งนี้เสีย แต่ก็ไม่ คุณยังอยาก จะเป็นเจ้าสาวอยู่ แม้อายุขนาดนั้น คุณอยากจะมีเตียงแบบที่เจ้าสาวมี มีห้องนอนแบบที่เจ้าสาวมี แล้วก็ของตกแต่งห้องนอน มันไม่เหมาะสมหรอก เพราะว่าคุณไม่ใช่เจ้าสาวอีกต่อไป แล้วคุณก็คิดว่า "โอ้ ผู้ชายคนนี้ไร้รสชาติเสียแล้ว" "ผู้หญิงคนนี้ไร้รสชาติเสียแล้ว" แล้วคุณก็ไปหาผู้หญิงคนใหม่ ผู้ชายคนใหม่ ไปเรื่อยๆ แล้วคุณก็ไปหาเด็กๆ สร้างความหม่นหมอง ให้กับความบริสุทธิ์ของผู้คน แต่หากคุณยอมรับ เติบโตอย่าง เหมาะสม มีวุฒิภาวะแบบสหจะโยคี ในฐานะพ่อหรือแม่ ในฐานะบุคคลผู้มีความสง่างาม การเป็นต้นกําเนิดแห่งความรัก มิได้จํากัดอยู่เพียงการเป็นสามี หรือภรรยาเท่านั้น ยังมีความสัมพันธ์อื่นอีกมาก ที่เป็นต้นกําเนิดของความรักที่ยิ่งใหญ่กว่า แต่อยู่ที่ว่าคุณอยู่ ณ จุดไหนแล้ว เมื่อคุณยังเป็นเพียง แม่น้ําเล็กๆ ไม่เป็นไร แต่ตอนนี้ คุณกลายเป็นมหาสมุทร ก็จงเป็นมหาสมุทร เมื่อคุณเป็นทะเล ก็จงเป็นทะเล เมื่อคุณเป็นมหาสมุทร ก็จงเป็นมหาสมุทร ทะเลไม่สามารถคงอยู่เป็นสิ่งเล็กๆ สิ่งเล็กๆ จุดกําเนิดเล็กๆ จริงไหม? ในทํานองเดียวกัน ทุกคนควรรู้ว่า พวกเขาต้องเติบโต จากความสัมพันธ์นี้ และไม่ควรจะยึดติดอยู่ตลอดเวลา กับความสัมพันธ์ ระหว่างสามีและภรรยา อย่างเช่น แม้ว่าจะอายุ ๔๕ แล้ว พวกเขายังคงหาสามี บ้าไปแล้วรึเปล่า สิ่งนี้ควรจะจบลงในสหจะโยคะ คนที่มีอายุมากเกินไปแล้ว ควรหยุดรบกวนแม่ ด้วยเรื่องแต่งงาน ควรจะเป็นแม่ได้แล้ว มีลูกๆ มากมายให้ดูแล พวกเรา จะมีศูนย์เลี้ยงเด็กอ่อน พวกเขาควรไปอยู่ที่นั่น สิ่งนั้นคืออะไร ความเป็นมิตรคืออะไร สัมพันธไมตรีคือ ความเป็นมิตรกับลูกๆ กับหลานๆ หรือกับเหลนๆ นี่คือสิ่งที่พวกคุณควรเข้าใจ ทั้งผู้ชายและผู้หญิง ผู้ชายก็เหมือนกัน ผู้ชาย ไม่เคยพยายาม ที่จะกลายเป็นพ่อ หากคุณเป็นพ่อที่โตเต็มที่แล้ว คุณจะไม่มีความคิด เรื่องแต่งงานเลย ลืมไปได้เลย หากไม่สามารถลงเอย กับผู้หญิงคนหนึ่งก็ลืมมันไปเลย ลืมไปเลย ไม่จําเป็น คุณมีเพียงพอแล้ว เรื่องพวกนี้ไม่จําเป็นเลย มันอาจจะดูว่าจําเป็น ในสังคมประเภทหนึ่ง แต่ว่าไม่ใช่ สําหรับสังคมของ สหจะโยคี ดังนั้นควรทําให้มัน เป็นหนทางสําหรับคุณด้วย ในทางสังคม อินเดียค่อนข้างดี แต่ไม่ค่อยดี ในด้านเศรษฐกิจและการเมือง และอย่าได้ทําตาม การเมืองของอินเดียเลย แย่มาก แย่มากๆ แม่ไม่สามารถนึกถึงที่ๆ การเมืองแย่กว่านี้ การเมืองของอินเดียนี่แย่ที่สุด หากคุณได้ยินเรื่องนี้ คุณจะไม่รู้ว่าจะร้องไห้ หรือหัวเราะดี เป็นพวกที่โง่เง่า มีแต่ลาที่ไปเล่นการเมือง เป็นลาจริงๆ แย่กว่านั้นอีก เขาร้องเหมือนลา ทําตัวเหมือนลา เตะกันไปมา พวกเขาทําทุกอย่าง ที่สามารถจินตนาการได้ เป็นเรื่องน่ากลัวมากๆ แต่ถ้าหากคุณอยากดูเรื่องขําๆ คุณอาจมองดูได้ จากมุมมองของความขบขัน ว่าลามีพฤติกรรมอย่างไร อย่างกับว่าพวกมันมีหน้าที่ ต่อประเทศอันยิ่งใหญ่ของเรา ส่วนมากแล้ว พวกเขาเป็นลา แม่ไม่ค่อยได้พบ คนที่มีเหตุผลเท่าไหร่ และพวกที่มีเหตุผล ก็อยากจะเป็นลาเหมือนกัน จะให้ทําอย่างไร? นี่เป็นความปรารถนาสูงสุดของพวกเขา คิดดูสิ นักบุญอยากกลายเป็นลา ดังนั้น ขอให้พวกเรารู้ว่า สิ่งใดก็ตามที่เป็นข้อดีของเรา ก็เป็นข้อดีที่เราไม่ควรสูญเสีย ไม่ว่าอะไรที่เป็นข้อเสีย พวกเราควรแก้ไข นี่คือทัศนคติที่สมดุลต่อตนเอง เพราะว่าพวกเราคือผู้รับ ไม่มีใครจะได้รับสิ่งนี้ และสหจะโยคี ต้องเห็นแก่ตัวในเรื่องนี้ พวกเราคือผู้ได้รับ หากพวกเราได้รับ ร่างกายทั้งหมดก็ได้รับ สหจะโยคะทั้งหมดก็ได้รับ ดังนั้น นี่คือสิ่งที่แม่กําลังบอกคุณ เกี่ยวกับชีวิตในสังคม ซึ่งเป็นสิ่งสําคัญมาก และเกี่ยวกับอีโก้ของคุณ แต่สิ่งที่สําคัญที่สุดคือว่า เมื่อคุณอยู่ในสหัสราระ คุณกลายเป็นสมองของแม่ คุณกลายเป็นสมองของแม่จริงๆ และคุณต้องระมัดระวังอย่างมาก เพราะว่า คุณจะไม่คิดถึง ครอบครัวของคุณ ลูกๆ ของคุณ บ้านของคุณ ไม่คิดถึงอาศรมของเมลเบิร์น หรืออาศรมของซิดนีย์ หรือออสเตรเลีย แต่คุณคิดถึงโลกทั้งหมด และจักรวาลทั้งหมด คิดถึงการพัฒนาสิ่งเหล่านี้ เมื่อคุณเติบโตไปถึงภาวะนั้น คุณกลายเป็นส่วนหนึ่ง ของสมองของแม่อย่างแท้จริง ซึ่งมีส่วนเกี่ยว ข้องกับวิสัยทัศน์ ที่ใหญ่กว่า สิ่งที่สูงกว่า และมันทํางานบนระดับที่ต่ํากว่าด้วย นี่คือเรื่องที่ดี และมันก็ยังทํางาน ในระดับส่วนบุคคลของคุณด้วย แม่ตั้งสติไปที่ ปัญหาส่วนตัวของพวกคุณ ไปยังข้อเสนอแนะส่วนบุคคล ไปยังทุกอย่างที่คุณพูด แต่ว่าแสงสว่าง เป็นไปเพื่อจักรวาลทั้งหมด ดังนั้น เราจึงเข้าไปสู่อาณาเขต แห่งศาสนาสากล ซึ่งเราต้องปลุกให้ตื่น เราต้องทําให้มันแสดงผล หากคุณยังไม่บรรลุถึงระดับนั้น คุณก็จะยังไม่ถูกเรียกว่า สหจะโยคีที่โตเต็มที่ ดังนั้น เพื่อการบรรลุถึงจุดนั้น คุณต้องทํางานหนัก หรือเราอาจเรียกได้ว่า ตอนนี้คุณเป็นสหจะโยคี และคุณจะกลายเป็นมหาโยคี พวกเราต้องไป ถึงระดับของ มหาโยคะ จากจุดนี้ไปถึงจุดนั้น เป็นเรื่องที่ง่ายมาก และได้ผล หากนึกไปถึงสี่ปีที่แล้ว แม่ไม่เคยคิดว่า ตัวเองจะสามารถ สร้างโยคีที่ตั้งมั่นได้เยอะขนาดนี้ ที่นี่ ในฐานะลูกของแม่ และมันก็เกิดขึ้นในวันนี้ เป็นเรื่องที่ยิ่งใหญ่ที่ในสี่ปีนี้ พวกเราสามารถ บรรลุถึงผลลัพธ์ที่สวยงามขนาดนี้ และปีหน้าก็จะยิ่งมากกว่านี้ แม่เห็นได้จาก ผู้คนที่อยู่ที่นั่น ดังนั้น คุณควรเข้าใจว่า ในสหจะโยคะ การเชื่อฟังใน สิ่งที่แม่พูดเป็นเรื่องที่ดีถูกต้อง แต่บางคน ก็มีนิสัยเสียที่ชอบการครอบครอง "ในนามของแม่จงทําเสียเถิด สําหรับแม่" แต่เป็นใครกัน? ทําไมถึงมีคนชอบพูดว่า ทําสิ่งนี้เพื่อคุณแม่? หรือคุณแม่พูดอย่างนี้ ไม่ควรเป็นเช่นนั้นเมื่อคุณเป็น จิตวิญญาณ คุณจะเข้าใจสิ่งที่แม่พูด ดังนั้น จงพยายามเข้าใจ จิตวิญญาณของคุณ นั่นคือวิธีการที่ดีที่สุด ที่คุณสามารถทําให้สําเร็จได้ และคุณจะเป็นคนที่ดีงาม แม่อยากให้ลูกๆของพวกเรา เติบโตขึ้นจากระดับดังกล่าว ให้พวกเขาเริ่มต้น บนมาตรฐานที่ดีกว่า บนระดับที่ดีกว่า เพราะว่า พวกเราได้เริ่ม จากระดับที่ตํ่ากว่า พวกเราเคยมีปัญหา แต่ให้ลูกๆ ของพวกเราเริ่มต้น จากระดับที่สูงกว่า และเมลเบิร์นคือ สถานที่ที่แม่เลือก ให้พวกเด็กๆ เติบโต ดังนั้น แม่หวังว่า ผู้หญิง จะทําหน้าที่ ตามบทบาทของตน ผู้ชายจะทําหน้าที่ ตามบทบาทของตน และระบบครอบครัวที่สวยงาม จะถูกสร้างขึ้นที่นี่ สังคมที่สวยงาม รวมถึงสังคมที่สวยงามนี้ อะไรน่ะ? ปิดไปเสีย แม่รู้จัก แม่รู้จักแสงสว่างเป็นอย่างดี แม่รู้ว่าแสงสว่างทํางานอย่างไร วิษณุมายา นั่นคือพระแม่วิษณุมายา พวกเราได้รับเอาวิษณุมายา พวกเราได้แสงสว่างมาจากไหน วิษณุมายาท่านซ่อนอยู่ที่ไหน? พระแม่วิษณุมายา คือคุณลักษณะที่เราต้องการ และต้องเข้าใจในระดับที่ลึกซึ้ง ว่าพระแม่วิษณุมายามาได้อย่างไร? ดูสิ ช่างเป็นธรรมชาติ สิ่งนี้มาที่นี่ แม่อาจพูดถึงวิษณุมายาก็ได้ แต่การเปลี่ยนไป เป็นหัวข้อวิษณุมายา ไม่ใช่เรื่องง่าย เห็นไหม คุณต้องมองเห็นละคร แล้ววิษณุมายานี้ มาได้อย่างไร? พลังนี้ทํางานผ่านแม่ ได้เป็นอย่างดีได้อย่างไร? ทําได้อย่างไร เกิดอะไรขึ้น และมาจากไหน?

ไฟฟ้าพลังงานน้ํา พลังงานไฟฟ้าอยู่ในน้ําได้อย่างไร? มันอยู่ในน้ํา อยู่ในหลักการแห่งคุรุ แต่เมื่อหลักการนี้ลงมา เมื่อหลักการแห่งคุรุ ถ่ายทอดลงมาที่ตัวคุณ ในระดับนั้น วิษณุมายาจะทํางาน ทําหน้าที่ปลดปล่อยและทํางาน เพื่ออะไรหรือ? ก็เพื่อให้เกิดการรู้แจ้ง สิ่งที่เกิดขึ้นในระดับหยาบ เกิดขึ้นในระดับละเอียดเช่นกัน ดังนั้น จึงต้องมีการอวตาร (เกิดใหม่) หลักการแห่งคุรุจึงต้องอวตาร ลงมาบนโลกมนุษย์นี้ ดังนั้น วิษณุมายาจึงทํางาน และมอบการรู้แจ้งให้แก่ผู้คน นี่คือสิ่งที่เกิดขึ้น และนี่คือวิธีการที่ทุกอย่างทํางาน คุณได้เห็นแล้วว่า แม่สามารถเปลี่ยนหัวข้อได้ อย่างทันทีและคุณก็ไม่ได้รู้สึก ว่าหัวข้อเปลี่ยนไป แต่แม่อยากให้คุณเห็นว่า แม่เปลี่ยนหัวข้อได้อย่างไร เพราะเมื่อมีเหตุการณ์เกิดขึ้น บางอย่างเกิดขึ้น ในบางที่ ซึ่งแม่ก็รู้ และมันก็เปลี่ยนไป และดูเหมือน จะเป็นหัวข้อเดียวกัน ที่ดําเนินไปอย่างราบรื่น อีกอย่างหนึ่งที่แม่ ต้องบอกพวกคุณ พวกคุณทุกคนต้องรู้ สหจะโยคะอย่างดีเยี่ยม มีคนจํานวนน้อยมากๆ ที่รู้จักกุณฑลินีจริงๆ รู้เกี่ยวกับไวเบรชั่นจริงๆ พวกเขาไม่รู้ว่าวอยด์อยู่ที่ไหน ควรจะมีชั้นเรียนประจํา แม้แต่กับโยคีที่ฝึกมานานแล้ว วอยด์อยู่ตรงไหนบนฝ่าเท้า จักรบนฝ่าเท้าอยู่ตรงไหน? ตอนที่แม่บอกให้เขาถูที่ ฝ่าเท้าแม่ พวกเขาไม่รู้ว่าอยู่ที่ไหน คุณอาจไม่ได้เรียนมาสูง ไม่เป็นไร แต่ในสหจะโยคะ คุณควรต้องเรียนรู้ คุณต้องได้รับการศึกษา อย่างสมบูรณ์ในสหจะโยคะ คุณต้องรู้ว่า โรคนี้มาจากไหน จะรักษาได้อย่างไร พวกคุณทุกคน ต้องได้รับการศึกษาอย่างนี้ ดังนั้น เมื่อคุณมีชั้นเรียน การทําสมาธิ ในเวลาเดียวกัน คุณต้องมีชั้นเรียน สําหรับความรู้ด้วย เกี่ยวกับสหจะโยคะ เราจะต้องทําอะไรบ้าง ตอนนี้เรามีหนังสือ แน่นอน แม่เคยเห็นหนังสือดีเล่มหนึ่ง ที่พวกเขาเขียนเกี่ยวกับเด็กๆ แต่ไม่มีความเป็นธรรมชาติ เอาเสียเลย ดังนั้น แม่จึงต้องจัดการบางอย่าง แต่ไม่เพียงแค่หนังสือ เทปของแม่ก็อยู่ที่นั่น เมื่อคุณฟังเทปของแม่ ให้จดประเด็นที่คุณแม่ได้พูด และทําให้เห็นด้วยตนเอง ดังนั้น การเรียนรู้ สหจะโยคะวิทยาเป็นเรื่องสําคัญมาก มิเช่นนั้น สติปัญญา ของคุณจะขึ้นสนิม คุณต้องมีการศึกษาที่สมบูรณ์ เกี่ยวกับสหจะโยคะ เพียงแค่ ให้การตระหนักรู้ไม่เพียงพอ คุณต้องทําให้คนอื่นเห็นด้วยว่า คุณคือผู้มีความรู้ ความรู้ที่พวกคุณมี ไม่เคยมีใครมีมาก่อน ไม่มีนักบุญคนใดที่เคยมี ตอนนี้ ขอให้ใช้ประโยชน์ให้เต็มที่ ไม่ว่าคุณจะอายุเท่าไหร่ มีการศึกษาถึงระดับไหน นั่นไม่ใช่เรื่องสําคัญ แต่คุณทุกคนควรรู้ว่า สหจะโยคะคืออะไร หมายถึงอะไร ทํางานออกมาได้อย่างไร ลองตั้งคําถามกับตนเอง แล้วหาคําตอบ คุณทุกคนยังคงเป็นนักเรียน สหจะโยคะ ขอให้รู้ไว้ คุณยังคงเป็นนักเรียนสหจะโยคะ และคุณต้องมีความเชี่ยวชาญ คุณต้องรู้ ทุกๆ คําในสหจะโยคะ เพียงแค่เบิกบานไปกับ สหจะโยคะไม่ใช่ประเด็น คุณต้องรู้สหจะโยคะด้วย เหมือนกับ ถ้าคุณชื่นชอบเค้ก ที่มีใครคนหนึ่งทํา คุณต้องรู้วิธีการทําด้วย เพราะว่าหลังจากนั้น คุณจะสามารถทําให้คนอื่นได้ด้วย แต่ถ้าคุณไม่รู้วิธีการทํา ผู้คนก็จะไม่เชื่อถือ นั่นคือสิ่งที่แม่เห็น แล้วแม่ก็เห็นสหจะโยคีบางคน ที่ทํางานตลอดเวลา พวกเขากระตือรือร้น เพราะเคยกระตือรือร้นมาก่อน แต่บางคนก็เฉื่อยชา คุณจะเห็นได้ จากคนอินเดียสองคน คุณจะเห็นความแตกต่าง แบบเดียวกันนี้ แม้ว่าเขาจะอยู่ตรงนี้ หรืออยู่ตรงนั้น ไม่ควรเป็นเช่นนั้น ทุกคนควรพยายามทํางาน ในหนทางสอดคล้องกัน ความกระฉับกระเฉง และความ กระตือรือร้นแบบเดียวกัน ไม่ใช่คนคนเดียว ถ้ามีแค่คนเดียวทํา ก็ไม่มีประโยชน์ บางครั้ง คนแบบนั้น จะเป็นจอมบงการ เช่นเดียวกัน ทุกคนควรทํางาน ร่างกายทั้งหมดต้องทํางาน หากคุณพัฒนาได้ จะช่วยให้เกิด การพัฒนา อย่างสมบูรณ์ เป็นการยกระดับขึ้น ตกลงไหม? ดังนั้น ในวันนี้ ซึ่งเป็นวันเกิดของแม่ แม่ต้องการจะให้พรพวกคุณ แต่วันเกิดทุกปี ก็ทําให้อายุแม่ลดลง คุณต้องรู้ไว้ และคุณต้องเติบโต และเข้ามาทํางาน ของสหจะโยคะ นี่คือเรื่องสําคัญ เป็นเรื่องสําคัญที่คุณต้องเติบโต ที่เรียกว่า อายุของแม่ แม้ว่าจะไม่เห็นจากภายนอก แต่ก็กําลังลดลง คุณต้องรับรู้ไว้ และคุณต้อง เคลื่อนที่ให้เร็วขึ้น เข้ามาทํางาน ทําให้เกิดผลออกมา เมื่อมีคนมาหา พูดกับเขาดีๆ ให้ความเบิกบานกับเขา อย่าให้ของที่เป็นแบบ... จงให้แต่ความเบิกบาน ดูแลพวกเขา ใจดีกับพวกเขา สิ่งนี้จะเป็นแรงดึงดูด อย่างดีมากกว่า ที่มีใครบอกในทันทีว่า "คุณเป็นภูตผี ออกไปซะ" เมื่อคนแบบนี้อยู่ในสหจะโยคะ เมื่อพวกเขาอยู่ตรงนั้น แม่จะต่อว่าพวกเขา ยังคงมีอยู่ แม่รู้ว่าบางคนก็อยู่ที่นี่ พวกเราต้องบอกเขาว่า "คุณมีปัญหา คุณควรออกไป" ไม่เป็นไร พวกเขา ต้องออกไปจากอาศรม สักพักหนึ่ง แล้วก็กลับมา ต้องเป็นเช่นนั้น ไม่เช่นนั้น พวกเขาจะไม่ได้รับการแก้ไข และคนเหล่านั้น ควรจะยอมรับอย่างยินดีว่า พวกเขาควรจะเป็นคนที่เรียบร้อย พวกเขาต้องเปลี่ยนแปลง พวกเขาควรจะดีขึ้นมากกว่าการที่ ยังเป็นแบบนั้นต่อไป เพราะว่าอีโก้ของเขาเอง ดังนั้น จงพยายามประสานงาน กับตัวตนของตนเอง เพราะว่าตัวตนนั้นต้องการจะ ดีขึ้น ดีขึ้น และดีขึ้น ดังนั้น คนเหล่านั้น ที่แม่จะขอร้อง แม่จะบอกวาร์เรน คนที่แม่พบว่า ยังไม่เรียบร้อย และควรจะออกไปจากอาศรม อาศรมไม่ใช่ที่คนทุกประเภท ควรจะมาอาศัย ที่นี่มีเพียงแต่คนที่บริสุทธิ์ ถึงระดับหนึ่งเท่านั้น ที่ควรจะอยู่ พวกเขาควรจะมี มาตรฐาน บางอย่าง แม้จะในระดับน้อยที่สุด หากพวกเขา ไม่มีมาตรฐาน ดังกล่าว พวกเขาควรออกไป หากมีผู้หญิง ที่ชอบการชี้นําคนอื่น หรือผู้ชายที่ทําตัวเหมือนผู้หญิง ก็ควรออกไป คุณต้องเป็นคนธรรมดา ไม่เช่นนั้น หากคนอื่นมาเห็น ผู้ชายคนหนึ่งยืนอยู่ และดูเหมือนไก่ ถูกเชือดจากตรงนี้ พวกเขาคงไม่ประทับใจ อย่างเช่นพระคริสต์ ที่ดูทนทุกข์ ทรมาน อย่างที่แม่เคยชี้ให้ดู ยืนท่าทาง กระปลกกระเปลี้ยอย่างนั้น แม่ไม่รู้ว่ามีใคร ประทับใจกับสิ่งนั้นบ้าง คุณต้องมี คนที่ดูเหมือน พระเยซูคริสต์ ในซิสทีน ชาเปล (Sistine Chaple) ยืนอยู่ เหมือนกับ (เสียงหาย) นั่นคือแบบที่ผู้ชายควรเป็น มีความสง่างาม น่าเคารพ มีมุทิตาจิต และดูสง่างามดุจราชา ส่วนผู้หญิงควรจะอ่อนหวาน และอ่อนโยน สิ่งนี้ส่งผล ที่ยิ่งใหญ่ในระยะยาว ระยะยาวมากๆ คุณไม่รู้ว่า สิ่งเหล่านี้ มอบอะไรคืนให้แม่มาก สิ่งเหล่านี้ มีประโยชน์ กับแม่มากในวันนี้ ตอนนั้น ที่แม่ยังไม่ได้เริ่มสหจะโยคะ แม่ก็ใจดีกับคนต่างๆ อยู่แล้วโดยธรรมชาติของแม่ รวมถึงกับทุกอย่างที่เข้ามาหาแม่ มีตัวอย่างหนึ่ง ในลอนดอน มีคนคนหนึ่งมา ชื่อของเขาคือ ... ผู้ตรวจการคนนั้น ชื่ออะไรนะ? เขาเป็นผู้ว่าราชการเมืองปูเณ แล้วหลังจากนั้น เขามาหาพวกเรา ตอนนั้น มีประชุมที่ที่ทํางานของสามีแม่ หรืออะไรประมาณนั้น ซีพีพูดว่า "ผมจะเรียกพวกเขามาอาหารมื้อค่ํา" แม่พูดว่า "ตกลง" แล้วแม่ก็ไปทําอาหารเย็นที่บ้าน มีคนประมาณ ๒๕ คนมาอาหารค่ํา พวกเขามารับประทานอาหาร แม่ต้องดูแลพวกเขา ไม่ว่าจะเป็นเรื่องไหน ต่อมา ตอนที่ แม่ไปปูเณ เมหโรตระ มีคนบอกแม่ว่า ผู้ตรวจการคนนี้ตื่นเต้นมาก เขาจะมาในฐานะของประธาน หรือกรรมาธิการต้อนรับ จะมารับแม่ แม่บอกว่า "แม่จําไม่ได้ว่า สุภาพบุรุษท่านนี้คือใคร แม่จําได้แต่คนที่มีชื่อเดียวกัน" เขาบอกว่า "ไม่ ไม่ นี่เป็นอีกคน" นี่คือ หนึ่งในพวกเขาที่มาหา แล้วเขาก็ชมแม่เป็นอย่างมาก แม่ประหลาดใจว่า เขาเห็นได้อย่างไร เขาบอกว่า "สุภาพสตรีท่านนี้ มีสามีซึ่งอยู่ในตําแหน่งสูง เธออ่อนน้อมมาก มีจิตใจที่งดงาม และโอบอ้อมเหมือนแม่" เขากลับบ้าน และบอกภรรยาว่า "ผมไม่เคยเห็นสุภาพสตรี เช่นนี้มาก่อน สุภาพสตรีผู้สมบูรณ์แบบ" นั่นคือสิ่งที่แม่ได้ทํา แต่แม่ไม่รู้หรอก แม่คงจะทําอาหารได้ดีมาก แน่นอนแม่ทําได้ดี แต่แม่น่าจะดูแลเขาดีมาก แม่ต้องดีกับเขามากแน่ๆ พวกเขาทั้งหมด ตัวแม่เองคงไม่ได้กินอะไร เพราะต้องดูแลพวกเขา แม่คงได้ทําอะไรสักอย่าง แม่จําไม่ได้ว่าทําอะไรไปบ้าง แต่ด้วยธรรมชาติของแม่ แม่ต้องทํา และไม่ใช่แค่วันนี้ แต่แม่ได้เห็นพวกเขามากมาย พร้อมที่จะให้ความร่วมมือช่วย เหลือ เพียงเพราะธรรมชาติของแม่ เพียงเพราะ ธรรมชาติของแม่เท่านั้น ผู้ตรวจการระดับสูง ในประเทศอังกฤษ ผู้ตรวจการทั้งสองคน คนแรกและคนที่สอง บี เค เนห์รู และคนที่สอง พวกเขาให้ความเคารพ แม่อย่างมาก นับถือแม่ แทบจะไม่น่าเชื่อเลย เพราะว่าคุณต้องเป็นคนใจดี มีน้ําใจและอ่อนโยน อย่างที่คุณดูแลแม่ที่นี่ แม่ได้ดูแลเขา นั่นคือเหตุผลที่ ทําไมพวกเขาจึงมีความประทับใจ แม่บอกได้ว่า เพื่อนของสามีแม่ ทุกคน และคนอื่นๆทุกคน มีความเคารพนับถือ เป็นอย่างมากต่อแม่ พวกเราไปหา คนที่มีตําแหน่ง สูงทางด้านกฎหมาย ซึ่งเป็นหัวหน้า ด้านหน่วยข่าวกรองในอินเดีย เขาให้การปฏิบัติต่อพวกเรา อย่างให้เกียรติ ผู้ตรวจเก็บภาษีได้รับรายงานว่า ลูกๆ ของคุณแม่กําลังมา เขามาที่สนามบิน ด้วยตนเอง คุณรู้ไหม? เขามานั่งที่นั่น แม่ไม่รู้ว่าเขาออกมา เพื่อจะพบว่า พวกคุณออกไปหมดแล้ว นี่เป็นเพราะ ชีวิตส่วนตัวของแม่กับคนเหล่านี้ ไม่เช่นนั้น ใครจะสนใจว่า นี่ภรรยาของใคร? หลายคนที่ตามสามีของแม่มา ไม่มีใครต้อง ห่วงกังวลภรรยาของตน ไม่ว่าที่ไหน คุณเห็นไหม แม่มาในครั้งนี้ กับสามีของแม่ เพื่อไปประเทศจีน และตัวแทนของเขา ซึ่งอยู่ในญี่ปุ่นและที่อื่นๆ โฮโนลูลู พวกเขามาเพื่อจะพบแม่ เพราะว่าเมื่อ เซอร์ซีพีมา ไม่มีใครมารับเขา เซอร์ซีพีพูดว่า "ดูซิเมื่อคุณมา พวกเขาเดินทางมาเพื่อพบคุณ" คุณเชื่อไหม? ไม่ใช่อะไรเลย นอกจากคุณมีความ เป็นสุภาพสตรีต่อพวกเขา เป็นสิ่งที่มีพลังมาก เป็นสิ่งที่มีพลังมาก และผู้หญิงควรรู้วิธีทําอาหาร เป็นเรื่องสําคัญ ถ้าไม่รู้วิธีทําอาหาร ก็ไม่ใช่ผู้หญิง แม่ไม่คิดว่าพวกเขาเป็นผู้หญิง พวกเขาต้องรู้ว่า จะทําอาหารอย่างไร คุณต้องเรียนรู้วิธีการทําอาหาร ทุกคนทําได้ นี่คือสิ่งสําคัญ พลังที่ซ้อนเร้นของผู้หญิง อยู่ที่เขาจะทําอาหารได้อย่างไร เห็นไหม สามีของพวกเราไปไหนไม่ได้ เพราะพวกเรา ทําอาหารได้ดีเสียจน พวกเขาต้องกลับบ้าน พวกเขาจดจําอาหาร นั่นคือพลังที่คุณมี วันนี้ พวกเรา จะทําบูชากันอย่างสั้นๆ เพราะว่า วันนี้เป็นวันเกิดของแม่ และบูชาในวันเกิด ควรจะเป็นไปในทางที่ ลึกซึ้ง สัมผัสได้ด้วยหัวใจ และมอบความปีติสุข มากกว่าที่เป็นเรื่อง ของพิธีกรรม ไม่จําเป็นต้องมีพิธีมากมาย เพราะว่าพวกเรา อยู่ในอารมณ์แห่งความปีติยินดี เฉลิมฉลองวันเกิด ของแม่ของพวกเรา พวกเราได้อยู่ที่นั่นแล้ว อะไรก็ตาม ที่จําเป็นในพิธีบูชาอื่น ไม่จําเป็นแล้วในตอนนี้ เพราะว่า คุณอยู่ในอารมณ์แห่ง ความเบิกบาน ตกลงไหม? ดังนั้น เพียงแค่ทําบูชาสั้นๆ แม่บอกเขาไปแล้วว่า สิ่งที่เราทําวันนี้ คือการฉลองวันเกิด ไม่จําเป็นต้องมี บูชาที่ใหญ่โตอะไร สิ่งที่จะต้องทําก็คือ อัญเชิญเหล่าเทพเจ้า ทุกพระองค์ออกมา พวกท่านอยู่ที่นั่นแล้ว บนนั้น เพียงแค่สัมผัสไวเบรชั่น ที่พวกท่านแผ่กระจายออกมา พวกท่านมีความสุขมาก ที่พวกคุณฉลองวันเกิดของแม่ ดังนั้น ในทุกๆบูชา สิ่งที่ พวกเราต้องทําคือ ปลุกพวกท่านขึ้น ร้องขอให้พวกท่านเมตตา กับพวกคุณ แม้ว่าพวกท่านตื่นขึ้นแล้ว ในตัวแม่ แต่คุณก็ต้องการปลุกท่านขึ้นในตัวด้วย และในตอนนี้ ท่านก็ได้ตื่นขึ้น ในตัวของคุณแล้ว เราไม่ต้องมีบูชาที่ใหญ่โตอะไร ไม่มีความจําเป็นเลย นี่คือสิ่งที่แม่บอกกับ โมดี ว่าพวกคุณ ทําแค่บูชาสั้นๆก็พอ แค่นั้นก็พอ ที่แม่พูดมาทั้งหมดในวันนี้ ก็เป็นเหมือนบูชา จําไว้ว่าสิ่งที่แม่พูดมานั้น หมายถึงพวกคุณ ในตอนที่คุณไม่ได้เป็นสหจะโยคี วันนี้ สิ่งเหล่านั้นไม่ได้หมายถึง พวกคุณแล้ว คุณไม่ต้องรู้สึกผิด อย่างแรก จําไว้ว่าคุณคือ สหจะโยคี ทุกคนคือลูกของแม่ และแม่รักคุณทุกๆคนมาก มากๆ ดังนั้น ขอให้มั่นใจในตนเอง มั่นใจในตนเองอย่างเต็มที่ ได้ไหม?

นั่นคือสิ่งที่ยิ่งใหญ่ที่สุด ที่คุณจะให้แม่ได้ในวันนี้ เป็นของขวัญให้กับแม่ ขอให้พระเจ้าอวยพร