Diwali Puja, Shudy Camps (UK), 13 November 1988.

Tänään olemme täällä kaikki viettämässä Diwalia, eli 'dipavalia', joka tarkoittaa valojen, tulien rivistöä. 

Kali Yugan pimeydessä, jolloin kaikkialla  vallitsee pahimman luokan sekaannus luoden pimeyttä, jota ei pysty läpäisemään  ja joka näyttää jykevältä vuorelta ympärillämme, ja uskomme, että sen ylle ei Jumalan armo  voi koskaan laskeutua. Eikä se koskaan sula edes Jumalan armosta. Siihen pimeyteen, siihen toivottomaan tilanteeseen,  jossa luomakunta häilyy tuhonsa partaalla, Sahaja Yogan valo on saapunut. Te olette valoja, 'dipoja', te olette  pienen pieniä tulia, jotka ovat odottaneet sytyttämistään, jotta voisitte itse nähdä, mitä vikaa omassa lampussanne on, mitä siitä puuttuu. Lampussa on, kuten tiedätte, kolme osaa. Yksi niistä on säiliö. Säiliö on kehomme, säiliö on mielemme ja se on älymme. Ja säiliö pitää sisällä itsessään öljyä. Sanskritiksi sitä kutsutaan nimellä 'snekda' tai 'sneha',  mikä tarkoittaa rakkautta. Juuri rakkaus on sisällä mielessänne, kehossanne  ja itse olemassaolossanne. 

Mutta rakkaus on nyt rajallinen,  se on uinuvassa tilassa. Se ei ilmaise itseään, se voi läikkyä väärään suuntaan,  se voi pilata jotakin, mikä on kaunista. Tällainen rajattu rakkaus on vaarallinen. Mutta sisällänne on kolmas asia,  jota kutsumme nimellä 'bhati', sydänlanka. Tämä sydänlanka on puhdas halu sisällänne,  joka ei ole vielä syttynyt - se ei ole tietoinen itsestään. Kukaan ei ole tietoinen, lamppu ei ole tietoinen,  että sen sisällä on valo. Kaikkien näiden kolmen on yhdistyttävä, jotta valo syttyisi,  koska olemme eksyneet niin moneen asiaan. Kali Yugan pimeys ei ole yksipuolista. Jos katsotte sitä tarkasti, kyse ei ole vain materialismista,  takertumisesta rahaan ja rahan valtaan, se ei ole pelkästään sitä. Tietysti sillä on suuri merkitys tänä päivänä,  sitä ei voi kieltää, koska sillä punnitaan koko läntisen maailman tasapaino. 

Tällä rahalla saa valtaa. Miksi raha? Koska monien sokeiden ihmisten mielestä siinä on valta. He luulevat, että rahan voimalla saa ihmisiä puolelleen,  sen avulla voi päästä korkeampaan asemaan, vaikkapa johtamaan hallintokoneistoa, ja siihen tarvitaan rahaa. Sillä voi saada ääniä puolelleen, tulla valituksi. Siitä myytistä ihmiset pitävät tiukasti kiinni,  että raha on hyvin tärkeä asia, ja ilman rahaa asioita ei voi hoitaa. Tällaisen rahaan liittyvän väärinkäsityksen vuoksi  ihmiset ihailevat suuresti niitä, joilla on rahaa ja he ajattelevat: "Nyt meidän pitää todella hankkia rahaa tavalla tai toisella." Yritetään saada rahaa kaikenlaisesta epädharmisesta. "Mitä vikaa siinä on?" Rahan ajattelu on tänä Kali Yugan aikana mennyt sellaisiin mittoihin, että ihmisten siveyden ja luovuuden taju on mennyt,  koska on luotava jotain sellaista, joka myy. 

Jos se ei myy, sitä ei kannata tehdä. Ja dharmisuuden taju on hävinnyt, dharmisuutta ei ole. Jos pitää tehdä rahaa, mikä merkitys dharmalla on? Ei siinä dharmaa tarvita. Ainoa dharma on: miten tehdä rahaa. Ja sitten, totta kai, rakkaus. Äidit eivät halua lapsia, koska heidän rahansa kuluu lapsiin. He alkavat muuttua itsekkäiksi. Ja ihmiset alkavat miettiä: "Miten saisimme kahmittua rahaa muilta?" Nykyään löytyy monia sivistyneitä tapoja kahmia rahaa. 

Tällainen sivistyneisyys on mennyt niin hienovaraiseksi,  että ihminen ei tiedä mitään, ennen kuin on jo ryöstetty putipuhtaaksi. On myös muita tapoja hankkia rahaa,  eli musiikki, jota ihmiset nykyään kuuntelevat – joka on Jumalan vastaista – siinä ei lauleta Jumalan ylistystä, vaan se on pelkkää meteliä. On eri asia, jos laulu on Jumalan ylistystä. Mutta tällainen musiikki, jota ihmiset kuuntelevat,  vaikuttaa aivojen limbiseen alueeseen. Limbisellä alueella on kyky antaa ihmiselle iloa ja onnea, ja tällaisen kamalan modernin musiikin takia se turtuu. Kun se turtuu, silloin ihminen alkaa haluta  aina vain enemmän ja enemmän melua saadakseen limbisen alueen reagoimaan. Mutta silti se ei riitä. Kun limbisestä alueesta tulee tunnoton,  ihminen ei tiedä miten saada aikaan aistimuksia, joten hän alkaa käyttää huumeita, hän ei voi sille mitään,  koska kaikki aistimukset ovat kadonneet. Niinpä antikulttuurin tai antiperinteiden tai muun sellaisen nimissä ihmiselle kehittyy limbinen alue, joka vaatii aistimuksia. Musiikki tuottaa rahaa, koska se on kuin huume, kuin joku alkoholi, kuin mikä tahansa päihtymys. 

Koska hermot ovat jo päihtyneet. Alkoholikin toimii samalla tavalla,  myös muut, kuten huumeet, toimivat samalla tavalla. Tällaisessa päihdetilassa ihminen ei tiedä mitä tekee. Hänet valtaa toisenlainen pimeys, toisenlainen sokeus. Tämä pimeys – toisenlainen uusi pimeys tekee ihmiset vieläkin sokeammiksi, vieläkin suopeammiksi. Tämä taas tuo esiin ongelman olemassa olevaa kehoamme, mieltämme ja älyämme kohtaan. Kun kaikki toiminta on rahaan suuntautuvaa,  alamme kaupitella kehoamme. Haluamme vartalomme näyttävän joltain aivan ennennäkemättömältä, kuin joltain tubipotilaalta tai hyttyseltä. Tämä saa ehkä ihmiset tuntemaan sääliä, mutta heidän sisällään asustaa äkeäluontoinen mies tai nainen. Kaikki on markkinamiesten aikaansaannosta, koska he haluavat tuottaa tavaroita ja luoda imagoja, joiden mukaan pitää elää. 

Ja jos haluatte elää näiden imagojen mukaisesti, teidän pitää käyttää heidän tuottamiaan tavaroita, ja siksi te haluatte niitä ja teistä tulee näiden markkinamiesten orjia. On menty liian pitkälle –  liian pitkälle sellaisten tavaroiden tuottamisessa, jossa teidän pitää toimia markkinamiesten ehdoilla. Maassamme on niin paljon sairauksia, jotka ovat hyvin moderneja ja tarkoitettuja vain moderneille ihmisille. Ennen vanhaa ei tiedetty tällaisista sairauksista –  niitä oli ehkä pari tapausta, mutta ei montaa. Nämäkin sairaudet syntyvät siitä tosiasiasta,  että suurin osa siitä mitä syömme tai asioista mitä teemme, ovat vain markkinamiesten keksintöjä. Se mitä tuotetaan ei ole tuoretta, aitoa tai järkevää. On luotu tarpeita, että naisilla täytyy olla ainakin kymmenen leninkiä, jotka on kaikki valmistettu puhtaasta muovista – mikä reagoi ja aiheuttaa ongelmia. Sitten pitää olla kaikenlaisia muita materiaaleja,  jotka ovat täysin haitallisia ja ihmiselle soveltumattomia. Kaikki koneet ovat meitä varten, ei päinvastoin. Meidän on saatava aikaan tasapaino. 

Kaikki tarvitsemamme voidaan tuottaa koneilla,  mutta kun koneista tulee ainoa hyödyntämisen keino, se alkaa hallita meitä. Jos menee Kali Yugan pimeyteen – se on niin syvä, niin kauhea, niin vaarallinen ja tuhoava, että sen kuvaileminen voi viedä ihmisen minne tahansa, eikä hän edes tunne joutuneensa niin syvälle liejukkoon, että sieltä ei pääse ylös. Tämän vastalääkkeeksi on nyt tullut Sahaja Yoga – sahaja-joogien  'deepavali'. Katsokaas, oivalluksen jälkeen ette tarvitse  kovin paljon kauneushoitoja. Ette tarvitse niin paljon muovivaatteita. Ette ole kiinnostuneita kaikenlaisista joutavuuksista,  jotka eivät tuota iloa. Ette halua huumeita. Ette halua tupakoida. Ette halua alkoholia ettekä mitään kamalaa musiikkiakaan. Haluatte sitä vastoin musiikkia, joka rauhoittaa  ja tyynnyttää limbistä aluetta ja tuottaa iloa. 

Alatte haluta kaikkea sellaista, mikä tuottaa iloa,  ja luovutte vähitellen muista. Joskus Minun pitää sanoa siitä teille,  mutta sitten ymmärrätte ja luovutte kaikesta sellaisesta, koska silloin olette saaneet maistaa iloa,  tiedätte mitä ilo on, tunnette ilon ambrosian ettekä halua luopua siitä. Ehkä luovutte hieman, mutta sitten tulette takaisin. Tiedätte, että tämä on iloa. Ilo ei piile rahassa eikä missään ilottomassa, vaan se asustaa Hengessänne, ja Henki on se, joka nauttii ilosta. Henki on se, minkä näette palavan Kundaliininne huipulla, Sahasraran päällä. Olette nähneet valokuvan, jossa Sahasraranne päällä palaa kaunis liekki. Olette nähneet sen valokuvan. Se on todiste siitä, että olette kaikki valoja, ja teidän pitää sytyttää valo muillekin. Teidän pitää auttaa ihmisiä. 

Kaikkien teidän kasvot ovat kuin ruusuja,  ja jokainen, joka näkee sen, ymmärtää, että olette aivan erityisiä ihmisiä. Ette ole mitään tavallisia ihmisiä, jotka näyttävät surkeilta ja kamalilta. Ja kun laulatte, teette sen Jumalalle,  kaikilla tyyleillä, mitä tahansa laulatte, se mitä aikaisemmin pidettiin jumalanvastaisena, muuttuu suurenmoiseksi. Nyt Sahaja Yogan valo on sytyttänyt sisällänne pienen pieniä valoja, jotka valaisevat ihmiskunnan polkua kohti vapautumista. Joten sahaja-joogien vastuu on suuri. Heidän pitää päästä yli kaikista rajoitteistaan,  kuten valokin on päässyt, ja levittäytyy kaikkialle. Jos haluttaisiin mitata kuinka laajalle  tämä pieni valo on levinnyt, niin sitä ei voi tehdä tavallisilla ihmisten laitteilla. Mutta kun se syttyy, se levittää kaiken valonsa ja palaa takaisin. Samalla tavalla sisällänne syttynyt valo  leviää kaikkialle, säteilee kaikkialle ja palaa takaisin luoksenne. Mutta tämä on tietysti materiaalista valoa. 

Tämä on henkistä valoa. Ero on siinä, että tällä valolla on oma palamisen voima, ei muuta. Sillä on myös voima tuoda valoa pimeyteen. Siellä on myös kyky sytyttää toinen valo palamaan. Mutta sahaja-joogi ei itse ole vain valo,  vaan hän voi myös mennä toisten luo. Tämä ei osaa kulkea. Jos se kulkee, se on tulipalo. Se ei pysty kulkemaan omissa rajoissaan. Sitä on kuljetettava. Sahaja-joogit voivat kantaa hyvin suojattua valoa sisällään ja hyvin kauniilla tavalla sytyttää valon toiseen ihmiseen. 

Ilman tulipalon vaaraa, ilman polttamista. Jos tätä tulta alkaa siirtää, on mietittävä  kolmeen kertaan voiko sen tehdä, koska jotain voi läikkyä tai syttyä palamaan. Mutta ei sahaja-joogi. Ja kaikki tapahtuu vapahduksen vuoksi. Tämä voi tuottaa valoa ulospäin, jonka avulla voi vain nähdä, mutta sillä ei voi tuntea eikä parantaa. Sillä ei voi neuvoa, ei myöskään lohduttaa eikä vapauttaa. Se on sisällämme oleva henkinen valo. Tänään on todellisen Diwalin juhla. Kerron aina, että Intiassa me valmistamme  diwali-valoja tavallisesta mudasta, mutta nyt Sahaja Yogassa olemme lootuksia,  jotka antavat valoa ja tuoksua. Nämä ovat hyvin kauniita asioita, ja tapa,  jolla nautitte siitä ja ilmaisette iloanne, on erittäin kaunista. 

Ollaksenne lootuksia, teidän on luovuttava mudasta,  tästä pimeydestä – siitä teidän on luovuttava. Jos ette pysty luopumaan siitä, silloin ette pysty nauttimaan  omasta lootuksestanne, eivätkä muutkaan saa nauttia siitä. Se luopuminen ei ole vaikeaa. Katsokaas, kun ihmiset sanovat:  "Sinun on rakastettava Äitiäsi", tarkoittaa vain, että on luovuttava egosta ja ehdollistumista  ja tultava puhtaaksi persoonaksi, ei muuta. Joka tapauksessa te kaikki rakastatte Minua, mutta rajallisesti. Teidän on rakastettava Minua rajattomasti,  silloin se on todellista rakkautta, kuten Minun teitä kohtaan. Tästä meidän pitää kiittää tänä aikana. Tämä aika on suurenmoinen. Kutsun tätä kukoistuksen ajaksi, koska olette kaikki syntyneet tänä aikana, ja tänä aikana Minä saavuin ja tapahtui tämä yhdistelmä,  ja tänä aikana syntyi Sahaja Yoga. Ette tiedä, mutta sain kokea todella suuria vaikeuksia alussa. 

Todella suuria. Sillä idiootit eivät ymmärrä Sahaja Yogaa. Aluksi kohtasin vain idiootteja elämässäni, aika paljon idiootteja. Kuten Kristus on sanonut: "Ensimmäiset tulevat viimeisiksi". Ehkäpä nämä tapaamani idiootit aiheuttivat Minulle suuria ongelmia. Mutta sitten oikeat ihmiset alkoivat tulla luokseni. He ymmärsivät Sahaja Yogaa, he omaksuivat sen, ja kaikki toimi hyvin. Olemme suunnitelleet menemistä Intiaan. Intia-turneen erikoisuus on siinä, että Intia, kuten tiedätte, on paikka, jossa suuret pyhimykset ovat tehneet  paljon työtä, erityisesti Maharashtrassa. Tämän lisäksi se on todella pyhä maa, epäilemättä, hyvin puhdas. 

Ihmiset eivät vielä ole omaksuneet materialismia niin laajasti. Ja kolmanneksi, pidämme noin kahdeksan pujaa sinä lyhyenä aikana. Totta kai joskus se käy Minulle aika raskaaksi. Mutta meillä on kahdeksan pujaa, ja se on äärimmäisen intensiivistä. Tätä en pysty tekemään missään muualla kuin Intiassa,  koska vain Intiassa ilmapiiri on sellainen, että värähtelyt imeytyvät nopeammin kuin missään muualla. Siellä ei ole niin paljon pimeyttä, ja valo leviää nopeammin ja helpommin, ja Minulle on helpompaa saada kaikki toimimaan siellä. Olen varma, että sellaiset ajat tulevat kaikkialle,  kun sytytätte valonne ja alatte toimia. Minun täytyy onnitella teitä kaikkia, että olette niitä,  jotka ovat sitoutuneet tämän pimeyden (poistamiseen) ja olette kasvattaneet itseenne valon vastuullisuudella ja ymmärryksellä käyden läpi ponnisteluja, jotta pääsisitte eroon rajallisista perusongelmistanne. On merkittävä asia, miten olette saaneet  sen vakiinnutettua, se on aivan uskomatonta, koska olisittehan voineet vain sanoa:  "Tämä on joku filosofia, emme usko siihen. Emme ymmärrä tällaista." 

Mutta tämä on teille niin mieluista, koska olette tulleet Hengeksi. Kristus puhui samasta asiasta, mutta kuinka moni ymmärsi Kristusta? Luulen, että kukaan ei ymmärtänyt Kristusta,  kun se tuli kristinuskon kautta. Kun se tuli Sahaja Yogan kautta, te ymmärsitte kuka Hän oli. Samalla tavalla kuin muutkin suuret profeetat ja inkarnaatiot,  teidän oli tultava Sahaja Yogaan näkemään valossa kuinka suuria he olivat,  kuinka paljon he ovat tehneet työtä vuoksemme, kuinka paljon he ovat vakiinnuttaneet meitä,  kuinka kiitollisia meidän pitäisi olla. Toivon, että jonain päivänä voitte nähdä heidät istumassa kanssamme, ja löydätte heidät, missä tahansa he ovatkin. Jonakin päivänä teille kehittyy silmät, joilla näette kaiken sen,  mitä kameratkaan eivät aina näe. Samalla tavalla teidänkin pitäisi pystyä näkemään,  se olisi todella hyvä asia. Luullakseni Bogotassa muutama sahaja-joogi näki armon laskeutuvan alas, mutta vain kerran. Mutta sitä tapahtuu yhä useammin. 

Yrittäkää vahvistaa silmiänne siinä mielessä, että  'Älköön katseesi olko himokas'. Silmissä ei pidä olla ahneutta, ei mihinkään! Yrittäkää poistaa ahneus silmistänne, niin kaikki alkaa varmasti toimia. Tämä on viesti silmiämme varten, koska silmienne kautta te olette valo. Ensimmäiseksi sytytin valon silmiinne, ja tätä valoa pitää vahvistaa, sitä pitää puhdistaa rakkaudella -  Jumalallisella Rakkaudella. Jumala siunatkoon teitä kaikkia! 