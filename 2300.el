15 Αυγούστου 1993
Krishna Puja
Campus, Cabella Ligure (Italy)
Shri Krishna Puja, Cabella Ligure (Italy), 15 August 1993

Σήμερα μαζευτήκαμε εδώ, για να κάνουμε μια Πούτζα στον Σρι Κρίσνα Πρέπει να καταλάβουμε πραγματικά ότι ο Σρι Κρίσνα είναι μια πάρα πολύ σημαντική θεότητα μέσα μας, επειδή είναι ο Βίσνου ο οποίος εδρεύει στο Βόιντ, στο Νάμπι.

Αυτός τροφοδοτεί το Ντάρμα, την ηθική, μέσα μας. Όταν λάβατε την αυτογνωσία σας, δεν σας είπα: «Μην κάνετε αυτό ή μην κάνετε εκείνο». Δεν σας είπα ποτέ: «Αυτό δεν είναι καλό, εκείνο δεν είναι καλό». Το κάνετε απλά και μόνο επειδή ο Σρι Βίσνου είναι αφυπνισμένος μέσα σας. Είναι μέσα στο Βόιντ και εάν Εκείνος αφυπνισθεί σας φέρνει στο φως, απομακρύνει την άγνοιά σας, απομακρύνει το σκοτάδι σας και αρχίζετε να βλέπετε πως οτιδήποτε κάνατε ήταν καταστρεπτικό για σας και έτσι εδραιώνετε το Ντάρμα. Επίσης το Ντάρμα έχει εδραιωθεί από τους δέκα Γκουρού που ήρθαν σε αυτή τη γη και τους προφήτες που μας δίδαξαν για το Ντάρμα. Αυτός ο συνδυασμός λοιπόν του Σρι Βίσνου και των δέκα Γκουρού, εδραιώνει το Ντάρμα μέσα μας. Το Ντάρμα διδάχτηκε από τους προφήτες, σε όλα τα μέρη, όπως έχετε διαπιστώσει. Εκείνοι είπαν: «Μην κάνετε αυτό, μην κάνετε το άλλο». Μίλησαν για τις δέκα εντολές.

Κάθε προφήτης μίλησε για το Ντάρμα, τι πρέπει να γίνει, μέχρι που και ο Χριστός έπρεπε να μιλήσει για αυτό και είπε: «Δεν πρέπει να έχετε πονηρά μάτια». Αλλά ο Σρι Κρίσνα είναι Εκείνος που είπε ότι: «Έρχομαι στη γη, όταν υπάρχει γκλάνι, δηλαδή το τέλος του Ντάρμα». Όταν το Ντάρμα εξασθενεί, τότε έρχεται πάνω στη γη και καταστρέφει τους ανθρώπους που είναι υπεύθυνοι για την πτώση του Ντάρμα σε αυτό το επίπεδο της καταστροφής. Το δεύτερο πράγμα που λέει είναι ότι: «Προστατεύω τους αγίους. Προστατεύω τους αγίους και σκοτώνω όλους τους δαίμονες ή εκείνους που είναι σατανικούς, που είναι καταστροφικούς». Αυτές είναι οι υποσχέσεις που έδωσε πολύ καιρό πριν ως Σρι Κρίσνα. Ως Βίσνου τον γνωρίζουμε κυρίως σαν εκείνον που δίνει το Ντάρμα. Αλλά όλες οι εν δυνάμη ποιότητές του εκφράστηκαν πραγματικά όταν ήρθε ως Σρι Κρίσνα. Την εποχή του Σρι Ράμα επίσης, αυτές οι ποιότητες δεν μπορούσαν να εκφραστούν με αυτό τον τρόπο. Έτσι ο Σρι Κρίσνα πέρασε το πρώτο μισό της ζωής Του στο Γκοκούλ και στο Βρίνταβαν, όπου έδειξε την όμορφη έκφραση του χαρακτήρα Του.

Όπως και δημιούργησε αυτό που ονόμασε Λίλα, Λιλάνταρα. Εκείνος είπε ότι γίνεστε ένας παρατρηρητής, παρατηρείτε όλο τον κόσμο σαν ένα παιχνίδι. Σάκσι Σβαρούπα. Και μόλις δείτε ολόκληρο τον κόσμο όπως παρατηρεί ένα παιδί, με μια παιδιάστικη ευτυχία και χαρά, ύστερα απολαμβάνετε τη ζωή. Αυτό έχει συμβεί σε εσάς, έχετε γίνει κάτοικοι του Βρινταβάν και του Γκοκούλ, έτσι όπως χαίρεστε τον εαυτό σας, όπως απολαμβάνετε ο ένας την παρέα του άλλου και την ευλογία του Θεού. Μετά έδειξε σκοτώνοντας τον Κάλια, σκοτώνοντας την Πούτανα και άλλους ανθρώπους, ότι αν κάποιος προσπαθήσει να βασανίσει τα τόσο χαρούμενα παιδιά του Θεού, Εκείνος σίγουρα θα τα προστατεύσει και θα σκοτώσει όλες τις δυνάμεις του κακού που δημιουργούν προβλήματα. Όμως αργότερα έγινε βασιλιάς και όταν έγινε βασιλιάς, χρησιμοποίησε τις δυνάμεις Του με διαφορετικό τρόπο. Πρώτα από όλα, δείτε το θείο Του, τους συγγενείς Του. Ο θείος Του, ο αδερφός της μητέρας Του, ήταν ο Κάνσα και ήταν ένας τόσο κακός άνθρωπος. Όμως ο Σρι Κρίσνα δεν τον λυπήθηκε, τον σκότωσε.

Σκότωσε τόσους πολλούς ανθρώπους. Πριν γίνει βασιλιάς, σκότωσε τόσους πολλούς ανθρώπους. Τώρα, τι σημαίνει το ότι σκότωσε το θείο Του; Μια ποιότητα που είχε ο Χριστός, μπορούμε να πούμε, και τόσοι πολλοί άγιοι, είναι η συγχώρεση. Δεν πίστευε στη συγχώρεση. Είναι ο μόνος που είπε: «Πρέπει να τιμωρήσω». Πρέπει να έχουμε και κάποιον που να τιμωρεί. Αν είναι κανείς όπως ο Σίβα, ο Σίβα αγαπούσε ακόμα και τους δαίμονες και μέσα από την αθωότητά Του, συνήθιζε να τους δίνει ακόμα και ευλογίες. Αλλά ο Σρι κρίσνα δεν πίστευε καθόλου στη συγχώρεση, επειδή ήταν σημαντικό να υπάρχει κάποιος με πολύ σταθερό μυαλό και με τέτοια απόλυτη κατανόηση ότι ένας δαίμονας είναι ένας δαίμονας και ο δαίμονας πρέπει να σκοτωθεί. Αυτό έκανε στη ζωή Του αν δείτε, σκότωσε τόσους πολλούς ανθρώπους. Αυτό δεν σημαίνει ότι έχουμε το δικαίωμα να σκοτώσουμε κάποιον.

Εκείνος ήταν ο Σρι Κρίσνα, εμείς δεν είμαστε. Πρέπει να συγχωρούμε επειδή είμαστε ανθρώπινα όντα. Όταν συγχωρούμε, μεταφέρουμε όλο το θυμό μας, όλη μας την εκδικητικότητα στον Σρι Κρίσνα. Εκείνος το αναλαμβάνει. Όταν λέτε: «Συγχωρώ», τότε το αναλαμβάνει επειδή Εκείνος δεν συγχωρεί. Αμέσως θα το πάρει από εσάς και αν είναι δίκαιο, εάν είναι αναγκαίο, θα τιμωρήσει τους ανθρώπους που βασανίζουν αγίους, που καταστρέφουν το Ντάρμα. Εκπλήσσεται κανείς, επειδή οτιδήποτε κηρύσσει κάποιος, γίνεται ακριβώς το αντίθετο. Προκαλεί μεγάλη έκπληξη. Όπως λέμε ότι ο Χριστός είπε; «Δεν πρέπει να έχετε πονηρά μάτια». Οι χριστιανοί είναι οι χειρότεροι όσον αφορά τα μάτια τους.

Με τον ίδιο τρόπο, στην Ινδουϊστική θρησκεία λέγεται ότι όλοι έχουν σχέση με το πνεύμα. Παρόλα αυτά οι ινδουϊστές πιστεύουν στις διάφορες κάστες και κοινότητες και τσακώνονται μεταξύ τους. Από ότι έχει κηρυχθεί, ακολουθείται το αντίθετο. Αν διαβάσετε ακόμα και το Κοράνι, μέσα στο Κοράνι, ο Μωάμεθ μιλάει συνέχεια για τη συμπόνια. Αλλά δεν τη βρίσκεται πουθενά. Δεν μίλησε για τη Σάριατ. Δεν μίλησε για πολλά πράγματα που ακολουθούν οι μουσουλμάνοι τώρα από μόνοι τους. Δεν είπε ποτέ ότι οι γυναίκες πρέπει να καλύπτουν το πρόσωπό τους ή το κεφάλι τους. Όμως τηρείτε και δεν είναι μια πρακτική, αλλά μια εκδίκηση. Αυτό που μας δείχνει είναι πως οτιδήποτε και αν διδάσκεται, οι άνθρωποι προσπαθούν να κάνουν το αντίθετο από αυτό.

Και όταν γίνονται τέτοια πράγματα, το Ντάρμα καταρρέει. Όπως ξέρετε, η χώρα του Κρίσνα είναι η Αμερική. Κυβερνά την Αμερική. Είναι λοιπόν μια πλούσια χώρα επειδή ο Σρι Κρίσνα είναι ο Κουμπέρα, ο κύριος του πλούτου. Γι' αυτό έχει δώσει πλούτο στην Αμερική. Επίσης είναι Βάτσανα, που σημαίνει επικοινωνία. Η άλλη Του ποιότητα, είναι ότι επικοινωνεί. Εκείνος είναι που χόρεψε με τους βοσκούς και τις βοσκοπούλες. Εκείνος τους μετέφερε τις δυνάμεις Του. Η επικοινωνία λοιπόν, είναι μία από τις σπουδαιότερες ποιότητές Του, που λειτουργεί στην Αμερική.

Έτσι παίρνουν ακριβώς τον αντίθετο δρόμο. Αν υπάρχει κάποιος πόλεμος, με τον Σαντάμ Χουσσεΐν, η Αμερική πάει εκεί. Αν υπάρχει πόλεμος στην Κορέα, η Αμερική πρέπει να πάει. Οπουδήποτε υπάρχει κάποιο πρόβλημα, η Αμερική πρέπει να πάει. Θέλω να πω, θα έπρεπε κανείς να αναρωτηθεί: «Ποιοι είστε εσείς; Γιατί, μα γιατί ασχολείστε; Μείνετε στη χώρα σας, διασκεδάστε οι ίδιοι. Γιατί στέλνετε παντού στρατιές; Γιατί τους προσέχετε όλους;» Ακόμα και η δημιουργία των Ηνωμένων Εθνών και όλων αυτών έχουν γίνει υπό την καθοδήγηση των Αμερικανών. Παίζουν έναν πολύ σημαντικό ρόλο στη δημιουργία των Ηνωμένων Εθνών, για έναν κόσμο με ειρήνη και τέτοιου είδους πράγματα. Αλλά στην πραγματικότητα, το σημαντικότερο πράγμα που δίδαξε ο Κρίσνα, το χάνουν Εϊναι καλοί στην επικοινωνία. Είναι καλοί στο να εδραιώνουν σχέσεις ανάμεσα σε χώρες. Αλλά το χειρότερο πράγμα που έχουν κάνει, είναι ότι δεν υπάρχει Ντάρμα, καμία ιδέα για το Ντάρμα, καμία ηθική.

Δημοκρατία χωρίς ηθική. Όποιος μιλάει για ηθική στην Αμερική είναι λες και έπεσε από τον ουρανό. Δεν μπορούν να καταλάβουν κάποιον που μιλάει για ηθική. Βέβαια τώρα, οι συνέπειες των πράξεών τους, τους βασανίζουν πραγματικά. Επίσης κάποιοι από αυτούς συνειδητοποιούν ότι λόγω ανήθικης συμπεριφοράς, έχουν φτάσει στο σημείο όπου το 65% των Αμερικανών υποφέρουν από κάποια ασθένεια ή πεθαίνουν σε πολύ νεαρή ηλικία. Όταν έρχεται ως μια αδιαφιλονίκητη πληροφορία, είναι σοκαριστικό. Αλλά παρόλα αυτά, ακόμα συνεχίζουν όλα αυτά και σκέφτονται ότι: «Όχι, όχι, είναι εντάξει. Δεν είναι για μας. Γιατί να ανησυχούμε;» Τώρα έχει ξεκινήσει η τιμωρία Του, αλλά δεν συνειδητοποιούν πως έχει ξεκινήσει η τιμωρία. Ας υποθέσουμε ότι κάποιος ζει μια ανήθικη ζωή και ως εκτούτου, αναπτύσσει κάποια ασθένεια.

Αυτή η ασθένεια δεν είναι ιάσιμη. Κάνουν τα πάντα για να βρουν τρόπους και μεθόδους για να θεραπεύσουν αυτές τις ασθένειες που προέρχονται από την ανήθικη ζωή. Δεν μπορούν. Είναι η αδύνατη αποστολή για τις ιατρικές επιστήμες της Αμερικής το να βρουν πώς να θεραπεύσουν αυτές τις συγκεκριμένες αρρώστιες, που προέρχονται από την ανηθικότητα. Αλλά το χειρότερο είναι ότι δεν μπορούν ούτε καν να πουν ότι η ανηθικότητα είναι κάτι λανθασμένο. Δεν μπορούν ούτε καν να παραδεχτούν ότι η ανήθικη συμπεριφορά οδηγεί σε τέτοια πράγματα. Αυτή η ανηθικότητα είναι ένα ζήτημα εντελώς παραμελημένο στη χώρα του Σρι Κρίσνα, ενώ γεννήθηκε όπως πάντα έλεγε, μόνο και μόνο για να εδραιώσει την ηθική. Ψεύτικη ηθική υπάρχει εκεί, όπως τα ισλαμικά κηρύγματα ή τα χριστιανικά ή τα ινδουϊστικά, είναι ψεύτικα, είναι υποκριτικά. Ακολουθούν έναν κώδικα συμπεριφοράς, ενώ έχουν υιοθετήσει κρυφά έναν άλλο για τον εαυτό τους. Αλλά στην Αμερική τα πράγματα είναι φανερά.

Οτιδήποτε και αν κάνουν δεν το κρύβουν. Λένε: «Δεν πιστεύουμε στην υποκρισία», και έτσι δεν το κρύβουν. Αυτό έχει οδηγήσει αυτή τη χώρα, μια τόσο τεράστια, όμορφη, πλούσια και ευδοκιμούσα χώρα, σε έναν τέτοιο γκρεμό που δεν ξέρω πώς θα μπορέσει να ανακάμψει αν δεν δεχτεί τη Σαχάτζα Γιόγκα. Τι άλλο κάνει το Ντάρμα σε ένα φυσιολογικό άτομο; Ένα ηθικό άτομο είναι κάποιος που από μόνος του κάνει ενδοσκόπηση. Προσπαθεί να δει: «Κάνω τα πράγματα σωστά; Είναι αυτό σωστό;» Δεν επιτρέπει στο μυαλό του να διακαιολογήσει λανθασμένα πράγματα. Αυτό είναι ένα από τα σημάδια ενός πραγματικά ηθικού ανθρώπου. Μπορεί να μην είναι Σαχάτζα Γιόγκι, αλλά θα αναρωτηθεί: «Είναι αυτό σωστό ή λάθος» Όμως αυτή η ικανότητα έχει εκλείψει από την Αμερική. Δεν προσπαθούν ποτέ να ενδοσκοπήσουν. Αντιθέτως, συνέχεια λένε: «ΤΙ πειράζει» Οι άνθρωποι που φέρονται έτσι, θα πέσουν μέσα σε μια χαοτική κατάσταση, δεν θα έχουν ηθική συμπεριφορά, ηθική καθοδήγηση. Η ενδοσκόπηση σας δίνει μια αφυπνισμένη συνείδηση.

Είναι η συνείδηση που σας λέει: «Αυτό είναι λάθος». Μπορεί να καθοδηγηθούν σε κάποιους τομείς. Για παράδειγμα, μπορεί να πουν ότι: «Είμαστε εντάξει με τη διοίκηση» ή «Οι σιδηρόδρομοι μας, τα πλοία μας είναι εντάξει, όλα τα άλλα πράγματα, η οικονομία, οι τράπεζες ή οτιδήποτε άλλο». Όμως όλα αυτά τα πράγματα είναι απίστευτα επιφανειακά για τα ανθρώπινα όντα και είναι εξωτερικά πράγματα. Το εσωτερικό κατευθύνεται μόνο από τη συνείδηση και την ενδοσκόπηση της ηθικής μέσα σας. Οι άνθρωποι ρωτούν: «Μητέρα, τι είναι η συνείδηση;» Η συνείδηση υπάρχει. Είναι εκεί συνέχεια, αλλά ένας άνθρωπος πρέπει να έχει επίγνωση συνεχώς ότι: «Έχω συνείδηση». και αυτή η συνείδηση πρέπει να απαντήσει. Αυτή η συνείδηση που είναι μέσα μας, είναι το φως του Σρι Κρίσνα, που υπάρχει ακόμα και πριν την αυτογνωσία. Όπως γνωρίζετε, η άνοδος της Κουνταλίνη γίνεται μέσα από το Σουσούμνα που καθοδηγείται από τη Μάχα Λάκσμι.

Εκείνη είναι η δύναμη του Σρι Κρίσνα. Ακούγοντας τη συνείδησή σας, αναπτύσσετε ένα σωστό μονοπάτι για τη Μάχα Λάκσμι μέσα σας. Αλλά για τους ανθρώπους που δεν έχουν συνείδηση δεν πρόκειται για ένα συγκεκριμένο θέμα, αλλά για όλα τα θέματα. Διαφορετικά ένα τσάκρα θα είναι εντάξει, ένα άλλο τσάκρα θα είναι σε κίνδυνο. Έτσι πρέπει να αναφερόμαστε στη συνείδηση που είναι πέρα από τη λογική, δεν είναι εκλογίκευση. Κάτι μπορεί να φαίνεται λογικό, όπως το να σκοτώσεις κάποιον ή να αρπάξεις τα λεφτά κάποιου ή τη γη κάποιου. Μπορεί να φαίνεται έτσι. Αλλά η συνείδηση θα σας πει ότι δεν είναι σωστό. Τον καιρό που οι άνθρωποι κατακτούσαν τόσες πολλές χώρες και προσπαθούσαν να τις καταδυναστεύσουν, η Αμερική ήταν η μοναδική χώρα, πρέπει να το κατανοήσετε, που ποτέ δεν βγήκε έξω από τα όριά της για να γίνει μια αυτοκρατορία. Είναι εκπληκτικό το τι τους συγκράτησε.

Τον καιρό που γινόταν αυτή η ανοησία σε όλο τον κόσμο και την εποχή εκείνη που δεν πείραζε τους ανθρώπους να υποδουλώνουν άλλους, να παίρνουν τη γη τους και να γίνονται αυτοκρατορίες, η Αμερική τότε σταμάτησε. Πριν από αυτό, το είχαν κάνει μια και καλή. Κατέκτησαν την περιοχή, έγιναν γαιοκτήμονες, φυσικά ήταν ξένοι. Αλλά έχοντας κάνει κάτι τέτοιο, την εποχή που άλλοι άρχισαν να εξαπλώνουν τις αυτοκρατορίες τους, εκείνοι δεν το έκαναν. Ποιος είναι ο λόγος; Γιατί δεν το έκαναν; Πρέπει να θέσουμε αυτό το ερώτημα: όταν οι άλλοι εξάπλωναν τις αυτοκρατορίες τους, γιατί η Αμερική δεν έκανε το ίδιο; Ο λόγος είναι πολύ απλός; Εκείνη την εποχή, σπουδαίοι άνθρωποι με βαθιά συνείδηση, γεννήθηκαν σε αυτή τη χώρα και καθοδήγησαν αυτή τη χώρα. Όπως μπορούμε να πούμε για τον Ουάσινγκτον. Υπήρξαν βέβαια τόσοι πολλοί, τους οποίους αν κατονομάσω εδώ, θα γίνει μια μεγάλη λίστα ανθρώπων. Αλλά αν δείτε τον χαρακτήρα τους, τη ζωή τους, τον τρόπο που έζησαν, αν δείτε τη ζωή του Αβραάμ Λίνκολν, γεμάτη από συνείδηση, δεν επέτρεψαν στο έθνος να παρασυρθεί με τη φιλοδοξία να κατακτήσουν άλλες χώρες και να τις σκλαβώσουν. Δεν το έκαναν αυτό. Έτσι αρχικά ο Κολόμβος πήγε εκεί και τους κατέκτησε, αλλά στην πραγματικότητα δεν έκανε και πολλά.

Όμως οι Ισπανοί και οι άλλοι, οι Αγγλοσάξονες, όλοι τους, όταν κατέκτησαν αυτή τη χώρα και εγκαταστάθηκαν εδώ, ήταν λες και εκείνη η εποχή είχε τελειώσει γι'αυτούς οριστικά και άρχισαν να μιλούν για την ελευθερία, τη δημοκρατία και τις υψηλότερες αξίες. Ωστόσο το κάρμα του παρελθόντός τους, ο τρόπος που σκότωσαν τους γηγενείς, τόσους πολλλούς Ινδιάνους, δεν θα συγχωρεθεί από τον Σρι Κρίσνα, παρά μόνο αν τώρα έρθουν στη Σαχάτζα Γιόγκα. Παρότι δεν προσπάθησαν να κατακτήσουν άλλες χώρες και να εξαπλώσουν την αυτοκρατορία τους, να κάνουν κάθε είδους βαρβαρότητας όπως ο Χίτλερ, δεν έκαναν κάτι τέτοιο. Πάντα προσπάθησαν να υποστηρίξουν το δίκαιο, προσπάθησαν τουλάχιστον, εννοώ. Ύστερα έγιναν και εκείνοι υποκριτές, αλλά γενικά, επιφανειακά, προσπάθησαν να δείξουν ότι είναι υπέρ της ένωσης όλου του κόσμου. Εϊναι κατά του ρασιαλισμού, του φονταμενταλισμού, όλων αυτών. Θέλω να πω, ότι προώθησαν ένα είδους ιδεαλισμού. Παρόλα αυτά, όλες αυτές οι αυτοκαταστροφικές ιδέες άρχισαν να λειτουργούν πάνω τους. Θα έλεγα λοιπόν, ότι δεν είναι τίποτε άλλο παρά το κάρμα τους που δρα εναντίον τους. Γι' αυτό και η βία είναι τόσο εξαπλωμένη εδώ.

Τόσες πολλές ασθένειες, τόσα πράγματα, είναι αξιοπερίεργο που όλα αυτά τα προβλήματα άρχισαν πολύ πρόσφατα στην Αμερική, επειδή φτάνει η ώρα της Σαν να μην έφταναν όλα αυτά, είχαμε πολλούς ψευτοδιδάσκαλους που πήγαν εκεί και αιχμαλώτισαν αθώους, απλούς ανθρώπους που αναζητούσαν την αλήθεια. Έχουμε χάσει τόσους πολλούς από αυτούς στην Αμερική. Επίσης σ' αυτή την ατμόσφαιρα όπου οι κατάρες των ανθρώπων που σκότωσαν έδρασαν και τους έκαναν να υιοθετήσουν κάτι λανθασμένο. Γιατί έπρεπε να κάνουν λανθασμένα πράγματα όσον αφορά την προσωπική τους ζωή; Τους δόθηκε ελευθερία, αλλά θεώρησαν ότι ελευθερία είναι και το να καταστρέψουν τον εαυτό τους ή να περιπλέξουν τις ζωές τους. Αυτή είναι μια λανθασμένη ιδέα που έδρασε μέσα τους και ύστερα αυτή η ιδέα έγινε συλλογική. Όταν έγινε συλλογική, ανακάλυψαν ότι οι άνθρωποι, όπως και όλα τα άλλα πράγματα, είναι καταστροφικοί. Έτσι, έχουμε εδώ το Χόλυγουντ, έχουμε όλες αυτές τις οργανώσεις και τους μουσικούς και πολύ μεγάλες, θα μπορούσαμε να πούμε καταστροφικές δυνάμεις, οι οποίες έχουν δημιουργήσει ομάδες και στρατευμένες οργανώσεις που ανοιχτά λένε: «Αυτοί είμαστε». Για παράδειγμα, μόνο στην Αμερική έχουμε οργάνωση του Σατανά, διαβολικές οργανώσεις. Ύστερα υπάρχει και μαγεία. Ανοιχτά.

Είναι καταγεγραμμένες οργανώσεις στην Αμερική όταν πουθενά στον κόσμο δεν έχουμε τέτοιο πράγμα, να υπάρχει μια οργανώση μαύρης μαγείας ή μια οργάνωση μαγείας, φανερά είναι δηλωμένες εκεί. Έχουν φτάσει σε τέτοιες ακρότητες και τις έχουν δεχτεί συλλογικά. Ο λόγος είναι η τιμωρία. Γι' αυτό η Αμερική είναι το πιο δύσκολο μέρος για εμάς, για τη Σαχάτζα Γιόγκα. Πρέπει κανείς να έχει πραγματική συμπόνια γι' αυτούς. Είναι τώρα στη φάση της τιμωρίας, γιατί οι προγονοί τους έκαναν όλων των ειδών τα λάθη και οι ίδιοι δεν δέχτηκαν ποτέ το Ντάρμα ως αρχή της ζωής. Νόμισαν ότι Ντάρμα σημαίνει το να σκοτώνεις την ελευθερία σου, ότι το Ντάρμα παίρνει την προσωπική, ιδιωτική σου ζωή και την παραδίδει στα χέρια κάποιου άλλου. Για να εδραιώσουμε λοιπόν το Ντάρμα στην Αμερική, τι μπορούμε να κάνουμε; Έχω έρθει στην Αμερική, τουλάχιστον δέκα φορές, περισσότερες από όσες έχω πάει στη Ρωσσία και θέλω με τον ένα ή τον άλλο τρόπο, να τους επισημάνω ότι: «Έχετε χάσει το Ντάρμα σας». Αλλά αυτό δεν θα το δεχτούν ποτέ, γιατί είναι πολύ εγωιστές. Αν τους πει κανείς κάτι τέτοιο, θα θυμώσουν πολύ.

Αντιθέτως, εκείνοι που τους λένε,όπως ο Ρατζνίς και τέτοιοι άνθρωποι ότι δεν υπάρχει Ντάρμα, οι αδυναμίες τους, το εγώ τους κολακεύεται και μετά είναι πολύ χαρούμενοι. Είναι λοιπόν μια δύσκολη αποστολή σε αυτή τη χώρα να κάνεις τους ανθρώπους να κατανοήσουν ότι είναι τιμωρημένοι. και αυτή την τιμωρία μπορούν να την ξεπεράσουν μόνο αν γίνουν Σαχάτζα Γιόγκις. Με τη Σαχάτζα Γιόγκα, όλη τους η ηθική θα αφυπνισθεί και κάθε τιμωρία και κατάρα που τους βαραίνει, θα τελειώσει. Η Αμερική χρειάζεται τη Σαχάτζα Γιόγκα πιο πολύ από κάθε άλλη χώρα. Το ενδιαφέρον μου για την Αμερική, είναι για αυτό το λόγο. Δεν μιλάω τόσο πολύ για τη Νότια Αμερική, αλλά κυρίως για τη Βόρεια Αμερική. Όμως βρίσκω ότι και στη Νότια Αμερική υπάρχει ένα είδος έθνους που δεν έχει καμία καθοδήγηση σχετικά με το Ντάρμα, καμία. Ανοιχτά κάνουν το καρναβάλι, το ένα και το άλλο. Θέλω να πω, πώς μπορεί να κάνεις σε μια χώρα όλα αυτά τα πράγματα; Ακολουθούν τα βήματα της Βορείου Αμερικής.

Όπως στη Βόρεια Αμερική έχουν αυτή την ανοησία με το Χαλοουίν. Φανταστείτε, δημοσίως στους δρόμους να κάνεις αυτές τις ανοησίες με το Χαλοουίν. Ακολουθούν λοιπόν το καρναβάλι. Λένε: «Τι σημαντικό πράγμα είναι να πάει κανείς στο Ρίο». λες και είναι κανένα μεγάλο κατόρθωμα το να πάει κανείς στο καρναβάλι και από όλα τα μέρη του κόσμου. Έρχονται άνθρωποι και από την Αυστραλία. Όλα αυτά λειτουργούν πάρα πολύ εναντίον τους. Η κατάστασή τους είναι πολύ κακή με τόσους πολλούς τρόπους που είναι δύσκολο να εξηγήσει κανείς γιατί φτάνουν σε τέτοιες ακρότητες. Δεκατριάχρονα κορίτσια γίνονται πόρνες στη Βραζιλία, φανερά. Όλα τους τα δέντρα στον Αμαζόνιο κόβονται.

Φανερά. Το λαθρεμπόριο γίνεται φανερά. Οι πολιτικοί τους είναι διεφθαρμένοι, Τόση πολύ μαύρη μαγεία υπάρχει εκεί., τόση μαύρη μαγεία φανερά. Ακολουθούν τα βήματα της Βορείου Αμερικής. Το Ντάρμα είναι όπως η Καθολική εκκλησία που υπάρχει εκεί. Ποιος θα τους διδάξει την ηθική; Η Καθολική εκκλησία; Πάνε λοιπόν στην εκκλησία, κάνουν τα πάντα και γυρίζουν σπίτι με τις ίδιες ιδέες που είχαν και πριν. Υπάρχουν τόσες πολλές χώρες που είναι τόσο φτωχές. Αυτό δείχνει ότι η προσοχή του Κουμπέρα δεν είναι σε αυτές τις χώρες. Συνήθως, οι φτωχοί άνθρωποι είναι και ηθικοί, συνήθως. Επειδή τα λεφτά δίνουν στους ανθρώπους όλες αυτές τις ιδέες για να κάνουν όλα αυτά τα παράλογα πράγματα και το εγώ.

Συνήθως οι φτωχοί άνθρωποι είναι και ηθικοί, αλλά εκεί είναι διαφορετικά. Αφήνονται να παρασυρθούν πολύ από τη μαύρη μαγεία. Μου έλεγαν ότι η μαύρη μαγεία έχει έρθει από την Αφρική και τη δέχτηκαν. Αλλά έχει εξελιχθεί τόσο πολύ στη Νότιο Αμερική, που είναι αδύνατο να καταλάβει κανείς πώς έχουν δεχτεί αυτή την ανοησία και τόσο εύκολα προσελκύουν τις κατάρες επάνω τους. Πρέπει να καταλάβουμε τώρα, ότι όλα αυτά τα προβλήματα υπάρχουν επίσης και μέσα μας, στο Βίσουντι Τσάκρα μας. Αν θέλουμε να κρατήσουμε εντάξει το Βισούντι μας, όπως ξέρετε έχουμε δύο πλευρές, το αριστερό και το δεξί. Η δεξιά πλευρά είναι το Βισούντι Τσάκρα που μιλάει, που μιλάει για το Ντάρμα, που είναι στην επιθετική πλευρά, θα μπορούσαμε να πούμε. Αυτοί οι άνθρωποι που είναι επιθετικοί, που μιλούν επιθετικά, που προσπαθούν να επιβληθούν στους άλλους με την ομιλία τους, είναι οι άνθρωποι της δεξιάς πλευράς. Έχω δει ανθρώπους που κάνουν κάτι πραγματικά λανθασμένο, ας πούμε ένας άνθρωπος, ένας υπηρέτης κλέβει κάτι. Τον φωνάζεις και είναι τόσο αγενής, που μένεις έκπληκτος, Αυτός ο άνθρρωπος είναι τόσο αγενής!

Πώς μπορεί να είναι ικανός να κλέψει κάτι; Δεν φοβάται, σου αντιμιλά τόσο καλά. Οι άνθρωποι λοιπόν της δεξιάς πλευράς, μπορούν να καλύψουν την αμαρτία που έχουν διαπράξει. κάθε τι λανθασμένο που έχουν κάνει, κάθε φόνο, με την ομιλία τους. Μπορεί να είναι μια ομιλία πολύ επιθετική, ωμή. Οι άνθρωποι μπορεί να σκεφτούν: «Πώς μπορεί να συμβαίνει κάτι τέτοιο;» Αυτός ο άνθρωπος τα λέει όλα τόσο δυνατά» και μένεις εμβρόντητος και σκέφτεσαι: «Δεν είναι δυνατόν. Πώς μπορεί κάποιος να λέει τέτοια πράγματα;» Κατά αυτό τον τρόπο και εμείς επίσης, ως συνηθισμένα ανθρώπινα όντα, αφηνόμαστε σε κάθε λογής παράλογα πράγματα και μετά προσπαθούμε να τα δικαιολογήσουμε μιλώντας, για να ξεφύγουμε. Όπως κάνουν μερικοί εγκληματίες, όπως οι εγκληματίες πολέμου, έχουν ξεφύγει απλά και μόνο μιλώντας. Δημιουργούν ιστορίες δείχνοντας κάτι τέτοιο. Αυτό συμβαίνει με όλα τα ανθρώπινα όντα: έχουν την ικανότητα να λένε κάτι με το οποίο να κρύβουν οτιδήποτε λανθσμένο κάνουν. Αλλά ποτέ δεν συνειδητοποιούν, πως οτιδήποτε κακό έχουν κάνει δεν πρόκειται να συγχωρεθεί και θα συγχωρεθεί ακόμα λιγότερο, όταν μιλάει κανείς έτσι.

Επειδή ο Σρι Κρίσνα έχει τελειώσει αν αρχίζετε να δικαιολογείστε, να εκλογικεύετε όλα τα λανθασμένα πράγματα. Ύστερα θα τιμωρηθείτε και μάλιστα πολύ σκληρά με τόσους πολλούς τρόπους που δεν θα ξέρετε πώς να ξεφύγετε. Σωματικά, διανοητικά, συναισθηματικά, με κάθε τρόπο. Με το δεξί Βισούντι, πρέπει να έχουμε μια ιδιοσυγκρασία, μια καλλιέργεια, ένα στυλ, μια συμπεριφορά, που να έχει την ποιότητα του Σρι Κρίσνα, η οποία ονομάζεται μαντούρια, δηλαδή μελωδικότητα. Ο τρόπος που μιλάμε πρέπει να είναι μελωδικός. Το άτομο που σας ακούει, να νομίζει ότι ακούει το φλάουτο του Σρι Κρίσνα. Η φωνή ενός Σαχάτζα Γιόγκι πρέπει να είναι έτσι γλυκιά. Όταν μιλάτε σε κάποιον, πρέπει να μιλάτε μελωδικά, καθόλου επιθετικά. Αντιθέτως πρέπει να υπάρχει μελωδικότητα, δεν πρέπει να υπάρχει σαρκασμός, δεν πρέπει να πληγώνει τον άλλο. Κάθε λέξη που πληγώνει τον άλλο, δεν μπορεί να προέρχεται από τον σωστό τύπο του δεξιού Βισούντι.

Με κανέναν τρόπο δεν πρέπει να πληγώνει κανείς. Εύχομαι όλοι οι Σαχάτζα Γιόγκις να αναπτύξουν τη μελωδική φωνή του Σρι Κρίσνα με το άνοιγμα του Βισούντι τους. Η συμπεριφορά Του είναι η μαντούρια. Η μαντούρια εκφράζεται όταν μιλάμε σε κάποιον και υπάρχουν τόσες πολλές κινήσεις που μπορείτε να εκφράσετε τη μαντούρια σας. Παραδείγματος χάρη, ειδικά στην Ιταλία και σε άλλα μέρη, έχω δει ότι οι άνθρωποι χρησιμοποιούν πάρα πολύ τα χέρια τους. Είναι και αυτός ένας τρόπος του Σρι Κρίσνα. Χρησιμοποιούν τα χέρια τους με τέτοιο τρόπο που μερικές φορές δεν καταλαβαίνεις τι εννοούν και άλλες φορές μπορεί να είναι και αρκετά επιθετικός ο τρόπος που χρησιμοποιούν τα χέρια τους. Τα χέρια πρέπει να χρησιμοποιούνται με τέτοιο τρόπο που να δημιουργούν μαντούρια. Έχω δει στη Ρωσσία, ειδικά στο Ανατολικό μπλοκ, όπου οι άνθρωποι θέλουν να εκφράσουν την αγάπη τους, αν θέλουν να πουν ναμαστέ, όλη τους η έκφραση είναι τόσο γλυκιά και η καρδιά τους είναι γεμάτη όταν Με βλέπουν. Δεν ξέρουν πώς να το εκφράσουν.

Βάζουν λοιπόν τα χέρια τους έτσι. Ή είναι ντροπαλοί και κάνουν έτσι. Πάρα πολύ γλυκά πράγματα εκφράζουν μέσω των χεριών τους, των ματιών τους. Μέσα από τα δάκρυα βλέπετε, δημιουργούνται τέτοια σύννεφα, πρέπει να πω, πολύ πυκνά σύννεφα συμπόνιας μέσα στην καρδιά Μου, όταν βλέπω τα μάτια τους να εκφράζουν την αγάπη τους για Μένα. Τα πάντα, τα δάκρυα, αυτό είναι το πρόσωπο. τα μάτια, τα χέρια, όλα αυτά ανήκουν στον Σρι Κρίσνα. Μέσα από τη συμπεριφορά τους, την ομιλία τους τον τρόπο που εκφράζουν τον εαυτό τους. Μπορείτε να χρησιμοποιήσετε τα ίδια μάτια για να δείξετε τον χαρακτήρα σας και να θυμώσετε. Πολλοί άνθρωποι χρησιμοποιούν τα μάτια για να ελέγξουν τους άλλους. Κοιτούν επίμονα κάποιον, προσπαθούν να τον ελέγξουν.

Μπορεί να χρησιμοποιήσουν τα μάτιια τους και για να καταδικάσουν κάποιον. Μερικές φορές προσπαθούν να φτύσουν κατά κάποιο τρόπο τον άλλο ή δείχνουν τη γλώσσα τους για να προσβάλλουν κάποιον. Στη συμπεριφορά μας πρέπει να έχουμε κάποιο είδος γλυκύτητας. Όπως όταν πρωτοπήγα στην Αγγλία, έμαθα αγγλικά με το δικό μου τρόπο. Αλλά όταν πήγα εκεί, Μου είπαν: «Αν πρέπει να πεις αυτή τη συγκεκριμένη λέξη, πρέπει να την πεις έτσι». Είπα: «Ορίστε;» «Πρέπει να βγάλεις έξω τη γλώσσα σου και να την πεις». Είπα: «Είναι παράλογο, Γιατί πρέπει να βγάλει έξω κανείς τη γλώσσα του;» Μου απάντησε: «Εάν δεν βγάλεις έτσι τη γλώσσα σου, δεν έχεις τη σωστή έκφραση». Έτσι είπα:»Αυτά είναι τα αγγλικά. 'Εχετε αναπτύξει παράλογα πράγματα για να δείχνετε σε όλους τη γλώσσα σας». Ακόμα και ένα παιδί, ξέρετε, όταν θυμώνει αυτόματα δείχνει τη γλώσσα του.

Όλες αυτές οι γκριμάτσες δημιουργούν εκφράσεις, όπως λέμε ότι κάποιος είναι ανέκφραστος. Πρέπει να το έχετε ακούσει αυτό, όταν έχει κανείς έτσι τη μύτη του, είναι ψηλομύτης ή κάνει γκριμάτσες για να πειράξει κάποιον ή να κάνει κάποια έκφραση χρησιμοποιώντας τη μύτη του. Κάποιοι άνθρωποι κάνουν έτσι, για να δείξουν σαν να φτερνίζονται. Όλες αυτές οι εκφράσεις έρχονται από τη χάρη του Σρι Κρίσνα, αλλά η δύναμή τους είναι η μαντούρια, είναι η γλυκύτητα, η μελωδικότητα, η σχέση πρέπει να είναι τόσο γλυκιά που να μπορεί να δημιουργήσει απίστευτη χαρά και ευτυχία. Έχετε ακούσει το τραγούδι του Μπάμπα Μάμα για τα μάτια Μου. Απλώς τον κοίταξα και αυτή η φευγαλέα ματιά, γέννησε μέσα του αυτή την όμορφη μουσική. Οπότε, όσο περισσότερο γίνεται, προσπαθήστε να κρατάτε τα μάτια σας στο πράσινο, αυτό είναι το καλύτερο. Αυτό σας κατευνάζει και αναπτύσσετε και εσείς την κατευναστική ποιότητα του πράσινου. Πάντα λέω στους ανθρώπους:»Καλύτερα να κοιτάζετε το πράσινο τριγύρω, δείτ πως ανακουφίζει τα μάτια σας». Με τον ίδιο τρόπο πρέπει να κατευνάζεται τον άλλο όταν του μιλάτε.

Ο άνθρωπος αυτός πρέπει να λιώνει. Αντ'αυτού, αν αρχίσετε να διαφωνείτε και να τσακώνεστε με τον άλλο, δεν πρόκειται ποτέ να λιώσει. Αντιθέτως, προσθέτετε περισσότερη φωτιά στον άλλο. Αυτή ήταν η ποιότητα του Σρι Κρίσνα, η μαντούρια και αυτή εκφράστηκε κατά τη διάρκεια της ζωής του. Πόσο όμορφα κατάφερε να πει τα πράγματα με τη γλυκύτητά Του, ιδίως κατά την παιδική του ηλικία. Μια άλλη ποιότητα του Σρι Κρίσνα, που μπορούμε να εκφράσουμε μέσα από το δεξί Βισούντι, είναι η διπλωματία. Αλλά υπάρχουν δύο είδη διπλωματίας: η μία είναι η πραγματική και η άλλη η επίκτητη. Στην πραγματική διπλωματία δεν χρειάζεται να φέρεσαι με κάποιο συγκεκριμένο τρόπο, δεν χρειάζεται να διαβάσεις βιβλία για να γνωρίσεις τι είναι η διπλωματία. Έρχεται αυθόρμητα μέσα σου. Όλη η κατάσταση λειτρουργεί πολύ γλυκά, με έναν πολύ πραγματικό τρόπο.

Τον έχω χρησιμοποιήσει πολλές φορές η ίδια. και μπορείτε και εσείς να τον χρησιμοποιήσετε πολλές φορές. Είναι δυνατό, μόνο όταν δεν θυμώνετε μαζί τους, είναι αδύνατο αν είστε θυμωμένοι. Σας έχω πει μια ιστορία, για τον Γκανγκάνγκιρι Μαχαράτζ. Πήγα να τον συναντήσω και ήταν πολύ θυμωμένος, επειδή δεν μπορούσε να σταματήσει τη βροχή. Υποτίθεται ότι μπορούσε να σταματάει τη βροχή. Και είχα γίνει μούσκεμα! Ήταν λοιπόν τόσο θυμωμένος και είπε: «Προσπαθείς να ελέγξεις το εγώ μου;» και έτσι άρχισε κατά κάποιο τρόπο να τσακώνεται μαζί Μου. Του είπα: «Όχι, δεν είναι αυτός ο λόγος». Είπε:»Γιατί; Γιατί δεν μου επέτρεψες να σταματήσω τη βροχή; Είσαι βρεγμένη ως το κόκκαλο».

Εϊπα: «Επειδή είσαι σανιάσι και Μου αγόρασες ένα σάρι Δεν θα μπορούσα να πάρω ένα σάρι από έναν σανιάσι και έτσι έπρεπε να μουσκέψω για χάρη σου». Το όλο πράγμα τελείωσε. Όλος ο θυμός, τα νεύρα, τελείωσαν Έτσι πρέπει να λιώνουμε τους άλλους. Η διπλωματία δεν πείθει κανέναν όταν είναι διανοητική ή γίνεται με ένταση, αλλά πρέπει να λιώνετε τους ανθρώπους με την καλωσύνη σας, με τα καλά σας λόγια, τα γλυκά σας λόγια, με τη φύση σας που συγχωρεί. Αυτή την ποιότητα είχε και τη δοκίμασε πάνω σε πολλούς ανθρώπους. Δούλεψε σε μερικούς, σε άλλους όχι. Δεν αισθάνθηκε ότι ήταν μια αποτυχία. Είναι σημαντικό να δούμε την αντίδραση του άλλου ανθρώπου. Η ποιότητα λοιπόν του δεξιού Βισούντι που πρέπει να έχετε είναι να μιλάτε στους άλλους και να τους λιώνετε. Ελπίζω στην Αμερική, οι άνθρωποι να αναπτύξουν αυτή την ποιότητα και να προσπαθήσουν να καλυτερέψουν τις σχέσεις τους με τους άλλους.

Στην πραγματικότητα, είναι πολύ γλυκό να τους μιλάς, γίνονται πολύ φιλικοί μαζί σου. Όσα δώρα και αν τους δώσεις θα είναι πολύ χαρούμενοι, αλλά δεν θα σου δώσουν ποτέ κάποιο δώρο. Θα τους καλέσεις στο σπίτι σου για δείπνο, δέκα φορές θα έρθουν στο σπίτι σου για δείπνο, αλλά δεν θα σε καλέσουν ποτέ. Βλέπετε, είναι πολύ φιλικοί όσο κάνεις κάτι γι' αυτούς. Αλλά όταν είναι η ώρα της ανταπόδοσης, το βρίσκουν δύσκολο, δεν το κάνουν. Έτσι, η όλη κατάσταση καταλήγει στην πολύ γλυκιά εκμετάλευση του άλλου. Αυτό πρέπει να γίνει κατανοητό, ότι με τη γλυκύτητα δεν πρόκειται να εκμεταλλευτείτε κανέναν, αλλά με τη γλυκύτητα θα λιώσετε τον άλλο και θα τον φέρετε στο επίπεδο που να μπορεί να καταλάβει τι είναι η καλωσύνη. Για τη Νότια Αμερική, σας έχω ήδη πει ότι είναι απίστευτα απλοί και αγνοί άνθρωποι. Είναι πολύ φτωχοί, απλοί, αγνοί, αλλά αυτό που τους κατέστρεψε είναι η μαύρη μαγεία κάτι το οποίο ευτυχώς συνειδητοποιούν τώρα, ότι είναι η μαύρη μαγεία που τους βασανίζει. Αλλά κατά κάποιο τρόπο έχουν τόσο πολύ εξαρτηθεί από αυτή, στην αριστερή πλευρά.

Νιώθουν πολύ ένοχοι για αυτήν, αισθάνονται πολύ άσχημα. Όλη την ώρα νιώθεις ότι αισθάνονται απόλυτα ένοχοι. Η όλη τους συμπεριφορά είναι σαν να έχουν κάνει κάτι λανθασμένο, αλλά δεν ξέρουν πως να διορθώσουν τον εαυτό τους. Είναι λοιπόν σημανικό για μας, να μην αισθανόμαστε καθόλου ένοχοι. Είμαστε όλοι Σαχάτζα Γιόγκις. Πώς μπορούμε να έχουμε ενοχές, όταν είμαστε το πνεύμα; Το πνεύμα δεν μπορεί να έχει την ενοχή. Έτσι αυτή η ενοχή πρέπει να φύγει. Όμως με την ενοχή αυτό που χάνουμε είναι η δύναμη της παρατήρησης, επειδή όταν υπάρχει ενοχή, την βάζουμε εδώ, η ενοχή είναι εκεί. Αλλά δεν μπορούμε να δούμε. Δεν μπορούμα να παρατηρήσουμε τι είναι λάθος και δεν θέλουμε να αντιμετωπίσουμε τη δυσκολία, τα λάθη μας ή τη δυσκολία που έχουμε.

Απλώς τη βάζουμε σαν ενοχή εκεί και τελείωσε. Αποθηκεύεται εκεί μια χαρά. Αλλά δεν θέλουμε να το αντιμετωπίσουμε. Για παράδειγμα, ένας άντρας ή μια γυναίκα είναι σκληρή από τη φύση της. Ξαφνικά συνειδητοποιεί ότι υπήρξε σκληρή ή οτιδήποτε άλλο. Το τοποθετεί εκεί. «Υπήρξα πολύ κακιά, υπήρξα πολύ σκληρή, εκείνο, το άλλο», αλλά δεν το αντιμετωπίζει. Για να το αντιμετωπίσει θα έπρεπε να ξέρει: «Γιατί ήμουν σκληρή; Ποιος ο λόγος να είμαι έτσι; Δεν θα έπρεπε να είμαι σκληρή και δεν θα είμαι πια σκληρή». Αυτό το σταματάει. Αλλά: «Νιώθω τόσο ένοχη, είμαι τόσο ένοχη για αυτό», δεν βοηθάει.

Αντιθέτως, ξέρετε, ότι τα προβλήματα είναι από την ενοχή και αυτά τα προβλήματα αντιμετωπίζει σήμερα η Νότια Αμερική. Όταν πήγα εκεί, έμεινα έκπληκτη, γιατί στη Βραζιλία ο πιο υψηλά ιστάμενος εκεί, Μου μιλούσε με τέτοιο τρόπο: «Ξέρουμε ότι έχουμε πολλά ελαττώματα. Το ξέρουμε ότι δεν είμαστε καλοί» και άλλα τέτοια. Αυτό που είπα μόνο, είναι γιατί δεν τα διορθώνει; Αν ξέρει ότι αυτό είναι λάθος, αυτό είναι το θέμα. Γιατί να μην τα διορθώσει; Μετά Μου είπε: «Γράψτε μου ότι βρίσκετε λανθασμένο σε μας». Αυτό ήταν πραγματικά πολύ γλυκό εκ μέρους του. Μετά ένας δημοσιογράφος ήρθε και του είπαμε και τώρα νομίζω ότι κάτι κάνουν για αυτό. Προσπαθούν να διορθωθούν και τα πράγματα σίγουρα θα διορθωθούν. Αντιθέτως στη Ρωσσία είναι πολύ διαφορετικά. Στη Ρωσσία ποτέ δεν είπαν ότι είναι ένοχοι ή κάτι ανάλογο.

Δεν είπαν ποτέ τίποτα τέτοιο. Είπαν: «Αυτοί οι καιροί πέρασαν τώρα. Είμαστε στο βασίλειο του Θεού.Τελείωσαν. Αυτό πάει πέρασε. Είμαστε στο βασίλειο του Θεού και πρέπει να απολαύσουμε τη ζωή». Όλα θετικά. Ποτέ δεν μιλούν για το παρελθόν, για τις κυβερνήσεις τους ή για ότι έχει συμβεί, για τον Στάλιν ή τον Λένιν ή για οτιδήποτε. Δεν ενδιαφερόντουσαν. Ήταν υπεράνω όλων αυτών. Έτσι είπαν: «Γιατί να ανησυχούμε; Άστους να τσακώνονται.

Άστους να κάνουν ότι θέλουν». Δεν θέλουν να ξέρουν τίποτα για την πολιτική τους, για τα προβλήματά τους, για οτιδήποτε. Σκέφτονται ότι: «Τα προβλήματά μας έχουν λυθεί. Είμαστε τώρα αφυπνισμένες ψυχές. Διασκεδάζουμε,. Αφήστε μας να απολαύσουμε». Πολύ ευθύς τρόπος κατανόησης της Σαχάτζα Γιόγκα. Έχω όμως δει ότι κάποιοι άνθρωποι Μου γράφουν δέκα σελίδες με τις εξομολογήσεις τους, λες και είμαι παπάς, καθολικός παπάς και λένε τι έχουν κάνει, ότι έχουν κάνει και δεν θέλω να τα διαβάσω. Τα πετάω ή τα καίω. Προσπαθούν όμως να εξομολογηθούν.

Δεν υπάρχει λόγος εξομολόγησης. Δεν υπάρχει τίποτα που να χρειάζεται να πείτε και μην αναλογίζεστε ποια λάθη έχετε κάνει, αλλά απολαύστε τώρα αυτό που έχετε. Είναι έτσι: ας υποθέσουμε, ότι ένας ζητιάνος έγινε βασιλιάς, εντάξει; Τότε πρέπει να απολαμβάνει το βασίλειό του, να συμπεριφέρεται σαν βασιλιάς. Αλλά ακόμα θυμάται το παρελθόν του και έτσι σε κάθε έναν που περνάει λέει: «Δώσε μου πέντε ρουπίες, πέντε λίρες» έτσι είναι. Από τη στιγμή που είστε στο βασίλειο του Θεού, κατανοήστε ότι βρίσκεστε στο βασίλειο του Θεού. Αλλά η μαύρη μαγεία είναι πάρα πολύ επικίνδυνη και μπορεί να δράσει μέσα από τον καθένα. Μπορεί να δράσει μέσα από τις σχέσεις σας, μέσα από τους φίλους σας, να δράσει μέσα από τον καθένα. Γι' αυτό πρέπει να είστε πολύ προσεκτικοί ώστε να μην γίνετε, λόγω των ενοχών σας ή οτιδήποτε άλλο, ευάλωτοι στη μαύρη μαγεία. Μπορεί να σας καταστρέψει, να καταστρέψει τις οικογένειές σας. Ακόμα και αν είστε Σαχάτζα Γιόγκι, μπορεί να σας καταστρέψει.

Αυτή η κατάσταση με τις ενοχές, πρέπει να εγκαταλειφθεί ολοκληρωτικά. Δεν πρέπει να είστε ένοχοι. Η ενοχή σας έχει επιβληθεί. Κάποιος μπορεί να πει: «Είσαι τόσο κακός. Δεν έκανες αυτό ή το άλλο για μένα». ή κάτι παρόμοιο. Σας βάζουν ιδέες. Μετά αρχίζετε να αισθάνεστε: «Θα έπρεπε να το κάνω γι' αυτούς. Θα έπρεπε. Ήταν λάθος εκ μέρους μου» και μετά αρχίζει η ενοχή.

Αντί να κάνουν κάτι για αυτό το άτομο ή να καταλαβαίνουν ότι όλα αυτά είναι ανοησίες, συνεχίζουν να εμβαθύνουν και ξαφνικά αντιλαμβάνονται ότι είναι υπό την κατοχή της αρνητικότητας ή είναι επηρεασμένοι από τη μαύρη μαγεία. Πρέπει λοιπόν να τα ξεχνάει κανείς και να μπαίνει σε αυτή την ατμόσφαιρα όπου ξέρετε ότι είστε στο βασίλειο του Θεού. Για τον Σρι Κρίσνα, οτιδήποτε και να ειπωθεί είναι λιγότερο από ότι είχε ο ίδιος πει, πάντα αυτό αισθάνομαι. Η κύρια δουλειά του γίνεται μέσα από το μυαλό μας. Αυτό είναι το Βιράτα. Δουλεύει μέσα από το μυαλό μας. Όπως ο Σίβα δουλεύει μέσα από την καρδιά μας, Εκείνος δουλεύει μέσα από το μυαλό μας. Μετά τη Σαχάτζα Γιόγκα, μετά τη φώτιση, όλες οι ευαισθησίες του μυαλού και της γνώσης αρχίζουν να εκδηλώνονται και να εκφράζονται. Το πιο σπουδαίο πράγμα όμως που συμβαίνει, είναι ότι η ενσωμάτωση γίνεται στο μυαλό σας. Δεν είναι ότι η καρδιά σας θέλει κάτι και το μυαλό σας θέλει κάτι άλλο.

Γίνεται η ενσωμάτωση και όταν συμβεί αυτό, είναι εύκολο να ζήσετε μια ηθική ζωή. Ακόμα και χωρίς να το σκέφτεστε, χωρίς να διαβάζετε γι' αυτό, απλώς γίνεστε ηθικοί. Δεν χρειάζεται να σας πει κανείς να είστε ηθικοί. Εσωτερικά γίνεστε ηθικοί, επειδή το μυαλό σας, που συνήθως χρησιμοποιείται από τη λογική, για να δικαιολογήσει όλα όσα είναι λανθασμένα, γίνεται ηθικό, γίνεται θεϊκό. Αυτό είναι το σπουδαιότερο πράγμα που κάνει ο Σρι Κρίσνα για εσάς, κάνει το μυαλό σας, το ίδιο το μυαλό γίνεται ηθικό, γίνεται το όχημα της κατανόησης της ηθικής, του να διάγει κανείς μια ηθική ζωή και να στέκεται ακλόνητα πάνω στην ηθική. Είναι το μυαλό, είναι κυρίως το μυαλό που σας οδηγεί μακριά από την ηθική, εκτός από τη μαύρη μαγεία. Αλλά όταν το Σαχασράρα σας είναι ανοιχτό εκφράζεται το Βιράτα. Ύστερα εκπλήσσεστε με τον εαυτό σας. Αυτό που παρασυρόταν σε όλα σκεφτόμενος: «Αυτό είναι απόλαυση. Εϊναι εντάξει.

Θα έπρεπε να το κάνω. Ποιος άλλος θα μου πει;» και όλα αυτά, ξαφνικά γίνεστε ένας προφήτης. Αυτή είναι η μεγαλύτερη ευλογία του Σρι Κρίσνα, ότι είναι το Βιράτ και το Βιράτ είναι το μυαλο σας και το μυαλό της θείας παντοδυναμίας είναι το Βιιράτ. Αυτό πρέπει λοιπόν να συνειδητοποιήσει κανείς, ότι μετά την αυτογνωσία κάποιος έχει ιδέες που είναι πάντα εποικοδομητικές και αν δεν είναι, τότε δεν είστε ακόμα ένας Σαχάτζα Γιόγκι. Επικοδομητικές και ηθικές, αυτό είναι πάρα πολύ σημαντικό για μας να καταλάβουμε, πού πηγαίνει το μυαλό μας; Είναι αντιφατικό; Μας λέει κάτι άλλο από αυτό που πραγματικά είναι; Πρέπει να είμαστε σε επιφυλακή και θα εκπλαγείτε όταν δείτε πως έχει αλλάξει το μυαλό σας τους τρόπους του. Το αναποδογυρισμένο μυαλό έχει γίνει φυσιολογικό. Αυτό μπορείτε να το κατακτήσετε πολύ εύκολα αν διαλογίζεστε κάθε μέρα και θα δείτε εσείς οι ίδιοι πως η έκφραση του Σαχασράρα σας διπερνάει την ύπαρξή σας και λειτουργεί μέσα στη ζωή σας. Τότε όλες οι δυνάμεις σας ως Σαχάτζα Γιόγκι θα εκδηλωθούν και δεν θα χρειάζεται πλέον να αμφιβάλετε για τον εαυτό σας και οι άλλοι δεν θα σας αμφισβητούν ποτέ. Εϊθε ο Θεός να σας ευλογεί.