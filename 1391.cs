Šrí Ganéša púdža: Ony jsou inkarnacemi, 13/09/2003, Cabella, Itálie

Teď jsou před námi malé děti. Ony jsou inkarnacemi. To ony povedou lidstvo k nějakému velkému pokroku; o lidstvo musí být postaráno. Ony jsou zítřejší lidstvo. A my jsme dnešní. A jaký jim dáváme vzor k následování? Jaký je cíl jejich života? To je velmi, velmi obtížné říci. Ale se Sahadža jógou půjdou všechny správným směrem, budou se chovat správně a oni všichni vytvoří jinou spoustu sahadžajogínů budoucnosti. Je však povinností starších sahadžajogínů starat se o ně, aby měly lepší morální standard, lepší život, aby šly ve vašich šlépějích a staly se opravdu dobrými sahadžajogíny. Je to velká zodpovědnost, možná jsme to nepoznali, nepochopili, ale oni všichni jsou malá stvoření, která budou k obrazu velkých duší a takto by měly být vychovány, respektovány a milovány s velkou péčí. To je třeba pochopit. Problém s našimi dospělými je v tom, že my nepovažujeme za nutné brát je v úvahu, zajímat se o ně, chápat je. Myslíme si, že jsme tak inteligentní, tak úžasní, že na ně nemusíme plýtvat svou energií. To je problém dospělých. Ale dnes, kdy tu sedíme, abychom uctili Šrí Ganéšu, bychom si měli uvědomit, že jsou to všechno inkarnace Šrí Ganéši. A měly by dostat patřičnou pozornost, řádné porozumění sobě samým. Vidím určité množství velmi dobře vychovaných, velmi rozumných dětí. A rovněž existují takové, které nemají ani ponětí, co dělají. Takže je povinnost dospělých, aby jim předali představu náležitého porozumění sobě samým a sebeúcty. Totéž bych řekla starším sahadžajogínům, kteří se starají o své mladší bratry a sestry. V této naší rodině, kterou nazýváme sahadžajogíny, jsou lidé nejrůznějšího druhu a typu, nejrůznějšího chování. Samozřejmě, neměli by být řízeni, neměla by tu být uniformita, ale v té rozdílnosti by měla být krása, měl by to být nádherný směr bytí jednoho s druhým. Co bychom pro to mohli udělat, to je ta otázka. Co by měli starší udělat, aby toho dosáhli? Jaký přínos trvalé hodnoty jim vnášíme do života? Nejprve by se jim mělo říci, kdo je Šrí Ganéša a jaké jsou kvality Šrí Ganéši, co představuje. Co reprezentuje, jaké má kvality. A jakmile začnou chápat, že i když On je jen malý chlapec, je tak štědrý, je tak laskavý, je tak odpouštějící. Užasnou, protože oni jsou také malí, a začnou také vést takový život. Vidím, že některé děti zde jsou velmi rozumné a velmi hodné. Některé jsou zlobivé a některé nechápou, co tady děláme. Ať je to jakkoli, jsou to přece jen děti. A vy se o ně musíte starat, vážit si jich a dát jim co nejúplnější představu o Šrí Ganéšovi. Řekla bych, že každý by měl mít doma sošku Šrí Ganéši, aby ji děti uviděly a ptaly se: „Kdo to je? Co tady dělá?“ A užasnete, jak Mu porozumí, jak porozumí Jeho kvalitám a jak to vypracují. Pro vás všechny je důležité mít doma alespoň jednoho Šrí Ganéšu, abyste svým dětem mohli říct: „Vy všechny musíte být jako On.“ Jaké jsou tedy kvality Šrí Ganéši? Ony neporozumí cudnosti, jsou příliš malé, nebudou rozumět všem těmto kvalitám. Ale jednou kvalitou, kterou pochopí, je být čestný. Být čestný. Uvidíte, postupně se všechny obtížné děti napraví, vypracuje se to. Protože, víte, ony nerozumí mým přednáškám, ony nechápou, co říkám. Je tu však jedna věc, je-li v nich nějaká opozice, odpor, ukáže se to. Ukáže se to velmi snadno, protože ony jsou tak nevinné a prosté, jejich nevinnost jim pomůže odhalit to realitě. Doufám, že se o svoje děti všichni staráte, řádně je vedete a dostáváte je na úroveň, na níž pochopí, jaké je jejich místo, jaké mají mít kvality, díky čemu budou respektovány. Budete udiveni, jak jejich chování změní chování všech ostatních dětí. Musím říci, že nikdo by si neměl myslet, že jste velmi dospělí kvůli tomu, že umíte být tiše, sedět klidně a tak dále. Ne. Jste dospělí, pouze pokud dokážete absorbovat kvality Šrí Ganéši. Viděla jsem velmi vyzrálé lidi, kteří přesto nemají prosté kvality cudnosti, upřímnosti. Nemají je a nemohou je mít, protože je nepovažují za důležité. Takže to nechám na vás, abyste v sobě našli Šrí Ganéšu. Já si jejich společnost užívám, protože jsou tak nevinné a mají tak prosté srdce a já je mám velice ráda. Takže, neměli byste mít obavy nebo strach z jejich rošťáctví. Naopak byste měli vědět, že ony si zaslouží mnohem více lásky, mnohem více porozumění a mnohem více prostoru, aby vyrostly. Doufám, že než dosáhnou vašeho věku, budou skvělí sahadžajogíni. Budou chápat, co tady děláme. Musela jsem se potýkat s hromadou nesmyslů ze strany dospělých, ale tyto děti takové nebudou. Budou velmi prosté, velmi sladké a budou rozumět lásce. Řekla bych tedy, že bychom těmto dětem měli dovolit jít si hrát ven a někdo se o ně může starat, abyste vy byli v klidu. Kdo je může vzít ven? Můžete mi dávat květiny. Pokud máte květiny, vezmu si je. Děkuji. Děkuji mnohokrát. Co je to? Čokoláda. Čokoláda. Ano, čokoláda. Čokoláda. Čokoláda, Šrí Mátadží. Děkuji. Děkuji mnohokrát. Děkuji. Děkuji. Děkuji. Jsou zde nějací dobrovolníci? Prosím, vezměte děti ven. Šrí Mátadží by ráda, aby si děti hrály venku. Můžeme poprosit nějaké matky, nějaké tety, aby je vzaly ven? Abychom mohli pokračovat. Prosím! Nějací dobrovolníci, kdokoli? Juva šakti...
