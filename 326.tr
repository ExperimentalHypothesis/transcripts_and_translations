

Sahastrara Puja. “Bu Sahaj konuma ulaşın”, Cabella Ligure
(İtalya), 7 Mayıs 2000.

Otuz yıl önce Sahastrara açıldığı zaman, her yeri karanlık
içinde buldum. İnsanlar son derece cahildiler. Neyi bulmaları gerektiğine dair
bir farkındalıkları yoktu. Ben elbette,
bilinmeyen bir şeyleri bulmak istediklerini fark ettim fakat onlar
bilinmeyenin ne olduğunu ve kendilerinin neyi bulmalarının gerektiğini
bilmiyorlardı. Onlar kendileri hakkında, çevreleri hakkında ve yaşamlarının
amacı (ne olduğu) hakkında son derece bilgisizdiler. Bu meseleye onlarla nasıl
başlayacağımı bilmiyordum.

Sahastrara açıldığı zaman, Aydınlanma vermeyi sadece tek bir
bayana üzerinde denemeyi düşündüm. Yaşlı bir kadındı kendisi ve gelmeye devam
eden bir diğer kadın daha vardı. Yaşlı kadın aydınlanmasını aldı ve sonradan,
daha genç olan diğer bayan kendisi buna müsait olduğunu için sahiplenildiğini
(posses olduğunu) söyledi. Ben, “Aman Tanrım, ona nasıl aydınlanma vereceğim”
dedim fakat çok hızlı iyileşti ve o da aydınlanmasını aldı. Bu çok bilinmeyen
bir bilgi ve diğer yandan insanoğlu egosu içinde, henüz kendilerinin tam
olmadıklarını, kendilerinin aydınlanma almalarının gerektiğini kabul etmek
istemiyorlar. Aynı zamanda kendilerine zaman ayıramayacak bir yaşam biçimleri
var. “Aydınlanmaları almak zorunda oldukları” hususunda insanları ikna etmenin
çok zor olduğunu gördüm çünkü onlar bunun hayali bir şey olduğunu düşündüler.
Bu biraz zorlama ve onlar sadece “bu ritüellerin çoğunu yapın, sizler
karamkandlar yapın” diyen gurulara inanırlar. (Karamkand, dindar Brahminler
tarafından yapılan ritüellerdir). Hepsi sadece bu ve bütün enkarnasyonlar,
bütün azizler tarafından açıkça söylendiği gibi, öncelikle kendini bilmelerinin
gerektiğinin farkında olmaksızın kendi gurularının şefkatli rehberliği altında
her tür ritüeli yapıyorlardı.

İnsanların aydınlanmalarını almaları gerektiği sadece Benim
fikrim değildi, bütün bu insanların fikri idi. Onlar asırlar boyunca birbirleri
ardına “kendini ara” dediler. Hatta İsa bile “Kendini tanı!” demiştir. Muhammed
Sahip aynı şeyi söyledi. Nanak Sahip de aynı şeyi söylemiştir fakat hiç kimse
bu dini törenlerin yaşamın nihayeti olmadığını anlamaya çalışmadı. Bu ritüeller
bu amaca hizmet etmeyecekler, insanların aydınlanma almaları gerekir. Bu
şekilde, sadece iki bayan aydınlanma aldı ve bundan sonra, “haydi biz deniz
kıyısına gidelim” diye düşündüm. Otuz kadar kişi Benimle birlikte oraya geldi
ve onlar çok komik bir şekilde nasıl aydınlanma alabileceklerini
konuşuyorlardı. Onlar bunu hak etmediler. Onlar iyi insanlar olmadılar. Her
şeyden, kendilerinden şikayet ediyorlardı ve (daha önce) aydınlanmasını alan
iki kadın da dâhil olmak üzere, Ben toplamda 12 kişi buldum.

Bu durum kendini bilme eyleminin çok ama çok yavaş olduğunun
bir işaretidir ve insanlar neden kendilerini tanımalarının gerektiğini
anlamıyorlar. Ben tamamen hayal
kırıklığına uğramıştım çünkü hiç kimse Beni anlamamıştı. Fakat bir gün
programlardan birinde öyle bir şey oldu ki; bir kadın geldi. O posses edilmişti
ve kendisi aniden Sanskrit dilinde konuşmaya başladı. O sadece bir hizmetçiydi!
Herkes buna çok şaşırdı ve insanlara “siz Onun kim olduğunu bilmiyorsunuz”
dedi. Ve “Saundarya Lahari’den” (Hindistan’da Aziz Shankaracharya tarafından
yazılmış olan ve Adi Shakti’yi anlatan bir kitap) hareket ederek Beni tarif
etmeye başladı. Ben, bu kadına ne olduğunu merak ediyordum. Bir erkek gibi
konuşuyordu, sesi de bir erkek gibiydi. İnsanlar inanabilir veya inanmazlar ama
çok fazla posses olmuştu sonra insanlar Bana geldiler ve “Anne, bu kadın neler
söylüyor, gerçek mi bunlar?” diye sordular. Ben de onlara, “bunu kendiniz
bulmalısınız” dedim.

Çünkü o günlerde insanlara eğer bunun gibi bir şey
söyleseniz, onlar sizden yüz çevirirlerdi. Sahte gurular onlara sadece, “tamam,
şimdi bana beş rupi ver!” derlerdi. Onlar guruyu satın aldıkları için çok mutlu
olurlar ve hiç bir şey için canlarını sıkmaya gerek yoktur! Sizin hiç bir şey
yapmanıza gerek yoktur. Yani bu olayla birlikte yavaş yavaş çalışmaya başladı
bu ve aydınlanma alan bu insanların Bana, “Anne, size Durga Puja yapmamıza izin
verin“ dediklerini hatırlıyorum. Durga Puja yapmak çok zor bir şey olarak
sayılırdı ve Brahminler, normalde bunu yapmaya hazır değillerdi çünkü
aydınlanmış ruh değildiler. Yani onların hazırlanmaları gerekirdi ve (normalde)
onlar alışkanlıklarını takip etmeye ve (sonunda da) her tür problemle
karşılaşmaya alışkındındırlar.

Bunun üzerine onlar Brahminleri davet ettiler, onlardan yedi
kişiyi ve Brahminlere “sadece endişe etmeyin” dediler. Hiç bir

şey olmayacak çünkü şimdi siz gerçekle yüzleşiyorsunuz, bir
tür Murti Puja veya buna benzer bir şey değil bu. (Murti = cisimleşme, form
alma. Murti adı verilen heykel vesaire gibi bir forma, devata olarak ibadet
etmek.) Bu bir insan. Onlar oldukçakesinlikle korkmuşlardı ve aşağıya geldiler
ama (aniden) onlara bir şey oldu ve büyük bir güven içinde mantraları söylemeye
ve her şeyi yapmaya başladılar. Vibrasyonlar her yere akmaya başladı. Deniz,
kıyısına çok yakındık ve denizin kükrediğini fark ettim ama insanlar bunu
anlamadılar. Bu yedi kişi dışındakiler, bize hiçbir şey olmadı dediler! Biz her
şeyi çok doğru yaptık: Bunun Sahaja Yoganın ilk mucizesi olduğunu düşünüyorum.

Bu seviyede insan aklında olan soruna bakın veya bu zamanda,
onların kendilerini beğenmişlikleri çok fazla ve kendi sonlarını düşünmüyorlar.
Bu yüzden onlar zaten “Biz muhteşemiz. Kendimizi bilmekte ne var ki? Biz
kendimizi biliyoruz!” diye düşünürler. Dolayısıyla esas arayış gücü,
alçakgönüllü olmaktır. Eğer her şeyi bildiğinizi düşünüyorsanız, alçakgönüllü
olamaz ve arayamazsınız. Arasanız bile, onlar hiç kimsenin yolunu izlemek
istemezler. “Bizim kendi yolumuz var” , biz kendi yolumuzu takip edeceğiz,
derler. Biz her ne yapmak istersek, onu yaparız, derler. Farklı ülkelerde,
sadece konuşmamı dinlemeye gelen pek çok insanla karşılaştım, hepsi bu onlarda.
Aydınlanma almayacaklardı ve onların bazıları aydınlanmalarını aldılar. Aldılar
ama onu (aydınlanmayı) kaybettiler. Onlara aydınlanma veriyor olmam, Benim için
bir şekilde komik bir öykü idi. Onlara
aydınlanma veriyorum,Ben bunun için para almıyorum, hiç bir şey almıyorum. Ben,
kendi kendime seyahat ederdim. Fakat buna rağmen, neden insanlar aydınlanmanın
değerinin farkına varmıyorlar?

Sonra ilk grupta aydınlanma alan bir adam Bana, “onların
dedikleri gibi, bir tüketim toplumu bu gün bu”, dedi. Her ne ise, Siz
aydınlanma için onlardan para almadığınız sürece, asla buna değer
vermeyeceklerdir. Bırakın onlar “aydınlanmamız için, onu almak için ödeme
yaptık” diye hissetsinler. Yani siz sadece kapıda para alacak birisini
bulundurmalısınız, aksi takdirde onlar (aydınlama) almazlar, dedi. Ben ona,
“Fakat bunu satamazsınız, bu gerçek dışı, insanlara aydınlanma satamazsınız”
dedim. O da Bana, “o zaman Siz başarılı olmayacaksınız” dedi. Diğer gurular
için esas konu, onların sadece para kabul etmeleri ve onlar insanlara, “çok
para getir, bunu çok yap, ücreti bu kadar” derler ve işte bu şekilde siz sadece
Ego içinde tatmin olursunuz ve insanları bir yalana getirirsiniz.

Daha sonra bu yalanı anlayabilirler çünkü her tür fiziksel
ve zihinsel problemden dolayı çok acı çekerler ama o zamana dek zarar görürler.
Şimdi, kitapların hiç birinde Sahastrara tarif edilmemiştir. Bizim
Hindistan`daki eski kitaplarda bunun hakkında konuşmuş olsalar ve Sahastraradan
bahsettilerse de, kimse onun bin tane taç yaprağı olmasından başka bir şey anlatmadı.
En azından Sahastrara hakkında bir şeylerden bahsetmiş olsaydılar, “bakın, bu
kitapta da böyle yazıyor” şeklinde onlara bunu göstermek Benim için çok daha
kolay olacaktı.

Çünkü insanlar böyleler! Bu bazı kitaplarda yazılmalı ki,
ancak öyle kabul etsinler. Bu çok zor bir durum çünkü hiç kimse (bu güne dek)
kolektif şekilde bir aydınlanma vermemişti. Yani, Kundalini hakkında açıkça
yazan bir kaç kişi dışında, hiç kimse bu derece (net şekilde) yazmamıştır.
Fakat yazılanlar da çok açıktı diyemeyeceğim çünkü bunların hepsi şiirseldi.
Yani insanlar şarkılar söylemişler ama onlar bunu (şarkıda anlatılanları)
anlamayacaklardır. Fakat Ben bir tür arayış içinde bulunanların orada, burada
nasıl kaybolduklarını, ileride onlara ne olacağını ve Benim onlara nasıl
aydınlanma verebileceğimi düşünüyordum. Deneyimlerim çok korkunçtu fakat önemli
değil bu. Ben devam ettim, ettim, ettim ve bunu başardım. Elbette sizler Beni
rahatsız eden, Sahaja Yogileri rahatsız eden çok acımasız ve iğrenç insanlarla
karşılaştınız. Gerçekte tüm bunlar hevesimi kaçırmalıydı ama Ben aksine “neden,
bu insanlar neden böyleler?” diye düşünmeye başladım.

Sonra, bir şeyi anladım ki, tüm dünyanın aydınlanma almasını
sağlayamayız biz. Bu son yargı. Bu
dönemde, insanlar en önemli olanın ne olduğuna karar vermeliler. Kendilerini
bilmeliler ve ne yaptıklarını anlamalılar. Bize yardım edecek olan şey, büyük
bir sayıya sahip olmak değil, gerçekten sağlam Yogilere sahip olmaktır.
Sonraları orada bir çok hastalığı iyileşmiş insanlar buldum fakat bir çoğu
kaybolmuştu. Uyuşturucu bağımlısı olan bazıları, içki içenler içmeyi
bıraktılar, sigara içmeyi bıraktılar. Ben asla şunu bırak veya bunu bırak diye
tek kelime etmedim. Biliyordum ki Kundalini yükseldiği zaman, onlar otomatikman
bunları bırakacaklar ve bu oldu, işte bu şekilde insanlar temiz, bu kadar güzel
oldular ve yaşamlarından keyif almaya başladılar. Fakat onlara kimse
inanmayacaktı. Dışarıya çıktıkları ve insanlarla konuştukları zaman, onlar bu
kişilere “sen delirmişsin” dedileri. İçki içmeyi nasıl bıraktıklarına
inanamadılar. Nasıl olup da, sigara içmediklerine inanamadılar. “Biz içmek istiyoruz! Ve bu nedir?
diyorlardı. Bu kişilerde Benim fark ettiğim özdeşleşme, onların çok kaba bir
şekilde neşe duymaları idi. Onlar ruh ile alakası olmayan, çok kaba bir şekilde
neşe duyuyorlardı.

Elbette bu yavaş yavaş hallolmaya başladı fakat hala
söylemeliyim ki, Benim arzum bu olsa da, sizin arzunuz bu olsa da ve bir çok
iyi şeyin olabilmesi için siz onların aydınlanmalarını almalarını istesenizde, bu Kali Yuga’da
milyarlarca ve milyarlarca insanın Sahaja Yoga’da olmasını bekleyemeyiz. Sil
Bir çok iyi şey olabilir. İlk önce fiziksel benliğiniz gelişirdurumunuz
düzelir. Bir çok insan tedavi edildi. İsa, sadece yirmi bir insani tedavi
etmiştir. Ben kaç bin kişinin Sahaja Yoga ile
tedavi edildiğini bilmiyorum.? 

Aynı zamanda insanoğlunda çok büyük diğer bir problem var
ki, o da onların her tür kitabı okumaları ve neyi bulmaları gerektiğine dair
net bir fikirleri yok.? Arayışları nedir? Bu çok büyük bir problem ve kitapta
her ne varsa, bunu takip etmeye çalışırlar. Demek istiyorum ki, onlar değişken
tipte insanlar . Birinden öbürüne kayarlar ve onların Sahaja Yogadaki
gelişmeleri çok daha zordur. Çok zordur. Çünkü eğer bir yolda ilerliyor ve bir
diğerine kaymaya başlıyorsanız, bu durumda geriye gidebilirsiniz. Fakat onlar
bunda, kendi özgürlüklerini bulurlar. Aslında aydınlanma olmaksızın,
özgürlüğünüz yoktur, hiç bir şeyde. Özgürlük; ne olduğunuzu bilmektedir. Ne
yapabileceğinizi bilirsiniz. Özgürlük içinde bütün kutsamaları alacak olan
sizsiniz. Eğer bu kutsamalar orada yoksa, o zaman özgür değilsiniz. Yaşamınızda
bir yerlerde yanlış olan bir şeyler vardır çünkü bir kez aydınlanmanı
aldığınızda, tamamen özgür insanlar olursunuz. Özgürlük, kendi ruhunuzun size rehberlik
etmesi demektir. Bildiğiniz gibi, Ruh İlahi olanın, “Kadiri Mutlak Tanrı’nın
yansımasıdır. Eğer herkes aynı yansımaya sahip ise ve (herkes de) uyanmış ise,
o zaman farkındalık içinde bu, onlar sanki neyin yanlış neyin doğru olduğunu,
neyin yapıcı neyin yıkıcı olduğunu bilirlermiş gibi çalışır. Bu sahip olduğunuz
bir tür sahte tatmin değildir, ama gerçekte, siz budur. Siz gerçeği
hissedersiniz ve olması gereken de budur.

Sahaja Yoga’da elde ettiğiniz ilk şey deneyimdir.
Parmaklarınızın ucunda esinti deneyimi spandadır., hissetmektir, spanda, parmak
uçlarınızdaki serin esintidir. Deneyim olmaksızın, buna inanmamalısınız. Bu
sinirlerinize yeni bir boyut açıldığı anlamına gelir. Sizin tarafınızdan
bilinmeyen bir sistemi hissedebilirsiniz. Sempatik sinir sistemi orada vardı
ama bunun nasıl çalıştığını siz asla bilmediniz. Kendinize dair bilginiz çok
azdı ama aydınlanmadan sonra, aniden her şey aydınlandı. Aniden kendinizdeki
yeniliği hissetmeye başladınız. Bazen egonuz ile hala savaşmanız gerekir.
Şeyler hakkındaki cehaletinizin üstesinden gelmelisiniz çünkü Aydınlanma size
mutlak bilgiyi verir, mutlak bilgi. İtiraz edilemez.Buna meydan okunamaz. Bu
sadecesinyaldir, dedikleri gibi Ekmava Satyadır (sadece gerçek) ve o bilgiyi
aldığınız zaman, onun çetelesini de tutabilirsiniz. Onun doğru ya da yanlış
olup olmadığını bulabilirsiniz. Bu hepinize olan bir şeydir ve siz
hissedebileceğiniz bu vibrasyonları zaten aldınız.

Örneğin, Sahaja Yoga ile tatmin olmamış olan bazı ruhlar
olabilir fakat sizler onların kimler olduklarını, onların ne yaptıklarını
vibrasyonlar ile bulabilirsiniz. Onların gerçeğin düzeyine ulaşıp
ulaşmadıklarını vibrasyonlar ile bulabilirsiniz. Eğer bu insanlar size karşı
olmaya çalışırlarsa veya size başka bir şeyler anlatmaya çalışıyorlarsa, onların
ne kadar uzak olduklarını bulabilirsiniz. Parmak uçlarınızda bunu bilirsiniz.
Hz. Muhammed’in bahsettiği “Kıyam” budur.

Geçen gün yaşadığım bir tecrübeyi anlatmalıyım.
Televizyondan gelen, yıldız olarak bilinen bir adam vardı ve Bana alakasız, çok
komik sorular sormaya başladı. Onun adı Abbas idi. Bu yüzden Ben ona, “Abbas,
Miyan (Hintçe yeter anlamına gelir) dedim, Benim zamanımı ve kendi zamanını
boşa harcıyorsun. Doğru sorulara gelir misin” dedim. O da Bana, “ Ben her türlü
köktenciliğe karşıyım“ dedi. Bende ona “Fakat köktenci değilim ki Ben, Benim
öyle biri olup olmadığımı sen nasıl biliyorsun?” dedim. O da Bana, “Ben, bunu
bulmaya çalışıyorum” dedi. “Pekâlâ o zaman, ellerini Bana doğru tut. Muhammed
Sahibin dediği gibi, Kıyam zamanı elleriniz konuşacak“ dedim ona. Ve
şaşıracaksınız ki, serin esintiyi ellerinde hemen hissetmeye başladı. “ne
oluyor bana?” dedi. Ben de, “İşte olan şey bu!” dedim. (Shri Mataji güler).
“Tartışmanın bir faydası yok, bunun hakkında konuşmanın bir faydası yok,
soruşturmanın faydası yok, sadece kendin gör ve bunu deneyimle”. O dondu kaldı
sadece ve bundan sonra, Benimle ne konuştuysa, asla bunu yayınlamadı.
Dolayısıyla söylediğim şey şu ki, eğer insanlar gerçeğe ulaşırlarsa, bunun
gerçek olduğunu bilirler ve hiç bir şey bunu değiştiremez, eğer buna
ulaşırlarsa. Bütün büyük insanların yaşamlarında onların bu gerçek dedikleri
şeyin, sadece okuma yolu ile, sadece inanma ile olmadığını, bunun bir deneyim
olduğunu görürüsünüz. Eğer merkezi sinir sistemleri üzerinde gerçeği hissedebilirlerse,
o zaman onları değiştirmek imkansızdır. Bir tohumun ağaç olduğunu
gördüğünüzdeki gibi, o zaman ağacı bir tohumla değiştiremezsiniz. Tohum,
tohumdur. Tohum ağaca dönüştüğünde, onu tekrar
tohum haline getiremezsiniz., bu
farklıdır. Aynı şekilde, bir kez aydınlanma aldığınızda ve Divine ile bir kez
bir olduğunuz zaman, aşağıya dönme meselesi yoktur. Kendiniz aşağı inmek
istemediğiniz sürece. Bu özelliği nasıl elde ettiğiniz, bu beceriyi ve bu
yeteneği nasıl elde ettiğiniz çok dikkat çekicidir, bundan sonra da bunu kaybetmezsiniz!

Ama tabii siz bunu başkalarına vermek istiyorsunuz çünkü
bundan büyük keyif alıyorsunuz. Bu sanki, caddede açlıktan ölen birini bulmanız
ve sizin yiyeceğinizin varken, bu kişiye yiyecek vermeyi istemeniz gibidir.
Aynı şekilde, insanlar bu dünyada yukarı aşağıya koşuşturarak, delice arıyor ve
her şeyi yapıyorlar. Siz onlara anlatmak istiyorsunuz. Onlar inanabilirler veya
inanmayabilirler. Onlar deneyebilirler, bir şekilde sizi kesinlikle inkar
edebilirler, size meydan okuyabilirler. Her tür şeyi yapabilirler ama siz
kesinlikle doğru yolda olduğunuzu, Sahaj bir konum olan aklın doğru konumunda
olduğunuzu bilirsiniz. Buna Sanskritçe “Sahajavasta” adı verilir. Sahajavasta!

Sahajavasta’da reaksiyon göstermezsiniz, sadece görür ve
anlarsınız. Simdi, bakın, Ben geldim, Ben bu güzel Sahastrara fikrini gördüm,
tüm çakraları, onlar aşıldılar, oraya gittiler ve oradan da sonra, çok iyi
anlatım. Fakat başka herhangi bir kişi, “ Oh, bu renk kombinasyonu iyi değil“
diyebilir. Neden? (Shri Mataji güler). Neden bunu kullanmışlar? Neden başka bir
şey kullanmamışlar?” Bunun gibi başkalarının hatalarını bulmalar! Bu hata
bulmalar aslında sizin henüz aydınlanmamış olan beyninizden gelir. Hiç bir
şeyden neşe duyamazsınız çünkü reaksiyon gösterirsiniz, sürekli olarak
reaksiyon göstermeye devam ediyorsunuz. Eğer bir kişi size güzel bir şey
söylerse, siz hala reaksiyon gösteriyorsunuz. Eğer bir kişi size kötü bir şey
söylediğinde, tabi ki reaksiyon gösteriyorsunuz. Buna şüphe yok! Dolayısıyla,
şu anlaşılmalıdır ki, biz reaksiyon göstermek konusunda özgür değiliz. Biz
reaksiyon gösterecek kadar ucuz değiliz. Bizler çok yüksek bir kaidenin
üzerindeyiz. Sizin göreviniz nedir? Herşeyden, neşe duymaktır. Ve bu neşe İlahi
Olan'ın kutsamasıdır.

Hatta karışıklıktan, eziyetten bile neşe duyarsınız. Gerçek
ışık olan ruhunuza hiç bir şey olmayacağı noktasını görebilirseniz, her şeyden
neşe duyarsınız. Her ne sebeple acı çekiyorsanız, her nerede bir şeyin sizi
rahatsız ettiğini düşünüyorsanız, ruhun bu sessiz ışığı gerçekte sizi mutlak
şekilde, mükemmel biçimde neşelendirir ve siz başkalarına neşe verirsiniz.
Nasıl neşe vereceğinizi tasarlamazsınız, bunu planlamazsınız. Bu otomatik
olarak neşe verir ve bu çaba göstermeksizin meydana gelir, Sahaja, çünkü siz
Sahaja konumundasınız. Sahaja konumda şeyleri sadece görürsünüz. Bunun bir oyun
olduğunu hissedersiniz, bu farklı stillerdir, farklı tiplerdir, siz sadece
görür, izler ve bundan neşe duyarsınız. “Ben bundan hoşlanıyorum, ben şunundan
hoşlanıyorum”, demek önemli değildir, hayır! Bu hoşlanmakta olan “Ben”, egodan başka bir şey değildir. Bu
sizi gerçek olan, gerçeklik olan neşeden uzak tutar. Siz bu dünyada bulunan her
şeyi sıkıcı bulursunuz, eğer başka bir açıdan bakarsanız, eğer Sahaja
sthiti`den görürseniz, sıkıntıları hissetmezsiniz. bu yüksek standart içinizde yerleşmiş olmalıdır.

Geçen gün bürokratlarla bir toplantım vardı ve Ben onlara
ücretlerin düşük olduğunu biliyorum, dedim. Sizler diğerlerinin daha fazla
ücret aldığını, onların daha fazla olanakları olduğunu düşünebilirsiniz. Fakat
sizin işlerinizden gerçekten neşe duyabileceğiniz bir yol var. Eğer sizde
vatanseverlik varsa, Deshbhakti varsa, eğer ülkeniz için bir vatansever iseniz,
gösterdiğiniz fedakârlık miktarı sizi tatmin etmeyecektir. Her şeyi vermek
istersiniz ve her tür sözde sıkıntılı ve depresif durumu hiç bir şey
hissetmeden atlatabilirsiniz ve aynı
zamanda duygularınızda çok derin olur. Örneğin seyahat ediyorsunuz ve aniden
birisinin hasta olduğunu fark ediyorsunuz. Bu kişinin hasta olduğunu
vibrasyonlarınız ile hissedebilirsiniz ve şefkatiniz, sevginiz derhal o kişiye
doğru akar. Bu kişiye yardım etmeye çalışırsınız. Hatta eğer mümkünse o kişiyi
tedavi etmeye çalışırsınız. Bunda olduğu gibi sizin tüm varlığınız, bütün
ırmakları ve her tür su içeren şeyi kendi içine çeken bir okyanus gibi olur.
Onun içinde her ne varsa, bu onun karnıdır. Demeliyim ki o, sadece orada olan
herşeyi alır. Bu acıtmaz, bu birilerine sıkıntı vermez. Bu bir kişiyi kendi
sevgisi ile aşırı kuvvetlendirmek gibidir. O, kendi gücünü göstermez. O kendi
önemine aldırmaz. 

Eğer birisi sizi aşağılamaya çalışırsa, bu tamam. Orada ne
var, hakaret kısmı mı?Ve Sahajavastha`ya
ulaşmış böyle insanlar müziğin, sanatın, büyük düşüncelerin en büyük
yaratıcılarıdır ve işte bu yüzden bunlar varlığını devam ettirir. Pek çok insan
yazıyor ama uçup gidiyor. Pek çok insan birşeyler yaratır ama hiç kimse umursamaz. ama bu aydınlanmış ruhlar, için, onlar her ne
yaratırlarsa yaratsınlar, bunların sonsuz nitelikte bir tabiatı vardır. Çünkü onlar
şimdi Sonsuzluğun Okyanusundalar. Onlar
hiç bir şekilde bir kişiye sıkıntı vermek veya bir kişiye zarar vermek gibi bir
düşüncenin olmadığı, saflık okyanusu içindedirler. Böylesi bir koruma onlar
için oradadır. Onlara zarar verilemez çünkü sonuçta siz Tanrı’nın Krallığına
girdiniz, dolayısıyla kim sizi incitebilir veya kim sizi rahatsız etmeye cüret
edebilir? Böylesi bir refahıi Sahaja Yogilerde gördüm ve öyle bir cömertliğe ve
bu şeyler hakkında öyle bir anlayışa sahipler ki. Ben şimdi bunu yapmayın, şunu
yapmayın şeklinde konuşmalar yapmak zorunda değilim. Hayır, buna gerek yok. Ve
Sahaja Yogada henüz olgunlaşmamış olanlar, olgunlaşmaya çalışmalılar.
Olgunlaşmamış olanlar ve sorun çıkartanlar için endişe etmeyin. Onlara
acımalısınız, olgunlaşmamış olanlar için acıma duyun.

Bugün, bu çok büyük bir şey, bunu hissediyorum çünkü 30
yıldır Ben her yere, orada burada koşuşturdum ve bir çoğunuzu bir araya
getirebildim. Dünyanın her tarafında bir sürü Sahaja Yogi var. Bunlar, onların
sadece küçücük bir kısmı. Yani bu olması beklenen bir şeydi, bu tasvir
edilmişti, insanlar aydınlanmalarını alacaklar diye, şöyle şöyle şeyler olacak
diye, bu insanlar tarafından önceden haber verilmişti. İnanılmaz, ama şimdi
gördüğünüz gibibuna şüphe yok. Ama şimdilerde olduğu gibi, kavga yok, tartışma
yok, kötü fikirler yok, hepimizin bir olduğunu görmek çok hoş bir duygu ve hiç
kimse ucuz şeyleri sevmiyor. Onlar memnun edici şeylere ve bir anlayış kalitesi
olan şeylere sahip olmayı istiyorlar. İnsanların şairler haline geldiklerini,
onların güzel şiirler yazdıklarını gördüm. İnsanların hatipler haline
geldiklerini gördüm. İnsanların çok iyi organizatörler haline geldiklerini de
gördüm. Fakat bir şey çok önemli ki, o da alçak gönüllüktür. Size başta
söyledim ve tekrar söylemek isterim ki; insanlara cazip gelen şey sizin alçak
gönüllüğünüzdür. Siz mütevazı bir kişi olmalısınız.

Kendinizin özel bir şey veya bir tür şey, söylemeliyim ki,
sizin kendisi önem arz eden birisi olduğunuzu düşünmeyin. Kendinizin önemli
olduğunu bir kez düşündüğünüzde, artık bütünün bir parçası değilsiniz! Eğer
ellerimden birisi “Ben önemliyim” diye düşünmeye başlarsa, bu aptallıktır. Bir
el nasıl önemli olabilir ki? Bütün ellere ihtiyaç var, her şeye ihtiyaç var,
bacaklara ihtiyaç var. Bir parça nasıl bu kadar önemli olabilir? Eğer Sahaja
Yoga yolculuğunuzun her hangi bir yerinde bu şekilde düşünmeye başlarsanız, o
zaman söylemek zorundayım ki siz Sahajavastha içinde değilsiniz. Yani Benim tüm
çabam, sizleri kendiniz ile mutlak olarak bir olacağınız, etrafınızdaki
insanlarla, kendi ülkenizdekilerle ve diğer ülkelerdekilerle, her yer ile,
bütün atmosfer ile bir olacağınız Sahaja’nın güzel alanı içine almaktır.
Heryerde, bütün atmosfer, söyledikleri gibi bütün Brahmand (evren) sizin
parçanız olur ve siz ondan ayrı değilsinizdir. O zaman bu yankılanır. Siz buna
“Naad” (ses) diyebilirsiniz. Varlığınızın, yaşamınızın yankıları kolayca
görülür, metaryal veya başka tür bir gelişme içinde değil ama en yüksek alan
olan spiritüel alan içinde görülür. Her yerde, her ülkede, bu kalitede olan
insanlar oldu ve bugüne dek onlar hatırlandılar. Aynı şekilde sizler de gerçeğe
dair çok büyük bir bilgiyi yaşamınızda, yaratıcılığınızda veya çalışmanızda
temsil edeceksiniz. Her şekilde bunu yapabilirsiniz. Tek şey şu ki, şimdi bizler
kaç kişiye aydınlanma vereceğimize karar vermeliyiz. Aydınlanma için ne
yapabiliriz? Ne yapmalıyız? Tek şey bu, eğer siz tüm özgürlüğünüzle buna devam
ederseniz, şaşıracaksınız ki bu büyük bir dağa tırmanmak gibidir. Ama zirveye
ulaştığınız zaman, her şeyi çok net görebilir ve zirvede olmanızın getirdiği
tatminini hissedersiniz. Bazılarınızın bu tırmanma kısmını yapması gerekir. Bu
tamam, problem yok. Bunu yapabilirsiniz. Kendinize saygı duymak zorundasınız,
kendinizi sevmelisiniz ve şunu anlamalısınız ki sizin dağın zirvesine,
ulaşmanız gerek ve bir kez dağın zirvesine ulaştığınız zaman, siz kendiniz
orada olduğunuzu bilirsiniz. Ve o zamanda bütün sevginizi, şefkatinizi
yağdırmaya başlarsınız ve her şey dağdan aşağıya doğru akar.

Eğer yaşam sizin için bu ise, en yüce yaşam şekli budur.
Diğer tüm insanları, politikacıları, büyük oldukları farz edilen diğer tüm
insanları unutun. Unutun onları! Siz onlardan çok daha yüksektesiniz çünkü
sizler çok tatmin edici ve aynı zamanda mutlak huzur veren Sahaja stil yaşamınızla,
zaten ona şekil verilmiş bir elmas gibisiniz. Bu size neşe verir, bu size huzur
verir, bu size güç verir, bu size kabiliyet verir, bu size aydınlanmış
Sahastraranızın bin taç yaprağı gibi sayamayacağınız kadar çok sayıda şey
verir. Bununla hepinizin nelere sahip olabileceğinizi Tanrı bilir. İçinde
olduğunuz bin taç yaprak öyle muhteşem bir bölgedir ki. İnsanlar buradan bilime
dair tüm bilgiyi elde ettiler, tüm büyük keşiflere dair bilgiyi buradan elde
ettiler.

Yani işte bu, kişinin kendisine olan saygısının farkına
varmasıdır. Kendine saygı, kendini beğenmekten farklıdır. Kendinize saygı
göstermelisiniz. Bununla birlikte siz alçak gönüllü olursunuz. Sizler çok
sevecen olacaksınız çünkü sevmeye muktedirsiniz ve bu sizlerde zorla olan bir
şey değildir. Bulutların okyanustan yükselmesi ve onların yağmuru yağdırması
gibi tüm bu şeylerde hem fikirim ama bunlar kendileri yaşam döngüsü
içindedirler. Onlar bunun bilincinde değildirler. Onlar kendilerinin büyük bir
şey yaptıklarını düşünmezler çünkü kendileri döngünün içindedirler. Sizler ise
döngünün dışındasınız ve hala kendini beğenmişlik hissetmeksizin bu işi
yapıyorsunuz. Yapıyorsunuz çünkü bunu yapmalısınız.

Diğer döngü; yani doğal döngü değil de farkındalığın diğer
döngüsü, sizin ne yaptığınızın farkında olduğunuz döngüdür. Aynı anda çok
alçakgönüllüsünüzdür, çok sevecensinizdir, çok müşfiksinizdir. Bağırmazsınız,
kimseye vurmazsınız. Hiç kimseye onu incitecek bir şey söylemezsiniz ve en zor
kişileri idare edebilirsiniz. Eğer bir kişi tuhaf davranmaya çalışıyorsa, her
zaman Kundaliniyi yükseltebilir ve ondan memnun olursunuz. Eğer gizlice
Kundaliniyi yükseltirseniz, diğer kişi bitmiştir, eğer yükseltemezseniz, o
zaman da unutun gitsin! Unutun onu, o zor bir insan, belki de o bir taştır. Ne
yapabilirsiniz ki? Sevginin, asaletin ve bu kalitelerin akmasını sağlayamazsın.
Taş kalpli bir insanda bu mümkün değildir, unutun onu. Bu sizin işiniz değil.
Bu hiç bir şekilde sizin işiniz değildir. Şunu rica edeceğim, her şeyden önce
siz kendinizin ne kadar alçak gönüllü olduğunuzu görmelisiniz. Çok mütevazı
olmalısınız ve bu sizin süsünüzdür, bu sizin güzelliğinizdir. Yani sizler
herhangi bir şehvet ve açgözlülük içermeyen, saf olan sevginize sahipsiniz.
Başkalarını sadece seversiniz çünkü sizler sevgi içindesiniz ve sonra ikinci
şey olarak sizler huzurla kutsandınız. Kesinlikle kendinizle barışıksınız ve
şaşıracaksınız ki, bu huzurla birlikte bilgelik size gelecektir. Sizlere bilge
adam, bilge kadın olarak saygı duyulacaktır çünkü sizler kendi içinizde
huzurlusunuz. Sadece huzur içinde gerçeği keşfedebilirsiniz, istediğiniz her
çözümü keşfedebilirsiniz. Çok bilge ve mantıklı bir kişi olursunuz –
diğerlerine nazaran çarpıcı bir şekilde.
¬Sıradan insanlar gibi değilsiniz. O zaman neşeye sahipsiniz. Neşe kelimelerle
tarif edilemeyen bir şeydir ama yinede
Benim sizlere pek çok kez anlattığım gibi, neşe hala benzer şekildedir. Bu
mutluluk veya mutsuzluk değildir. Bu sadece neşedir. Siz sadece neşe
duyarsınız. Her şeyden neşe duyarsınız, her topluluktan, her olaydan, her olaydan,
sahneden, yaşamınızda olan her şeyden
neşe duyarsınız. Nasıl neşe duyacağınızı bilirsiniz. Bakın, sadece neşe büyük
bir kapasiteye sahiptir.

Bir keresinde damadım ve kızımla birlikte bazı tarihi
yerleri görmeye gittiğimizi ve çok fazla tırmanmak zorunda kaldığımızı
hatırlıyorum. Üç saat kadar tırmandık. Doğal olarak hepimiz yorulduk ve orada
mermerden yapılmış küçük bir dinlenme yeri vardı. “Haydi burada uzanalım”
dedik. Uzandığımızda onlar isteksizce, “neden buraya geldik gibi bir sürü şey,
onu bunu söylediler. Sonra aniden bir neşe noktası ortaya çıktı. Ben aniden fil
oymalarını gördüm. Bunun üzerine onlara, “Şu filleri görebiliyor musunuz?
Herbirinin kuyruğu farklı farklı şekillerde yapılmış“ dedim. Onlar da Bana,
“Anne siz nasıl fillerin kuyruklarını görebiliyorsunuz? Çok yorgunuz biz!”
dediler. Ben de onlara, “Siz bakın, sadece görün” dedim. “Çünkü aklınızı
saçmalıklardan uzaklaştıran şey, neşedir.” Siz sadece bunların hepsi saçmalık
dersiniz, sadece aklınızı uzaklaştırın. Neşe duymanızın yolu budur ve aklınızın
neşe veren şeye gidecektir. .

Farz edelim, kesinlikle sıkıcı bir kişi var. O zaman ne
olur? Siz sadece bunun arkasındaki mizahı görürsünüz, nasıl birisi sizin
canınızı sıkar? (Shri Mataji güler) işte sizin bundan öğrendiğiniz şey, asla hiç
kimsenin canını sıkmamanızdır. (Herkes güler) Yani bu neşenin, her şeyin içinde
bulunan neşenin özünü sizlere öğreten bir özelliği vardır. Eğer o kötü bir film
ise , yine de, bundan neşe duyarsınız
çünkü filmin ne kadar kötü olduğunu görürsünüz. . Varsayalım ki, elbette ki o
eğer iyi bir film ise, o zaman siz
onları her zaman görebilirsiniz. ama siz
onu nasıl eleştireceğini bilen bir akılla gitmezsiniz. Bu eleştirme işi sizin
aklınızın dışına gider. Yani ne olur, aklınız aynı şeyin içinde, derhal anlamsız
olandan ilginç olan bir şeylere kayar. Yani siz eleştirmezsiniz ve bu konuda
kötü hissetmezsiniz. Bazen şu da olur, insanlar sizin böyle insanları nasıl
tolere ettiğinizi görerek şaşırırlar. Ben tolere etmem. Kişi ne yapıyorsa
yapsın, Ben buna hiç dikkat etmem. Eğer siz bu tabiatta iseniz, siz buna bir
durum diyebilirsiniz, onun için Kabira`nın “Jab Mast hue phir kya Bolen”, yani
neşe konumuna girdiğim zaman, neden bir şeyler söyleyeyim ki, dediği tamamen
‘Turya’ konumunda olursunuz. Bu sizin anlamanız ve saygı göstermeniz gereken
bir davranış şekli gibidir. Bu sizin içinizdedir ve siz buna saygı gösterin.
Bunu başkaları ile karşılaştırmayın. Başkaları sizin seviyenizde değiller. Yani
sizler farklı bir seviyedesiniz ve sadece neşe duymaya çalışın. Asla sizin daha
büyük veya daha yüce olduğunuz hissine kapılmayın. Hayır, asla böyle
hissetmeyin. Hissetmeniz gereken şey, sizin “ben bunu sevmem, bu iyi
değil” şeklinde eleştirmeye devam
ettiğiniz, bütün bu komik fikirlere ve komik yaşam tarzlarına kapılmadığınıza
dair şükretmenizdir. Bundan hoşlanmıyorum., bundan hoşlanmıyorum” Siz kimsiniz?
Siz kendinizi bilmiyorsunuz. Ben bundan hoşlanmıyorum dediğiniz zaman, siz
kendinizi bilmiyorsunuz. Neyi sevmediğinizi nasıl biliyorsunuz? Orada burdaolur
da “ben bunu sevmem” dersiniz. çok az şey bilen, ama başkalarına karşı eleştirel olan, zayıf insanlar gördüm.
Nedenini bilmiyorum, neden böyle bu? Ama belki de kendilerinin hadsiz olduğunu
düşünüyorlar. Ama bu çok yaygın olan şey. Eğer mutlak bilgiyi
biliyorsanız, o zaman gerçekten mütevazı olursunuz. Kesinlikle mütevazı, tatlı,
hassas ve müşfik.

Yani bugün, büyük bir gün, Benim için de böyle. Bu güzel
günü görmek için bunca yıl boyunca hayatta kalacağımı bilmiyordum. Çünkü
sonuçta, diğer standartlara kıyasla çok zor bir yaşamdı bu. Fakat Bana en çok
neşe veren şey Sahaja Yogiler yaratmak ve onları dinlemek ve onlarla
konuşmaktı. Onların çok tatlı, çok sevimli ve çok saygılı olmalarıdır! Bütün
bunlar Bana çok yardımcı oldu ve bunun için sizlere teşekkür etmeliyim. Sizin
desteğinizle, sizin yardımınızla, sizin anlayışınızla Ben buna erişebildim.
Eğer buna tek başıma erişebilseydim, bunun için asla sizin bu yardımınızı
istemezdim.

Fakat sizler sadece Benim Ellerim gibisiniz, sizler sadece
Benim Gözlerim gibisiniz ve size çok ihtiyacım var çünkü siz olmadan Ben bunu
yapamam. Bu kanallardan akıtmak gibidir. Kanallarınız olmadığı sürece, Adi
Shakti olmanın veya herhangi bir şey olmanın ne yararı var? Bunu nasıl kanalize
edersiniz? Eğer elektriksel bir hareket varsa, onun kanallara ihtiyacı vardır.
Aksi halde bu statik (durağan) bir şeydir. Aynı şekilde, Ben her zaman daha ve
daha fazla kanala ihtiyacım olduğunu hissettim. Ve bu çalışmaya başladığı zaman
Ben gerçekten de, çok çok yüce bir ruh hali içindeydim. Aynı şekilde, her zaman,
daha fazla kanala ihtiyacım olduğunu hissettim. ve işe yaradığı zaman,
gerçekten, gerçekten çok büyük bir Ruh içindeydim. Dolayısıyla, Ben gelmiş olan
bu gün için, size tekrar çok teşekkür ederim ve şimdi üstlendiğiniz daha fazla
sorumluluk için sizi bütün kalbimle kutsuyorum.

Siz bir Sahaja Yogisiniz, yani başkalarına aydınlanma vermek gibi bir sorumluluğunuzda var. Bunu kendinize saklamayın! Bu diğerlerine  verilmelidir ve siz açıklayabilirsiniz, siz onlarla konuşabilirsiniz, onları gerçekten çok iyi anlayabilirsiniz. Onları anlamaya çalışın ve konuşun. Ve başkalarına aydınlanma vermek zorundasınız, aksi takdirde tam hissetmeyeceksiniz. Kendinizi. tam hissetmek için, bunu yapmalısınız.

Tanrı sizi kutsasın!

H.H. Shri Mataji Nirmala Devi
