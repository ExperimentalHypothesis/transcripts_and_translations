Mes visi laukėme šios dienos, kad galėtume švęsti mūsų Viešpaties Jėzaus Kristaus gimimą.

Didelę reikšmę turi tai, kad mes esame šioje vietoje, čia, tokioje pačioje trobelėje, kurioje Jėzus gimė, kur vėjas pūtė iš visų pusių ir buvo sudėtinga išlaikyti kambarį labai šiltą, tačiau, jei tai tiesa, Jis gimė ne gruodį, o šiltesnį mėnesį, ne tokį šaltą, galbūt tokį, kokį jūs matote, tad galbūt oras šiandien yra gana panašus į tą, kurį Jis pajuto. Kalbant apie jus, žmonės, jūs nejaučiate diskomforto nei šiame klimate, nei šioje vietoje, nei šiame spartietiškame gyvenime. Jis niekada nejautė diskomforto, kaip ir Jo Motina. Kai mūsų dėmesys nukreiptas į Dvasią, tada mes nejaučiame diskomforto, sukelto gamtos ar žemiškų dalykų. Tai yra pirmas ženklas, kai Sahadža jogas pradeda skųstis dėl komforto, tai yra pirmas ženklas, kad jis dar ne Sahadža jogas. Visų pirma mes visiškai prisitaikome prie klimato ir mėgaujamės jo būdu, tempu, tuo, kaip jis mus formuoja. Nėra trinties tarp gamtos ir kūno, nes Dvasia, kuri yra sinchronizatorė, padeda jums susivienyti su šia gamta ir mėgautis visu jos gėriu. Tai, kaip tuo mėgaujatės, parodo, kad esate puikūs Sahadža jogai, ir šis nuopelnas tenka man, manau, kad jūs, žmonės, priėmėte visą diskomfortą kaip pasimėgavimą. Kristaus atėjimas buvo didis įvykis, kaip ir pasakojau jums, kad būtų įtvirtinta Agija čakra, ir Jis gimė šioje Žemėje, tačiau daug anksčiau Jis gimė sąmonėje ir ta absoliuti sąmonė pati gimė kaip Jėzus Kristus. Paaiškinti Jo gyvenimą įmanoma tik tada, kai jūs esate realizuotos sielos, kitaip neįmanoma paaiškinti Kristaus – kas Jis buvo, kaip Jis veikė, visgi labai sudėtinga paaiškinti daug dalykų Sahadža jogoje, kaip žinote, jūs vis pamatote įvairius dalykus.

Šiandien matėte fontanus, kylančius iš ežero, kurių niekas negalėjo paaiškinti, net inžinierius sakė, kad jie negali paaiškinti, niekas negali to paaiškinti. Tiesiog įvyksta taip, kad vanduo pasižadina, pajunta Dieviškumą ir pradeda lieti savo meilę burbulų pavidalu. Ar galite įsivaizduoti, kad net vanduo tai jaučia? Matėte, kaip šviesa gali tai pajausti, tokiu būdu ir kiekvienas elementas gali pajausti. Visi šie elementai yra mumyse, aukščiausias iš jų, kaip sakome, yra šviesa, nes šviesa turi poveikį ir ji yra valdoma Jėzaus Kristaus. Šviesa veikia, šviesa parodo teisingus dalykus. Ji yra ta, kuri leidžia mums suvokti visas žemiškas dimensijas, ir galiausiai, kai ši šviesa ateina iš Dvasios ir tampa apšviesta Dvasios, tada pradedate matyti ir kitas dimensijas, kurios kartais jus prajuokina, kartais priverčia nusišypsoti, o kartais ir pravirkdo. Tokią nuostabią naują dimensiją jūs pasiekėte per Sahadža jogą, tačiau visa tai buvo įtvirtinta jumyse ir jūs turėjote tai pasiekti. Žmonės, kita vertus, turėjo labai sunkiai dirbti, kaip ir Jėzus Kristus gimė mažose ėdžiose, kad parodytų, jog Dieviškumas neturi gimti karališkose šeimose, gali gimti ėdžiose, gali gimti bet kur, jokio skirtumo Dieviškumui. Tačiau tai sukėlė juokingų minčių žmonėms, kad dabar jie sako, jog turime tapti vargingi ir turime atiduoti viską Dievui.

Dievui to nereikia. Jis negali to turėti, o jūs negalite nieko duoti. Tai neteisingas supratimas, kad tampate kaip vargšai ir atiduodate viską Dievui. Jis to nenori. Ko Jis nori – tai, kad taptumėte laimingi, džiaugsmingi ir mėgautumėtės. Tai svarbiausia. Taip pat, jei duodate truputį, labai labai nedaug Dievui, tada Jis duoda jums šimtą kartų daugiau. Štai kodėl turite duoti labai nedaug Dievui. Tačiau jums nereikia kaboti medžiuose, kad įrodytumėte, jog norite pasiaukoti. Kristus jau padarė viską už jus.

Jo gyvenimo grožis yra tai, kad Jis nuo pat savo gimimo parodė, jog visai nesimėgauja materialia gerove, kaip mes tai vadiname. Jam visai nerūpėjo kasdieniai dalykai, kuriuos žinome, tačiau tai reiškia, kad Jis atliko visa tai, kad mums nereiktų siekti žemiškų dalykų – jie sieks mūsų. Jums nereikia jaudintis dėl jų. Dėl ko turite jaudintis, yra jūsų Dvasia, svarbiausias dalykas. Visą savo gyvenimą, kuris buvo, sakyčiau, labai trumpas, Jis bandė, Jam labai rūpėjo įvertinti žmones, nes Jis nežinojo, kas yra šie žmonės. Šiems žmonės Jis buvo kaip užsienietis, todėl Jis bandė įvertinti ir tuo įvertinimu Jis pasakė daug svarbių dalykų, kuriuos reikia suprasti. Vienas iš dalykų, ką Jis pasakė: „Nemeskite savo perlų žmonėms, kurie nenori jūsų suprasti.“ Sahadža jogams svarbu suprasti, kad jūs neturėtumėte pasakoti apie Sahadža jogą žmonėms, kurie yra prieš Dievą. Jis gali būti jūsų brolis, sesė ar tėvas, gali būti bet kas, visai nereikia įtikinėti jų Sahadža joga, nes jie nėra jūsų giminės. Daug žmonių jaudinasi tik dėl to, kaip įtikinti savo vyrą ar kaip įtikinti savo brolį, jums visai nereikia dėl to jaudintis, tiesiog pamirškite juos. Kitas dalykas, kurį Jis mums pasakė, manau, yra labai svarbus, – kad mes turime atleisti.

Jis davė didžiausią ginklą, kad turime atleisti. Taip praktiška yra atleisti. Jei tiesiog atleidžiate, tada tas žmogus daugiau nebeegzistuoja ir daugiau jūsų nebekamuoja ir nebėra jūsų dėmesyje, tiesiog atleisti yra paprasčiausia ir svarbiausia, ką turėtume padaryti, kad gautume palengvėjimą mūsų žemiškų ir protinių kančių. Jo gyvenimas buvo istorija apie dvasingumą, keliaujant per įvairias sumaištis ir kančias, įvairius sunkumus, kuriuos Dvasia gali pereiti tam, kad būtų parodyta, jog niekas negali sunaikinti Dvasios, kaip parašyta Gitoje [„Nayanam shranthi chittrani, nayanam pavaka ...“] Ji negali būti sunaikinta, ji yra amžinas gyvenimas, ir Jis bandė įrodyti amžinybę savo gyvenimu: nuo pradžios iki galo Jis rodė, kad Dvasia yra virš materijos, kad niekas negali dominuoti prieš Dvasią. Didis darbas, kurį Jis padarė dėl mūsų, buvo sukurti tokį pasitikėjimą savo Dvasia. Be abejonių, Jis tai įrodė. Tikiuosi, jūs, žmonės, suprasite tai ir netrukdysite nei Man, nei sau smulkiais nesvarbiais dalykais, tai nėra svarbu. Prašykite didesnių dalykų, amžinų dalykų, vertingų dalykų. Taip pat labai džiaugiuosi, kad jums patinka ši vieta ir jūs mėgaujatės savimi labai, ir šiandien mes paskelbėme tiek daug santuokų. Tiek daug įvykių turėjome per šį trumpą laiką.

Tad norėčiau palaiminti jus per šias Kalėdų išvakares ir linkiu visiems jums labai džiaugsmingų Kalėdų ir Naujųjų metų.