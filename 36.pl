4 czerwca 1995
Adi Śakti Pudźa: Przeszkody We Wznoszeniu Kundalini
Adi Śakti Pudźa
Kampus, Cabella Ligure (Włochy)

Dzisiaj zebraliśmy się tutaj, aby odprawić Pudźę Kundalini lub Pudźę Adi Śakti. Jest różnica między nimi. Adi Śakti jest całkowitą mocą Boga, Jego pragnienia; podczas gdy Kundalini jest tą, która jest odbita, częścią, która odbija się w istotach ludzkich jako Kundalini. Więc jest różnica między Adi Kundalini a Adi Śakti. Adi Śakti to Paraśakti, jest to moc, która jest ponad wszystkimi mocami, która kontroluje wszystkie moce, a jedną z mocy Adi Śakti jest Kundalini.

Na przykład ta Kundalini, która jest umieszczona we Mnie w kości trójkątnej, nie jest całością Mnie. W ten sam sposób ta Kundalini, która jest umieszczona w was, nie jest całością. Oczywiście jest to moc, która jest tam, aby dać wam waszą Samorealizację. Jest mocą, która was zbawia, która was odżywia, która oświeca wasze centra. Ale są dwie inne moce, jak wiecie, bardzo potężne, które działają przez Idę i Pingalę, a trzecią jest Mahalakszmi, która jest w centrum. Otóż głównym zadaniem Kundalini jest dać wam waszą Samorealizację, ponieważ Ona jest waszą indywidualną Matką. Każdy lub każda ma w sobie Kundalini, odbitą, jakakolwiek byłaby jakość tej osoby.

Otóż, jak widzicie, odbicia padają na wszystko. Powiedzmy, że odbicie Księżyca pada na kamień; nie widzicie żadnego odbicia. Następnie pada ono na lepszy odbłyśnik - powiedzmy wodę, wtedy możemy zobaczyć odbicie. Ale kiedy pada na lustro, które jest bardzo dobrze wykonane, powiedzmy w Belgii, odbija lepiej. Tak więc odbicie stopniowo się poprawia. W ten sam sposób mamy istoty ludzkie, które mają różne odbłyśniki, ale można je poprawić i można je uczynić absolutnie najwyższej klasy, to możliwe.

To zależy teraz, tutaj wchodzą w grę dwie inne moce, które są wewnątrz was. Jedną z nich jest pragnienie. Chociaż Kundalini, jak widzicie, jest mocą czystego pragnienia: ona nie chce niczego, ale chce dać wam Samorealizację. Z pozostałych dwóch mocy, jedną z nich jest przyziemne pragnienie. To przyziemne pragnienie, jeśli ono stanie się niczym innym jak czystym pragnieniem, wtedy Kundalini nie będzie miała problemów z Lewą Stroną.

Ale jeśli nie jest to czyste pragnienie, lecz pełne innych pragnień - na przykład: pierwsze pragnienie istot ludzkich, które pochodzi od zwierząt, jak sądzę, to pożywienie. Chce jedzenia, aby się odżywić. Ale człowiek nie tylko spożywa jedzenie, aby się odżywić, ale także dla jego smaku lub dla jego piękna, co działa w nim w sposób wrodzony. Dlatego gonimy za jedzeniem, które jest bardzo dobre, bardzo smaczne. Mamy wszelkiego rodzaju pomysły i nie ma żadnego standardu. Ktoś może lubić to, ktoś inny tamto. Ale ten, kto rozumie, że smak jedzenia nie jest ważny i potrafi to praktykować, wtedy to działa. To czyni cuda. Bo najniższe pragnienie, jakim jest jedzenie, przechodzi pod waszą kontrolę. Jeśli czasami możecie obejść się bez jedzenia, oczywiście nie dla Boga, ale dla siebie, Bóg nie chce, abyście głodowali. Jeśli potraficie żyć bez jedzenia, jeśli potraficie cieszyć się każdym rodzajem jedzenia, wtedy zrobiliście wiele, aby poprawić ścieżkę Suszumny dla Kundalini.

Widziałam w wielu przypadkach, że Kundalini po prostu się nie podnosi, Ona się nie podnosi. Nawet jeśli się podniesie, opada z powrotem. Dzieje się tak, gdy osoba jest bardzo pobłażliwa sobie - ona cały czas myśli o rzeczach, które nie mają wielkiego znaczenia dla Duchowości.

Oprócz tego jest jeszcze jedna okropna rzecz, pragnienie, które mamy: to zgarnąć jak najwięcej pieniędzy, myśleć o pieniądzach. Tym razem miałam złe doświadczenie, bo Sahadźa jogini przyszli do Mnie i rzekli Mi: „Matko, pytają, czy Ja, czy powinniśmy zmniejszyć pieniądze na pudźę, czy coś w tym rodzaju?” Byłam zszokowana, bo nigdy o tym nie decyduję. Wszystko jest ustalane przez liderów. Odparłam: „To mnie nie dotyczy.” Potem chcieliby się targować, jak w sklepie, wiecie, albo może jakaś wyprzedaż, czy coś w tym rodzaju. To jedno z największych zagrożeń na waszej drodze wznoszenia się.

Dla guru ludzie płacą miliony i miliony. Tutaj wiecie, że pracuję nad waszymi projektami, kupuję dla was ziemię, robię rzeczy dla was, na które potrzebujecie pieniędzy. Ale nikt nie zgłasza się z żadnymi darowiznami jako takimi. Nie zrobią tego. Nie rozumieją, że to dla was muszę mieć te wszystkie rzeczy, nie dla Mnie, a oni wielokrotnie nękali ludzi w ten sposób. Raz nagle zdecydowali, że możemy mieć pięćdziesiąt procent płatności. Natychmiast tyle telefonów - „Ach, czy będziecie mieli pięćdziesiąt procent mniej, okazyjną cenę? Przyjeżdżamy na okazję.” To programowanie wyprzedaży. Na przykład, co robią na wyprzedaży? Oferują wam coś, dzięki czemu mogą zdobyć znacznie więcej klientów lub coś w tym stylu. Sahadźa Joga jest tego dokładnym przeciwieństwem. Nie musicie nic dawać, ale wiele otrzymujecie. Ale to nie jest na sprzedaż; to w żadnym wypadku nie jest na sprzedaż. Chodzi o to, że trzeba za to zapłacić, bo musimy mieć wszystkie te rzeczy, a ja muszę zapłacić za wiele rzeczy, o których nie wiecie. Jak ostatnio było, myślę, około pięćdziesiąt osób które przybyły po prostu za darmo. Niektórzy liderzy wiedzą. Ale niektórzy liderzy po prostu pytają w ten sposób, ponieważ, nie wiem, może chcą zaoszczędzić pieniądze albo chcą zyskać popularność wśród uczniów, może to jest powód.

Więc to myślenie o pieniądzach samo w sobie jest bardzo szkodliwą siłą dla waszej duchowości. W przeciwnym razie to, co robią inni, jest tym samym. Cały czas myślą o pieniądzach, myślą o pieniądzach. Otóż, jeśli myślicie o pieniądzach i myślicie o zarabianiu więcej, dla Sahadźa Jogi, aby pomóc Sahadźa Jodze, to w porządku. Ale to jest dla waszych własnych pomysłów. Na Zachodzie to bardzo powszechne. Nie w Indiach, muszę wam powiedzieć; Indie są biednym krajem, ale pewnego dnia jogin powiedział Mi: „Matko, potrzebuję trochę pieniędzy na szkołę”. Rzekłam: „Dobrze, dam ci”. „Nie, nie”, odparł, „Zbiorę”. I zebrał na jednym spotkaniu 18 lakhów rupii. [1 800 000 INR to było 57 000 USD] Oczywiście rzekłam mu: „Teraz nie bierz tego, mam pieniądze do zapłaty, nie zbieraj”. Ale tyle tego skupiania się na pieniądzach przez cały czas. Myślenie o pieniądzach, oszczędzanie pieniędzy, te rzeczy są całkowicie sprzeczne z Sahadźa Jogą.

Możecie zapytać każdego, ile Ja rozumiem na temat pieniędzy. Nie rozumiem bankowości, nie potrafię liczyć, nawet tysiąca funtów nie potrafię policzyć. Policzę je jako dwa tysiące lub trzy tysiące; nie wiem, co Ja robię. Mój mózg się wyłącza, gdy chodzi o pieniądze! Nie wiem, jak liczyć. Nie martwię się o to, ile mamy pieniędzy, co mamy. To co musimy zrobić, to: skoro są te pieniądze, zróbmy z nimi coś. Dzisiaj nie wiem, dlaczego muszę mówić o tym przyziemnym temacie. Ale zwrócono Mi na to uwagę: „Matko, nigdy nic nie mówisz o tym, a ludzie stają się naprawdę materialistyczni”. To bardzo smutna sprawa.

Nawet jedna osoba, która jest materialistyczna, będzie musiała odejść z Sahadźa Jogi. Stopniowo to tak zadziała i będziecie zaskoczeni, że jesteście poza Sahadźa Jogą. To bardzo zdumiewające, jak po uzyskaniu Samorealizacji, będąc na szczycie świata, wciąż żyjemy w małych norkach jak szczury w tej pieniężnej sprawie. Te pieniądze przyniosły tyle problemów naszemu światu, możecie to wyraźnie zobaczyć. Cała ta ekonomia i cała ta wiedza o ekonomii, gdzie ona się podziała? Czy świat jest dzięki niej lepszy? Wszędzie panuje recesja, wszyscy są bezrobotni. W każdym kraju, do którego się udacie, jest ogromne bezrobocie; to jest tak duże. To pokazuje, że ta ekonomia jest również bardzo sztuczną nauką i zajmuje się słabością człowieka, a nie jego siłą. Gdyby znali siłę istot ludzkich, zrobiliby o wiele lepiej niż zrobili do tej pory.

Podam prosty przykład: Otóż, mamy bardzo wyrafinowane miejsca na Zachodzie, bardzo wyrafinowane. Wiecie, mają wszystko elektryczne. Naciskasz przycisk i wszystko jest na miejscu. Szczególnie w tych nowoczesnych samolotach, kiedy podróżuję, nie wiem, który nacisnąć, bo są tak smukłe i tak delikatne, wiecie, potrzeba specjalnego artysty, by to zrobić. Po co to wszystko? Aby zdobyć więcej pieniędzy, i więcej pieniędzy i zrobić wrażenie na ludziach. Ale jednocześnie ludzie mają już dość! Kiedy te wszystkie udoskonalenia są włączone, mają dość komputerów, mają dość elektryczności, mają dość cementu, mają dość wszelkiego rodzaju sztucznych rzeczy, to jest fakt. Bardziej, bardziej, o wiele bardziej na Zachodzie niż w krajach rozwijających się. Po prostu mają dość. Otóż to jest siła, to jest moc. Dlaczego mają dość? Mają dość, bo zdali sobie sprawę, że to nie daje wam radości. To nie daje uczucia ukojenia. To ich irytuje. Więc jest to przeciwne ludzkiemu umysłowi, ludzkiemu charakterowi lub ludzkiej cywilizacji — jest czymś nieludzkim.

Więc co teraz robić? Pojechałam kiedyś do Ameryki i odwiedziłam naszego przyjaciela, a wszystkie domy były pokryte kolorem krowiego łajna. Zapytałam: „Dlaczego wszędzie na tych domach jest krowie łajno, czy wiesz?” „Co z nimi jest nie tak? Dlaczego nie mają ładnej bieli, albo innym ludziom bardzo podoba się ten piaskowy kolor?” Rzekł: „W dzisiejszych czasach Amerykanie chcą mieć krowie łajno.” Zapytałam: „Krowie łajno! Po co?” „Bo mają dość cementu. A teraz nie mogą tu dostać tyle krowiego łajna. Więc mają specjalny sposób, aby cement wyglądał jak krowie łajno. Mieszają różne rzeczy, aby kolor wyszedł jak krowie łajno”. Zapytałam: „Dlaczego krowie łajno ze wszystkich rzeczy, rozumiecie?” Więc powiedzieli, że niektórzy z nich pojechali do Indii i musieli spać w jakichś chatach, które były pokryte krowim łajnem. Więc doszli do wniosku, logicznie rzecz biorąc, że jeśli będą mieli krowie łajno, będzie to dla nich najbardziej kojący kolor. I tak pojawiły się o tym artykuły, a ludzie zaczęli używać krowiego łajna.

Co za siła teraz za tym stoi? Jaka jest siła? Siłą jest to, że chcą żyć w naturalny sposób; nie chcą mieć sztucznych rzeczy. Więc idą w drugą skrajność, aby mieć krowie łajno. Sahadźa Joga jest pośrodku. Otóż trzeba zrozumieć, że czy położysz krowie łajno, czy cement, czy cokolwiek innego, to nie da ci radości. Powiedzmy, że w Indiach ludzie, którzy mają domy z cementu, są „świetni”, wiecie. Według nich cement reprezentuje luksus, a także bogactwo. Ale na Zachodzie, jeśli ludzie widzą cement, mój Boże, cement oznacza dla nich coś jak grób.

Więc teraz pozytywną rzeczą, która w nich jest, to to, że teraz chcą żyć z naturalnymi rzeczami. Chcą używać naturalnych materiałów, naturalnego życia. Ale jeśli pójdą w skrajność, widzicie, mieliśmy antykulturę jak hippizm i tak dalej. To nie przyniosło szczęścia. Tak więc przechodzenie z jednej skrajności w drugą również nie sprzyja ludzkiemu życiu. Ponieważ, jak widzicie, człowiek nie może stać się prymitywny. Nawet jeśli próbuje ubierać się jak osoba prymitywna, jego mózg jest nowoczesny.

Więc kiedy mają dość jednego i przechodzą do drugiego, nie zdają sobie sprawy, czego brakuje? W obu przypadkach, czy żyjesz jak osoba rustykalna, czy bardzo cementowa osoba, obojętnie jaki typ życia byś nie prowadził, brakującym punktem jest to, że we wszystkim jest rywalizacja. Kiedy zaczyna się moda, w porządku, wszyscy będą mieli wiklinowe krzesła; wszyscy mają wiklinowe krzesła. Otóż w tej rywalizacji tracą z oczu radość.

Osoba, która jest zrealizowaną duszą, nie będzie pragnąć! Czy to cement, czy cokolwiek innego, nie ma znaczenia, po prostu to samo. Ale przyjdzie jej do głowy, że wszystkie te sztuczne rzeczy niszczą istoty ludzkie. Więc powie nie. Ale nie będzie miała włosów jak ludzie prymitywni; nie będzie zachowywać się jak ludzie prymitywni i będzie prowadzić bardzo normalne, naturalne życie. Więc kiedy umysł zaczyna o czymś myśleć, nigdy nie dojdzie do punktu radości, od jednej skrajności do drugiej. Więc myślą, że idą w kierunku równowagi, że idą w kierunku dharmy.

Moje doświadczenie jest inne. Nawet ci, którzy byli hippisami, znam ich, jedli jak prawdziwi żarłocy i byli bardzo zainteresowani swoimi wygodami i nie wahali się, by za wszelką cenę ukraść coś, co należało do kogoś innego. Myśleli, że teraz stali się hippisami, więc są już panami ziemskimi, bo zrezygnowali z tego, zrezygnowali z tamtego. Tak więc umysł podpowiada, że aby przezwyciężyć swoją orientację na pieniądze, rywalizację i wszystkie te sztuczne rzeczy, powinniście zmienić swój styl życia. Ale to nie pomaga, nigdy. To tylko gra umysłu, z jednego na drugie.

Więc jak się odłączyć od tej idei orientacji na pieniądze? Czy nosicie strój sannjasina, czy nosicie wspaniały – jakiś bardzo drogi strój, dla ciała to to samo. Nie możecie nawet zobaczyć własnego stroju. Więc dla oczu to to samo. Ale umysłem zaczynacie siebie przekonywać, że: „Teraz stałem się wielkim sannjasinem, bo noszę szafranowy strój!” Nosząc tego rodzaju strój, nigdy nie pozbędziecie się tego nonsensu. Więc pierwszą rzeczą jest to, że musicie być normalną osobą. Nie ma potrzeby być nienormalnym na zewnątrz. W ten sposób oszukujecie samego siebie. Jeśli myślicie, że zmieniając swój strój, ubiór, swój styl życia, staliście się wielkim sannjasinem lub wielką osobą, oderwaną od tej orientacji na pieniądze, to muszę rzec: „Nie oszukuj samego siebie”. Osoba, która jest wewnętrznie oderwana, pomaga Kundalini wznosić się nieustannie, bez żadnych blokad.

Więc dla Sahadźa jogina ważne jest, aby dokonać introspekcji i zobaczyć samemu, jaki jest wasz poziom — Jak mówiłam wam o zwierciadle — jakim rodzajem zwierciadła jesteście? Nie ma sensu oszukiwać siebie, bo Sahadźa Joga jest dla was, dla waszego dobra i wasza Kundalini jest dla waszego dobra. Wznoszenie się jest celem waszego życia, a doskonalenie tego jest waszym zadaniem. Więc nie musicie chwytać się niczego na zewnątrz. To wewnątrz siebie musicie zobaczyć, jakie macie przywiązania.

Drugą siłą jest to – jestem zaskoczona, jak nagle pojawiło się to wśród Sahadźa joginów – że nie mają oni problemów z niemoralnością. Po prostu stali się moralni, większość z nich. Dziewięćdziesiąt dziewięć przecinek dziewięć, dziewięć, dziewięć, myślę, to moralni ludzie w Sahadźa Jodze – mogą być tu i tam wyjątki – bo oni cieszą się swoją moralnością. Ponieważ cieszą się swoją moralnością, chcą tacy być. Nie tylko to, chcą, aby ich dzieci były moralne, ich rodziny były moralne. I tak właśnie moralność rozprzestrzenia się w Sahadźa Jodze bardzo szybko. W tym także trzeba zrozumieć, że to niewinność jest siłą, a nie moralność.

Jak pewni ludzie piszą do Mnie: „Matko, wstaję rano, siadam przed zdjęciem, robię to, robię tamto, potem biorę kąpiel, a potem robię to i...” Ja nie, ja nie mogę tego zrozumieć, nie, to nie jest konieczne. Musicie oczyścić się raz na noc, tak jak oczyszczacie siebie – swoje ciało. I raz rano musicie się pomodlić, to wszystko. Nie jest konieczne uprawianie tego rytualizmu, tego rodzaju rygoru, przez cały czas w to wchodzicie, codziennie od rana do wieczora te bezsensowne rzeczy, i stają się fanatykami. Zaczynają stawać się absolutnie fanatyczni na punkcie Sahadźa Jogi, a ten fanatyzm może być bardzo niebezpieczny, bo próbują zapamiętać wszystko na pamięć, to i tamto. Nie, nie jest to konieczne. To powinno być w sercu, bo [inaczej] będzie to tylko puste gadanie.

A z pustym gadaniem stopniowo zaczynacie czuć, że jesteście wspaniali, wasz ojciec jest wspaniały, jesteście tym i tamtym. Więc jesteście wyrzuceni. Sami siebie wyrzucacie, tak jak - mogę rzec - tak jak uderzacie piłkę, a ona wraca, jak... Widziałam wielu ludzi, którzy próbowali wcisnąć się do Sahadźa Jogi, po prostu byli odpychani przez samych siebie, nie przez Sahadźa Jogę. Sahadźa Joga przyciąga was, bez wątpienia. Ale musicie mieć ciężar gatunkowy. Jeśli nie macie ciężaru gatunkowego, jak możecie być przyciągnięci?

Powaga w tej kwestii polega tylko na tym, że powinniście dokonać introspekcji, poważnie. Dowiedzcie się, co jest z wami nie tak. Bo to wielka szansa dla was, abyście się wznieśli. Z tego rodzaju umysłem, który staje się fanatyczny w Sahadźa Jodze, zaczynają mówić ostre rzeczy innym i zakłócać spokój innych, ponieważ myślą, że są bardzo wielkimi Sahadźa joginami. Wtedy myślę, że należy dokonać introspekcji i dowiedzieć się: „Dlaczego to robię?” Tak wielu ludzi ma te same wady, ale z tego powodu będą besztać innych. Być może myślą, że poprawiając inną osobę, sami mogą zostać poprawieni. Nie wiem, jaka jest idea ich postępowania? Ale czasami jest to bardzo absurdalne; sposób, w jaki ludzie patrzą na swoje, patrzą na swoje problemy, jakby były to problemy innych.

Teraz, jeśli to wam mówię, ktoś pewnie kalkuluje: „Ach, znam tę osobę, Matka mówi to o niej”. Nigdy nie powie: „To dla mnie i muszę spojrzeć na siebie i dokonać introspekcji i dowiedzieć się, co mnie ciągnie w dół”. Więc to jedna z najważniejszych rzeczy, że nie możecie być szorstcy, nie możecie ranić ludzi, nie możecie źle się zachowywać w ten sposób, a jeśli tego nie potraficie, to jesteście wyrzuceni z Sahadźa Jogi przez samych siebie, nikt nie musi was wyrzucać. Musicie być kolektywni, ludzie muszą was lubić i trzeba być jednym z nich. Jeśli nie ma kolektywności, wasza Kundalini nigdy się nie wzniesie. Ponieważ Ona się wznosi, próbuje dać wam drugie narodziny, abyście stali się jednym z całością. Kropla staje się oceanem. To Jej zadanie. [Bez tego] Ona nigdy się nie uniesie.

Osoba, która myśli, że jest bardzo elitarna, wyjątkowa, nie powinna przychodzić do Sahadźa Jogi. To kolejna wielka przeszkoda w podnoszeniu Kundalini, gdy ludzie myślą, że są kimś wyjątkowym. My nie mamy kapłaństwa. A przywództwo to także mit, myślę. Z ludźmi, którzy moim zdaniem lepiej radzą sobie ze swoją Kundalini, Ja mogę komunikować się lepiej. Ale czasami oni też zachowują się w taki sposób, że człowiek jest zszokowany. Jak mogli się tak zachować? I te węże, zobaczcie, nagle wychodzą i je widzicie. Jesteście zszokowani! „Co oni robią? Gdzie jest ich uwaga? O co się troszczą?” Więc jeśli takie głupie pomysły wkradną się do waszego umysłu, powiedzcie im: „Zamknijcie się już, znam siebie bardzo dobrze”. To najlepszy sposób, aby trzymać się z dala od tych wszystkich bezsensownych rzeczy, które się dzieją.

Po pierwsze, musicie pamiętać, że jesteście poszukiwaczami prawdy. Poszukiwaliście prawdy od wieków, przez wiele lat, a teraz, rzekłabym, przez wiele żyć i teraz ją znaleźliście. Więc chwyćcie ją i trzymajcie mocno, rozumiejąc, że to jest to, czego chcieliście i teraz to macie.

Kolejny duży problem, który pojawia się przy przebudzeniu Kundalini, który Moim zdaniem jest bardzo ważny do przekazania wam, to to, że niektórzy z was myślą, że są bardzo blisko Mnie. Że macie do Mnie szczególne prawo. Nie wiecie, że wasza Matka jest Mahamają. Bądźcie ostrożni! Mówię wam to wciąż i wciąż. Nigdy tak nie myślcie. Nikt nie może być Moim ulubieńcem, zapewniam was, nie może być. To jest jak rtęć, jeśli umieścić ją na innym metalu lub czymś, ona nie przywiera, jak wiecie. Mój umysł nigdy do nikogo nie przywiera, nigdy nie przywiera.

Teraz, przypuśćmy, że ktoś ma kłopoty, ktoś do Mnie napisał, jest jakiś problem, wtedy pojawia się myśl. Ale Ja się tego nie trzymam, nie przywiązuję się do nikogo, ani nie mam przywiązania do nikogo, ponieważ byłoby to sprzeczne z zasadą czystej miłości. Nie mogę być przywiązana. Oczywiście widzę wasze problemy bardzo dogłębnie. Chciałabym je rozwiązać, martwię się czasami, możecie to nazwać martwieniem się, ale myśl – uwaga kieruje się ku tej osobie. Widzieliście, że kiedy jest przypływ, Księżyc, gdy jest pełnia Księżyca, przypływ jest znacznie większy. Czy ocean myśli? A co z Księżycem? Czy on myśli, że musi przyciągnąć konkretny ocean lub kogoś? To po prostu natura – swabhawa, własna natura, która działa. Taka jest natura, nic na to nie poradzicie, i tę właśnie naturę powinniście również próbować przyjąć i pokochać, bo jest bardzo pomocna. Daje to ogromną ulgę waszemu umysłowi, który ciągle myśli, myśli, myśli i nie pozwala wam mieć świadomości bez myśli.

Przywiązujecie się do kogoś, martwicie się o jakieś problemy. Nawet o swoje problemy czasami, cały czas wasz problem, myślenie o swoim problemie lub o kimś, do kogo jesteście przywiązani. Wtedy ten umysł zaczyna pracować. Jak rozwiązać problem, co robić, to i tamto? Ale wtedy całkowicie hamujcie swoją Adźńę. Jak Kundalini się podniesie?

W każdej dziedzinie życia dla Sahadźa jogina najlepszym sposobem na zatrzymanie myślenia jest myślenie o tym, jak będzie szerzyć Sahadźa Jogę. Po prostu odwróćcie swoją uwagę. To jest dla was największa przyjemność, za którą nie musicie płacić ani nic; po prostu wiedzcie, jakie macie moce. W tej kwestii stwierdzam, że wiele osób w ogóle nie jest świadomych swoich mocy i ich nie używa. Kiedy nie używacie swoich mocy, również Kundalini opada. Dlaczego Ona miałaby pracować? Ona nie jest głupia! jeśli nie chcecie Jej używać do tego, co Ona ma osiągnąć, to dlaczego miałaby Ona się martwić o was? Więc Ona po prostu opada, nie ma z wami nic wspólnego.

Wtedy nagle przychodzicie: „Matko, mam ten kłopot, mam tamten kłopot, to się stało”. Szczególnie kłopoty takie jak artretyzm i wszystkie tego typu problemy pochodzą od ludzi, którzy nie używają swoich wibracji. Dawajcie je kwiatom, dawajcie drzewom, dawajcie wszystkiemu, co żyje, ale nie unikajcie tego. Nie musicie dotykać osoby, ale pragnienie powinno brzmieć: „Komu mam dać wibracje?” Jedynym zmartwieniem powinno być: „Na kogo mam skierować uwagę? Gdzie mam skierować tę moją energię?” Gdy zaczniecie używać tej Boskiej Mocy, zaczyna ona płynąć o wiele, o wiele mocniej, a wasza Matka – Kundalini będzie z was bardzo zadowolona. I wtedy zaczynacie widzieć cuda, co się dzieje.

Aby to osiągnąć, musicie przede wszystkim skupić uwagę na współczuciu i miłości; ale na współczuciu i miłości do Boga – Boga Wszechmogącego. Ale kiedy mówię o współczuciu, stwierdzam, że ludzie są bardziej zainteresowani osobami, które są Sahadźa joginami, którzy cierpią, którzy mają problemy, którzy są wyrzuceni z Sahadźa Jogi. Będą do Mnie pisać: „Matko, proszę, proszę, w ten czy inny sposób przyjmij ich z powrotem”. To Moje zadanie, nie wasze.

Ale ci, którzy nie kochają Boga, oni nie osiągną wiele. Mają niewyparzone języki, mówią dziwnie, nie rozumieją, że mają do czynienia z Bogiem Wszechmogącym! I tego rodzaju frywolne gadanie i frywolne zachowanie; musicie zrozumieć, że anioły są wokół was cały czas, cały czas są z wami. Obserwują was. One pomogą wam, wesprą was, podniosą was, pokonają wszelkiego rodzaju przeszkody, ale wy musicie kochać Boga całym swoim sercem i całą swoją duszą. Nie możecie mówić rzeczy, które nie są pełne protokołu. Wszystko to jest możliwe tylko wtedy, gdy poddacie swoje ego.

Bóg niczego od was nie chce. Co, cóż możecie dać Bogu? To zabawny pomysł, jaki mają ludzie. Ale to jest w porządku, możecie dać Bogu cokolwiek. Kryszna rzekł, że „Możecie dać Mi kwiaty, możecie dać Mi wodę, możecie dać Mi te dary, to czy tamto, Ja to przyjmę.” Ale co On mówi? Że: „Jedyną rzeczą, którą musicie zrobić, to być jednym ze Mną. Musicie być jednym ze Mną, musicie się połączyć, być ze Mną połączeni.” I to uczucie połączenia jest tak satysfakcjonujące, tak radosne, tak miłe, czego nie da się opisać słowami. W ten sposób odkrywacie, że wasza Kundalini po prostu wypływa z radością dla was samych i dla innych.

Także Prawa Strona – ambicja, dominacja, popisywanie się, szorstkość, okrucieństwo. Nie wiem, ile rzeczy jest po Prawej Stronie, Ale mogą być nieograniczone. To znaczy, granicą jest Hitler, można rzec, jak dotąd. Bóg wie, że może pojawi się ktoś inny, by z nim konkurować, ale jak dotąd to on jest ostatnim słowem. Więc wszystko to również zaczyna niszczyć tę Kundalini. Widziałam także, że Kundalini ludzi, która jest zraniona, poraniona, po prostu nie może się podnieść, jest wykończona. Wtedy czuję, że: „Niech się narodzą po raz drugi; tylko wtedy można to przepracować, bo jest niemożliwe, aby taka Kundalini mogła się podnieść.” Jeśli jesteście samolubni i okrutni, wtedy ta Kundalini zostaje zraniona. Dobra matka czuje się zraniona, gdy jej dziecko źle się zachowuje. Więc ta Kundalini zostaje bardzo zraniona, bo Ona chce, abyście mieli swoje drugie narodziny, a Ona po prostu nie może tego znieść, i to czyni Ją całkowicie niezdolną do podniesienia się. Ona staje się chora, cierpiąca i zraniona. Więc wszelkiego rodzaju agresywność powinna zostać porzucona. To nie pomoże.

Bo przyszliście do Sahadźa Jogi nie po to, by oszczędzać pieniądze, czy targować się, czy cokolwiek innego. Przyszliście tu, bo jesteście poszukiwaczami. Widziałam niezmiennie, że ludzie, którzy byli u fałszywych guru, zawsze mają tego rodzaju orientację na pieniądze, bo musieli zostać kompletnie oskubani przez poprzednich guru, być może. Nie wiem, co rzec. Więc to my możemy wznieść się dzięki naszej własnej dobroci i pięknu. I to my możemy wznieść się na poziom wielkich Sahadźa joginów. Nie zatrzymujcie tej mocy dla siebie. Ma być ona rozprowadzana i dawana innym, aby inni także byli bardzo szczęśliwi i radośni. Jest obowiązkiem każdego Sahadźa jogina to robić.

Również myślenie o Sahadźa Jodze, a nie o sobie, jest najlepszym sposobem na uniknięcie wielu problemów. Ale gdy zaczynają myśleć o Sahadźa Jodze, zaczynają myśleć o wadach Sahadźa joginów. To nie pomoże. Musicie rozwinąć w sobie ten spokój umysłu, dzięki któremu możecie stać się świadkiem najpierw samego siebie. Powinniście być w stanie obserwować siebie i zobaczyć, jakie rzeczy was przygnębiają, bo dzisiejszy świat jest absolutnie chaotyczny. Z tego chaotycznego świata musicie wznieść się do bardzo spokojnego, pięknego świata i musicie wielu tam zabrać. Do tego musicie mieć odpowiednią jakość. To nie tak, że staniecie się Sahadźa joginami, przypniecie tu Moją odznakę i to wszystko.

Na każdy możliwy sposób możecie szerzyć Sahadźa Jogę. Ale bądźcie ostrożni, bo nikt nie powinien czuć, że wykonał wielką pracę. Cokolwiek robicie, jest dla waszego własnego dobra, nie dla innych.

Teraz musimy zobaczyć, jak wielka rzecz się wydarzyła, bo Kundalini była wielką tajemnicą wcześniej. Ale teraz już nią nie jest, wszystko jest otwarte. Wszyscy o tym wiecie. Wiecie o jej mocach. Wiecie, jak możecie osiągnąć swój najwyższy cel. Tylko po to, by zachować równowagę, tylko po to, by wieść przeciętne życie, to nie jest droga, którą prawdziwy poszukiwacz prawdy powinien podążać. Ale jeśli jesteście prawdziwymi poszukiwaczami prawdy, wtedy powinniście zobaczyć: „Co jest złego w tym, co robiłem, za czymkolwiek podążałem?” Oraz: „Co muszę osiągnąć?”. Wszystkie pisma mówiły, że musicie być Duchem. Wszystkie pisma mówiły, że musicie narodzić się na nowo, ja już tego nie mówię. Jedyną rzeczą, którą robię, jest to, że to co one powiedziały, Ja próbuję to zrobić i proszę, abyście wy to robili.

Sahadźa Joga nie będzie jak inne religie, gdzie ludzie krzywdzą dzieci, robią co chcą, zarabiają pieniądze, to i tamto, wszelkie nonsensy - jak mafia. Jesteście ludźmi wybranymi i wyjątkowymi, którzy wierzą w dobre, moralne życie i spokojne życie. Niech Bóg was błogosławi.