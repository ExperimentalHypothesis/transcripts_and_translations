Пуджа на Шри Раджа Раджешвара 6 декември 1991 г. 

– Мадрас, Индия Днес ще имаме пуджа на Шри Ганеша, последвана от тази на Раджа Раджешвари. С толкова много имена е описвана Богинята. Специално Ади Шанкарачарйа Я нарича Раджа Раджешвари, което означава Царицата на цариците. На Запад също са използвали тази титла за Дева Мария. Тези идеи идват от езичеството, както съм ви казвала преди, а не идват чрез описанието на Богородица в Библията. Това показва, че е имало много промени в текста на свещената Библия. Имало е също такива промени в текстовете на индийските писани, дори в Гита. И ето как започнаха отклоненията във всяка религия. А интелектуалците се възползваха и взеха да проектират собствените си идеи, казвайки неща, описвайки неща, които бяха абсолютно против Божествената сила. Хората на Земята имате наистина много голям късмет, понеже сте открили реалността и виждате, че всички тези неща, които са митични, са истински, а всички онези интелектуални не са. 

Както и всичко онова, което е използвано с цел разделяне на хората едни от други, не е истинско. Защото ние вярваме във всички религии; ето защо всяка така наречена "религиозна" личност е срещу нас - защото се предполага, че трябва да вярваме само в една и да се бием с останалите. Ако вярвате във всички религии, това уж означава, че изобщо не сте религиозни- такава е представата. И ги шокира това, че ние вярваме във всички религии и уважаваме всички инкарнации, и вярваме в обединението на всички тези божества. Относно Ганеша, трябва да е било голямо откровение за вас, които сте от западните страни. Даже тук на север не намирам Ганеша да е толкова почитан, както е на юг, специално в тази област, а също в Махаращра. Защото в Махаращра имаме осем свайамбху на Ганеша и хората вярват в това. Говори се, че това е сляпа вяра и прочее. Но сега видяхте Ганеша да стои зад Мен, вътре в Мен. Това е, за да се докаже, че има божество, наречено Ганеша. 

Ще ви бъдат раздадени тези фотографии, където Ганеша наполовина седи тук, а останалото е Моето сари. Всичко това е, за да ви убеди, че божеството Шри Ганеш съществува и че Той действа, работи чрез Муладхара. Това познание беше известно на индийците преди хиляди години. Танцът кучипуди започна седем века преди Христос, така че можете да си представите, че понятието за Ганеша трябва да го е имало от преди хиляди години. Така че хората в тази страна бяха много еволюирали духовно и знаеха какво са божествата, как изглеждат, какви са функциите им, въпреки че то беше тайно познание за широката публика. Но каквото кажеха светците, то биваше приемано, понеже нямаше его за тези неща. Опитвах се да локализирам защо западняците развиват толкова голямо его. Все още не съм в състояние да открия основната причина защо този вид агресивност се появява чрез егото. Може да кажете, че е заради конкуренцията и други подобни, но историята на Запад е била такава, че даже последователите на Христос, който не беше нищо друго освен пълно смирение - тази заповед я има навсякъде - въпреки нея, тези хора бяха толкова агресивни. Смирението е главното, което трябва да се разбере. 

И ще се изненадате да откриете, че скромността е наречена винай, което е качество на Шри Ганеша - Винайака. Видйа винайен шобхате. Видйа означава "познание" - "Познанието е украсено само със смирение". А вчера видяхте смирението на онези велики артисти и велики гуру, които бяха тук. А гуруто (маестрото) Ме покани в неговата академия и извърши всякакви приношения, като за Богинята. Аз бях толкова развълнувана от лесното приемане на Мен и на Сахаджа Йога. Дори тази Калакшетра (школа по изкуства), която беше доминира от Теософското общество, въпреки че онази жена (Рукмини Деви) не се интересуваше особено от Теософското общество - та жената създаде тази голяма аудитория и останалите неща и посвети всичко на изкуството - тя не позволи на Теософското общество да влезе в школата. Въпреки всичко това, как хората там Ме приеха, всички те, можете много ясно да видите тяхната набожност и разбиране. Да бъдеш смирен пред един светец е абсолютно неписан закон в тази страна. А светецът не бива да бъде предизвикван, нито да бъде доминиран. 

Каквото казва светецът, то трябва да бъде прието. Така че първото качество, което Ганеша би трябвало да ви даде, е винай - винай значи "смирение". Смирението не е повърхностно, то не е като да кажете "извинявай", съжалявам" или "страхувам се, че" - не е това. То не е вачик, не е просто приказки, а трябва да идва от вътре. Разбира се, смирението винаги е обезобразявано от егото, а егото просто ви носи по течението и вие никога не разбирате, че сте били егоисти. Дори когато Аз говоря за егото, хората си мислят, че Майка говори за някой друг някъде си, никога не си мислят, че именно те имат това его. Така че Ганеша е убиецът на егото, защото смирението е единственото нещо, което действително може да неутрализира вашето его. За да се смирите какво трябва да видите? Например, вие сте дошли в тази страна и виждате много обикновени хора, живеещи много просто, които нямат тези префинени и сложни неща, хранят се с ръце, хранят се с растения и листа, разбирате ли. А според някои жени, западнячки, които са живели тук, всички хора тук са примитивни, така смятат. 

Но погледнете как са развили изкуството тук. Тази пъргавина, даже и да тичате бързо, не можете да я постигнете. Та причината за този тип работа е смирението пред изкуството. Изкуството трябва да се уважава. Гуруто трябва да се уважава. Респектът е единственият начин да се научи каквото и да е. Той сякаш е в кръвта и в характера на индийците, мисля - че трябва да се подчинят на своя гуру мълчаливо, безрезервно. А гуруто обучава толкова много хора, има толкова много момичета при него, и то само за да изрази той своето изкуство. Той не взима много пари, можах да видя. Тези учители имат малко средства и не взимат прекалено много. Но отдадеността им е като тази на Шри Ганеша към Неговата Майка. 

И как напълно е потопен в това; всичко останало не е важно. Така че за смирението трябва да оттеглите вниманието си от другите неща. Това е изключително важно. Ако вниманието ви отива към другите ви проблеми, към разни неща, ако се опитвате да стигнете до Сахаджа Йога чрез други канали, няма да се получи. Трябва да се смирите в сърцето си, напълно да се смирите. Ганеша е невинен, ето защо е смирен. Ако не сте невинни, не можете да бъдете смирени. Признак за невинност е смирението. Едно добро дете, невинно дете, е изключително послушно. Каквото и да му се каже, то просто се подчинява. 

Знам го по Моите внуци. Веднъж отивахме в Непал и там беше много студено. А майка им каза: "Те не искат нищо на главите си". Отговорих: "Ще се справя за миг, за минутка”. Просто ги извиках, дадох им по едно парче плат и им казах: „Трябва да си покриете главите". "Добре" - отвърнаха и си ги сложиха на главите, както трябва, и ги вързаха. Изглеждаха малко чудато, но нямаха нищо против. Ето това липсва и ето защо откриваме, че дълбочината е по-малко. Не само обусловеностите, не бих казала, че са обусловеностите. Хората са отвъд тях, даже индийците станаха такива. 

Много е трудно за тях да са смирени, много трудно. Можете да го наречете западно влияние, или може би са забравили миналото си. Но смирението е много важно. Трябва да ви кажа, че още от нашето детство - въпреки че съм родена в християнско семейство, трябваше да докосваме Майката Земя и да я молим първо за извинение, така че си го вкарайте в главите. И да докосваме нозете на родителите си и на възрастните в семейството- нали е така? Да се докосват нозете на всеки възрастен в семейството. Даже на някои по-възрастни слуги, които бяха се грижили по-големите братя и всякакви такива; да се докосват и техните нозе. Но това смирение липсва. А достойнството у възрастните също липсва. Както и да е, наше задължение беше да докосваме нозете на всеки, а не да спорим с възрастните. 

Това ще създаде такава красива атмосфера в Сахаджа Йога, ако държите да сте смирени, правейки нещо. Просто си задайте въпроса "Бях ли смирен, вършейки това, или само го казвам?". Проблем е и критикуването на лидерите. Те са лидери, защото го заслужават. В деня, в който открия, че не са добри, ще ги изхвърля - това също ви е добре известно. Но и тук няма смирение. После смирението е сменено от егото, а това его създава его в лидерите. Лидерите стават егоисти и толкова много лидери бяха изхвърлени. Тоест, просто не знам дали да обвинявам членовете или лидерите, при положение, че трябва да се постигне равновесие. Майка ги е назначила за лидери, така че нека другите да се смирят. 

В крайна сметка, трябва да има някаква причина, поради която Майка ги е помолила да бъдат лидери. Защо да се опитвате да се карате с тях, да им търсите грешките? Ние сякаш образуваме съюз. Та Шри Ганеша е смирен, а Неговите гани са някак даже още по-смирени , защото Той няма да толерира никакви гани, които не са смирени пред Майка. Те са тук, за да се бият дори при най-малкото движение на очите Й и да вършат всичко, за което са предназначени. И от най-лекото помръдване на очите на тяхната Майка разбират какво трябва да се направи. Така че само този вид отдаване може да ви направи все по-дълбоки. Може и да е заради начина, който познаваме на Запад, че трябва да се разпростираме повече, да се рекламираме повече, да говорим повече за себе си, да се хвалим повече. Колкото повече го правите, уж ще сте по-успели. Ето какво виждате всеки ден. 

Хората се хвалят - "Аз вярвам, че" - кои сте вие, че да вярвате или не? Кои сте вие, за да го казвате? Но трябва да върви някакъв такъв имидж - велика личност, или човек с някаква голяма биография. Вие създавате профили, абсолютно изкуствени, безсмислени. И е много странно, че на такива профили, които са съвсем изкуствени, хората се кланят. Може и те да са изкуствени и ето защо се кланят на онези изкуствени хора. Изненадана съм. Имам предвид, че това са добре известни измамници, така че хората ги знаят, че са измамници, че са вършили всякакви неща, но при все това се просват пред тях. понеже може би те искат някаква материална облага от това, не зная, или някакъв вид изкуствена изгода. Дори да се снимаш с такъв човек се счита за нещо много велико. 

Така че за Сахаджа йогите всички тези идеи трябва да са прозрачни. Те трябва да прозрат през шегата, през театъра какво се случва и да поразмишляват и да си направят интроспекция, и да видят "Надявам се, че нямам такова нещо в мен". Понякога ние се смеем на другите, но самите ние сме същите. Така че когато започнем да си правим интроспекция, виждаме в себе си какво имаме. Има отделни йоги в отделни страни - винаги Ме информират - внезапно казват "майка ние дала специални сили", или "Аз съм Маха Матаджи". Имаше и един такъв, Маха Матаджи. Никога даже не съм казвала, че съм Матаджи. Хората Ме наричат така, Аз никога не съм го казвала. Но той повтаряше: "Аз съм Маха Матаджи". Можете да го наречете луд, може всякак да го наречете, но определено арогантността му процъфтя по такъв начин, че той не вижда какво говори. 

Ето как вие също глезите егото на вашите лидери, като ги атакувате. Колкото повече ги нападате, те реагират, а когато реагират, егото им се напомпва ей така. Както ви казах, днес ще боготворим Раджа Раджешвари. Преди никога не съм ви го казвала. Никога преди не съм ви молила да прочете Гуру Гита, поради същата причина. Никога не съм ви казвала, че Тя е Раджа Раджешвари, понеже отново това би могло леко да влезе в егото ви - "Как може Тя да е Царицата на цариците? Разбира се, това важи за Майката на Христос, но за Шри Матаджи – прекалено е". Така че никога не съм ви казвала това. Рекох си: "Божичко, аз съм скромна Майка, това е всичко, Свята Майка" - и край. Прави просвети тук, ето защо може би е така, може би. 

Както и да е, бих могла да разбера какъв е проблемът и по много хумористичен начин сме се справили с много неща. Но все още усещам - вижте какви са артистите, какви хора са те, как създават неща - че това може да не е според вашите представи за декоративност или нещо подобно. Може и да кажете доста високичко, както винаги ви е в ума, разбирате ли: "Би могло тук да е малко по-така, там би трябвало да има повечко пространство" и всякакви подобни. Може и да започнете да критикувате, защото това е едно от качествата на хората, които не са скромни - те си мислят, че имат способността да критикуват всичко. "Ох, не ми харесва този цвят, не е добър". Но артистът го е направил със сърцето си - ценете го! Така че второто нещо е да цените. Ценете вашия живот, какъвто и да е, ценете го, приемете го. Но не с неохота. Всички онези ментални идеи в главите ви, че изкуството значи едно или изкуството значи друга, са ни отвели до ситуацията, където никога повече няма да имаме някой като Рембранд или Микеланджело - край. 

То не е ментално, изкуството никога не е ментално. То идва отвътре и каквото идва отвътре, не може да бъде сравнено с нашите външни представи. Така че важното е да цените. Тоест, може да кажете, че хората от Южна Индия носят много, много ярки дрехи за вашия стил. Но за Мен не е така. Други може да кажат нещо друго. Също съм забелязала, че индийците от Севера трябва да критикуват тези от Юга, а онези от Юга трябва да критикуват онези от Севера. Но както и да е, това е положението - никой не взима доброто от никого. Това е глупост, глупост е. Попийте това да цените и да приемате. Индийците от север не могат да харесат храна на юг, каквато и да е. Каквото и да опитвате да направите, не могат. 

Също не харесват и тяхната музика. Та можете ли да си представите цялата Индия разделена на две части - а индийците от южната не могат да харесат храната на северната, нито пък индийците от северната да харесат танците на южната. И това точно в нашата страна. Толкова се делим, тази страна е такава, че човек от Рамешварам няма да хареса храната от Мадрас, а човек от Мадрас няма да хареса храната от Делхи. Така че тези методи за разделяне са дошли от вроденото смирение, което сте загърбили. Ако можете да се радвате едни на други, то сте смирени. Ако може да се цените всяко едно проявление, то сте смирени. Това смирение е много дълбоко вкоренена характеристика, защото идва от Муладхара. И ето това е Шри Ганеша. Просто си представете, Той има малка мишка, на която се движи, няма шевролет импала или ролс-ройс. 

Той се движи, придвижва се с големия си корем върху едно мишле. Не натрапва силите си - Той е толкова смирен. Толкова е сладък. И Той е създателят на всички ритми, неща и вибрации. Без Него не знам какъв би бил този свят. И ето какво точно трябва наистина да ценим навсякъде, вместо да изобличаваме едно или друго. Тоест, даже цветът на тази стая може да не ви хареса, или нещо друго. Имам предвид, че не харесвате толкова много неща. Тогава трябва да ви попитам какво харесвате - "Печен боб" - хубаво! Трябва да се отворим. 

Със смирение вие се отваряте, прониквате, разпространявате. Без смирение не можете, защото възразявате на всичко, създавайки стена. Само смирението ще ви накара да се разпрострете. Днес, през първия ден на нашата обиколка, бих ви помолила да бъдете много, много смирени. Разберете, че смирението е изключително просто, и е красиво. Видяхте малкото момиче, което свири на вийна, толкова труден ади вадйам, първичен инструмент, а то свири така сладко, с такава дълбочина, и толкова смирено. А тя дойде при Мен и каза: "Майко, каква привилегия е, че имах възможността да свиря пред Теб". Представете си само - такъв гений. Друг един, който се срещна с Мен последния път, беше един мандолинист, на около същата възраст или може би по-млад. Той сега е световно признат, но когато свири пред Мен, нямаше да приеме никакви пари, нищо - той просто изпадна в екстаз. 

Даже танцьорката Ми каза, че е изпаднала в екстаз, когато Ме видяла и тя просто танцува толкова добре, с такава сила. А имаше температура. Тя каза: "Температурата ми изчезна, съвсем добре съм". Погледнете онези артисти. Имам предвид, че те изобщо не Ме познават, не знаят нищо за Сахаджа Йога. Но какво смирено разбиране за Божественото имат, защото са смирени. Божествеността никога не се натрапва, не се самоизтъква, не вдига много шум. Така че сега те са тук. Елате насам. Това Гуидо ли е? 

Италианците току-що дойдоха. Ето защо забавих пуджата днес. Това Гуидо ли е? Просто го повикайте. Гуидо е твърде скромен, за да излезе напред. Ела насам, влез. Просто се преместете малко напред. Бог да ви благослови. Очаквах ви! Моля седнете, моля. 

Не, не, елате. Елате насам. Можете ли всички да седнете отпред, има място. Просто елате, можете да седнете всички. Трябва да им угаждам, разбирате нали, понеже живея в Италия! Само елате... Хубаво, така могат да са част от това. Елате отпред, там. Или можете да седнете по средата, няма значение. Можете да седнете където и да е, да, може. Излезте напред, елате, има място тук. 

Та Аз им казвах за Шри Ганеша и че Неговата същинска сила идва чрез смирението му, и че всички ние трябва да бъдем изключително смирени, изключително смирени, ценейки всичко. Разбира се, трябва да ги накарате да чуят Моята лекция - вече я записаха - така че да знаят какво казвам днес. Но сега можем да започнем пуджата. Бог да ви благослови.  