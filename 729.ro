Easter puja. Pratishthan,  Pune (India), 8 April 2007.

Astăzi este o zi foarte importantă. Este un nou început pentru voi, pentru toţi. Încercaţi să înţelegeţi că aţi muncit foarte mult până acum şi aţi vrut să faceţi mult mai mult decât aţi fi fost în stare să faceţi. Aceasta este dorinţa voastră şi va funcţiona, cu siguranţă va funcţiona dacă dorinţa voastră e puternică, lucrurile vor merge şi veţi avea marea şansă de a-i ajuta pe oameni. Aşa cum aţi fost şi voi ajutaţi şi v-aţi bucurat.

E bine să doriţi să-i ajutaţi pe alţii, este important. Toţi trebuie să fiţi binecuvântaţi. Puteţi face asta; a da şi altora stă în capacitatea voastră de a-i călăuzi pe alţii. Mulţi o ţin pentru ei înşişi, dar trebuie s-o daţi altora. Să-şi câştige şi alţii spiritualitatea! Sunteţi atât de mulţi care v-aţi obţinut Realizarea şi sunteţi atât de profunzi şi sunteţi cu toţii fericiţi şi veseli. Acesta e primul semn că sunteţi Realizaţi; că aţi obţinut Realizarea. Având Realizarea, o puteţi da şi altora.

Ziua de astăzi are ceva desosebit: Christos a înviat doar pentru a face ceva pentru noi. Aşa că este o zi foarte importantă pentru toţi. Aş spune că astăzi trebuie să înţelegeţi că aveţi această putere de a da Realizarea altora. Aţi obţinut-o, dar acum trebuie s-o folosiţi. Cei care au Realizarea Sinelui să încerce s-o dea altora, să nu-şi risipească energia.

Lumea e plină de haos şi de neînţelegeri, iar conflictele nu se mai termină. Datoria voastră şi sarcina voastră este să vorbiţi cu ei şi să le spuneţi că cel mai important lucru pentru un sahaja yoghin este să devină plin de pace şi să se bucure de fructele Sahaja Yoga. Sunt convinsă că totul va merge bine. A mers bine cu atâţia dintre voi şi va merge şi cu alţii.

Nu e doar vorbă goală, ci e un fapt. Aşa că încercaţi să nu uitaţi că sunteţi cu toţii sajaha yoghini şi că meritaţi mult ajutor, mult ajutor de la mine şi de la Dumnezeu Atotputernic.

Nu aveţi de ce să vă necăjiţi, acestea sunt toate nişte încercări, care vor scoate la iveală ce e bun în voi, iar rezultatul se va vedea. Veţi descoperi că sahaja yoghinii sunt deosebiţi. Este foarte frumos să văd atât de mulţi dintre voi care au încercat să obţină Realizarea, dar care sunt efectiv Realizaţi deja. Sunt atâţia care vor să-şi obţină Realizarea, dar sunt şi mulţi care au deja Realizarea; ei pot face multe pentru alţii care doresc ajutorul lor.

Este o zi potrivită să vă hotărâţi viitorul. Trebuie să vă hotărâţi ce aveţi de făcut ca să-i ajutaţi pe alţi sahaja yoghini, să faceţi pe alţii sahaja yoghini. Trebuie să răspândim Sahaja Yoga. Vedeţi, sunt atât de multe probleme, şi, cu cât suntem mai mulţi sahaja yoghini, cu atât nu vor mai fi probleme, se rezolvă.

Vă urez noroc în încercarea de a vă stabiliza Realizarea. Sper că nu aveţi dubii! Dacă aveţi, puteţi să-mi scrieţi. Au venit la Sahaja Yoga oameni drăguţi, buni. Este datoria voastră să aveţi grijă ca ei să devină buni sahaja yoghini şi să se bucure de binecuvântări.Sunt fericită să văd aici atât de mulţi dintre voi. Astăzi este o zi auspicioasă. 

În viaţa lui Christos s-a întâmplat un lucru măreţ: El a devenit sau, mai degrabă, era deja sahaja yoghin şi a încercat să facă, pe cât posibil, mulţi sahaja yoghini, dar la vremea aceea oamenii nu erau aşa de deschişi ca voi. Sunteţi oameni deosebiţi, care caută şi care au găsit şi care pot da altora. Asta nu este de ţinut pentru sine. Dacă aţi dobândit-o, să nu credeţi că voi aveţi ultima şansă, ci daţi această şansă şi altora.

Sunt aici doar pentru voi; dacă cineva are o problemă personală sau de alt fel, să-mi scrieţi. Îmi pare rău că nu pot să vă ofer ceva pentru această zi deosebită.

Dumnezeu să vă binecuvânteze pe toţi.