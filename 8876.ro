Guru Puja, „Cum să deveniți un Guru", Cabella Ligure, 20 iulie 2008

Astăzi este o zi măreață pentru toți Sahaja Yoghinii. Pentru că vi s-a deschis Sahasrara, ați putut simți existența lui Dumnezeu. Nu este suficient să spuneți că există Dumnezeu; iar a spune că nu există Dumnezeu este, de asemenea, greșit, foarte greșit; iar cei care au spus asta au suferit. Numai după ce vă primiți Realizarea știți că există Dumnezeu și că există vibrații.

Este o foarte mare deschidere în toată lumea. De aceea spun că ziua de azi are o mare însemnătate pentru voi. Mulți dintre voi ați simțit briza răcoroasă în palme și deasupra capului. Unii au crescut în Sahaja Yoga, alții nu. Unii încă mai poartă cu ei vechile blocaje. Acum însă trebuie să spun că destul de mulți dintre voi pot deveni guru, adică maeștri, și trebuie să aveți calitatea unui maestru. Pentru a-i învăța pe alții trebuie să cunoașteți Sahaja Yoga, teoria și practica ei într-o manieră perfectă, și apoi puteți deveni un guru.

E nevoie de multă responsabilitate și înțelegere pentru un guru. În primul rând, n-ar trebui să aveți niciun fel de ego, n-ar trebui să aveți blocaje la nicio chakră, ar trebui să fiți absolut curați tot timpul iar vibrațiile să curgă în ambele palme. Dacă ele curg doar într-o palmă și în cealaltă nu, nu puteți deveni guru. Așadar, trebuie să fiți un Sahaja Yoghin perfect. Doar atunci puteți fi un guru și foarte mulți dintre voi pot fi, dar mai întâi trebuie să vă asigurați dacă sunteți capabili sau nu. Cu umilință veți înțelege.

Cei care cred că pot fi guru ar trebui să devină guru, deoarece Eu nu mai pot călători acum dintr-un loc în altul, iar voi trebuie să faceți munca Mea, să dați Realizarea oamenilor. Dar trebuie să fiți capabili să dați Realizarea în masă, abia atunci puteți fi un guru. Dacă puteți să dați Realizarea în masă, atunci puteți fi un guru. Puteți folosi fotografia Mea, dar Realizarea nu ar trebui să vină de la fotografie, ci de la voi. Numai atunci puteți fi un guru. Atât bărbații cât și femeile pot deveni guru și pot răspândi Sahaja Yoga peste tot.

În călătoriile pe care le-am făcut pentru această muncă nu am reușit să ajung în Canada. Vă rog deci să mergeți în Canada, câțiva dintre voi, pentru că este un loc foarte frumos și avem Sahaja Yoghini foarte buni acolo. Acum voi trebuie să faceți munca Mea. Nu voi mai putea să merg peste tot. Voi însă trebuie să mergeți în alte țări și să creați noi Sahaja Yoghini. Puteți s-o faceți. La început puteți folosi fotografia Mea, dar mai târziu puteți doar să-Mi expuneți fotografia dar să vă folosiți propriile puteri pentru a da Realizarea Sinelui. Puteți s-o faceți și astfel puteți răspândi Sahaja Yoga peste tot în lume.

Am făcut tot ce Mi-a stat în putință până acum, dar nu cred că voi mai putea călători, așa că vă spun că trebuie să preluați munca Mea și s-o duceți la împlinire. Asta nu înseamnă că renunțați la Mine, nu, în niciun caz. Eu sunt acolo cu voi și oriunde mergeți să faceți această muncă, puneți fotografia Mea, dar Realizarea trebuie să o dați chiar voi, și să încercați să o dați în masă. Dacă nu reușiți să o faceți, atunci trebuie să știți că nu sunteți un guru. Numai dacă puteți da Realizarea în masă, sunteți un guru. Altfel nu sunteți.

Am spus că puteți folosi fotografia Mea, dar trebuie să dați voi înșivă Realizarea oamenilor. Acesta este semnul unui guru. Apoi, voi știți deja despre centrii subtili și știți ce le lipsește oamenilor. V-am explicat toate acestea foarte clar. Veți vedea că cei care vin pentru a-și primi Realizarea au unele defecte și veți afla la ce chakre captează. Voi știți cum să curățați acele chakre, deci trebuie să le spuneți cum să și le purifice. Acum voi stăpâniți bine Sahaja Yoga, așadar ar trebui să știți ce este de făcut.

Dacă aveți încredere că stăpâniți Sahaja Yoga, dacă sunteți siguri că o stăpâniți, atunci puteți deveni guru. Mai întâi însă trebuie să vă asigurați, să descoperiți singuri dacă sunteți un guru sau nu. Este responsabilitatea voastră acum să dați oamenilor Realizarea și o puteți face dacă vibrațiile voastre sunt atât de înalte ca ale unui guru. Chiar și doamnele – ele sunt numite guruvi, nu guru, ci guruvi, dar pot fi numite și guru. Și ele, de asemenea, pot face această muncă foarte bine.

Rezolvarea problemelor oamenilor nu este dificilă. Odată ce-și primesc Realizarea, ar trebui ca problemele lor să se rezolve. Ați primit o mare putere, pe care cu toții ar trebui să o folosiți. La început, o puteți face în grup, dacă vreți, iar apoi ar trebui s-o faceți individual. Vă puteți imagina, dacă ați deveni cu toții guru, câți Sahaja Yoghini am avea în toată lumea?

Tot ceea ce îi învățați pe alții trebuie să practicați voi înșivă. O persoană care bea nu poate deveni guru. O persoană care flirtează și duce o viață desfrânată nu poate deveni guru. Deci mai întâi analizați-vă: sunteți curați, sau nu? Dacă oameni posedați încearcă să devină guru, ei nu vor putea s-o facă. Trebuie să verificați cu onestitate în fața fotografiei, dacă sunteți posedați. Atunci nu puteți deveni guru.

Pentru a deveni un guru, mai întâi trebuie să vă analizați critic, să vă descoperiți în profunzime și apoi puteți deveni guru. Nu vreau să spun nimănui individual, dar cu toții puteți afla. Se pot aduna patru-cinci persoane, să spunem, și pot afla una de la cealaltă dacă sunt în regulă sau nu, dacă le lipsește ceva, dacă au blocaje. Dar dacă ceilalți spun că sunteți în regulă, atunci puteți deveni guru și puteți propovădui Sahaja Yoga. Aceasta este responsabilitatea voastră. În acest mod se va răspândi Sahaja Yoga. Altfel, după ce Mă voi retrage sau nu voi mai călători, Sahaja Yoga se va pierde.

Deci vă revine rolul de a purta mai departe torța, lumina – este responsabilitatea voastră acum. V-ați primit Realizarea. Eu M-am născut cu această responsabilitate, M-am născut cu întreaga înțelegere. Acum aveți și voi înțelegerea cu privire la voi înșivă. Nu vă autocondamnați din moment ce începeți să dați Realizarea pe cont propriu, dar aveți grijă să nu deveniți vanitoși. Trebuie să fiți foarte umili, foarte umili cu toată lumea și să îi ajutați să înțeleagă pentru că dacă nu sunt suflete realizate, nu trebuie să-i condamnați, ci să le spuneți cu răbdare și blândețe că nu sunt în regulă. Spuneți-le cum să mediteze, cum să-și îmbunătățească starea. Este o responsabilitate foarte mare. De fapt Eu am făcut această muncă și puteți s-o faceți și voi.

Deci cu toții trebuie să deveniți guru. Astăzi este Guru Purnima și vă binecuvântez pe toți să deveniți guru. Nu irosiți ceea ce ați primit până acum. Nu tratați acest lucru ca pe ceva lipsit de importanță, ci folosiți-l pentru binele oamenilor. Dacă vreți, la început, formați un grup de patru-cinci persoane. Apoi ar trebui să vă separați. Trebuie să acordați timp acestei munci. V-ați primit Realizarea, dar trebuie să o dați mai departe, altfel, starea voastră nu va fi în regulă, nu va fi normală.

Deci astăzi vreau să vă spun care sunt calitățile necesare unui guru. În primul rând, un guru trebuie să fie o persoană detașată. Asta nu înseamnă să renunțați la familie sau la altceva, însă ar trebui să aveți o atitudine detașată, astfel încât, dacă cineva din familia voastră greșește, să vă îndepărtați de acea persoană. În al doilea rând, dând Realizarea voi înșivă, puteți vedea că aduceți fericire și că înlăturați problemele oamenilor. Ați văzut că puteți face tot ceea ce am făcut și Eu. Ați primit puterea s-o faceți, dar nu ar trebui să existe ipocrizie. Nu ar trebui să existe ipocrizie, altfel, veți păta numele Sahaja Yogăi.

Deci dacă sunteți siguri de voi, doar atunci ar trebui să deveniți guru și să duceți mai departe munca Sahaja Yogăi. Vă dau deci toate binecuvântările și tot sprijinul Meu, astfel încât acum să preluați ștafeta și să deveniți guru. Puteți face de asemenea toate Puja, iar la Puja să folosiți fotografia Mea. Ați văzut cum fiecare trebuie să-și rezolve problemele, iar dacă cineva are un defect sau unele blocaje la chakre, atunci ar trebui să-i spuneți acelei persoane cum să le corecteze. Cel mai bine este să o facă în fața fotografiei și ar trebui să le spuneți cu multă umilință ce este de făcut. Astfel puteți salva toți oamenii.

Așadar, de acum încolo Eu nu voi mai putea continua, în sensul că am făcut tot ce am putut până acum și nu cred că voi mai putea face această muncă. Nu este din cauza vârstei pe care o am, ci pentru că vreau să vă dau libertatea deplină de a răspândi Sahaja Yoga. Ați primit-o fără a plăti deci și voi la rândul vostru trebuie s-o oferiți oamenilor gratuit, fără a le cere bani.

În zilele de Puja însă, aveți grijă să nu cereți ca voi să fiți venerați, până nu aveți confirmarea și nu sunteți siguri că ați creat cel puțin o sută de Sahaja Yoghini, o sută de Sahaja Yoghini buni. Doar atunci vă pot face și vouă Puja. Dar cel mai bine este să așteptați și să vedeți. Nu acceptați să vi se facă Puja până când fiecare dintre voi nu ați creat o mie de Sahaja Yoghini. Numai atunci veți avea dreptul să vi se facă Puja. Puteți însă să faceți Puja fotografiei Mele până când veți fi absolut în regulă.

Cel mai important lucru este câtă încredere aveți. Nu vă condamnați singuri. Sunteți cu toții suflete realizate, dar cei care cred că pot deveni guru, pot încerca. Trebuie să aveți răbdare cu căutătorii. Nu puteți fi mânioși și iuți din fire. Dacă nu încearcă să vă facă probleme, nu trebuie să vă mâniați. Trebuie să fiți liniștiți. Cei mai mulți guru sunt foarte iuți din fire, sau au fost așa în trecut. Și de aceea cred că au fost prinși în mânia lor și nu au putut realiza nimic profund. Nu au putut să dea niciodată Realizarea. Deci trebuie să vă avertizez: țineți-vă sub control mânia. Urmăriți-vă, dacă vă enervați – atunci nu puteți deveni un guru.

Gurul trebuie să fie o persoană iubitoare, foarte iubitoare și înțelegătoare. Apoi, trebuie să fiți umili, să nu vă purtați urât cu oamenii sau să țipați la ei. Dacă ei se comportă urât, le puteți cere să plece, dar nu ridicați vocea. Dacă observați că cineva se comportă urât, îi puteți cere să plece, dar nu este nevoie să țipați sau să vă enervați.

Aveți deci o foarte mare responsabilitate acum. V-ați primit Realizarea, deci ar trebui să vă grupați patru-cinci pentru a forma un grup de Sahaja Yoghini care să dea Realizarea oamenilor. Încercați. Desigur, fotografia Mea va fi acolo, dar totuși trebuie să încercați. Încercați să înțelegeți care este responsabilitatea voastră acum. Dacă vi se acordă o poziție, trebuie să vă asumați întotdeauna responsabilitatea acelei poziții. În același mod, dacă deveniți guru, aveți o anume responsabilitate, aceea ca propriul vostru comportament să fie exemplar, în primul rând.

La început, nu le puteți spune să nu meargă la biserică, să nu facă un lucru sau altul. Dați-le Realizarea și apoi le veți putea vorbi. Nu ar trebui să le spuneți asta la început, altfel vă vor evita. Acceptați-i așa cum sunt. La început, nu ar trebui nici să vindecați oameni, pe cât posibil. Puteți folosi fotografia Mea pentru început, dar nu încercați să-i vindecați. Mai târziu, dacă sunteți încrezători în propriile puteri, atunci patru-cinci Sahaja Yoghini împreună ar trebui să trateze acea persoană. Nu este ușor să vindeci oamenii și puteți prelua blocaje. De aceea, înainte de a lucra pe ei, trebuie să vă faceți bandhan. Bandhanul este foarte bun. Ar trebui să-l faceți. Chiar și când ieșiți din casă ar trebui să vă faceți bandhan.

Ar trebui să vă construiți și un discurs foarte bun, pe cât posibil. Acum știți atât de multe lucruri și le puteți vorbi. Este o responsabilitate foarte mare. Fac această muncă din anul 1970. Sunt mulți ani de când muncesc din greu, dar acum nu o mai pot face. Trebuie să Mă retrag și să Mă odihnesc, așa cum Mi-a spus toată lumea, și cred că sunteți și voi de acord.

Puteți însă să le spuneți oamenilor despre Mine, dacă este necesar. Dar folosiți fotografia Mea. De fiecare dată când vă întâlniți, folosiți fotografia Mea. Cei care cred că pot fi lideri și guru ar trebui să-și analizeze întâi propriile vibrații. Meditați în fața fotografiei Mele și descoperiți voi înșivă. Trebuie să fiți absolut onești atunci când spuneți că sunteți complet în regulă și nu aveți niciun blocaj. Abia atunci puteți deveni guru. Trebuie să fiți onești.

La început puteți avea două persoane, apoi trei. Eu am început cu cinci. Așa că vă puteți imagina cum merg lucrurile. Încercați la început cu doi, trei, cinci și apoi mai mulți. Puteți de asemenea să anunțați public mai târziu. Dacă ați dat Realizarea, să spunem, la zece oameni, puteți începe propria organizație sau oricum ați numi-o și puteți duce munca mai departe. Aveți puterea să o faceți acum și aveți și dreptul. Dar trebuie să aveți și un caracter deosebit. La început, trebuie să fiți foarte răbdători și amabili, foarte amabili. Apoi, veți descoperi treptat că puteți vindeca oameni. La început, puteți folosi fotografia Mea pentru a vindeca, dar mai târziu, veți vedea că puteți vindeca voi înșivă. Mai întâi, prin vibrații, veți afla ce chakre captează, ce chakre sunt în stare bună, ce chakre sunt blocate. Apoi va trebui să le corectați. Dacă într-un anumit aspect nu sunteți în regulă, trebuie să vă corectați și apoi să deveniți guru.

Nu deveniți un guru crezând că sunteți guru ci trebuie să fiți foarte, foarte autoritari cu voi înșivă. Trebuie să fiți propriii voștri judecători. Întâi trebuie să vedeți dacă puteți într-adevăr să deveniți guru și apoi Mă puteți informa. Voi fi foarte fericită să știu câți guru avem acum și acesta e modul în care Sahaja Yoga se va răspândi, fără îndoială. Nu poate rămâne la acest nivel doar pentru că Eu Mă retrag, ci, pentru că sunteți atât de mulți Sahaja Yoghini acum, se va răspândi și se va aprofunda.

Însă acum nu cred că mai pot călători și Mă voi retrage. Nu voi mai putea reveni. Este imposibil. Așa că mai bine duceți voi lucrurile mai departe. Vă rog să-Mi scrieți dacă aveți dificultăți, dacă cineva are un blocaj sau ceva de genul ăsta, sau dacă aveți probleme. În acest moment nu cred că va fi vreun ziar care să vă critice. Au făcut-o în ceea ce Mă privește, dar nu vor face asta și cu voi.

Promiteți-Mi cu toții că veți încerca să deveniți guru. Nu am luat niciun ban de la voi, nu am luat nimic de la voi. Vreau doar să răspândiți Sahaja Yoga. La început, chiar și la Puja, nu luați cadouri sau bani. Puteți lua ceva bani de la ei, numai dacă aveți nevoie pentru o sală sau pentru un spațiu mai mare, dar asta puteți face mult mai târziu. La început încercați cu câțiva oameni. Apoi grupul se va mări.

Un alt aspect este că nu ar trebui să permiteți să vi se facă vouă Puja, pentru început. Până când nu ați creat trei sute de Sahaja Yoghini, nu le puteți cere să vă facă Puja. Puteți folosi fotografia Mea la început pentru Puja. Fiți însă foarte atenți, pentru că acum aveți puteri și asta v-ar putea flata egoul. S-ar putea să începeți să vă credeți măreți. Nu. Voi trebuie să salvați lumea. Toată munca Mea a fost îndreptată în această direcție, și am să vă rog să-Mi scrieți în India dacă aveți dificultăți. Scrieți-Mi și cum răspândiți Sahaja Yoga, pentru că trebuie să știu ce se întâmplă. Cred însă că veți înțelege că trebuie să Mă retrag acum. Nu mai pot călători. Dacă aveți întrebări, vă rog să Mi le puneți.

Cei care sunteți încrezători că puteți deveni guru vă rog ridicați mâinile.

(Shri Mataji urmăreşte reacţia Sahaja Yoghinilor prezenţi – care ridică
mâna aproape în unanimitate.) 

Oh, atât de mulți! Ridicați o singură mână, nu pe amândouă.

(În sală, Sahaja Yoghinii se amuză la acest îndemn)

Dacă cineva face bani din Sahaja Yoga trebuie să-i spuneți să se oprească și, de asemenea, să-Mi scrieți.

În primul rând nu puteți face bani din asta. Dar când veți avea aproximativ trei mii de Sahaja Yoghini, veți putea celebra toate zilele de venerare și veți putea fi venerați. Dar trebuie să aveți cel puțin trei mii de discipoli, fiecare. Abia atunci puteți cere să vi se facă Puja.

Există oameni care nu pot deveni guru, care au blocaje și probleme. Dacă aveți probleme, nu deveniți guru, altfel vă va afecta.

Dar dacă credeți că sunteți curați și deschiși, atunci puteți deveni guru.

Aveți vreo întrebare? (Sahaja Yoghinii nu intervin cu întrebări.)

Deschid un centru internațional de Sahaja Yoga. Atunci când veți fi creat trei sute de Sahaja Yoghini, le puteți cere să vă facă Puja și puteți lua bani de la ei. Înainte de asta, dacă primiți bani, îi puteți trimite la acel centru. Vor fi în jur de unsprezece membri la acel centru și îi voi declara.

Dacă aveți întrebări,
puneți-le acum. (Nimeni nu adresează
întrebări.)

Pentru primii trei sute de oameni nu luați bani, decât pentru sală sau alte cheltuieli, dar nu luați bani pentru voi.

Acum, puteți ridica din nou mâinile, să vedem câți ați dori să deveniți guru?

(Sahaja Yoghinii din nou ridică mâinile.)

Dumnezeu să vă binecuvânteze!

Aveți întrebări?

Puteți lua bani pentru chestiuni organizatorice, pentru că trebuie să aveți o sală, difuzoare și toate celelalte lucruri, dar nu trebuie să luați bani pentru uzul vostru personal. Trebuie să aveți mare grijă, până când veți avea trei sute de Sahaja Yoghini. Puteți forma un grup de cinci până la zece oameni și să vă începeți munca. Vă veți bucura de ea.

Vă rog să Mă întrebați pentru orice problemă aveți.

Va trebui să merg în Canada, pentru că n-am fost acolo, dar voi încerca să-Mi fac timp. În primul rând trebuie să merg în Rusia, iar apoi pot merge și în Canada.

La început trebuie să lucrați mai mult în țara voastră decât în afara țării. Apoi puteți răspândi Sahaja Yoga peste tot.

Haideți să vedem încă o dată, câți doresc să devină guru.

(Mâinile Sahaja Yoghinilor se înalţă din nou.)

Ce număr mare! Vă mulțumesc foarte mult. Vă mulțumesc. Vă mulțumesc tuturor.

(În continuare, Shri Mataji se adresează unui grup mai restrâns,
alcătuit din Sahaja Yoghinii aflaţi în imediata Sa apropiere)

Sahaja
Yoghin: Putem face aarti? 

Shri
Mataji: Da, puteți face. De unde sunt ei toți? 

Sahaja
Yoghin: Ne permiteți să facem aarti? 

Shri
Mataji: Da, ar trebui să plecăm. 

Sahaja
Yoghin: Jai Shri Mataji. 

Shri
Mataji: Faceți aarti. 

Sahaja
Yoghin: Când veți dori, Shri Mataji, vom merge în Rusia cu Domnia
Voastră. 

Sahaja
Yoghin: Shri Mataji, ei spun că atunci când veți dori, atunci când
veți dori vor merge în Rusia. 

Shri
Mataji: Cine va merge în Rusia? 

Sahaja
Yoghin: Noi toți, Shri Mataji. 

Sahaja
Yoghin: Shri Mataji vor fi 6500 de oameni, în 10 zile vor fi 6500
de Sahaja Yoghini ruși și ucraineni – în 10 zile, in Togliatti. 

Sahaja
Yoghin: Shri Mataji, ei spun că în 10 zile 6500 de oameni din
Rusia și Ucraina vor veni în Togliatti. Ei vă așteaptă. 

Sahaja
Yoghin: Pentru a vă venera, Shri Mataji. 

Sahaja
Yoghin: 6500 de oameni. 

Shri
Mataji: Acum trebuie să preluați voi responsabilitatea. 

Sahaja
Yoghin: Da, Shri Mataji. 

Shri
Mataji: Cred că acum trebuie să preluați voi responsabilitatea. Dar
Mă puteți contacta, îmi puteți scrie. 

Sahaja
Yoghin: O vom face Mamă, o vom face. Sunteți întotdeauna cu noi.
Sunteți întotdeauna cu noi. 

Sahaja
Yoghin: În Sahastrara noastră. Rămâneți cu noi în Sahastrara. 

Sahaja
Yoghin: Nu-i așa, Shri Mataji? Sunteți întotdeauna cu noi în
Sahastrara. 

Shri
Mataji: Nu mai aud cu urechea asta. 

Sahaja
Yoghin: Shri Mataji, el spune... 

Shri
Mataji: Ce a spus? 

Sahaja
Yoghin: Spune că sunteți întotdeauna cu noi în Sahastrara. Sunteți
întotdeauna cu noi în Sahastrara. 

Shri
Mataji: Să mergem. Unde este mașina? 

Sahaja
Yoghin: E afară. Este aici. 

Sahaja
Yoghin: Ne plecăm în fața Domniei Voastre, Shri Mataji. 

Shri
Mataji: Trebuie să formați un Comitet Central, poate la Londra sau
poate aici, oriunde considerați – un Comitet Central. Iar apoi îi puteți
informa despre tot ce se întâmplă, nu-i așa? 

Sahaja
Yoghin: Da, Shri Mataji. 

Sahaja
Yoghin: Asemeni Consiliului Mondial. Avem un Consiliu, Shri
Mataji. Asemeni Consiliului Mondial. Avem un consiliu. 

Shri
Mataji: Trebuie să informați asupra a ceea ce se întâmplă. Ar
trebui să aveți un Comitet Central de aproximativ 5 membri, să spunem. 

Sahaja
Yoghin: Pentru a comunica, pentru comunicare. 

Shri
Mataji: Nu, nu. Pentru comunicare. 

Sahaja
Yoghin: Da, Shri Mataji. Iar dacă există o problemă sau orice
altceva să puteți interveni, nu-i așa? 

Sahaja
Yoghin: Da, Shri Mataji. 

Shri
Mataji: Ce este? 

Sahaja
Yoghin: Ei întreabă dacă ar trebui format aici. Aici? Aici? 

Sahaja
Yoghin: Să îl formăm în Cabella? 

Shri
Mataji: Ce anume? 

Sahaja
Yoghin: Consiliul. 

Shri
Mataji: Nu, puteți să-l faceți oriunde, oriunde doriți. Ar trebui
constituit cu Sahaja Yoghini din 4-5 țări. Un comitet aici și unul în India. 

Sahaja
Yoghin: Da, Shri Mataji. 

Shri
Mataji: Nu-i așa? 

Sahaja
Yoghin: Într-adevăr, Shri Mataji. 

Shri
Mataji: Deci dacă există vreo problemă aici, le-o puteți spune
celor din India. Iar ei Mă vor informa. 

Sahaja
Yoghin: Da, Shri Mataji, cu siguranță. Și în India. 

Shri
Mataji: Pune-ți niște kajal în ochi... (Este un îndemn pe care Shri Mataji îl adresează unuia dintre Sahaja Yoghini)
Citești mult? 

Sahaja
Yoghin: Citesc, da. Nu atât de mult, nu foarte mult. Nu așa de
mult. 

Shri
Mataji: Ochii tăi au devenit mai slabi. Mergem? 

Sahaja
Yoghin: Da, Shri Mataji. 

Shri
Mataji: Aduceți scaunul. 

Sahaja
Yoghin: Da, Shri Mataji. 

Shri
Mataji: Nu a venit nimeni din Canada? 

Sahaja
Yoghin: Ba da, Shri Mataji. Au venit 4-5 Sahaja Yoghini. Au fost
și la oferirea cadourilor. 

Shri
Mataji: Da? 

Sahaja
Yoghin: Da.

(Shri Mataji se retrage către maşină, în timp ce Sahaja Yoghinii cântă
„Mataji, Mataji”)
