Public Program. Madras (India), 7 December 1991.

Kumarran kaikille totuuden etsijöille.

Eilen kerroin teille aivan aluksi, että totuus on se, mikä se on. Jos emme vielä ole löytäneet totuutta, meidän tulisi suhtautua siihen nöyrästi ja rehellisesti, koska totuus on parhaaksemme, kaupunkimme parhaaksi, yhteiskuntamme parhaaksi, ja maamme ja koko universumin parhaaksi. Olette kaikki syntyneet tänä erityisenä aikana, jolloin ihmisten pitää saada itseoivalluksensa. Nyt on ylösnousemuksen aika, niin kuin Raamatussa on kerrottu. Muhammed kutsui tätä aikaa 'kiyamaksi'. Aikaa, jolloin Nala - kuten tiedätte, 'Nala damayanthi akhyan' - Nala kohtasi Kalin. Hän suuttui Kalille ja sanoi: ”Olet tuhonnut perheeni ja rauhani ja hukutat ihmiset 'bhramiin', illuusioiden valtaan. Siksi minun pitää tappaa sinut.” Hän haastoi Kalin: ”Sinusta pitää tehdä loppu ikuisiksi ajoiksi.” Kali vastasi: ”Annahan kun kerron sinulle 'mahatmyamani'. Anna kun kerron, miksi minun pitää olla olemassa. Jos vakuutan sinut, sinun ei tarvitse tappaa minua, mutta jos en, voit tuhota minut.” Hän jatkoi: ”Tänä päivänä kaikki, jotka etsivät totuutta, jotka etsivät itseoivallusta eli 'Atma sakshatkaraa', jotka menevät vuorille ja laaksoihin, etsien Jumalaa joka puolelta; nämä ihmiset tulevat syntymään tavallisiksi kansalaisiksi Kali Yugan aikana.

Tulee 'bhram', illuusion aika, ei epäilystäkään, ihmiset elävät 'sabhramissa'. Silloin tulee olemaan illuusiota ja sekasortoa - se on tietysti minun aikaansaannostani - mutta vain tämän levottomuuden takia, tavalliset ihmiset alkavat etsiä totuutta. Ja siksi se on se aika, jolloin he voivat saada heidän 'Atma sakshatkaransa', itseoivalluksensa.” 'Shastroissamme' on ollut paljon ennustuksia näistä ajoista, mutta erityisesti Bhrigumuni on "Nadigranthssa" kuvaillut näitä aikoja. Jos aika lasketaan siitä hetkestä tähän päivään, niin kyseessä on juuri tämä aika. Näin tulee tapahtumaan Raghwindra Swamin kuoleman jälkeen, niin kuin nyt tapahtuukin. Teidän on tärkeää ymmärtää, että Raghwindra Swami eli ja teki paljon työtä täällä, ja nyt on tullut aika saattaa hänen työnsä loppuun, kuin myös Ramana Maharshin. He eivät tienneet miten selittää näitä asioita, joten he vetäytyivät hiljaisuuteen. Kuten Gyaneshwara, joka vain 23-vuotiaana kirjoitti niin kauniita asioita kuten "Amruta anubhavin ...", se on kirja, joka on mielestäni korkeinta hengellistä kirjallisuutta. Heidän täytyi ottaa 'samadhi' (jättää maallinen elämä) jo 23 vuoden iässä, sillä kukaan ei halunnut ymmärtää heitä. Oli niin paljon ritualismia, ehdollistumia ja kirjoituksia, ettei kukaan halunnut tietää, mistä he puhuivat.

Kaikki ajattelivat: "Tiedämme kaiken", ja tyytyivät siihen. Kabira on sanonut: "Kaise samjhaun, sab jag andhaa" - "Miten voin selittää, kun koko maailma on sokea." Mutta tämä meidän tulee evoluutiossamme saavuttaa, tähän meidän tulee sukeltaa. Kaikissa pyhissä kirjoituksissa puhutaan Hengeksi tulemisesta, eikä vain Intiassa vaan kaikkialla. Otetaan vaikka Tao tai Zen, tutkitaan juutalaista tai kristillistä filosofiaa tai islamin uskoa, niin kaikissa niissä sanotaan, että teidän täytyy tulla Itseksi, teillä täytyy olla tieto itsestänne. Tietysti, ne jotka näin sanoivat, niin ne ihmiset, jotka olivat vastuussa uskonnoista, tai olivat valtaa pitävien asemassa tehden rahaa ja saaden valtaa sen kautta, ihmiset, jotka käyttivät uskontoa saadakseen rahaa tai valtaa; he eivät pitäneet siitä ja sanoivat: "He ovat harhaoppisia. Tämä on Jumalan pilkkaa. Heillä ei ole mitään erityistä tietoa.” Ja niin he ovat rangaisseet, kiusanneet ja kiduttaneet näitä ihmisiä. Mutta nyt on tullut aika kaikkien etsijöiden saada heidän itseoivalluksensa, 'Atma sakshatkara'. Eilen kerroin teille kuinka se on mahdollista kundaliinin herättämisen kautta.

Kundaliinista on kirjoitettu kaikenlaisia juttuja, mitkä eivät pidä paikkaansa. Olen Äitinne ja aion kertoa teille totuuden, en aio kertoa mitään valheellista. Vaikka ette pitäisikään siitä, antakaa Minun kertoa, koska tämä on teidän parhaaksenne, oman itsenne hyväksi. Kun kundaliini nousee, se läpäisee hienojakoiset keskuksenne raviten ja vahvistaen niitä, lävistäen lopulta fontanellialueen yhdistäen teidät kaikkialla olevaan jumalaiseen voimaan, josta emme tiedä mitään. Sen jälkeen tunnette käsissänne värähtelyt, joita kutsutaan 'chaitanya lahariksi'. Adi Shankaracharya on kutsunut sitä "Saundarya lahariksi," koska voitte arvioida 'saundaryaa' (kauneutta) sen avulla. Hän on kuvannut sitä niin kauniisti. Mutta miten hän joutuikaan kärsimään, - ajatelkaa, Adi Shankaracharyan kaltainen henkilö - en tiedä mitä sanoa. Hän kertoi suuria salaisuuksia Äidistä, kuvasi Häntä niin kauniisti. Minkä vuoksi häntä piinattiin?

Mitä hän teki väärin, että häntä piti kiduttaa? Totuuden nimissä meidän tulee nousta ylös ja sanoa: "Äiti, meidän tulee saada tietää totuus, vain totuus, eikä mitään muuta." Kerroin teille eilen, että Atma (Henki) on Jumalan heijastus sydämessämme. Näinä tieteellisten ehdollistumien päivinä, tämä on uusi dharmisuuden ulkopuolella oleva tieteellinen ehdollistuma, jolloin jokainen tiedemies luulee tietävänsä kaiken. Uskokaa kun sanon: he eivät tiedä mitään. Se on aivan absurdi ajatus. Olette nyt nähneet monia tiedemiehiä, jotka ovat kertoneet Sahaja Yogasta. He ovat hyväksyneet sen kokeidensa kautta. Kerroin heille, että Muladhara chakra, ensimmäinen chakra, Muladhara, on tehty hiiliatomeista, koska se on tehty 'prithvi tattwasta', maaelementistä. Jos valokuvaatte hiiliatomin ja teette siitä mallin ja otatte valokuvan siitä ja katsotte vasemmalta puolelta oikealle, näette 'aum' -merkin.

Jos katsotte sitä oikealta vasemmalle, näette swastikan. Jos taas katsotte alhaalta ylös, näette ristin. Minun täytyy kertoa teille Dr. Worlikarista, joka on erittäin kuuluisa lääkäri. Hän ei saanut Nobelin palkintoa, ehkä siksi, että hän oli intialainen. Juuri hän teki kokeita kolmen tai neljän sahaja-joogi -tiedemiehen kanssa ja totesivat asian olevan niin. Se on niin. Tiedemiehillä on niin vähän tietoa, koska he katsovat asioita ulkopuolelta. Sahaja Yogan avulla lähestytään asioita sisältäpäin. Kaikki sanovat samaa, koska - nyt näette Minut seisomassa täällä ylläni valkoinen sari, jossa on punainen reuna, kaikki näkevät ja tietävät sen. Minun ei tarvitse kertoa teille, te tiedätte sen, te näette sen ja näette, että se on näin. Mutta kun saatte oivalluksenne, mitä tahansa tunnettekin käsissänne, kaikki tuntevat samoin.

Jos otatte vaikka kymmenen lasta ja sidotte heidän silmänsä, ja kysytte heiltä, "Mikä vaiva tällä herralla on?" - he eivät tiedä onko kyseessä rouva vai herra, silmät on sidottu - olettakaamme, että he nostavat yhden sormen näin. Se tarkoittaa, että hänen Vishuddhinsa ei ole kunnossa. Kysytte henkilöltä, "Onko teillä ongelmia kurkussanne?" - "Mistä arvasitte?" Me tiedämme, koska tämä on Shri Krishnan sormi, Shri Krishnan paikka, se on yhteydessä kurkkuun. Kaikki on yhteydessä toisiinsa. Mytologia ei ole lainkaan absurdia. 90 prosenttia on juuri niin kuin se on aina ollut. Tietysti mukaan on tarttunut myös absurdeja asioita, mutta 90 prosenttia mytologiasta, niin kutsutusta mytologiasta, on absoluuttisesti olemassa.

Kun menemme temppeleihin, ajattelemme, että tämä on temppeli, siellä on hyvä käydä, jne. Mutta emme tiedä mitä olemme tekemässä, mitä rukoilemme ja ketä olemme rukoilemassa, mitä jumaluudet ovat ja miten ne toimivat itsessämme, missä kohtaa ne sijaitsevat meissä ja mikä on niiden tehtävä? Miten voimme miellyttää niitä? Emme tiedä mitään. Mutta kun kysytte näiltä ulkomaalaisilta, he tietävät kaiken. Ensinnäkin, he kyllästyivät kristinuskoon, se on yksi asia. He vain kyllästyivät kaikkeen typerään mitä saivat selville, koska he ovat erittäin älykkäitä, näettehän, ja he olivat paljon vähemmän ehdollistuneita. He alkoivat ajatella, "Loppujen lopuksi emme tiedä ollenkaan, miksi he tekevät näin." Silloin he olivat valmiita. Silloin Intiasta lähti maailmalle paljon vääriä guruja - he menivät länteen.

Jumalalle kiitos, että pelastuimme, me olemme köyhiä ja se on siunaus. Useat väärät gurut menivät sinne ja tekivät paljon rahaa, myös täällä heitä oli paljon. Mehän olemme hyviä luomaan vääriä guruja. Ja he huijasivat ihmisiä yksi toisensa jälkeen, tehden paljon rahaa. Kaikki tämä tapahtui rahan takia. Aluksi kaikki oli Minulle todella vaikeaa, sillä he kävivät suurella innolla kimppuuni, koska sanoin, etteivät he saa ottaa rahaa Jumalan nimissä - se oli heille liikaa. "Kuka Hän on sanomaan, ettei rahaa voi ottaa?" Mutta nyt asiat ovat paremmin. Kaikki paljastuivat yksi toisensa jälkeen, ja vielä lisää tulee paljastumaan. Minun ei tarvitse kertoa heistä teille, he tulevat paljastumaan yksi kerrallaan.

Jos on olemassa valo, kaiken pimeyden täytyy väistyä, ja kaiken mitä siellä on, täytyy paljastua. Joten kaikki tuntevat samoin, eikä asiassa ole mitään epäselvää, koska Henki on Jumalan heijastus. On yksi Jumala, joka heijastaa Sadashivaa. Sadashiva, joka todistaa Ikiaikaisen Äidin, Adi Shaktin työtä, vain todistaa ympärillään tapahtuvaa näytelmää, Hän vain todistaa. Teissä Hän todistaa Atman (Hengen) kautta, mutta Hän ei tule huomioonne, Hän on jo siellä. Hänen huomionsa on rajoittunut vain siksi, ettei Hän halua millään tavalla rajoittaa vapauttanne. Joten Hän pysyy vain Itsessään ja tarkkailee. Tämä on se 'auto'. Kun sanomme "autonominen hermosto", tämä on se 'auto', se on Henki. Se on Sadashivan heijastus.

Luonnollisesti kaikkien heijastusten tulee olla samanlaisia, niiden vaikutusten tulee olla samanlaisia. Totta kai, ennen itseoivallusta heijastus osuu kuin kiveen, tai kuin seinään, tai johonkin heijastamattomaan esineeseen. Itseoivalluksen jälkeen teistä tulee heijastavia, kauniita heijastimia ja heijastatte itseänne. Ja kaikki heijastavat samaa asiaa. 'Atma sakshatkaran' vaikutus on sama kaikissa. Ensiksi henkilö tuntee viileää tuulahdusta käsissään, sitten päälaen alueella. Kaikki tuntevat samalla tavalla. Sitten he alkavat tuntea nämä keskukset ja ymmärtää mikä on vialla. Kaikki tulevat myös ajatuksettomasti tietoisiksi, tätä ensimmäistä tasoa kutsumme 'nirvichara samadhiksi'. Se toimii heti.

Saatatte sanoa, "Äiti, se on todella vaikeaa. Miten se tapahtuu? Ennen ihmisten täytyi lähteä Himalajalle.” Sillä ei ole merkitystä, teidän ei tarvitse lähteä. Ne päivät ovat taakse jäänyttä elämää. Joka tapauksessa, sivilisaatiomme puu on kasvanut niin isoksi, että sen juurten täytyy kasvaa, muuten koko sivilisaatiosta tulee loppu. Tämä on tieto juurista, jotta voisitte tuntea sen, teistä pitää tulla hienojakoisempia, 'sukshma'. Tämä on mahdollista vain silloin, kun kundaliini nousee ja tulee fontanellin läpi, ja yhdistää teidät kaikkialla olevaan Jumalan rakkauden voimaan. Ensimmäinen asia minkä tunnette, on kollektiivinen tietoisuus, koska kaikki ovat Henkiä. Voitte tuntea yhden henkilön 'Atman' (Hengen), voitte tuntea toisen ja kolmannen ... Voitte tuntea heidän kehonsa, mielensä, voitte tuntea mitä vain. Tämä on ensimmäinen ominaisuus, jonka voitte tuntea, 'samuhik chetana', tunnette sen hermostossanne, keskushermostossanne.

Mitä tahansa olette saavuttaneet evoluutiossanne ilmenee keskushermostonne kautta. Katsokaahan: Jos esimerkiksi teillä on koira tai hevonen ja haluatte kuljettaa sen erittäin likaisen kujan halki, se vain kulkee eikä välitä ollenkaan. Mutta ihmiselle se on hyvin vaikeaa, koska evoluution aikana keskushermostomme on kehittynyt aistimaan tuoksuja ja kauneutta. (Hyvä on.) Näin kehitys on kulkenut, ja kun se kerran on mennyt näin, niin silloin me ihmiset olemme paljon korkeammalla evoluutiossamme kuin eläimet, olemme hienojakoisempia ja herkempiä. Koiraa ei kiinnosta miten asettelette tavaranne, miten koristelette, minkä väriset vaatteet puette, mutta meille se on tärkeää, koska olemme herkempiä tällaisille asioille. Kehitys on tapahtunut evoluutioprosessimme kautta, meistä on tullut ihmisiä. Mutta ihmisen tasolla meillä on yksi ongelma. Se on se, että olemme kehittäneet päähämme kaksi instituutiota, joita kutsutaan egoksi ja superegoksi, egoksi ja ehdollistumiksi. Nämä kaksi instituutiota risteävät päässämme ja kalkkeutuvat, ja meistä tulee erillisiä yksilöitä.

Kun kundaliini nousee, se lävistää Agnya chakran, joka sijaitsee näköhermokeskuksessa, imien sisäänsä nämä kaksi, avaa Sahasraran ja kundaliini nousee ylös. Se on elävä prosessi, mitä ei voi saada aikaan tekemällä. Oletetaan, että haluaisitte kylvää siemenen. Ette voi vetää versoa ulos ja pakottaa sitä kasvamaan. Ette voi saada siementä itämään. Se on elävän Jumalan ja elävän energian elävä prosessi. Yrittäkää ymmärtää tämä, siinä on iso ero. Kundaliinin nousu tapahtuu spontaanisti. Hän on Äitinne, Hän liikkuu kauniisti eikä aiheuta teille mitään ongelmia. Hän tuntee lapsensa todella hyvin.

Nyt hänellä on mahdollisuus antaa teille oivallus. Hän on rakastanut teitä koko elämänsä, kaikkien elämienne ajan, ja hän tietää teistä kaiken, kaikki ongelmanne. kuten, jos olette olleet tuhmia - "Ei se haittaa" hän sanoo, "nyt voin antaa oivalluksen." Hän nousee ylös kauniisti, työstää tukokset ja nousee ylös. Tämä kaikki tapahtuu. Kun hän koskettaa 'brahmarandraa' tai lävistää 'brahmarandran', silloin Sadashivan paikka on täällä. Hänen heijastuu tänne, mutta istuu täällä. Nämä ovat päämme 'peethat', seitsemän 'peethaa', ja chakrat ovat täällä alhaalla. Kun kundaliini lävistää sen, olemme oikeastaan koskettaneet Sadashivan jalkoja, ja näin sydämessämme oleva Henki tulee huomioomme. Kun Henki tulee huomioomme, meistä tulee valaistuneita, huomiomme valaistuu, ja tämä huomio on erittäin valpas ja tietää kaiken.

Täällä istuessanne voitte ottaa selvää ihmisistä, miten heidän chakransa voivat. Silloin ei keskustella siitä, millaisia vaatteita heillä on päällään, kuinka paljon rahaa heillä on pankissa, vaan näette missä kunnossa heidän chakransa ovat, missä ongelmat sijaitsevat. Täällä istuessanne voitte parantaa heidät, täällä istuessanne voitte auttaa heitä. Mutta heidän tulee olla yhtä kaikkialla olevan voiman kanssa, se on tärkeää. Jos he eivät ole, silloin siihen kuluu enemmän aikaa. Siis, ensiksi teistä tulee 'nirvichar', 'nirvichar samadhi' (ajatukseton), ja alatte työstää kollektiivista tietoisuuttanne antamalla muille itseoivalluksia. Saatte oikeuden nostaa kundaliinin, voitte nostaa kundaliinin käsienne avulla. Jotkut näistä ihmisistä, jotka ovat täällä laulamassa, ovat antaneet oivalluksia tuhansille. Tekin voitte tehdä niin, koska nyt teillä on käytössänne sama voima. Mutta ongelma on se, että teille on annettu valtaistuin, teidät on laitettu istumaan sille, ja teidät on vielä kruunattu kauniilla 'mukutalla' (kruunulla).

Mutta silti ette halua uskoa, että teistä on tullut kuninkaita. Miten saada teidät uskomaan? Seuraava asia on itseluottamus ja se on aika vaikea asia. Ihmiset eivät tahdo uskoa siihen, että ovat saaneet itseoivalluksen. "Ottakaa asia haltuun ja toimikaa. Teistä on tullut omia gurujanne." He eivät pysty siihen, koska ovat peloissaan. Mutta kaikki hirveät huijarit, joilla ei ole oivallusta, joilla ei ole tietoa, ei mitään, heistä tulee suuria guruja. Tuhannet ihmiset seuraavat näitä, vaikka heitä huijataan, heidän rahansa viedään ja elämä pilataan. Samaan aikaan sahaja-joogit, joilla on kaikki tieto, kaikki: he ovat vielä niin nöyriä ja yksinkertaisia.

Mutta he tietävät ihmisistä kaiken. Kenet tahansa he kohtaavatkin, he tietävät: "Ahaa, tämä on tällainen tapaus." He eivät sano sitä ääneen, mutta kaikki tuntevat samoin. Heidän oman tieteensä kautta he kertovat teille "näin se on" - he tietävät. He työskentelevät sitten kollektiivisesti tämän henkilön puolesta. Ette tiedä mitä he tekevät, ja silti se toimii. Eli, Hengen toinen ulottuvuus on, sen lisäksi, että se on kollektiivinen olento, että se on absoluuttinen olento. Elämme suhteellisessa maailmassa - tämä on hyvä, tämä on huono, tämä on sitä ja tämä on tätä. Se on absoluuttinen olento siinä mielessä, että kun laitatte kätenne valokuvaa kohti, jos se on oivaltaneen sielun ottama kuva, tunnette välittömästi värähtelyjä. Ajatelkaa ketä vain – oliko hän oivaltanut sielu?

Ojentakaa vain kätenne. On monia "jossittelijoita", jotka eivät usko Jumalaan, jos Hän on niin kutsuttu Jumala, he eivät usko Jumalaan. Tarkoitan, että se on kaikkein epätieteellisintä. Mutta oletetaan, että he eivät usko Jumalaan, heidän pitää vain kysyä, "Äiti, onko Jumala olemassa? ", ei muuta, ja he tuntevat värähtelyt. Kaikki asiat voidaan todistaa. Kaikkeen on olemassa 'pramaan' (todiste), 'pramaan' kaikkeen mitä tähän mennessä on sanottu. Teille tapahtuu todella suurenmoinen asia, että teidän oma 'chaitanyanne' antaa teille 'pramaanin', todisteen. Silloin 'chittanne' (huomio), joka on niin tarkkaavainen, dynaaminen ja tehokas, puhdistaa myös teitä. Se tietää missä ongelmanne ovat, missä chakrassa on tukoksia ja kertoo sen myös teille.

Niin kuin silloin, kun olin Delhissä, eteeni tuotiin kolme poikaa. "Äiti, heidän Agnyansa on tukossa. Jostain syystä emme pysty puhdistamaan sitä." Tämä tarkoittaa, että he ovat egoistisia. He sanoivat itsekin: "Agnyamme on tukossa, meillä on päänsärkyä." He olivat egoistisia, mutta eivät sanoneet sitä itse. He sanoivat, "Niin Äiti, Agnyamme on tukossa. Olkaa hyvä ja puhdistakaa se." Sanotte siis itse, "Olen egoistinen." Koska teille on kivuliasta, kun egonne tuottaa teille särkyä; ”Äiti puhdista meidät, emme itse pysty puhdistamaan Agnyaamme.” ”Tulkaahan tänne, niin puhdistan sen.” Alatte siis arvioida itse itseänne.

Tiedätte itse mikä teissä on vialla. ”Nabhini on tukossa, tämä chakra on tukossa, tuo chakra on tukossa." Kaikki tietävät oman tilansa, ja he tietävät miten voivat aukaista chakrat ja puhdistaa, ja työstää ongelmat pois. Te siis puhdistatte itse itsenne. Suurin puhdistus tapahtuu silloin, kun olette kollektiivisia. Monet ihmiset käyttävät valokuvaani, “Äiti, me teemme pujaa, meditoimme, mutta silti minulla on taas sama ongelma.” Teidän pitää olla kollektiivissa, se on todella tärkeä osa Sahaja Yogaa. Koska nythän teidän ei tarvitse kiivetä Himalajalle, tai hypätä Ganges-jokeen. Teidän ei tarvitse paastota, teidän ei tarvitse toistaa 'japaaseja' (mantroja), ei mitään. Teidän tarvitsee vain olla kollektiivisia. Kollektiivi on Jumalan huomion valtameri.

Kun olette kollektiivissa, te puhdistutte. Oletetaan, että sormeni on kunnossa, mutta oletetaan, että kynsi on leikattu irti ja heitetty menemään, silloin se ei kasva. Kukaan ei laita siihen huomiotaan. Joten teidän täytyy tulla kollektiiviin. Siellä ego tulee esiin. On ihmisiä, jotka ovat suuria ja rikkaita, hyvin koulutettuja, tai poliitikkoja - tiedättehän, suuria, suuria ihmisiä. Heidän on vaikea tulla vaatimattomaan paikkaan, kuten Sahaja Yoga -keskukseen. He haluavat palatsin itseään varten, "miten muuten voisimme mennä sinne?" Se on Äidin talo. Jos oma äitinne on vaatimaton, eikä hänellä ole paljon rahaa - "Ei se haittaa, onhan se äitini talo."

Jos he eivät tule, silloin he menettävät värähtelynsä. Tämä on hyvin tavallinen heikkous, erityisesti Intiassa, ei niinkään lännessä, koska he tietävät, miten arvokkaan asian he ovat saaneet. Meillä ei ole tietoakaan miten arvokkaan asian olemme saavuttaneet, 'Atma sakshatkaramme'. Kun tulen taas seuraavana vuonna uudestaan: ”Äiti, minulla on sellainen ja tällainen ongelma. Olen meditoinut hyvin kotona.” Jos ette tule kollektiiviin, ette voi puhdistaa itseänne. Se on ainut keino Sahaja Yogassa, miten voi puhdistaa itseään ja nousta kaiken muun yläpuolelle. Kun kundaliini lävistää Agnya Chakranne, teistä tulee ajatuksettomasti tietoisia. Ajatus nousee ja laskee, toinen ajatus nousee ja laskee. Jotkut niistä tulevat menneisyydestä, toiset tulevaisuudesta, mutta emme ole nykyhetkessä. Jos sanon: ”Olkaa tässä hetkessä,” ette pysty siihen.

Siksi kundaliinin herääminen on tapahtuma, joka vetää huomionne sisäänpäin. Niin kuin sarini, se on kuin kundaliini, joka nousee ylös – katsokaa, miten se on levittynyt auki, mutta kun se nousee ylös, se vetää kaiken huomion sisäänpäin. Ja niin huomionne kääntyy sisäänpäin. Kun kundaliini lävistää päälaen, ajatusten välissä on pieni väli, jota kutsutaan "vilambaksi". - tämä, kuten kaikki ehkä tietävätkin - laajenee ja siinä on nykyhetki. Joten meidän tulee olla 'vartamaanassa' (nykyhetkessä), meidän tulee olla tässä ja nyt, silloin olemme ajatuksettomia. Niin kuin veden aallot nousevat ja laskevat, ja te kohtaatte veden. Mutta kun olette vedessä, olette peloissanne, kauhuissanne, olette peloissanne, kun teillä on ongelmia. Mutta oletetaan, että joku poimii teidät veneeseen, silloin näette kaiken ja voitte ratkoa ongelmanne. Oletetaan, että osaatte uida, silloin voitte hypätä veteen ja pelastaa monia muitakin.

Liikutte kolmella tasolla. Kasvua tapahtuu vain, kun olette ajatuksettomasti tietoisia. Tämä voidaan saavuttaa niin kollektiivissa kuin myös omassa meditaatiossa, mistä ei tarvitse maksaa. Jotkut pitävät ensimmäisen yleisöluennon ilmaiseksi, ja seuraavat kerrat ovat rahastusta. Sahaja Yoga ei ole sellaista. Sahaja Yogassa ei ole tällaista järjettömyyttä. Kyse on todellisuudesta, eikä sitä voi ostaa. Itse asiassa Jumala ei tiedä mitään pankeista, eikä rahasta. Hän ei ymmärrä rahaa ollenkaan. Hän ei ole luonut rahaa: se on teidän päänsärkynne, ei Hänen.

Tietysti, jos Minun pitää lentää jonnekin, siitä pitää myös maksaa, se on oikein. Jos pitää vuokrata sali, siitä täytyy maksaa, pitää maksaa tilasta, ei Jumalasta. Kundaliinin herättämisestä, valaistumisesta ei voi periä maksua. Ihmiset ottavat rahaa jopa 'darshanista', gurun näkemisestä - kuvitelkaa. Heille kaikki on vain rahaa, rahaa, rahaa... Miten he voivat nousta Hengen tasolle? Ja olemme niin yksinkertaisia, 'bhaktat' (opetuslapset) ovat niin yksinkertaisia. "Tarvitset viisi rupiaa, minäpä myyn sormukseni ja annan rahat sinulle. Haluat tämän, saat sen." Amerikassa oli eräs guru, jolla oli kait 48 Rolls Roycea, olen unohtanut tarkan määrän, ja hän halusi vielä yhden. Joten hän kertoi seuraajilleen: "Teidän pitää tavalla tai toisella hankkia minulle vielä yksi Rolls Royce, sitten tulen Englantiin." Joten ihmisparat elivät pelkillä perunoilla ja näkivät nälkää.

Yksi sahaja-joogi kysyi, "Mitä te oikein teette? Miksi hän haluaa Rolls Roycen? Miksi Rolls Roycet kiinnostavat häntä?" Hänelle vastattiin, "Me annamme hänelle vain metallia, kun taas hän antaa meille hengen." Voitteko kuvitella? Metalli voidaan vaihtaa Henkeen! Hänen on täytynyt laittaa heihin jotain 'bhuuttista badhaa', ja se on englanniksi 'spirit'. Englannin kieli on vaarallinen, koska 'spirit' tarkoittaa myös viinaa, 'spirit' on Atma (Henki) ja 'spirit' on bhuutti (paha henki) - en tiedä mitä 'spirittiä' he tarkoittavat! Joten, jos meidän täytyy muodostaa suhde Jumalaan, meidän täytyy ensin tulla hengeksi, ja vasta sen jälkeen tämä suhde on mahdollinen. Jokainen voi määritellä itsensä, "Olen sitä ja tätä", mutta se ei auta, siitä ei ole mitään hyötyä, koska teille on annettu ihmisen ruumis.

Ajatelkaa, mitä tämän jumalaisen Voiman on täytynyt tehdä, luodakseen teistä ihmisiä - kuinka hellästi, hienovaraisesti ja kauniisti teistä on luotu ihmisiä. Miksi olette sitten saaneet ihmisen kehon? Mihin käytämme sitä? Meidän tulee arvioida ihmiselämäämme, mitä varten elämme sitä? Onko se vain jotain vakuutuksia varten tai jotain. Vai onko sillä jokin tarkoitus, että tulemme maailman valoksi? Hengen valo leviää huomioomme, ja huomiosta tulee dynaaminen, aktiivinen, se työstää asiat, se on todella valpas ja erittäin täsmällinen. Silloin huomiomme ei koskaan kyllästy. Ihmiset eivät tiedä, mitä kyllästyminen on. Te kyllästytte, kun huomionne väsyy.

Mutta kun näiden ihmisten huomio on täynnä valoa, he eivät edes tiedä mitä kyllästyminen tarkoittaa. Toinen asia, mikä on Hengen luontainen ominaisuus, on se, että se kertoo teille totuuden, absoluuttisen totuuden, eikä mitään muuta kuin totuuden. Mitä tahansa nämä 'chaitanya lahirit' teille kertovat, kun olette kasvaneet tarpeeksi, ei ennen; kun yhteytenne on täydellinen - muuten olette vain puoliksi yhteydessä, eli ei vielä silloin - mutta kun olette kypsyneet, silloin olette 'nirvikalpan' (epäilyksetön tietoisuus) tasolla. Kun te pääsette tälle tasolle, silloin huomionne on täysin oikeassa, värähtelynne ja tietonne ovat täysin oikeassa, ja se informaatio, minkä saatte, on 100 % oikein; totuus kenestä tahansa. Jos vaikka haluamme tietää Shri Ganeshasta. Palvomme Shri Ganeshaa. Monet ihmiset tekevät pilaa Hänestä, jopa niin sanotut intellektuellit. He eivät tiedä mitä sanoa, joten he alkavat puhua Shri Ganeshasta kaikenlaista typerää, - se on syntiä. Mutta voitte kysyä, "Äiti, sijaitseeko Gauri Putra meidän Muladharamme päällä?" Tietysti, kaikki he, jotka ovat oivaltaneita, tuntevat vahvoja värähtelyjä, ja te myös.

Jos teillä on epäilyksiä, jos olette palvomassa Shri Ganeshaa, tehkää tämä kysymys. Jos palvotte Shri Vishnua, tehkää tämä kysymys. Jos palvotte Kristusta, tehkää tämä kysymys. Jos palvotte Shivaa tehkää tämä kysymys. Mikä meissä on vialla, kun ilman yhteyttä kutsumme, "Shiva, Shiva, Shiva, Shiva"? Onko Hän taskussamme? Miten voitte ... onko Hän muka joku palvelijamme? Mutta jos olette oivaltaneita, tarvitsee sanoa nimi vain kerran. Hän toimii, koska olemme Hänen valtakunnassaan. Tässä valtakunnassanne, Intian valtakunnassa, voitte kutsua ketä vain, eikä kukaan kuitenkaan tule, ei missään olosuhteissa.

Kun alatte kutsua Jumalaa ilman yhteyttä, se ei toimi. Mutta kun olette yhteydessä, niin sen lisäksi, että kyseinen jumaluus auttaa teitä, myös henkilö, joka vaivaa teitä, tulee kuntoon. Sen lisäksi kaikki mitä haluatte, tapahtuu ja toteutuu. Kaikenlaiset 'manorathat' (toiveet tai halut) täyttyvät. Kutsummeko sitä valaistumiseksi tai täyttymykseksi, saatte itse päättää. Se on oman olemuksenne täydellinen täyttymys. Kolmas Hengen ominaisuus on rakkaus. Koska se on rakkaus, se antaa teille iloa. Mutta se on 'nirvaj' - tällainen rakkaus ei halua mitään, se vain antaa. Se on hyvin rauhoittava, kaunis tunne.

Ihmisillä on stressiä. Kaikenlaisen tyhjänpäiväisen touhuilun jälkeen teillä on varmasti stressiä. Mutta kun tänne saadaan reikä, kaikki stressi lähtee pois. Stressiä ei enää ole. Emme tiedä mitä stressi on. Ihmiset eivät käy lääkärissä, eivät lääkäritkään käy lääkärissä, he tulevat Minun luokseni. En ole lääkäri, mutta silti he tulevat luokseni - yllättävää. Tämä on meta-modernia tiedettä, meta-moderni - modernin tieteen yläpuolella. Mutta tiedättekö, olemme intialaisia, ja meillä on oma perintömme. Uskomme enemmän englannin kieleen, englantilaisiin pukuihin, englantilaiseen tietoon, koska tunnemme vain englantilaisia.

Mutta he, jotka osaavat ranskaa, uskovat ranskalaisiin. Nyt on tullut aika, jolloin heidän tulisi uskoa meitä, sillä me emme usko omaan maahamme, tai kulttuuriimme, tai tietoomme. Tässä ei ole mitään uutta. Sahaja Yoga on ikiaikainen - 'Nanaka sahaja samadhi lago'. Jokainen pyhimys on puhunut samasta asiasta. Mutta teemme sitä sun tätä, kaikki yhtä ritualismia, 'karma kandis', sitä ja tätä. Se ei voi antaa teille sitä perimmäistä - ei vain voi. Kerron teille, ja se on totuus. Henki on se, mitä meidän tulee olla. Se on elämämme perimmäinen päämäärä ja tarkoitus.

Sen jälkeen kaikki muu loksahtaa paikoilleen. Ja tämä on se, mikä lukee kaikissa pyhissä kirjoituksissa, jokaisen inkarnaation kirjoittamana, kaikkialla. Ajatelkaamme nyt vain sitä, että meistä pitää tulla Henkiä, ja että meistä pitää tulla oivaltaneita sieluja, mestareita. Jumala teitä siunatkoon. Tuliko yhtään kysymyksiä? Oli muutamia hyviä kysymyksiä, joihin vastaan ennen kuin annan teille oivalluksen. Jos haluatte, voitte mennä viideksi minuutiksi ulos ja tulla sitten takaisin. Sillä aikaa käydään läpi muutamia kysymyksiä. Pitäisikö huomio keskittää meditaation aikana päälaen päälle? Teidän ei tarvitse keskittyä missään mihinkään.

Te ette tee mitään, vaan kundaliini nousee ylös. Teidän ei tarvitse tehdä sitä. Älkää taistelko huomionne kanssa. Se vain ... Hän hoitaa sen. Hän tietää tehtävänsä. Se oli ensimmäinen. Onko jumaluuksilla, kuten Shri Ganeshalla, Mahavishnulla jne. sellainen muoto kuin kirjoituksissa on kuvattu? Tietysti! Sellaisia jumaluudet ovat. Vai edustavatko ne jotakin mystistä tietoisuuden astetta liittyen keskuksiin?

Tietysti, näin on. Jumaluudet ovat siellä. Ganesha on aivan Ganeshan näköinen. Tietysti hänen värinsä voi vaihdella - se riippuu henkilöstä. Mutta Hänen mystisen tietoisuuden tasonsa on erilainen kuin Vishnun tai Shivan. Hänellä on oma työnsä. Kaikki ovat täydellisiä mestareita omassa työssään, mutta he ovat siinä muodossa, absoluuttisesti siinä muodossa, jossa tunnette heidät, aivan varmasti. Mikä siunaus meillä onkaan! Kuvitelkaa, Minun piti puhua Ganeshasta näille ihmisille, joilla oli ... He eivät edes tunteneet äännettä "G"!

Eikö olekin ihan...? He eivät tienneet siitä mitään. He ovat sisäistäneet Ganeshan. Kysykää heiltä, he kertovat teille kaikista chakroista, kaikki. Kaikki tämä tieto on maassamme, kaikki nämä kauniit jalokivet ovat täällä. Kun olemme sellaisten ihmisten keskellä, jotka eivät tunne Sahaja Yogaa, voimmeko kuvitella päässämme kunnianarvoisen Shri Matajin, pitämättä Hänen kuvaa edessämme? Tietysti voitte. Joskus kuvaani käytetään paikoissa, jossa ei pitäisi, se ei ole protokollan mukaista. Sitä tulisi käyttää paikassa, jossa olette sahaja-joogien kanssa, tai omissa kodeissanne; kuvia ei pidä käyttää joka paikassa. Tässä on vaarallinen kysymys: Vaikuttaako sekaruoka 'sadhanaan' (henkinen elämäntapa)?

Onko kasvisruoka suositeltavampaa? Jos nyt sanon jotakin, te suututte! Mutta kerron kuitenkin. Sahaja Yogassa ei pitäisi syödä itseään isompien eläinten lihaa. Jos olette kasvissyöjiä, voitte olla kasvissyöjiä. Jos syötte sekaruokaa, voitte syödä sekaruokaa. Kaikki riippuu siitä millainen persoona olette. Jos olette oikeanpuoleinen, teidän on parempi syödä kasvisruokaa. Mutta jos olette vasemmanpuoleisia, on parempi syödä enemmän proteiineja. Kysymys on siis proteiineista ja hiilihydraateista.

Syökää mitä tahansa proteiinia. Me intialaiset emme syö riittävästi proteiineja. Paitsi 'idliä' (eteläintialainen ruoka), emme mielestäni syö riittävästi proteiineja. Senkin kanssa syömme riisiä. Intialaisten pitää syödä proteiineja, olen sitä mieltä, koska meistä on tullut niin heikkoja. Siksi pelkäämme niin paljon tuloveroja, sitä veroa, tätä veroa. Lisäksi olemme niin heikkoja, koska syömme niin yksitoikkoista ruokaa. Meidän tulisi syödä ruokaa, mikä on ravitsevaa, ja erityisesti proteiineja missä tahansa muodossa. Mutta ei eläimiä, jotka ovat teitä suurempia. Jotkut syövät hevosta - en tiedä mitä kaikkea he valmistavat; varmaan norsujakin!

Jokaiselle ei voida antaa omia ohjeita Teidän tulisi syödä oman luonteenne mukaan. Niin monet ihmiset eivät tule Sahaja Yogaan, kun sanon näin, kuvitelkaa. He jäävät vaille 'Atma sakshatkaraansa' tämän takia. Miten teistä sitten tuli kasvissyöjiä? Koska äitinne oli kasvissyöjä, mitä muuta? Mistä opitte kasvissyönnin? Jos olisitte muslimeja, söisitte eläinten päitäkin! Onneksi olette syntyneet hinduyhteiskuntaan, mutta olemme menneet näissä asioissa liian pitkälle. Aamusta iltaan - ritualismia on niin paljon myös Madrasissa, että Minulle kerrottiin: "Äiti, Sahaja Yoga ei tule ikinä toimimaan Madrasissa." Kysyin: "Miksi?"

"Koska ihmiset ovat kaikkea muuta kuin sahaj. Heidän täytyy herätä aamulla kello neljä, käydä kylvyssä, mennä temppeliin ja tulla takaisin. Jos he jonain päivänä jättävät sen tekemättä, he ovat koko päivän ihan sekaisin, ajatellen koko ajan, että ovat tehneet kaikkein suurimman synnin - rutiineissa pitää pysyä." Sahaja Yogassa ei ole rutiineja. Se on elävä prosessi. Eikä elävässä prosessissa ole rutiineja. Kun kukka haluaa kukkia, se kukkii. Miksi siis tappaa itsensä tällaisilla rituaaleilla? Tämä on ongelmamme hindu-uskonnossa, sama pätee kristittyihin. Siellä kaikki kilpailevat keskenään.

Jumala on luonut maailman, jotta nauttisimme siitä. Sanon teille, jos luovutte tällaisesta, tulette tuntemaan itsenne todella rentoutuneiksi. Unohtakaa se! Enintään viisi minuuttia aamulla Sahaja Yoga -meditaatiota, ja kymmenen minuuttia illalla ennen nukkumaan menoa - ei muuta. Tätä varten meillä on Sahaja Yoga -keskus, menkää tapaamaan heitä sinne - siinä kaikki. Jumala huolehtii lopusta. Tämäkin on mukava kysymys - Mikä on lopullinen oivallus 'sadhanassa'? Miten tähän tulisi pyrkiä, kun aluksi tuntee värähtelyjä käsissä ja pään päällä? Oikein hyvä, tämä tarkoittaa, että olette tunteneet sen, herra Subramaniam, ja olen iloinen kuullessani sen. Mutta sanoisin, että teidän pitää tulla keskukseemme ja kehittää asiaa eteenpäin. Emme puhu tulevaisuudesta, puhumme nykyhetkestä.

Vähitellen yllätytte siitä miten kasvatte, miten todellakin saatte kaikki voimat itsellenne. Ymmärrätte sen itse ja tulette yllättymään. Todellakin, yllätytte. Tapasin joitakin ihmisiä vuoden jälkeen - Minulla on todella hyvä muisti, mutten tunnistanut heitä. Tällä herralla, hänellä on jokin henkilökohtainen ongelma, miesparalla. Hän meni Hatha Yogaan Navoliin, ja nyt hänellä on ongelmia. Hatha Yoga on yksi näistä kummallisuuksista. Jos luette Patanjalin, tiedätte, että kyse on Ashtanga Yogasta. Näillä harjoituksilla on vain hyvin vähän merkitystä. Kuka tahansa voi opettaa teille Hatha Yogaa.

Mutta jos opettaja ei ole oivaltanut sielu, hänellä ei ole oikeutta opettaa teille yhtään mitään. Olen puhunut tänään 'nirvichar samadhista' (ajatuksettomuus) ja 'nirvikalpasta' (epäilyksetön tietoisuus) - kaikki on siellä kirjoitettuna, hän kutsuu tätä kaikkialla olevaa Voimaa 'ritambara prAgnyaksi'. Joku opettaa teille: "Ha, tha", siinä kaikki. Ihmiset juoksevat ja hyppivät kuin hullut. Teistä tulee oikeanpuoleisia ja saatte sydänkohtauksia. Nyt tällä herralla on ongelma. Mutta vakuutan teille, että parannutte. Alatte harjoittaa Sahaja Yogaa, joka on hyvin yksinkertaista, se antaa teille tasapainon ja tulette kuntoon. Ensin Hatha Yogaa, sitten Gayatri Mantraa - teistä tulee entistä enemmän oikeanpuoleisia. Oppikaa se mitä tarvitsette.

Henkilön, joka on oikeanpuoleinen, pitää harjoittaa enemmän 'bhaktia' (antaumusta). Vasemmanpuoleiset voivat tehdä tätä. Teidän pitää laittaa itsenne tasapainoon. Tulette saamaan siitä suurta iloa. Jos kohtaatte hatha-joogin, on parempi pitää hänet turvallisella etäisyydellä. Luoja tietää milloin hän läimäyttää teitä - kuten Duruwasha, he ovat vaarallisia ihmisiä. He eivät tiedä mitä rakkaus on, he eivät tiedä kuka on Äiti. Kukaan ei puhu rakkaudesta. Onko itsetietoisuus edellytys sille, että voi edetä kundaliinishaktin oivaltamiseen? Ei.

Itseoivalluksen jälkeen teistä tulee tietoisia itsestänne. Mitään muuta ei tarvita. Esimerkiksi, nykyään ihmiset kertovat teille, "Olette tehneet tämän synnin. Maksakaa nyt minulle, niin kaikki syntinne katoavat." Ilmoittakaa hänestä poliisille. Minulle kukaan ei ole syntinen. Olette lapsiani. Kukaan ei ole syntinen. Te ette ole tehneet yhtään syntiä, ettekä mitään väärää. Te erehdyitte jossakin ja jouduitte pimeyteen.

Tai olitte korkeintaan tietämättömiä. Mutten halua kutsua yhtäkään ihmistä syntiseksi, paitsi jos he ovat 'rakshasoja' (paholaisia). Tietysti 'rakshasoja' on olemassa, heidät on jo merkitty, teidän ei tarvitse edes sanoa sitä, he tiedetään jo. Joten teidän pitää tulla tietoisiksi itsestänne. Emme ole tietoisia itsestämme. Pyrkimällä emme pysty siihen. Kun sanomme, "Minun täytyy olla tietoinen itsestäni. Nyt minun pitää olla itsetietoinen, minun pitää kääntyä sisäänpäin", Mitä käytämme? Egoamme. Se on tapahtuma.

Kun saavutatte sen tason, sen tason - mikä ei ole ihmisen taso, vaan joogin taso - silloin teillä on tietoisuus itsestänne, ja kunnioitatte itseänne. Teillä on omanarvontuntonne. Mutta te ette pöyhkeile, teistä ei tule halpamaisia. Hän kirjoittaa: "Äiti, olen jokin aika sitten aloittanut sahaj-meditoinnin, ja tunnen oloni todella raikkaaksi ja kauniiksi koko ajan. Mutta, Äiti, nöyrimmästi, sanotte että energia on meidän omamme. En ole koskaan aikaisemmin tuntenut tätä energiaa. Äiti, voisitteko ystävällisesti kertoa meille, olemmeko päässeet uudelleen yhteyteen Jumalan tai energialähteen kanssa, ja onko se syy, minkä takia tunnemme olomme niin energisiksi kokonaisvaltaisesti?" Tietysti tunnette, koska olette saaneet uudelleen yhteyden, ei epäilystäkään. Mutta ette tunne tätä energiaa, koska olette varmasti erittäin hyvä ihminen. Jos jossakin on tukos, vain silloin tunnette pienen ongelman olemassaolon.

Niin kuin lentokoneen pehmeä lasku, ette tunne sitä. Jos saatte pehmeän laskun Sahaja Yogaan, se tarkoittaa että olette mukava persoona, hyvä ja oikeudenmukainen ihminen. Laskeudutte pehmeästi, eikä teissä ole esteitä. Teissä ei ole epätasapainotiloja, olette keskellä, ei ongelmia. Mutta jos teillä on ongelmia, silloin kundaliini nousee hiukan ja laskee taas. Ja siksi ette tunne sitä. He, joilla on ongelmia, tuntevat joskus pientä kipua siellä täällä. Mutta jos kundaliini nousee ylös, tietäkää, että olette oikeamielinen, hyvä ihminen. Annetaanko termi "Jumala" vastauksena kaikkiin selittämättömiin kysymyksiin, kuten selityksenä 'manalle' (mieli)? Ei, ei, ei.

Sahaja Yogassa kaikki selitetään, ja todistetaan olevan 'Pramanaa'. Onko kukaan nähnyt, kuullut, tuntenut tai oivaltanut suurinta säätäjäänsä, mestariaan, omistajaansa, päätöksentekijäänsä? Tietysti! Niin monet heistä, ettekö tiedä? Heitä on hyvin paljon. Elääkö perimmäinen auktoriteetti ihmisen ulkopuolella, vai löytyykö se jokaisen ihmisen sisältä? Hänen heijastuksensa on jokaisessa ihmisessä, mutta heijastus ei voi olla objekti. Mutta heijastus voi olla yhdenvertainen objektin kanssa, riippuen heijastimesta. Jos joku on oivaltanut perimmäisen totuuden, niin miksi hän kuolee? Nämä ovat suuria kysymyksiä.

Luulen, että herra, joka kysyy tätä Minulta, voisi ensin ottaa vastaan itseoivalluksensa. Hän on melko hämmentynyt kaikesta. Nyt hän kysyy: "Mikä on Jumala? Mikä on kuolema?" Keitä me olemme? Ottakaa ensin selvää: Kuka kysyy tällaista? .... Kysyjä on Sahaja Yoga -keskuksesta? Herran tähden! Onpa mielenkiintoista, hän on keskuksestamme ja kyselee tällaisia. Se tarkoittaa, että hän ajattelee aivan liikaa.

Onko väärin sanoa, että Jumala on hyvän puolella? Hän on lukenut aivan liikaa, se on ongelma. Ensiksi sinun pitää tuntea todellisuus, lapseni, sitten kaikki nämä kysymykset häviävät - 'nirvikalpa'. Nyt hän puhuu ideaalisesta hyvyydestä, jne. "On varmasti totta, että ihminen elää vain kerran ..." Se ei ole totta. Kuka niin sanoi? Hän ei elä vain kerran. Mutta jos uskotte siihen, en voi auttaa, mutta se ei pidä paikkaansa. Olemalla hyvä ja oikeudenmukainen, se ei ole etsintänne päämäärä. Dharma on tasapaino, se antaa teille tasapainon.

Mutta mitä varten tarvitsette tasapainon ja dharman? Meidän pitää esittää tämä kysymys. Miksi meidän pitäisi olla dharmisia; miksemme olisi epädharmisia? Miksemme kysyisi tätä kysymystä? Se on loogista. Miksi pitää tehdä kaikkea dharmista? Koska teidän pitää nousta. Jos lentokone ei ole tasapainossa, miten se voi nousta? Mutta jos se on saatu tasapainoon, eikä koskaan nouse, niin minkä takia rakentaa lentokone? Teidän pitää olla 'dharmateet'.

Teidän pitää päästä dharman yläpuolella, teidän täytyy päästä gunien (kanavien) yläpuolelle - 'gunateet' - nousette yläpuolelle, silloin dharmasta tulee osa teitä. Teidän ei tarvitse kertoa itsellenne, "Älä tee sitä ..." Ei, ette vain tee niin, yritittepä miten vain. Kerron teille oman esimerkkini. Tiedätte, että Minulla on kaksoiselämä. Mieheni on - kuka hän on, ehkä tiedättekin - hän on todella iso johtaja jossakin, ja olen elänyt kaiken sen turhuuden kanssa koko elämäni. Kun hän meni Englantiin, häneltä kysyttiin, "Miksi ette lähde tanssimaan kanssamme?" Hän sanoi, "Koska vaimoni ei tanssi, en minäkään halua tanssia." Hän syyttää kaikesta Minua, mikä on todella hyvä keino vältellä asioita! Joten he sanoivat, "Ei, ei, tuokaa Hänet Lontooseen, Hän tulee pitämään siitä. Jos tuotte Hänet Lontooseen, Hän alkaa tanssia."

Hän vastasi, "Vaikka veisitte kuuhun, niin ei tanssi!" Näin se on. Kun dharma on sisäistä, ette vain tee asioita. Ei siksi, että teillä olisi ehdollistumia, tai jotain - se on sahaj. Sahaja - ette vain tee sitä. "Ei, en tee sellaista." Ette koskaan tee vääriä asioita, koska ette vain tee niin. Joten tämän tulee nousta dharman yläpuolelle, tarkoittaen, että dharma on osa sitä. 'Gunateet' tarkoittaa, että olette gunien yläpuolella. Ette ole oikean- tai vasemmanpuoleinen tai keskikanavainen, vaan olette kanavien yläpuolella.

Mitä ne ovat; oikea, vasen, keski, mitä ne ovat, miksi roikkua kiinni niissä? On parempi olla niiden yläpuolella. Näin teille tapahtuu. "Vain siellä on oikeamielisiä ihmisiä": monet oikeamieliset tulivat ja menivät, heillä ei ollut mitään vaikutusta ihmisiin. Se mitä tarvitsette, on vapautuminen, nouseminen; se meidän tulee saavuttaa. "Vain hyvät" - niin sanotut hyvät - te ette voi vakiinnuttaa hyvää, uskokaa Minua. Kukaan ei halua seurata hyvää ihmistä. Punessa sanotaan: "Kaikki syövät rahaa, eivät ruokaa." Sanoin, "Todellako?" Kerroin miehelleni, "Kaikki syövät rahaa" - hän oli Lontoossa.

Hän sanoi, "Kerro heille: 'Mieheni ei ole ikinä ottanut lahjuksia'. Joten kerroin heille, "Mieheni ei ole ikinä ottanut lahjuksia." He sanoivat, "Miksei? Kuka sanoi, että ei pidä ottaa?" Eli asia on niin, että normaalisti kukaan ei seuraa ihmistä, joka on hyvä ja oikeudenmukainen, ei kukaan. Mutta sellaisia ihmisiä seurataan, jotka ovat hiukan niin ja näin. Syy on tämä, olemme tulossa eläimen tasolta - sinne on helppo mennä takaisin. Mutta heti kun olette oivaltaneet, silloin se on vaikeaa; eli kun kukasta tulee kerran hedelmä, siitä ei voi tulla enää kukkaa - niin yksinkertaista se on. Olette tulleet tänne, se on todella hienoa, sitten saatte itseoivalluksenne, ja sitten puhun teille. Sen jälkeen sanotte itse itsellenne - katsokaa nyt näitä ihmisiä, jotka laulavat täällä, jotkut heistä olivat pahoja huumeiden käyttäjiä!

He eivät pystyneet edes näkemään Minua. He sanoivat, "Näimme valon tulevan Sinusta, emme nähneet Sinua", he olivat kuin koomassa. Kaikki muuttui yhdessä yössä - alkoholistit muuttuivat yhdessä yössä. En käskenyt heitä lopettamaan. En koskaan käske, "Älkää juoko, älkää ..." En koskaan tee niin. Päästäkää Henkenne valo sisäänne ja olette heti siellä. Minun ei tarvitse sanoa teille mitään, luovutte itse kaikista huonoista tavoistanne. Ymmärrättekö mitä tarkoitan? Kun valo tulee sisään, pimeyden täytyy paeta. Joten oikeanlainen elämäntapa ei riitä.

Teidän pitää nousta sen yläpuolelle. Joku on kirjoittanut ystävästään, jolla on ongelma, joka on kaatunut, jolle sattui onnettomuus. Hänen pitäisi pyytää apua sahaja-joogeilta. Nykyään en paranna ihmisiä, siihen ei ole tarvetta; Teen kaikkea muuta turhaa. Sahaja-joogit hoitavat parantamisen nykyään. On paljon muita asioita, joista Minun pitää huolehtia. Voitte soittaa kenelle vain, he ovat avuliaita ja tulevat auttamaan. Ooh, tässä on hyvä kysymys - Voiko Sahaja Yogalla parantaa kärsimyksen ja köyhyyden? Voimmeko päästä eroon köyhyydestä? Pääsemme, totta kai - jos ensiksi lopetatte paastoamisen.

Haluatte paastota? "Hyvä on", Jumala sanoo, "Hyvä on, paastotkaa. Ette saa ruokaa." Selvä! Toiveenne toteutetaan. Haluatteko tulla 'sanyaseiksi' (askeetikko)? Haluatteko käyttää resuisia vaatteita? Hyvä on, olkaa köyhyydessä. Köyhyyttähän te pyysitte. Sitten haluatte kärsimyksiä?

"Meidän täytyy kärsiä." On niin paljon kaikenlaista hulluutta, kuten: "ihmisen pitää kärsiä". Mikäs siinä! "Minä kärsin" - hyvä, jos haluatte sitä, pitäkää hyvänänne. Jos pyydätte vaurautta, tulette saamaan sitä, kundaliinin ylösnousun jälkeen. Näette tuon keskuksen tuolla, sitä kutsutaan Nabhi chakraksi, ja siellä istuu Lakshmi Narayana. Kun Lakshmi Narayana on heränneenä teissä, kuinka voisitte olla köyhiä? Mutta rahallakin on omat ongelmansa. Saatte vaurautta, mikä tekee teidät tyytyväiseksi. Mutta älkää pyytäkö köyhyyttä.

Teistä puhumattakaan, nyt länsimaalaisetkin haluavat köyhyyttä. He pitävät yllään housuja, joissa on reikiä. He pitävät yllään rikkinäisiä housuja - Englannissa, kuvitelkaa niin kylmä maa, ja siellä pidetään reikäisiä housuja, he saavat suonikohjuja. Ja siellä on niin monia järjettömiä kärsimyksiä, niin monia. (Niin pitkä kirje - sinun pitää kirjoittaa lyhyesti.) Tällaista tapahtuu, ja siksi ihmiset pyytävät sitä. Nyt Amerikassa on lama, Englannissa on lama, Espanjassa on lama, ja se hiipii kohti Ranskaa - olkaa hyvät. Jos haluatte köyhyyttä, niin sitä saatte. 'Lakshmi chit' (Lakshmin huomio) taitaa siirtyä tänne. Hallintoomme on vihdoin tulossa jotain järkeä, ja olen varma, että kaikki tulee paremmaksi - toivottavasti.

Omaksukaa Sahaja Yoga ja tulette yllättymään. Esimerkiksi, Englannissa on todella paljon työttömyyttä, mutta kukaan sahaja-joogi ei ole työtön, ei yksikään. Ainakin tätä nuorta miestä seuraamalla ... hän johdattaa teidät Sahaja Yogaan. Äiti, antaako Sahaja Yoga meille vain iloa ja terveyttä, vai onko se jotakin vielä enemmän? Se on kaikkea - kokonaisuus. Mitä haluatte? Pyytäkää sitä, toivokaa sitä - mitä tahansa. Hän sanoo, ettei hänelle ole selitetty asioita. Katsokaahan, kohta aion antaa teille oivalluksen, ja tulette huomaamaan miten keskukset avautuvat. Mutta myöhemmin, jos menette keskukseemme, saatte tietää kaiken, ja yhdessä vuodessa teistä kaikista tulee mestareita.

Mutta antakaa hieman aikaa itsellenne, se on tärkeää. Ihmiset ovat nykyään todella kiireisiä. No, mitä te teette? Eräät naiset kertoivat kokoontuvansa leikkimään seuraleikkejä! Täällä Madrasissa on vain vähän naisia, kaikki naiset istuvat varmaan temppelissä, ajamassa päitään paljaaksi. Korkeasti koulutetut naisetkin tekevät niin. Miksi päät pitää ajella paljaiksi? Jumalalla on paljon hiuksia - teidän ei tarvitse leikata niitä Hänen takiaan. Kaikenlaista typeryyttä! Naisilla voi olla paljon enemmän 'shakti shalia' (voimaa) kuin miehillä, mutta nämä intialaisten naisten ehdollistumat - Luoja paratkoon.

Hyvä on. Siis nyt olemme ... Hän sanoo, "Olen harjoittanut 'pranayama-joogaa' neljän vuoden ajan. Minulla ei ole opettajaa ..." Todella vaarallista. Olipa teillä opettaja tai ei, 'pranayama' on todella vaarallista. Ha! Jos teillä on ongelma keuhkoissanne, tai jokin muu tietty syy .... Katsokaas, kaikki 'vyayamat' (harjoitteet), on annettu tiettyä tarkoitusta varten, tietyille chakroille. Kun kundaliini nousee, ja oletetaan, että se pysähtyy vatsaanne, Nabhiin, ja teette 'pranayamaa', mitä hyötyä siitä on? Teidän pitää tietää, mihin paikkaan kundaliini on mennyt. Esimerkiksi, tänään tulin autolla. Pysähdyimme yhdessä paikassa, sitten toisessa.

Vasta auton liikkuessa tiedän mihin se pysähtyy. En voi tietää sitä etukäteen? Samalla tavalla, ensin kundaliini nousee - käyttäkää aivojanne! - sitten se pysähtyy johonkin kohtaan, ja silloin teidän pitää tietää millä 'vyayamalla' saatte sen kuntoon. Se on hyvin tieteellistä. Käytämme lääkkeitä, mutta emme ota kaikkia lääkkeitä lääkelaatikosta, aamusta iltaan. Siksi ihmiset kertovat saavansa ongelmia - niitä tulee. Niitä tulee, hyvin pian. Se on todella vaarallista. Katsos, me emme ole pelkästään fyysisiä olentoja.

Emme elä vain 'pranalla' (elämän voima) - se on totta. Olen nähnyt ihmisiä, jotka harjoittavat 'pranayamaa', jos he ovat naimisissa - onneksi sinä ole - he eroavat vaimoistaan, koska rakkaus puuttuu. He ovat kuivia ihmisiä, todella kuivettuneita; heidän elämässään ei ole runoutta. Sinun pitää ruveta lukemaan runoja! Tässä kysytään - "Voisitteko kertoa, mitä on oikeanpuoleisuus ja vasemmanpuoleisuus?" Aihe on melko laaja, mutta jos tulette Sahaja Yogaan, teille kerrotaan. Oikeanpuoleisuus on fyysistä ja [emotionaalista] energiaa, sitä käytetään fyysiseen ja - anteeksi: fyysiseen ja mentaaliin - työhön. Emotionaalinen energia on vasemmanpuoleista. Esimerkiksi, hän tekee 'pranayamaa'. Jos hän tekee sitä, hänestä tulee oikeanpuoleinen - jos tekee vain sitä.

Kun kundaliini on heräämisprosessissaan, tuleeko silloin pelkoja? Ei, ei tule. Hän on äitinne. Hän hoitaa kaikki ongelmanne. Kun synnyitte, äitinne otti kantaakseen kaikki ongelmat, kaikki synnytyskivut. Hän ei vaivannut teitä, eihän? Äiti-parka kärsi puolestanne. Ja kun olette syntyneet, hän unohtaa kaiken. "Lapseni on nyt syntynyt. Kaikki muu on unohdettu."

Sellainen kundaliini on. Miksi teidän pitäisi pelätä? Jotkut ihmiset kertovat teille, että kundaliinin herättäminen on vaarallista, koska he eivät tiedä siitä mitään. He eivät halua teidän saavan oivallustanne. Se mitä tässä sanotaan on totta, että ...: "Paha on ollut olemassa ikiajoista lähtien, riippumatta useista inkarnaatioista ja pyhimyksistä." Se on totta, mutta siihen on olemassa ratkaisu. Miksi emme siis etsisi ratkaisua, jolla pääsisimme eroon pahasta? Kun teistä tulee oivaltaneita sieluja, paha juoksee karkuun - ette te. On tullut aika kaiken pahan juosta karkuun, tulla tuhotuksi, paljastetuksi, lopetetuksi. Juuri te voitte tehdä sen. Kaikki ottaa oman aikansa, niin kuin puun kasvukin.

Nämä kuusi chakraa rakentuivat hyvin hitaasti. Nyt on kysymys seitsemännestä chakrasta, Sahasrarasta, jota työstetään nyt Sahaja Yogassa. Kuvasta tulee näin kokonainen. Paha ei voi tuhota sahaja-joogia, he tietävät sen hyvin. Pahat voimat tietävät itsekin, etteivät pysty siihen. Jos ne näkevät sahaja-joogin, ne juoksevat pakoon. Joten älkää olko huolissanne. Uskon, että olen vastannut kaikkiin kysymyksiinne, suurimpaan osaan niistä. Mutta vielä on eräs asia. Olen tehnyt tätä viimeiset (kuinka monta vuotta?)

- kaksikymmentäyksi vuotta, vastannut kysymyksiin. Olen jo melko taitava, osaan vastata kaikkiin kysymyksiin, se on totta. Mutta se ei takaa ylösnousemustanne, Minun täytyy sanoa se. Se on mielen akrobatiaa. Joten vaikka olenkin vastannut kysymyksiinne, se ei tarkoita, että nostan kundaliininnekin, tai kundaliini nousee. Se on aivan eri asia. Mutten halua mielenne yhtäkkiä hyppäävän esiin sanoen, että tämä kysymys jäi esittämättä, ja olisitte siksi stressaantunut. Siksi vastaan kysymyksiinne. Muuten sillä ei ole mitään väliä vastaanko, vai enkö vastaa. Kyse on jostakin aivan muusta, eri asiasta.

Olemme nyt kaikki valmistautuneita oivallukseemme. He, jotka saivat oivalluksen eilen, saavat nyt vahvistusta. Kuten olen sanonut, he, jotka eivät halua saada tätä, en voi pakottaa sitä heille - en voi. Kaikkien länsimaisten sahaja-joogien pitää nyt mennä ulos - näin tällä kertaa, pahoitteluni. Tiedän, että haluaisitte jäädä meditoimaan, mutta saatte siihen mahdollisuuden useammin kuin muut; koska aika on rajallinen. Teidän täytyy pakata tavaranne. Sopiiko? Katsokaa nyt heitä, he laulavat sanskritiksi koko "Ai Giri Nandinin" ja he laulavat todella hyvin. Ajatelkaa heitä - voitteko kuvitella, nämä ihmiset, miten he oppivat? He ovat saksalaisia, voitteko kuvitella?

He eivät kutsu itseään saksalaisiksi, ei. Miten he pystyivät siihen? Englantilaiset eivät oppineet sanaakaan hindiä, vaikka asuivat täällä kolmesataa vuotta. En tiedä mitä he tekivät. Jos opettaa heitä sanomaan: 'darwaza band kar' (sulkekaa ovi) täytyy sanoa, "There was a banker." Katsokaa heitä! Tämä on kaikki Atmaa (Henkeä)! Kuinka he kunnioittavat musiikkianne, ja kuinka he arvostavat 'kuchipudi'-tanssianne. Se on ihmeellistä - paljon enemmän mihin te pystytte. Sillä musiikkimme tulee Omkarasta.

Se tullaan todistamaan, 'Brahman'. Meidän tulisi olla ylpeitä, että olemme intialaisia. Kulttuurimme on kaikkein korkein kulttuuri maailmassa. Meidän täytyy kunnioittaa kulttuuriamme ja säilyttää se. Kysykää heiltä, he näyttävät, he kertovat teille, mitä ovat löytäneet Sahaja Yogassa. [Kysymys yleisöstä 'mokshasta'.] Tämähän on 'moksha' (vapautuminen)! Totta kai! Tämä juuri on 'moksha'. "Moksha" tarkoittaa sitä, kun nousette fyysisen, mentaalisen ja emotionaalisen olemuksenne yläpuolelle; Ette enää samaistu niihin.

Sitä on 'moksha'. Ja tämän kiintymättömyyden kautta kaikki teidän fyysiset, mentaaliset ja emotionaaliset ongelmanne ratkeavat. Teistä tulee 'tattwa' (sisin olemus), 'Tattwamasi', teistä tulee 'tattwa'. 'Aham Brahmasmi'- teistä tulee Brahma. Se on kaikkialla - se on Brahma. Mutta vaikka muututtekin, ette silti usko, sanon sen vielä kerran. Tarkoitan, en tiedä mitä tapahtuu, kun he eivät usko siihen, että he ovat jo muuttuneet. Hyvä. Yksinkertaisinta on ymmärtää, että se on elävä prosessi. Sitä ei voi pakottaa, se toimii itsestään.

Mutta teillä kaikilla on perusoikeus saada itseoivallus - teillä kaikilla on. Mitä tahansa rotua olettekin, mistä tahansa uskontokunnasta, mistä tahansa maasta - te olette ihminen, ja teillä kaikilla on tämä oikeus. Pyytäisin teitä kaikkia ottamaan kengät pois jalasta ja laittamaan jalat Äiti Maata vasten, sillä Hän imee itseensä kaikki ongelmamme. Molemmat jalat... olkaa hyvä ja ottakaa pois kengät, sandaalit. Ota ne pois, ole hyvä. Kieli - hän ei ymmärrä puhettani, niinkö? Molemmat jalat Äiti Maahan, irti toisistaan. Olkaa hyvä, älkää lähtekö ulos meditaation aikana. Teidän täytyy varmaan lähteä. Olkaa hyvä, on parempi että menette.

Matkustatteko lentokoneella? .... Selvä. Olette sahaja-joogeja, voitte tehdä mitä haluatte. Juna kyllä odottaa teitä! He eivät halua menettää hetkeäkään. He ymmärtävät jokaisen hetken tärkeyden, voitteko kuvitella. Teidän pitää olla vilpittömiä itseänne kohtaan. Nyt teidän pitää laittaa molemmat jalat erilleen toisistaan, ja suhtautukaa itseenne lempeästi - 'prasanna bhave' (lempeä olotila), 'prasanna chitt' (lempeä huomio). Älkää olko vihaisia itseänne tai ketään muuta kohtaan, olkaa vain 'prasanna' (lempeä). Miten hieno sana meillä onkaan sanskritissa, 'prasanna'.

Laittakaa molemmat jalat erilleen toisistaan näin, ja suhtautukaa lempeästi itseänne kohtaan, lämpimästi. Ensiksi kerromme mitä chakroja tullaan koskettamaan, ja kuinka voitte itse nostaa kundaliininne. Sen jälkeen teidän ei tarvitse huolehtia mistään, koska kaikki on hyvin yksinkertaista. Hän näyttää miten nostatte oman kundaliininne. Jos teillä on jotain kiristävää..., voitte löysätä niitä hieman. Laittakaa vasen kätenne Minua kohti näin... Hyvä. Vasen käsi näin Minua kohti. Se ottaa vastaan energiaa, ja se myös ilmentää puhdasta haluanne, koska vasen kanava edustaa halun voimaa ja oikea kanava toiminnan voimaa. Joten laittakaa vasen käsi Minua kohti näin osoittamaan halunne saada itseoivallus. Laittakaa oikea käsi sydämen päälle.

Kuten sanoin, Kaikkivaltias Jumala on heijastuneena sydämessä, Henkenä. Jos teistä tulee Henki, teistä tulee oma mestarinne. Viekää sitten käsi alas - työskentelemme vain vasemmalla puolella - vatsan yläosaan, vasemmalla puolella. Painakaa sitä. Tämä on opettajuutenne keskus. Onko nyt hyvin? Kuuletteko Minua nyt? Jos olette Henki, teistä tulee oma opettajanne. Laitatte siis oikean kätenne vatsan yläosaan vasemmalle puolelle kehoa. Tässä on oman opettajuutenne keskus.

Kuka pitää meteliä? Kuuletteko Minua? Eikö? Nyt ääni on aika kovalla. Ettekö kuule Minua? Hyvä, kiitos. Viekää nyt käsi vatsan alaosaan, vasemmalla puolella. Tämä on puhtaan tiedon keskus. Se toimii hermoissanne, keskushermostossanne ja ilmenee Swadishthana chakrana. Nostakaa sitten oikea käsi takaisin vatsan yläosaan, vasemmalla puolella.

Nostakaa sitten käsi taas sydämen päälle. Sen jälkeen nostakaa käsi kaulan ja hartian taitekohtaan, ja kääntäkää päätä oikealle. Tämä keskus tukkeutuu, kun tunnette syyllisyyttä, ja teille saattaa kehittyä jokin vakava sairaus kuten nikamatulehdus tai angiina. Laittakaa sitten käsi otsalle ja taivuttakaa päätä alas. Tässä teidän pitää antaa anteeksi kaikille miettimättä kenelle pitää antaa anteeksi. Viekää sitten käsi takaraivolle; tässä on Agnya, etu- ja taka-Agnya - ehkä tiedätte, optinen aivolohko. Puristakaa sitä molemmilta puolilta. Tämä keskus tukkeutuu, jos tunnette syyllisyyttä. Pyytäkää yksinkertaisesti anteeksiantoa Jumalaiselta Voimalta. Taivuttakaa päätä taaksepäin.

Sitten, ojentakaa kämmen aivan suoraksi, ja laittakaa kämmenen keskiosa fontanelliluun, eli aukileen alueen päälle, mikä oli pehmeä silloin, kun olitte pieniä lapsia. Taivuttakaa päätä niin paljon kuin mahdollista. Painakaa voimakkaasti ja ojentakaa sormet suoriksi, painakaa ja pyörittäkää päänahkaa hitaasti seitsemän kertaa myötäpäivään. Eli, näin meidän pitää tehdä. Aivan alkuun on kolme ehtoa. Ensimmäinen on se, että kaikkien pitää tuntea olonsa luottavaiseksi, että tulette saamaan itseoivalluksenne - että tulette saamaan itseoivalluksenne - (Kuuletteko Minua nyt?) - täysin luottavaiseksi. Toiseksi - (voisitteko korjata tätä?) - toinen ehto on, että ette saa tuntea itseänne syylliseksi yhtään mihinkään. Me intialaiset emme tunne niin paljon syyllisyyttä kuin länsimaalaiset.

On hyvä olla tuntematta syyllisyyttä. Älkää kuunnelko ketään, joka sanoo teille, että tämä on väärin, olette tällainen tai tuollainen - ei mitään sellaista. Kenelläkään ei ole oikeutta tuomita teitä. Joten älkää tunteko syyllisyyttä, se on erittäin tärkeää. Kolmas edellytys on se, että teidän pitää antaa kaikille anteeksi. Monet sanovat, että se on vaikeaa, mikä ei pidä paikkaansa. Kuten kerroin eilen, annattepa anteeksi tai ette, te ette tee yhtään mitään. Jos emme anna anteeksi, aiheutamme ongelmia vain itsellemme. Joten ajattelematta sen kummemmin kenelle pitää antaa anteeksi, tai muistelematta ketään erityisesti, koettakaa sanoa yleisesti, "Annan kaikille anteeksi." Tunnette olonne paljon kevyemmäksi vain sanomalla niin.

Se on myytti, ja elätte myytissä. Kuuletteko Minua nyt? Kuulette. Entä sillä puolella, kuuletteko? Entä siellä takana, kuuletteko? Nyt teidän pitää sulkea silmänne. Voitte ottaa myös silmälasinne pois, koska teidän ei tarvitse avata silmiänne, ennen kuin sanon. Olkaa hyvä, ottakaa silmälasinne pois. Jos kaulassanne tai vyötäröllänne on jotain kiristävää, niin olkaa hyvä ja ... Jos teillä on jotain - (Mikä on vialla?) jos teillä on mitä tahansa - (Minun täytyy nyt vain jatkaa eteenpäin) - kaulassanne tai vyötäröllänne, jos jokin kiristää tai painaa, voitte ... Jos teillä on kaulassanne 'tawi' (amuletti), ottakaa se pois, sitä ei ole hyvä pitää.

Tai jonkin gurun antama 'mala' (rukousnauha), olkaa hyvä, ottakaa se pois; sillä ette ole tulleet tänne alistuaksenne kenenkään orjaksi, vaan tullaksenne absoluuttisen vapaaksi. Nyt suljemme jokainen silmämme. Olkaa hyvä, sulkekaa silmänne. Laittakaa molemmat jalat Äiti Maata vasten, älkää unohtako sitä, molemmat jalat. Sulkekaa silmänne, älkääkä avatko niitä. Laittakaa vasen käsi syliin Minua kohti ja oikea käsi sydämelle, oikea käsi sydämelle. Vasen käsi avoimena Minua kohti, avoimena, pitäkää se avoimena Minua kohti. (Voit laittaa sen ....) Henki sijaitsee sydämessä. Kysykää Minulta kolme kertaa, "Äiti, olenko minä Henki?" Se on hyvin perustavanlaatuinen kysymys.

Täysin arkailematta kysykää kysymys kolme kertaa sydämessänne, "Äiti, olenko minä Henki?" Se on fakta: te olette Henki. Se on totuus teistä. Viekää oikea kätenne sitten vatsan yläosaan. Teidän pitää olla 'Prasanna Chitta'...Teidän ei tarvitse olla liian vakavia. Ei tämä ole mitään niin vakavaa. On ymmärrettävä, että teidän pitää olla 'prasanna chitta'. Unohtakaa menneisyytenne. Tässä teidän pitää kysyä seuraava kysymys kolme kertaa, "Äiti, olenko minä oma opettajani?" Kysykää tämä kysymys kolme kertaa.

"Olenko oma guruni?" Tämä keskus on 'satgurujen', todellisten mestarien luoma, jotta voisitte vakiinnuttaa itsenne. Viekää sitten kätenne vatsan alaosaan vasemmalla puolella kehoa. En voi pakottaa puhdasta tietoa teille. Kaikki muu on 'avidyaa' (epätotuus), tämä on 'vidyaa' (totuus). 'Vidyan' kautta tulee 'vida', tieto. Teidän täytyy pyytää kuusi kertaa, "Äiti, ole hyvä, ja anna minulle puhdas tieto?" Kun pyydätte puhdasta tietoa, kundaliininne alkaa nousta. Nyt meidän pitää ravita ylempiä keskuksia itseluottamuksellamme. Nostakaa oikea käsi vatsan ylempään osaan vasemmalla puolella.

Tässä teidän pitää sanoa kymmenen kertaa täydellä luottamuksella, "Äiti, minä olen oma opettajani." Olkaa hyvä ja sanokaa se täydellä varmuudella. Älkää epäilkö itseänne, te olette omia opettajianne. Laittakaa vasen käsi Minua kohti, Minua kohti. Monen vasen käsi ei ole Minua kohti. Olen jo kertonut teille, että totuus teistä on se, että ette ole tämä keho, mieli, tunteet, ehdollistumat, ego, vaan olette puhdas Henki. Nostaa oikea käsi sydämellenne, ja tässä, täydellä varmuudella teidän täytyy sanoa, "Äiti, minä olen puhdas Henki. Äiti olen 'shuddha Atma'." Sanokaa se täydellä luottamuksella. Nostakaa kättä hieman ylemmäs, se ei saa olla kovin alhaalla, nostakaa ylemmäs, ikään kuin nostaisitte sydäntänne.

Nostakaa. Tämä kaikkialla oleva Voima on rakkauden voima, se on tiedon valtameri, autuuden ja myötätunnon valtameri. Mutta ennen kaikkea, se on anteeksiannon valtameri, ja mitä tahansa olette mielestänne tehneet väärin, sen voi antaa sulaa tähän suureen valtamereen. Nostakaa nyt oikea käsi kaulan ja hartian taitekohtaan, ja painakaa vielä taaksepäin. Tässä teidän tulee sanoa kuusitoista kertaa, "Äiti, minä en ole syyllinen." Toistakaa se kuusitoista kertaa, olkaa hyvä. "Äiti, olen 'nirdosh' (tahraton). Olen täysin 'nirdosh'." Olen jo kertonut teille, että annattepa anteeksi tai ette, ette tee mitään; se on myytti. Mutta kun ette anna anteeksi, aiheutatte harmia itsellenne ja piinaatte itseänne, kun taas se henkilö, joka on piinannut teitä, voi aivan hyvin.

Nostakaa nyt oikea käsi poikittain otsalle ja taivuttakaa päätä alas. Taivuttakaa pää aivan alas, ja tässä teidän täytyy sanoa sydämestänne, kerroilla ei ole väliä. Jos ette sano, en voi pakottaa kundaliinia nousemaan tämän ahtaan Agnya Chakran läpi. Olkaa hyvä ja sanokaa siis kaikki, "Äiti, annan anteeksi yleisesti aivan kaikille," älkää ajatelko ketään tiettyä henkilöä. Viekää sitten käsi takaraivolle. Taivuttakaa päätä taaksepäin niin paljon kuin mahdollista. Syyllisyyttä tuntematta, virheitä luettelematta, vain omaksi parhaaksenne teidän täytyy pyytää, "Oi jumalallinen Voima, ole hyvä ja anna minulle anteeksi, jos olen tehnyt jotain väärin. Oi 'Brahmachaitanya', ole hyvä ja anna minulle anteeksi, jos olen tehnyt jotakin väärin, tietäen tai tietämättäni." Teidän tulee sanoa näin sydämestänne, kerroilla ei ole väliä. Sitten, ojentakaa oikea kämmen auki.

Laittakaa oikean kämmenen keskikohta aukileen paikan kohdalle, joka oli pehmeä, kun olitte pieniä lapsia. Ojentakaa sormet niin suoriksi kuin mahdollista. Ja taivuttakaa päätä niin alas kuin mahdollista. Ja jälleen, en voi pakottaa itseoivallusta teille, joten teidän täytyy pyytää sitä. Liikuttakaa päänahkaa seitsemän kertaa myötäpäivään, ja sanokaa, "Äiti, ole hyvä ja anna minulle itseoivallukseni." Seitsemän kertaa, olkaa hyvä. Liikuttakaa päänahkaa enemmän kuin kättä. Painakaa kunnolla. Taivuttakaa sormet suoriksi. Jos ette ensin ojenna sormia suoriksi, ette pysty painamaan kunnolla.

Tuokaa kätenne alas. Laittakaa molemmat kädet Minua kohti. Katsokaa Minua ilman ajatuksia. Nyt voitte laittaa oikean käden Minua kohti, taivuttaa päänne ja todeta itse. Älkää katsoko muita, katsokaa itseänne. Kokeilkaa, jos tunnette pään päällänne viileän tuulen. Kokeilkaa, tunnetteko viileän tuulen tulevan ulos päälaestanne. Siellä saattaa tuntua myös lämmintä virtausta varsinkin silloin, jos ette ole antaneet anteeksi, silloin saattaa tuntua lämmintä virtausta. Antakaa nyt anteeksi. Laittakaa vasen käsi Minua kohti tällä tavalla.

Ja taivuttakaa taas päätä alas. Ei kiinni päälakeen vaan hieman irti siitä. Jotkut tuntevat sen melko etäällä. Kokeilkaa, jos tunnette päästänne tulevan viileää tai lämmintä tuulta. Fontanellin eli aukileen kohdalla, ei kovin edessä tai takana, vaan aukileen, 'thaloon' kohdalla. Hyvä? Nyt voitte laittaa oikean käden Minua kohti. Ha! Taivuttakaa päätänne. Siinä se!

Nyt, Minun täytyy kertoa teille, miten annatte itsellenne 'kavachin', suojaamaan itseänne, se on erittäin tärkeää. Ja miten nostatte kundaliininne, se on hyvin tärkeää, mutta yksinkertaista - hän näyttää sen teille myös. Laittakaa vasen kätenne eteenne tällä tavalla, ja teidän pitää liikuttaa oikeaa kättä, vasen käsi kulkee suoraan ylös. Teidän pitää ... Näytän teille ensin, näin. Nostatte pään yläpuolelle ja teette yhden solmun. Sitten teemme saman uudestaan. Aloitamme tästä. Nostakaa vasenta kättä ylös. Vahvistaaksenne kundaliinia, nostakaa käsi ylös ja tehkää yksi solmu. Sitten uudestaan, toinen.

Tehkää sinne toinen solmu. Kolmannella kerralla tehdään kolme solmua. Nyt tehdään uudestaan: yksi, kaksi ja kolme. Valmis! Nyt 'kavach' (suojaus). Teidän pitää tehdä se joka aamu suojellaksenne itseänne, kun menette ulos, ja nukkumaan mennessä laittakaa huomionne tänne ennen kuin nukahdatte. Laittakaa vasen kätenne näin Minua kohti. Se on 'saadhe teen' ... kolme ja puoli kierrosta. Miten 'kavach' tehdään? Laittakaa vasen käsi Minua kohti, tai valokuvaa kohti, laittakaa oikea käsi näin - Näytän teille ensin.

Nostakaa se näin ja tuokaa alas - tämä on puolikas. Sitten viekää käsi takaisin - tämä on yksi. Sitten viekää käsi taas ylös ja takaisin - kaksi. Ja taas samalla tavalla, ja takaisin - kolme. Ja nyt viette sen takaisin vain puoliväliin, eli kolme ja puoli kertaa. Tämä on 'bandhan', eli 'kavach', suojauksen 'kavach'. Tulette oppimaan monia asioita, kuinka voitte käyttää tätä voimaa käsienne kautta. Kaikki ne, jotka tunsivat viileän tai kuuman tuulahduksen käsissään tai päälaen päällä, olkaa hyvä, nostakaa molemmat kätenne. Kaikki jotka tunsivat, olkaa hyvä ja nostakaa molemmat kätenne. Heillä on vähän ongelmia maksassa, mutta se työstyy, se ei haittaa.

Jumala siunatkoon teitä kaikkia, Jumala siunatkoon teitä. Madrasia pitäisi nyt kutsua nimellä 'Mada Raas', mikä tarkoittaa, että kaikki 'mada' (turhuus) on poissa, ja sen pitäisi saavuttaa tämä tila. Jumala siunatkoon teitä kaikkia. Uudestaan ja uudestaan sanon teille, olkaa nöyriä ja tulkaa keskukseemme. Siellä on todella hyviä sahaja-joogeja. Kaikki kerrotaan teille suurella rakkaudella. Mutta olkaa hyvä ja tulkaa, ja laittakaa huomio itseenne, ja tulkaa saamaan kaikki tieto. Ensi vuonna tulen uudelleen Madrasiin.

Jumala siunatkoon teitä.