Małżeństwo w Sahaja Yodze to nie żart (Wykład o małżeństwach – po programie muzycznym) 1993.12.24 Ganapatipule, India Tour

Bardzo się ucieszyłam, gdy dowiedziałam się, że dziś rano medytacja była przeprowadzona bardzo dobrze, kolektywnie. 

Moja uwaga była tam na was. Teraz dziś ogłosimy pozostałe małżeństwa. Ale przed tym muszę powiedzieć to samo, co mówiłam już wiele razy, że absolutnie nikt nie jest zmuszony do poślubienia tej osoby, którą mu zaproponowaliśmy. Jeśli chcesz, możesz powiedzieć "nie", całkowicie lub możesz powiedzieć "Matko, zmień to". O cokolwiek poprosisz, postaramy się to zrobić. Mamy duże problemy ze wzrostem, wykształceniem, kulturą i niektórzy ludzie mówią: "My nie chcemy poślubić Hindusów" albo "my nie chcemy poślubić obcokrajowca" itp. Cokolwiek by to było, staraliśmy się spełnić wasze pragnienia. Ale oczywiście nie mogliśmy poślubić was wszystkich, ponieważ nie było dla was odpowiednich par, w każdym razie jestem pewna, że do jutra będziemy mogli zorganizować ich o wiele więcej. 

Więc nie ma w tym względzie żadnego przymusu, absolutnie nie, aż do końca. Dopóki małżeństwa się nie rozpoczną, masz całkowite prawo aby powiedzieć "nie", więc nie chcę abyście pobierali się teraz, a później tworzyli problemy. 

Cokolwiek to jest, jeśli myślicie, że Ja coś dla was zrobiłam albo, że Sahaja Yoga coś dla was zrobiła, to proszę, abyście później nie sprawiali nam kłopotu myśląc o tym: "Nie chcemy wziąć ślubu, my nie chcieliśmy, to było tak", muszę powiedzieć, że tak dzieje się częściej wśród ludzi z Zachodu. 

Ponadto w Indiach, jeżeli poślubicie Hinduski, to zobaczycie, że jest bardzo ciężko rozwiązać takie małżeństwa, ponieważ całe społeczeństwo naskoczy na Sahaja Yogę, oni naskoczą na Mnie. Zrobili bardzo wiele rzeczy tego typu i kogoś, kto w swojej głowie uważa się za króla, decyduje, że "nie poślubię tej dziewczyny". To jest ta dziewczyna, on z nią jest, on zna nas bardzo dobrze i wtedy nagle, po ślubie mówi: "Nie, nie, nie, nie. Jestem zakochany w kimś innym albo coś nonsensownego w tym stylu. Hindusom jest bardzo ciężko zrozumieć ten rodzaj charakteru. Więc po pierwsze, w pełni zrozum, poznaj tę osobę. Wciąż masz trzy, cztery dni, spotkaj się z nią. Jeśli nie chcesz poślubić tej osoby, to bardzo proszę anuluj małżeństwo. Widzieliśmy wibracje i widzieliśmy również inne, przyziemne kwestie, takie jak wzrost czy wykształcenie. 

Ale czasem zdarza się, że coś nie pasuje, może z powodu wieku albo wykształcenia, dopasowaliśmy wiele takich przypadków. Muszę powiedzieć, że to wszystko jest jawne. Nie powinieneś akceptować wszystkiego wciąż i wciąż, a później czynić kogoś nieszczęśliwym, ranić czyjeś uczucia albo sprawiać Mi kłopot. Przynajmniej Mnie nie powinniście sprawiać kłopotów, to wszystko czego chcę. 

Wszyscy możecie odmówić. Wcale nie będę czuła się z tym źle. To jest całkowicie w porządku, jesteś szczery. Ale nie odwołuj w ostatniej minucie, kiedy dziewczyna stoi z girlandą w dłoniach. Ach, oni to robili, robili to nawet po ślubach. Nie muszę mówić tego Hindusom, ponieważ oni to rozumieją. 

Małżeństwo w Sahaja Yodze to nie jest żart. Macie dużo, dużo szczęścia, że w Sahaja Yodze małżeństwa odbywają się w Mojej obecności. Musieliście zrobić wiele punyas, aby otrzymać to małżeństwo. Poza tym, dzieci i wszystkie błogosławieństwa, które otrzymacie będą bardzo wyjątkowe i będziecie zdumieni, że zawsze będziecie czuć to, co Matka dla Was zrobiła. 

Nawet po ślubie, niektórzy ludzie próbują torturować żonę lub żona torturuje męża. To nie jest Sahaj. W Sahaj nie powinno się torturować nikogo, kto jest Sahaja yoginem. Nie wolno wam nawet powiedzieć szorstkiego słowa do kogoś, kto jest Sahaja yoginem. Nic się nie przytrafi komuś, kto nazywa Mnie Matką, a później sprawia Mi kłopoty, nic się nie stanie, jeśli ciągle sprawia Mi kłopoty, ale jeśli on nie jest Sahaja yoginem, Chaitanya natychmiast [go] ukarze. Tak więc trzymam się maryad Mojej miłości. 

W ten sam sposób spróbujcie zrozumieć, że to co robicie jest bardzo święte i nie postępujcie w niewłaściwy sposób tak, że wszystkie Bóstwa będą na was złe. Możecie nigdy nie wzrosnąć. Ale jeśli czegoś nie lubicie, proszę powiedzcie Mi. Tak jest znacznie lepiej ponieważ, widzicie, macie tak wiele uwarunkowań. My również zrobiliśmy to wszystko w wielkim pośpiechu, więc nie twierdzę, że nie mogliśmy popełnić błędów. Mogły zostać popełnione jakieś błędy, w każdym razie przyjmijcie wobec tego bardzo, bardzo spokojną postawę. 

Teraz usłyszycie nazwiska tych, którzy pozostali, większość z nich już ogłaszaliśmy, wyczytujemy tych, którzy pozostali. Niestety kobiet jest zawsze więcej niż mężczyzn. To stwarza pewną trudność, więc nikt nie powinien czuć się rozczarowany. Jestem pewna, że to się później wypracuje. 

Niech was Bóg błogosławi.  