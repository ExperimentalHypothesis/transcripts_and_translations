19 września 1993
Rytualizm Nie Jest Niewinnością
Ganeśa Pudźa
Kampus, Cabella Ligure (Włochy)

Dzisiaj zebraliśmy się, aby odprawić Pudźę do Shri Ganeshy. Pierwszym bóstwem, które stworzyła Adi Shakti, był Shri Ganesha, ponieważ konieczne było najpierw stworzenie bóstwa z zasadmi w tym sensie, że cokolwiek jest stworzone, cokolwiek istnieje, co nazywa się „bhava”, cokolwiek zostało do tej pory stworzone aż do ludzkiego poziomu. Wszystko musiało odbywać się poprzez wszczepiony mechanizm energii, w przeciwnym razie nic nie mogłoby zostać stworzone.

Jeśli zagłębimy się w materię, powiedzmy dwutlenek siarki, potem siarkę i tlenek – wchodźcie w to głębiej, aż dojdziecie do stanu, gdy jest to cząsteczka – wtedy zobaczycie te atomy siarki i tlenu, one oscylują. Oscylują z pewną częstotliwością. Używają trzech rodzajów częstotliwości. Wyobraźcie sobie, w cząsteczce, pomyślcie o tym, w cząsteczce substancji jest energia, która działa. Ktoś może powiedzieć: „Dlaczego w materii ma być energia?”. Można zadać pytanie: „Dlaczego w materii powinna być energia?”. Gdyby w materii nie było energii, jak mogłyby istnieć wszystkie związki chemiczne? Kto je popycha? Powiedzmy, jest chlorek sodu. Sód i chlor są ze sobą połączone, ale jeśli chlor ma przejść do jakiegoś innego atomu, to kto to robi? Musi istnieć jakaś energia, która jest absolutnie wbudowana w materię. A co z wodą? Wiecie, że woda ma energię. Dzięki temu mamy hydrostatykę. Nawet węgiel, nawet kamienie, wszystkie one mają w sobie energię i wszystko to jest kontrolowane przez zasadę Shri Ganeshy. Zatem, chociaż jest On tak małym, maleńkim, drobnym dzieckiem, jakże wielkie jest Jego dzieło i jak wiele musi On zdziałać.

Teraz od materii przechodzicie, do żywych roślin, potem do zwierząt, potem do istot ludzkich i wszędzie działa Jego energia. Na poziomie materii mogą nazywać ją elektromagnetyczną, ale potencjalnie jest to energia Shri Ganeshy, która w tym punkcie jest elektromagnetyczna. Potem zaczyna ewoluować, wzrastać. W ten sposób mamy różne warstwy energii, które widzimy na różnych etapach ewolucji. U istoty ludzkiej istnieje ona, jak wiecie, jako pomyślność, jako czystość, a głównie niewinność. Zatem moc niewinności jest aż tak przewodnim czynnikiem.

Jest różnica między ignorancją a niewinnością. Jeśli jesteście niewinni, to nic nie jest dla was ważne oprócz miłości. Dla niewinnej osoby, która nie jest uwarunkowana, która nie jest egoistyczna, która nie jest tak zwana dojrzała, to właśnie miłość jest tym, co rozumie. Nie dba o żadne bogactwo, żadną władzę, o nic; ale o miłość, którą może czuć, tę czystą miłość osoby. Niewinna osoba nie zna pojęcia czerpania korzyści z miłości, którą otrzymuje lub daje, absolutnie żadnego pojęcia.

Niewinność jest podstawą wszelkiej dharmy. Jeśli nie macie niewinności, nie możecie podążać za dharmą, ponieważ jeśli jesteście dharmiczni, może to być wasza postawa mentalna, może być egoistyczna, może dlatego, że urodziliście się w jakiejś religii, ponieważ ktoś wam o tym powiedział. Będzie to bardzo powierzchowne. Dopóki nie jest to osadzone w jakości niewinności, dharma nie ma znaczenia. W tym stanie jesteście dharmiczni. Jesteście poza jakimkolwiek myśleniem o tym, dedukcją na ten temat, po prostu jesteście dharmiczni. Nie możecie być adharmiczni. Nie możecie być – to tak, jakby przejawem niewinności była moralność.

Gdy Shri Ganesha jest przebudzony – mam nadzieję, że został przebudzony w was wszystkich – i jeśli Go szanujecie, po prostu Go szanujecie, to automatycznie rozwijacie w sobie poczucie moralności. Nie muszę wam mówić. Nie muszę wam tłumaczyć. Po prostu stajecie się moralni. Ludzie, którzy was widzieli, są zdumieni i mówią: „Jak to jest, że ich spojrzenie jest tak skupione, tak niewinne, bez pożądania i chciwości?”. To jest światło Shri Ganeshy z tylnej Agnyi; przednia Agnya to Jezus Chrystus, który jest manifestacją Shri Ganeshy. Dla zachodniego umysłu niemożliwe jest zrozumienie, że Jezus Chrystus był czystością. Nie potrafią tego zrozumieć, krytykowali Go i mówili o Nim okropne rzeczy. Jakoś im wybacza, ale jedna rzecz dotycząca Shri Ganeshy jest taka, że czci On swoją Matkę. Macierzyństwo jest bardzo ważne. Macierzyństwo u kobiet, macierzyństwo u ojca, a także u dzieci musi być zaakceptowane jako podstawa życia rodzinnego i społeczeństwa.

Zwykłe życie istoty ludzkiej – bardzo prostych, niewinnych, zwykłych ludzi – kręci się wokół matki. Kręci się, ale matki muszą być matkami. Tak jak Shri Ganesha jest tak bardzo oddany swojej Matce, a kim jest Jego Matka? Jest nią Adi Shakti. On nie zna nikogo innego, zna tylko swoją Matkę. To jest niezwykle ważne w Sahaja Yodze. Jak mówimy, istnieją niemoralne istoty ludzkie. Czynią niemoralne rzeczy, ponieważ popełniają grzech przeciwko Adi Shakti, popełniając grzech przeciwko Ganeshy. Może to być wybaczone, ale grzech przeciwko Adi Shakti obejmuje bardzo duży obszar, w którym zaczynamy widzieć, jak popełniamy grzech przeciwko Adi Shakti, za co ostatecznie Shri Ganesha karze – ostatecznie. Właściwie Adi Shakti nikogo nie karze, karzą ich tylko bóstwa.

Przede wszystkim należy zrozumieć, że niewinność powinna być szanowana, otoczona opieką, pielęgnowana i chroniona. Dlatego przywiązuję tak dużą wagę do dzieci. Dzieci nie powinny być wystawiane na widok publiczny. Nie powinniśmy robić zdjęć naszym dzieciom i pokazywać ich w gazetach, czy oddawać ich do reklam lub czegokolwiek w tym rodzaju. To bardzo zły pomysł, aby wystawiać swoje dzieci, by w jakikolwiek sposób zarobić na nich pieniądze, nawet w najmniejszym stopniu, ponieważ sprzedajemy niewinność, tę niewinność, która jest bezcenna, wypisaną wielkimi literami na dzieciach. Wiele dzieci, które znam, które były reklamowane, szczególnie w Indiach, zmarło.

Musimy również opiekować się naszymi dziećmi z wielką troską. Ale widziałam, że popadamy w dwie skrajności. Niektórzy ludzie martwią się tylko o swoje własne dzieci. Jeśli coś im się stanie, po prostu się denerwują. To znaczy, że szanujecie swoje dziecko, ponieważ jest waszym dzieckiem. Ale jeśli szanujecie je, ponieważ nosi w sobie niewinność, to musicie szanować każde dziecko i rozumieć każde dziecko – o czym mówią, co mówią, jak się zachowują. Na szczęście wszyscy macie dzieci, które są urodzonymi duszami zrealizowanymi. To tak wspaniała rzecz, takie błogosławieństwo.

Więc z jednej strony musimy widzieć, jak niewinne są i jak mówią. Dam wam przykład. Wolfgang był bardzo poważny i jego żona powiedziała Mi: „Zabieraliśmy go do szpitala, więc ten lekarz mówi: «Dlaczego zabieracie go do szpitala? Tam nie ma żadnych Sahaja Yoginów. Jak oni skorygują mu czakry?»”. Niewinnie powiedział właściwą rzecz, a oni nie mogli tego zrobić. Lekarze nic nie zrobili. Ja musiałam go wyleczyć. „Zabierzcie go do Matki. Dlaczego zabieracie go do szpitala?”. Oni widzą właściwą rzecz i mówią właściwą rzecz, ponieważ są niewinni, a niewinność oznacza, że mają czystą uwagę – czystą uwagę, której potrzebujecie do wszystkiego. Powiedzmy, w muzyce, w sztuce, do wszystkiego musicie mieć czystą uwagę, a to pochodzi z waszej niewinności.

Powiedzmy, osoba, która jest artystą i jest bardzo zorientowana na pieniądze, na przykład osoba, która maluje obrazy i tak dalej. Jej sztuka nie może stać się sztuką wieczną. Nie może. Dlatego widzimy, że w dzisiejszych czasach jakakolwiek sztuka jest tworzona, po prostu pojawia się i znika. Nie ma wiecznej wartości. To samo z nowoczesną muzyką, którą mają. Dzieje się to samo. Pojawia się i znika, i nikt nie wie, gdzie przepadła. Za tym stoi orientacja na pieniądze, a ta orientacja na pieniądze skutkuje rodzajem tworu, który nie jest doskonały. Wszystkie dzieła, które w dawnych czasach były dedykowane Bogu, są dziś bardzo szanowane i ludzie płacą za nie dużo pieniędzy. Może w tamtych czasach artyści musieli cierpieć, ale oni rozumieli, niewinni artyści rozumieli bardzo dobrze, że jeśli mamy coś wyrazić, musimy to robić zgodnie z prawdą, nie po to, by zadowolić, by zadowolić ludzi, by zadowolić kogokolwiek, ale by zadowolić Boga. Jak wiecie, Michał Anioł miał wielką kłótnię z tutejszym papieżem, ponieważ nie mógł tolerować nonsensu, który pochodził od papieża. Wszyscy artyści zawsze walczyli – prawdziwi artyści.

Więc ta niewinność daje wam również moc samopoznania. Wiecie, gdzie stoicie. Osoba niewinna wie bardzo dobrze, że stoi na piedestale cnót. Nie powinna poddawać się wszelkiego rodzaju nonsensownym rzeczom, które są bardzo popularne, może modne, może akceptowane. Po co? Po co mamy poświęcać naszą niewinność? Jaki jest nasz zysk? Może niektórzy ludzie są zbyt błyskotliwi i mogą próbować popisywać się swoją błyskotliwością przez krótki czas, ale nie pozostają w wiecznej historii. Przechodzą do niej jako ludzie egoistyczni lub bardzo nieuczciwi. Nikt ich nie szanuje.

Więc jest wielki atak na niewinność ludzi. Wielki atak. Najpierw dotyczy to dzieci. Jak widzicie, ten nonsens, który się dzieje, o którym słyszymy – to znaczy, nie potrafię nawet zrozumieć, dlaczego to robią. Robią to dzieciom, te dziwne ataki w formie molestowania. To tylko dlatego, że chcą zabić niewinność. Być może ci, którzy to robią, nie mają w sobie niewinności i nie chcą, aby dzieci miały w sobie jakąkolwiek niewinność. W przeciwnym razie w Indiach jest to coś, czego nie możemy zrozumieć. Naprawdę, nie możemy tego zrozumieć; ale staje się to o wiele bardziej powszechne, o wiele bardziej modne teraz, ponieważ zdecydowanie istnieje atak na niewinność, nie tylko na dzieci, ale nawet na ludzi, którzy są niewinni. Ponieważ ci, którzy lubują się w przestępczości, we wszelkiego rodzaju grzesznych czynach, nigdy, nigdy nie będą próbować chronić niewinności. Nigdy, ponieważ istnieje przeciwstawienie. Oni robią coś, co uważają za najlepsze. Nie wiem, czy tak myślą, ale nie wiem, co usprawiedliwia ich zachowanie, takie jak atakowanie niewinności dzieci. Na tak wiele sposobów zobaczycie, że ta niewinność jest atakowana. Jeśli wasze dzieci dobrze sobie radzą, jeśli dobrze się uczą, ktoś może spróbować je dopaść. Jeśli znajdą kogoś, kto jest niewinną osobą, będą próbowali wpędzić go w kłopoty. Niewinność jest rodzajem – jest sama w sobie taką siłą, że rzuca wyzwanie nienawiści, obraźliwej naturze ludzi.

Przede wszystkim powinniśmy zobaczyć, jak nasze uwarunkowania przejmują kontrolę nad naszą niewinnością. To sprawia, że stajecie się skrajnie rytualistyczni. Nawet w Sahaja Yodze widziałam i słyszałam, że ludzie są skrajnie, skrajnie rytualistyczni. Ten rytualizm wygląda tak: że musicie powiedzieć coś trzy razy, mówicie to trzy razy, siedem razy, jak ludzie związani. Widziałam takich Sahaja Yoginów; a niektórzy Sahaja Yogini, myślę, że muszą być zabucowani, boją się Mnie. Czy jest powód, byście się Mnie bali? Ponieważ są zabucowani, boją się. W przeciwnym razie, dlaczego mielibyście? Kocham was wszystkich i nie znajdziecie łagodniejszego, wspanialszego Guru niż Ja. Nie sądzę, ale oni się boją. Nawet jeśli na nich spojrzycie, nie uśmiechną się. Będą się bali. Co złego zrobiliście? Staliście się Sahaja Yoginami. Są tak rytualistyczni we wszystkim.

Zatem, trzeba rozumieć różnicę między protokołem a rytualizmem. Niewinne dziecko zna protokół. Pamiętam, że było dziecko, które przyszło zobaczyć się ze Mną w Austrii i powiedziałam: „Chodźmy na górę”. To były małe, drewniane schody. Powiedziało: „Co? Czy Ona wejdzie na górę bez czerwonego dywanu?”. To przyszło mu do głowy, widzicie. Więc dla dzieci, niewinnych dzieci, oddawanie czci, nie jest rytualistyczne. Jest to płynące z serca. Czujecie to z serca: jak odprawiać pudżę, jak okazywać swoją miłość. Niewinna osoba robi to w bardzo słodki sposób, podczas gdy osoba, która jest bardzo rytualistyczna, może nawet uderzyć drugą osobę, ponieważ: „Dlaczego to zrobiłeś? Nie powinieneś był dodawać do tego kamfory? Dlaczego tak włożyłeś tę kamforę? To bardzo źle”. Nie ma w tym nic złego. Jeśli robicie to z sercem, z otwartym sercem, niewinnie, wszystko jest w porządku. Potrzebne jest otwarte serce, a nie zamknięte serce – „Dlaczego to zrobiłeś? Dlaczego tego nie zrobiłeś? Gdzie usiadłeś? Co się stało?”. Nic. Teraz jesteście w Królestwie Bożym i tutaj nie ma takich zasad i przepisów, że powinniście być rytualistyczni.

Ale wszystko ma dwie strony. Teraz mówię, że nie musicie być rytualistyczni. Kiedyś pojechałam do pewnego aszramu. Zobaczyłam, że wszystko wyglądało jak chlew. Powiedziałam: „Co to jest? Czy to jest ashram, czy co?”. Więc powiedzieli: „Matko, powiedziałaś nam, że «musicie być niewinni i nie musicie być rytualistyczni»”. Więc pomyśleliśmy: „Rzucajcie wszystko, gdzie wam się podoba. Po co być rytualistycznym?”. To bardzo częsta rzecz, liderzy wszystkich ashramów mówią Mi, że Sahaja Yogini nie mają w ogóle poczucia dbania o czystość w ashramie. Najmniej ich to obchodzi. Jeśli to ich dom, dbają o niego, ale jeśli to ashram, to nie. To bardzo zaskakujące i widziałam, lub słyszałam, że ashramy wszystkich buców i fałszywych guru są absolutnie czyściutkie. Naprawdę. To bardzo zaskakujące i nawet tutaj, w Cabelli, ludzie mi mówili, że żyją jak zwierzęta. Powiedziałam: „Zwierzęta są niewinne, wiecie”.

Idziecie teraz do dżungli – nie wiem, zamierzamy was tym razem zabrać do dżungli – nie poczujecie żadnego zapachu, nie zobaczycie żadnych okropnych rzeczy, nic. Jest tam bardzo czysto, czyściutko, cały czas. Ale postawcie tam jednego człowieka, a natychmiast będziecie wiedzieć, że był tam człowiek. Mają swoje własne systemy utrzymywania czystości. Nawet tygrys, który jest niewinną istotą – aż do etapu zwierzęcego jesteście niewinni – ma swoje własne style. Nie wiem, czy wiecie coś o tygrysie, czy nie, ale tygrys zabije zwierzę, ponieważ musi jeść, w końcu. Ma jeść tylko zwierzęta. Nie je trawy. Co robić? Nie jest wegetarianinem. Bóg go takim stworzył. Więc akceptuje to. Idzie i zabija krowę lub cokolwiek innego. Potem zostawia tam swoją zdobycz, aby krew wyciekła. Nikt tego nie dotknie, nikt, ponieważ on jest naprawdę królem, nie ze strachu, ale z protokołu. Następnego dnia idzie. On je, potem jego rodzina je i tak dalej. Potem koniec na cały miesiąc. Wychodzą. Potem niższe zwierzęta zaczynają tam iść. Jak macie – nie wiem, jak je nazywacie... brakuje mi słowa po angielsku. Nie wiem, czy oni mają – lamparty. Lamparty i wszystkie te zwierzęta wychodzą i zaczynają jeść. A potem jeszcze niższe i niższe, aż do ptaków. Nawet wrona, one zostają z tyłu. Ostatnie są wrony. Wyobrażacie sobie? Taki mają system.

Lecą całą drogę z Syberii do Australii. Jak im się to udaje? Pomyślcie o tym. To, co daje im kierunek, to niewinność. A niewinność jest magnesem. To jest magnes. Właściwie, to jest magnes. U istoty ludzkiej nie znajdujecie magnesu, ponieważ tak bardzo ewoluowała, ale zaczyna się to jak magnes. Więc wiedzą, gdzie jest północ, gdzie południe, wschód i zachód. Nawet mała pszczoła, znajdźcie ją i oznaczcie. Wraca do miejsca, z którego przybyła. Jak znajduje swoją drogę? To niewinność, jest jak magnes, działa jak magnes. Nawet u ryb. Wyobraźcie sobie, jak ryby znajdują kierunek. My nie mamy – to znaczy, ludzie mogą się zgubić, ja sama wiele razy się gubiłam z tyloma kierowcami, których miałam. Tyle razy się gubiłam, ale zwierzęta nigdy. Wiecie, jeśli weźmiecie psa i nie chcecie go, zostawicie go, powiedzmy, pięćdziesiąt mil stąd, on wróci. Jak on znajduje drogę?

Więc ich cechy, które są w nich wbudowane, dzięki ich niewinności, są w rzeczywistości cechami siły elektromagnetycznej, a także pranavy; to jest wtedy, gdy siła elektromagnetyczna jest naładowana Zasadą Ganeshy. Dlatego są tak systematyczne. Są tak czyste. Są tak rozsądne, ale nie są rytualistyczne. Nie są rytualistyczne. Cokolwiek Bóg im dał, zaakceptowały. Są tym związane. Są związane i żyją w tych granicach. Nawet jeśli dojdziecie do etapu zwierząt, które żyją z ludźmi, one również są bardzo czułe. Chcą tylko miłości. Nic więcej. Zobaczcie, jeśli jednego dnia nie zatroszczycie się o swojego psa, on po prostu nie zje swojego jedzenia, nie zje. Nie będzie go obchodzić jedzenie.

To niezwykłe, nawet widziałam wśród dzieci, jak one chcą tylko miłości. Nie akceptują niczego innego niż miłość; ale jak tylko zaczynają dorastać,, szczególnie w materialistycznym świecie, wtedy wkracza cały materializm. Więc drugim sposobem, w jaki zabijamy niewinność naszych dzieci, jest wkładanie im do głowy materialistycznych idei. Oczywiście, są media, które sprzedają teraz misia, który ma urodziny. Miś ma urodziny. Wyobrażacie sobie? Więc wszyscy kupują misia z urodzinami. Ponieważ rodzice nie chcą przebywać w towarzystwie dzieci, więc kupują jakieś zabawki – to, tamto, jedna czy dwie są w porządku – i sadzają je z zabawkami, z włączonym telewizorem. „A teraz siedź”. Dzieci w naturalny sposób stają się materialistyczne. Zaczynają prosić o różne rzeczy i stawiać takie żądania, że czasem człowiek jest zaskoczony.

Weźcie zachodnie dziecko na targ, a macie przechlapane. Ale weźcie indyjskie dzieci, one nigdy niczego nie wezmą. Naprawdę, tak trudno je do tego zmusić. Przynajmniej widziałam to po Moich własnych wnukach i innych. Zabieracie je, a kupienie im nawet drugiej pary butów to ból głowy. „Nie, ale mamy jedną. Dlaczego chcesz kupić drugą?”. „...Ta się zniszczy”. „Nie, możemy tu przyjść”. „Jak?”. „Możemy przyjechać samochodem albo możemy przyjść pieszo”. „Ale nie będziesz miał butów. Nic”. „Jedna para wystarczy. Po co mieć dwie?”. Dajecie im pieniądze, kupią jedną małą rzecz i wrócą. To cała tradycja materializmu zatrzymała tę niewinność. Wtedy dziecko zaczyna rosnąć w ten sam materialistyczny sposób. Zaczyna oceniać ludzi w stylu: „Ile masz samochodów?”.

Są tak głupio materialistyczni, że pojechałam do Bostonu, a ludzie z telewizji zapytali Mnie: „Ile ma Pani Rolls Royce'ów?”. Powiedziałam: „Nie mam żadnego”. Powiedzieli: „Nie jesteśmy zainteresowani. Nie jest Pani w biznesie”. Taki jest teraz umysł ludzi na Zachodzie, którzy dorośli. Ale nawet dzieci, dzisiaj chcą tego, jutro tamtego. Cały czas jest rywalizacja o rzeczy materialne, proszenie o to, proszenie o tamto. Wyobraźcie sobie, jaki będzie wyścig za kilka lat, kiedy będą tylko ludzie, którzy będą martwić się tylko o zbieranie i kupowanie rzeczy. To znaczy, kupujący i sprzedający, nic więcej. Więc musicie być bardzo ostrożni ze swoimi dziećmi, aby ich nie rozpieszczać, nie martwić się o nie zbytnio, nie utrzymywać ich na poziomie materialistycznym. Zobaczcie. Jeśli idą w kierunku materializmu, sprowadźcie je na ziemię. To bardzo proste i trzeba nad tym pracować, ponieważ musimy ocalić nasze dzieci i ich niewinność.

A co do innych Sahaja Yoginów, którzy są dorośli i bardzo dojrzali, są oni bardzo niewinni, muszę powiedzieć. Muszę to przyznać. Są bardzo niewinni w porównaniu ze społeczeństwem, które ich otacza. Bez wątpienia. Naprawdę trzeba podziwiać sposób, w jaki stali się tak niewinni, sposób, w jaki rozumieją tę boską muzykę i wszystko. To naprawdę godne uznania. Ale wciąż, ta niewinność, jeśli nie jest rozpowszechniana, jeśli ta niewinność nie działa, to zardzewieje, nie będzie wzrastać. Wasze I.Q. będzie niższe niż innych, tyle mogę wam powiedzieć. Oni rosną w materializmie, w porządku. Ich I.Q. rośnie w materializmie, ale wasze I.Q. nie będzie rosło, dopóki nie będziecie szerzyć tej niewinności wokół.

Teraz wiecie, jak to robić. To moc Kundalini z pomocą Shri Ganeshy. On pomaga wam na każdej czakrze. Napisałam, że jest On wicerektorem każdego uniwersytetu, gdzie musi postawić pieczęć. Jest w każdym punkcie, ale musicie zrozumieć, że to musi się rozprzestrzeniać. Musi stać się kolektywne. Musi płynąć. Więc aby się takimi stać, co powinniśmy sami robić? Powinniśmy próbować organizować programy. Ludzie będą oczarowani waszą niewinnością, bez wątpienia. Będą zaskoczeni, jak jesteście tak niewinni. Jak możecie być tak mili w dzisiejszych czasach? Bez wątpienia. Ale, robiąc to, starajcie się sami być niewinni. Nie powinniście być przebiegli. Nie powinniście być sprytni. Nie powinniście próbować pokazywać, że jesteście bardzo błyskotliwi czy cokolwiek; ponieważ ego może w międzyczasie wkroczyć i próbować podsuwać wam pomysły. Lepiej pokazywać, że jesteście niewinni i być niewinnym wewnątrz. Cała wewnętrzna istota może być naprawdę naładowana energią Shri Ganeshy, bez wątpienia, a życie zewnętrzne staje się niewinne. Staje się niewinne. To znaczy, nie znam się na bankowości. Nie znam się na pieniądzach. Jestem dość słaba we wszystkim – w porządku, w sprawach światowych, ale nie jestem przebiegła. Nie jestem, powiedzmy, sprytna, jak widzicie; ale mimo to wszystko się układa dzięki wewnętrznej mocy, którą się ma. Więc polegajcie na swojej wewnętrznej mocy i manifestujcie ją na zewnątrz.

Wewnętrzna istota, którą jest Ganesha, jest taka sama w nas wszystkich. Cały system jest taki sam w nas wszystkich. Czakry są takie same w nas wszystkich. Jedyne, co musimy zrobić, to utrzymać naszą niewinność absolutnie wolną od tych wszystkich światowych nonsensów, jak moda, to, tamto. Natychmiast odkryjecie, że wasza istota się zamanifestuje. Istota się zamanifestuje.

Pomyślcie teraz o tak prostej rzeczy. Jestem Hinduską, to znaczy, nikt Mnie nie zna; ale kiedykolwiek mam wykład, mam co najmniej pięć do sześciu tysięcy ludzi. Jak? Skąd tak wielu przychodzi na Mój wykład? Gdziekolwiek na całym świecie. Minimum. Czasami jest was o wiele więcej. Co jest w tym tak specjalnego? Więc w kontaktach z ludźmi, my jesteśmy Sahaja Yoginami, jesteśmy świętymi, musimy z nimi rozmawiać jak święci. Musimy zachowywać się jak święci i w żaden sposób nie powinni czuć, że jesteśmy przebiegli lub zainteresowani czymś innym. Więc, gdy zaczniecie to robić, pozwalać płynąć waszej niewinności, wszyscy Bogowie i Boginie pomogą. Wasza kreatywność będzie tysiąc razy większa niż normalnie. Każdy musi pomyśleć, jak będziemy to rozpowszechniać. Byłam szczęśliwa, gdy dowiedziałam się, że w Ameryce, ze wszystkich miejsc, dotarli do tych senatorów – bardzo dobry pomysł. Zobaczmy, czy to zadziała. Więc musimy znaleźć wszystkie sposoby i metody, i wszystkie style, które przystoją świętemu, a nie politykowi lub – w dzisiejszych czasach, oczywiście, wszyscy sportowcy są bohaterami. To znaczy, jeśli chcesz zostać bohaterem, zostajesz sportowcem. Nie tak, ale jak święty; a świętość jest szanowana, bez względu na sytuację, bez względu na sytuację, ktokolwiek by przed wami nie stał.

Ostatnio, gdy byłam w Kijowie, żona lidera powiedziała Mi: „Matko, mieliśmy ten Twój stary samochód, który sprzedaliśmy i dostaliśmy tyle pieniędzy, że mogliśmy kupić nowy samochód. Potem pojechaliśmy do fabryki, żeby kupić nowy samochód”. I kupili go. Więc przed fabryką jest mafia. Myślę, że Sycylijczycy tam teraz dotarli. Więc mafia stała na zewnątrz i powiedzieli: „Musicie nam zapłacić tyle i tyle pieniędzy”. W tysiącach. Więc oni powiedzieli: „Nie mamy pieniędzy”. „Dlaczego? Co robicie?”. To była jego żona. Powiedziała: „Medytujemy”. „Naprawdę. Więc nie macie pieniędzy”. „Nie”. „A co z tymi dziećmi?”. „One też medytują”. Tak niewinnie z nimi rozmawiała. Powiedzieli, że: „Widzieliśmy, jak ich twarze łagodnieją”. Powiedzieli: „W porządku. Idźcie”. Zapomnieli, że mieli od nich dostać pieniądze. Albo zabrać samochód, skonfiskować samochód lub wziąć pieniądze. Powiedzieli: „W porządku. Idźcie”. Opowiedzieli Mi tę historię.

Więc wasza prostota zawsze pomaga. Wasza niewinność zawsze wam pomaga i ma taki wpływ, taki wpływ. Mówię wam, że osobowość, to co w sanskrycie nazywamy „vigraha”. Vigraha oznacza osobowość, która ma współczynnik. Osoba, która jest niewinna, ma tak wielki współczynnik, że może oczarować każdego. Ale, przede wszystkim musimy być niewinni, nie martwić się tak bardzo o pieniądze, nie liczyć wszystkiego, nie martwić się o jedzenie; ale nie należy tego robić z rozmysłem, lecz z niewinnością. Gdzie śpicie, co robicie, nie jest ważne dla świętego. Żyje tak, jak trzeba żyć, ponieważ jego punktem odżywczym jest niewinność, i on się nie złości. Nie krzyczy na ludzi. Nic. Oczywiście, na buców może się zdarzyć, że musi krzyczeć, jak to robił Chrystus; ale poza tym jest on bardzo spokojną, radosną, szczęśliwą, pełną humoru osobą. Więc dzisiaj, na tej pudży, pobłogosławię was wszystkimi cechami Shri Ganeshy, z wyjątkiem Jego gniewu.

Niech Bóg was błogosławi.