Šrí Kartikéja púdža, 21/12/1996, Vashi, Indie

Omlouvám se, musela jsem mluvit v maráthí, protože dnes jsem jim musela říct něco, o čem nechci, abyste věděli. Dnes je významný den, protože dnes vám chci říct jednu významnou věc. Gjanéšwara, v maráthi říkají Dňanéšwara, byl inkarnací Kartikéji. Sarasvatí, která byla pannou, se o něj starala, jako by to byl její syn. Byl bratrem Šrí Ganapatiho, ale starala se o něj Ona. Existuje popis jeho narození a podobně, je to velmi zajímavé. Ale tady na tomto místě v Maháráštře, se inkarnoval. Žilo tu mnoho a mnoho velkých světců, tolik světců, kteří se narodili právě v Maháráštře. Byli tu ale tak hrozní lidé, že život světců býval utrpením. Bylo to horší než křesťanská inkvizice, horší než kterákoliv inkvizice. Lidé je napadali sami za sebe. Tito lidé se nyní rodí znova v této skvělé zemi Maháráštry. Jsou to velmi talentovaní lidé, velice dobře píšou, jejich jazyk je tak bohatý. Vidíte, jak je popis realizované duše, který napsal Gjánéšvara, tak nádherný. Říká: "Měsíc neutíká za měsíčním svitem, slunce neutíká za světlem slunce. Realizovaná duše se nestará o svou vlastní slávu. Slunce svítí, dokud svítí, a pak si vezme zpět své paprsky. Paprsky odvedou všechnu práci, kterou mají odvést, a slunce se jen dívá. Dívá se na celé dílo, a pak si je vezme zpět. Je zcela pohroužen do ticha svého nitra." "Samavun ghene", zcela pohroužen do ticha svého nitra. Jeho popis realizované duše je tak nádherný, kdybyste to jen mohli zažít. Námadéva, který se narodil později, řekl, že kdybyste mohli zažít jen jeden rým Gjánéšvary, získali byste to nejvyšší. Přála bych si, abyste všichni mohli číst v angličtině Amrutanubhavu, abyste pochopili, jak popisuje realizovanou duši, zjistíte, že to se ve vašem nitru odehrálo. Tolik se lišíte od ostatních. Budete žasnout nad takovým nádherným popisem vašeho já. Mluvila jsem o lidech z Maháráštry, jsou to nesmírně talentovaní lidé. Například jejich hudba. V hudbě jsou úplně bezkonkurenční. Vezměte si jejich dramatickou tvorbu. Úplně bezkonkurenční. Vidíte to na jejich filmech, jen v Maháráštře se natočily skvělé filmy. Další je Bengálsko, které je... řekla bych, že jsou odlišní, ale na stejné úrovni. Lidé tu jsou tak talentovaní, že je vidět, že Bůh má pro tyto dvě země mimořádná požehnání, proto by lidé z Maháráštry měli stoupat opravdu vysoko. Když si ale lidé budou pořád stěžovat na ostatní a mluvit o nich špatně, je to velice nízká úroveň. Překvapilo Mě to, doufala jsem, že se to od nich nenaučíte. Také to, jak jsou lidé ze severní Indie hašteřiví, není moc dobrá věc. Je překvapivé, jak jste se vy této zemi přizpůsobili, té zemi, která má tolik parazitů. Protože žijete s vibracemi, cítíte vibrace. Je skvělé vás tady všechny vidět, říkám jim, že by se měli snažit vás pochopit. Jsem velmi hrdá na všechny z vás, co jste přišli z takové dálky. V této púdže myslím na mnoho skvělých světců, kteří se narodili, kteří byli skvělými guruy, byli to maháguruové. Samozřejmě Gjanéša, Samozřejmě Gjanéša (Dňanéšwara), je králem všech těchto vysoce vyspělých duší, o tom není pochyb. Takže nyní máme púdžu 24.prosince, protože to je Datta Džajanti, narození Dattatréji. Budeme mít tedy púdžu dvacátého čtvrtého. Je to samozřejmě Štědrý den. Tím bychom mohli začít. Také Dattatréja, který se inkarnoval v Maháráštře. Lidé z Maháráštry Dattatréjovi rozumí, rozumí Náth Panthiům. Tito Nathové se dostali všude. Dostali se do Kyjeva, budete žasnout, ale i do Bolívie. Lidé z Rahuri, z Maháráštry. Dovedete si to představit? Takoví skvělí lidé tady byli a to je to, co čekám, že se v Maháráštře stane. Jsem si jistá, že jednou budu s nimi všemi spokojená, ne jen s některými. V Maháráštře žijí i skvělí lidé, o tom nepochybuji, ale všichni se musí sjednotit, protože já mluvím o syntéze, ne o rozdělení. Doufám, že rozumí tomu vnitřnímu pocitu, který mám, protože všechny dobré diamanty budou vybrány, ale kazové budou vyhozeny. K čemu jsou kazové diamanty? Všichni jsou nicméně schopni dosáhnout velké výšky. Nezáleží na tom, do jaké kasty nebo komunity patří, když se narodili v Maháráštře, protože to je tak významná země. Takže dnes chtěli dělat Mahálakšmí a tak dále - už máme chrám Mahálakšmí. Požehnání od Mahálakšmí už svým způsobem mají, ale chybí jim zaprvé moudrost a zadruhé duch Kartikéji, duch Kartikéji, chybí jim čistá, absolutní dynamika, která se neoddává nesmyslným, zbytečným věcem, dynamika, která má výsledky. Nechť vám Bůh všem žehná!