Ekadasha Rudra Puja, (Eka Desha Avatara – oryginalny tytuł kasety audio), 08.06.1988, Wiedeń

Dzisiaj jest bardzo ważny dzień w historii duchowości. Inkarnacja Ekadasha Rudra była zapowiadana przez wszystkich proroków, że przyjdzie Inkarnacja Ekadasha Rudra i zniszczy całą negatywność, całą działalność przeciwko Bogu. Zasada Ekadeshy jest wbudowana w Void, bo kiedy święci chcieli przekroczyć Ocean Iluzji, poprzez swoją medytację, przeszkadzano im, byli torturowani i mordowani przez negatywne siły.

Te negatywne siły pojawiły się poprzez błędy istot ludzkich. Kiedy ludzie popełnili błąd zobaczyli, że ktoś jest o wiele lepszy od nich, że nie da się ich porównać z wieloma innymi istotami ludzkimi a niekiedy wzięło się to z wybuchowości i gniewu. I to uformowało tę negatywność przeciwko Bogu w Voidzie. Więc to Void nadał tym wszystkich ohydnym, wstrętnym rzeczom formę.

W Sahaja Yodze widzieliśmy wiele razy, że kiedy pójdzie się do fałszywego guru lub do złej osoby, albo praktykuje jakieś niewłaściwe kulty – wasz lewy Void blokuje się. I to właśnie w tym lewym Voidzie działały te wszystkie siły destrukcyjne.

W procesie ewolucji było także wiele roślin i zwierząt, które zostały zniszczone, ponieważ nie były w centrum. Ponieważ były zbyt egoistyczne, niektóre były przebiegłe, zbyt duże lub zbyt małe. I wszystkie zostały wyrzucone. A kiedy zostały wyrzucone poczuły, że muszą zareagować. Weszły więc w kolektywną podświadomość i pojawiły się jako subtelniejsze istoty, żeby zniszczyć tych ludzi, którzy wzrastają.

Na przykład wirusy, które nas atakują, to są rośliny, które wypadły z obiegu. Po jakimś czasie zobaczymy, że tytoń wypadnie z obiegu. Wiele narkotyków wypadnie z obiegu. Wszystkie one mogą uformować wewnątrz nas pewien rodzaj sił przeciwko wzrostowi, przeciwko rozwojowi i przeciwko wolności. Więc wszystkie te straszliwe siły uformowały się w obszarze Voidu.

Podobnie jak wiele istot ludzkich, które urodziły się i próbowały wywierać nacisk swoim ego, przeszły na tą ścieżkę egoistyczną i uważały, że mogą kontrolować ludzi, rządzić nimi, że mogą rządzić wszystkimi istotami ludzkimi, że mogą przejąć kontrolę nad całym światem. W Historii, tacy ludzie uformowali bardzo potężne instytucje. A dziś wiele takich sił również zaczyna istnieć. Te siły powstają i są niszczone w każdej chwili. One budują się w obszarze naszego Voidu a następnie są niszczone.

Ci ludzie, którzy przychodzą z prawej strony, z prawego Voidu, nazywamy ich istotami nadświadomymi, a ci, którzy przychodzą z lewej strony, nazywani są istotami podświadomymi. Wszystkie te istoty naprawdę istnieją. Ponieważ istoty ludzkie są stworzone na wzór Boga, jako kolektywna podświadomość Boga Wszechmogącego a także nadświadomość Boga Wszechmogącego, te istoty również istnieją, tak długo aż pójdą do piekła. Tak samo i w nas, także w istotach ludzkich istnieją te siły zła i one próbują nas obezwładnić.

To bardzo znaczące, że mamy tę puję właśnie w Austrii, ponieważ w geografii tego świata Europa jest Voidem. A Austria jest właśnie tym miejscem, gdzie powinny się zgromadzić te siły przeciwko negatywności, aby walczyć z siłami negatywnymi. To jest właściwe miejsce, żeby mieć tę puję. Jestem naprawdę bardzo wdzięczna wszystkim Sahaja yoginom, którzy wybrali to miejsce na Puję Ekadasha Rudra. We współczesnych czasach, jak już to widzieliśmy, te siły działają w bardzo subtelny sposób, w sposób, jakiego istoty ludzkie nie mogą zrozumieć i są w to wciągane. Jeśli przyjrzymy się, w jaki sposób oddalamy się od rzeczywistości, w sposób, w jaki jesteśmy kuszeni przez sztuczne, nonsensowne rzeczy, te wszystkie straszne choroby czekające na nas tuż za progiem, uświadamiamy sobie, że stoimy na krawędzi bliscy wpadnięcia w grzęzawisko, z którego być może nigdy się nie wydostaniemy, z którego możemy nigdy się nie wydobyć. Musimy więc zrozumieć, co jest w nas, co może na zawsze zniszczyć to usposobienie przyrody; przeciwne rozwojowi, przeciwne ewolucji, destrukcyjne.

W przyrodzie, jak wiecie, wszystko dzieje się w bardzo regularny sposób. Na przykład, zimą liście muszą opaść, ponieważ azot z liści musi się znaleźć w Matce Ziemi, żeby odżywić drzewa. Ponadto Matka Ziemia musi otrzymywać promieniowanie słońca, nie może więc być liści, bo wtedy promienie słoneczne mogą przenikać do Matki Ziemi i odżywiać ją. A drzewa, kiedy zostają odżywione znowu stają się zielone i bujne. Otrzymują promienie słoneczne i z nich tworzą chlorofil. Pobierają też wodę z Matki Ziemi i wyrzucają ją w atmosferę, działając jako katalizatory, powodujące spadanie deszczu. A następnie w porze deszczowej nadchodzi deszcz i znowu odżywia z pomocą wody. I potem znowu drzewa tracą swoje liście i cały obieg zaczyna się od początku – w bardzo piękny sposób Nie ma odwrotu, jest to po prostu ciągle powtarzający się cykl, zachodzący w bardzo piękny sposób, żeby stwarzać i odtwarzać.

Ale na skutek wpływu człowieka, przyroda zostaje zakłócona. Wy także możecie wspomagać przyrodę. Możecie uratować środowisko naturalne, powstrzymać te katastrofy przyrody, które mogły być również naturalne. Ale kiedy dostaniecie swoją Realizację, gdy dostaniecie Realizację, to z waszymi wibracjami możecie uratować wszystkie naturalne rzeczy, które rozpadają się i psują pod wpływem współczesności. Zatem przede wszystkim widzimy, jak te Siły Realizacji zaczynają działać jako Ekadasha Rudra. To niszczy te negatywne siły, które próbują zniszczyć naturę.

Pewnego dnia, jestem pewna, że wszyscy rozwiniecie się do takiego stadium, że nawet wasze spojrzenie wystarczy, żeby drzewa rosły, żeby owoce były słodkie, żeby kwiaty pachniały. To jest możliwe, ponieważ nasz wzrost pokazuje swoje efekty. Pokazuje je powoli, bardzo powoli po to, żebyście nie byli zaskoczeni i zaszokowani, abyście sami dla siebie mogli zobaczyć, czym jesteście i co osiągnęliście. Ale aby pozwolić tej sile w was urosnąć, przede wszystkim musimy być bardzo introspektywni. Powinniśmy próbować zobaczyć siebie samych, co się w nas wydarzyło. Musimy śledzić swoje kroki. Czy zmierzamy w kierunku budowania, czy w stronę niszczenia? Co robimy? Ta moc Ekadasha Rudry, która jest w nas tak potężna, działa nie tylko w przyrodzie, ale też w istotach ludzkich. Ona działa w sposób dla was szokujący i zaskakujący.

Jest taki pan, któremu dałam Realizację, on jest bardzo oddany, ale mieszka w miejscu, gdzie nie może przyjść do Sahaja Yogi. I byli tacy ludzie, którzy bardzo mu dokuczali. I on Mi powiedział, że oni wszyscy mieli wypadek i teraz leżą w szpitalu. A Ja odpowiedziałam: ”Ja nic nie zrobiłam, poprzez własne postępki, oni przekroczyli granice”. Jeśli przekroczycie granice dobra, staniecie się czymś, co my nazywamy złem. I jeżeli wpadniecie w to zło, to musicie cierpieć. To działa także na Sahaja yoginów. Wiem o takim Sahaja yoginie, który próbował dziwnie zachować się w kwestii pieniędzy. Nigdy nie myślałam o tym, że miałby być ukarany, naprawdę nigdy Mi to nie przyszło do głowy. Ale to po prostu samo się stało. Siły zadziałały, jego własne siły zadziałały przeciwko niemu. On się bardzo rozchorował, tak bardzo, że w Mojej obecności trząsł się jak liść osiki. Ja nawet nigdy mu nie powiedziałam: "Wiem co robisz". Kiedy wejdziecie do Sahaja Yogi, to musicie wiedzieć, że powoli i nieustannie wspinacie się po bardzo stromej ścieżce. Ponieważ to wszystko musi nastąpić bardzo szybko, więc droga jest bardzo stroma. I kiedy się po niej wspinacie, musicie wiedzieć, że jeżeli nie idziecie do przodu, to zsuniecie się w dół. A jeżeli zaczniecie zbaczać, to spadniecie. Możecie mówić: ”Matko, my poruszamy się na boki, więc jakiś ruch jest” i być może ktoś, kto spada w dół też będzie czuł, że jest jakiś ruch, ale to jest ruch zniszczenia.

Musicie więc mieć właściwe rozróżnienie na swój temat. Czy wznosimy się, czy spadamy? Czy myli nam się krok? Czy nasze kroki wiodą nas wyżej? Czasem nie uświadamiamy sobie, że znajdujemy się pośród najgorszej z możliwych negatywności w całej historii tego wszechświata. W dawnych czasach był tylko jeden rakshas, z którym trzeba było sobie poradzić. Było tak łatwo poradzić sobie z jednym rakshasem. Ale radzić sobie z tak wieloma to wymaga naprawdę mnóstwa pracy. Ale we współczesnych czasach, najgorszą rzeczą jest to, że te rakshasy wniknęły do mózgów i ludzi. Z powodu swoich nauk, poprzez swoje iluzje, ludzie zaakceptowali ich. A ci ludzie, to są Moje dzieci. Oni są poszukiwaczami. Oni są poszukiwaczami prawdy.

To jest tak, jak ci ludzie, którzy zasłaniają się dziećmi. Stawiają przede Mną dzieci a Ja nie wiem co robić, bo kiedy próbuję zabić diabły, to przed nimi są te dzieci. Jaki jest najlepszy sposób we współczesnych czasach, aby je zniszczyć? Oczywiście można je zabić oni mogą umrzeć, ale jak ocalić tych ludzi, których oni zainfekowali, których oni skrzywdzili. To jest bardzo, bardzo trudna i bardzo delikatna praca. Jedynym sposobem jest doprowadzenie ich do punktu, w którym zostaną całkowicie zdemaskowani, zostaną zdeprecjonowani, a cały świat dowie się kim oni są i jak wyglądają. Więc zamiast walczyć z nimi z zewnątrz lub prosić Jamę, żeby ich zabił, najlepiej jest sprawić, żeby ich własna istota, została schwytana w sieć Ekadasha Rudry. I żeby zostali zdemaskowani przed ludźmi, poprzez swoje niecne czyny. Powiedziałabym, że to jest korzyść, jaka wynika z tej ohydnej gry fałszu. Bo fałsz zawsze zostaje zdemaskowany. Na ich twarzach można zobaczyć ich hipokryzję, ich złe intencje i ich sataniczne plany.

Jak już mówiłam, współczesne czasy są najgorsze, ze względu na te ataki. Musimy być bardziej czujni, bardziej świadomi i bardziej rozumiejący. Jako Sahaja yogini jesteście bardzo dobrze wyposażeni, ale zawsze o tym zapominamy, że otrzymaliśmy swoje wibracje, że mamy nową świadomość wibracji, mamy tę świadomość wibracyjną. I ta świadomość wibracyjna, to jest coś w rodzaju posłańca, który jest absolutny, który komunikuje się i mówi nam, co jest złego z innymi i co jest złego z nami. Ale jeśli zaczniecie podejmować decyzje na podstawie swoich mentalnych czy emocjonalnych przesłanek, to bądźcie pewni, że zostaniecie wprowadzeni w błąd. Ponieważ wszystkie te starania są jednostronne. Tak jak mentalne projekcje zachodzą linearnie a potem spadają na was. Tak samo jeżeli chodzi o emocje, a nawet jeśli chodzi o sprawy fizyczne. Ale jeśli poprzez wibracje zaczniecie widzieć i poprosicie swojego Ducha, aby komunikował się z wami. A Duch jest absolutną wiedzą. Więc nie ulegajcie swoim uwarunkowaniom ani ego ani innym ćwiczeniom, czy jakiemuś innemu guru, lecz tylko sobie. To jest bardzo ważne dla wszystkich was, żeby zrozumieć, że nie będziemy podejmować żadnych decyzji na poziomie mentalnym, ale na podstawie naszych wibracji.

Czasem wydaje się, że mówię coś o kimś dlatego, że doniesiono Mi o tym. Ale jeżeli powiedzmy, to Ja jestem tym źródłem wszystkich wibracji, to jaki jest sens w donoszeniu Mi czegokolwiek? Po co ktoś miałby Mi donosić? Jeśli chcą donosić, to mogą, ale Ja dokładnie wiem jaka jest sytuacja.

Kiedyś w Rahuri czekałam w domu gości i pięciu-sześciu profesorów przyjechało na rowerach. Przyjechali i powiedzieli Mi: ”Matko przyjechaliśmy Ciebie ustrzec przed pewnym człowiekiem”. Zapytałam: "O kogo chodzi?” a oni podali Mi jego nazwisko. I powiedzieli: ”Musisz być bardzo ostrożna, on jest politykiem”. Odpowiedziałam: ”W porządku. Czy to jest wszystko, co o nim wiecie?” Powiedzieli: "Tak, więc musisz być bardzo ostrożna“. Odrzekłam: "A teraz to Ja wam powiem coś na jego temat: Ten mężczyzna nie ma ślubu ze swoją żoną, ona jest żoną kogoś innego, i on uciekł z tą kobietą. A dziecko jest jego, ale ta kobieta została przez niego zgwałcona i dlatego ma dziecko”. Kiedy zaczęłam mówić, oni wszyscy byli zaskoczeni i zdumieni. Zapytali: ”Matko, skąd to wiesz?” Odpowiedziałam: ”Idźcie i sprawdźcie, czy prawdą jest to co mówię”. Oni byli całkiem zdumieni. Kiedy powrócili, poinformowali Mnie: "Tak Matko, te zaskakujące rzeczy, o których mówiłaś były prawdą”.

Więc poprzez wibracje możecie wiedzieć wszystko. Ale ci, którzy podejmują decyzje bez wibracji, mogą popełniać błędy. Aż dojdą do takiego stanu, że nie będziecie musieli już wyciągać rąk, aby zapytać, po prostu będziecie to wiedzieć. Ale żeby ten stan osiągnąć, musicie najpierw swoje rozróżnienie oddać wibracjom. Niektórzy ludzie nie mają właściwych wibracji. Być może ich Vishuddhi nie jest w porządku. Powinni podjąć właściwą kurację na Vishuddhi. Ale nawet, jeśli nie mają fizycznych problemów z Vishuddhi, to mogą czuć wewnątrz siebie, jakie czakry są zablokowane, co dzieje się z tym człowiekiem.

We współczesnych czasach, ci ludzie, którzy są opętani, wydają się o wiele piękniejsi niż ci, którzy nie są opętani. Mieliśmy kiedyś taką kobietę, która przyszła na nasz program. Ona była całkowicie opętana, chuda jak patyk. I każdy, a to był początek Sahaja Yogi, uważał, że przyszła do nas piękna kobieta. A Ja im powiedziałam, przez pewien czas nie wpuszczajcie jej do sali. Oni tego nie mogli zrozumieć. Ona została wyleczona i teraz wygląda zupełnie inaczej. Dla Mnie ona jest bardzo piękna. Ta piękność przedtem, to mógł być kamuflaż kryjący negatywność przed oczami ludzi. Jak wiecie, widzieliście te aktorki filmowe, tych aktorów, czy paru klownów, którzy występują czasem jako prezydenci to i tamto. Możecie zobaczyć ten kamuflaż na ich twarzach – jak oni są straszni.

Ale dopóki wy sami nie jesteście na odpowiednim poziomie i nie jesteście szczerzy i uczciwi, to nie możecie tego rozpoznać. To, co dzisiaj robimy, to jest obudzenie w nas tej siły Ekadasha Rudry, która pomoże wam walczyć z własną negatywnością i negatywnością całego świata. Mamy teraz tak wiele rąk, tak wielu ludzi z różną bronią – ayudha, znaczy broń. Wszystkie te bronie są z wami, one są w was, a wy możecie z całą pewnością ich użyć. Ale najpierw musicie wiedzieć, jakie bronie macie i jak ich używać. Jest tak wiele ślepej wiary, tak wiele złych idei, tak wiele organizacyjnych fortec, które zostały zbudowane. Na całym świecie dzieje się mnóstwo absurdalnych rzeczy. Ale oni wszyscy będą skończeni. Nikt nie będzie o nich nic wiedział, oprócz tego, że były to najohydniejsze i najwstrętniejsze stworzenia na ziemi.

Ostatecznie przetrwa to, co żywe. I musimy wiedzieć, że znamy tą żywą siłę i powinniśmy być tego bardzo pewni, musimy być dumni z tego, że wiemy, czym jest ta żywa siła. Wówczas Ekadasha Rudra w nas stanie się bardzo silna. Każdy, kto będzie chciał wam dokuczyć, dostanie niezłego kuksańca. Każda organizacja, która próbuje zahamować Sahaja Yogę, albo w jakikolwiek sposób jej zaszkodzić, będzie miała naprawdę ciężko.

Jak wiecie byłam na Merv Griffin show, i on się źle zachowywał. W następnym tygodniu ten show został zamknięty. W Indiach była gazeta, która chciała opublikować dziwny artykuł na Mój temat. Ta gazeta została zamknięta na całe miesiące. To po prostu się dzieje. Ja nie mówię niczego takiego, ale jak to się dzieje, to jest bardzo zaskakujące, jak Ekadasha jest teraz aktywna. Najbardziej znamienny jest fakt, że Ekadasha będzie działać tylko w Kali Yudze, w tych współczesnych czasach. Wcześniej nie mogła działać, ponieważ był zaledwie jeden guru, który dzisiaj jest guru a wcześniej był szatanem. Istniał tylko jeden straszny rakshas, więc łatwo było go zabić. Zabić Kamsę, to była tylko chwila dla Shri Krishny. Dla Shri Ramy nie było żadnych problemów z zabiciem Ravany.

A kiedy zostali zabici, to wszystko się oczyściło. Ale tutaj oni są jak komary. Jest ich tak wielu, jeden po drugim. Nie ma temu końca. I oni weszli też w istoty ludzkie, zsyłając im choroby, wszystkiego rodzaju problemy i tortury. Problem jest więc o wiele głębszy i bardzo, bardzo skomplikowany. I po to właśnie jest Ekadasha Rudra, te jedenaście niszczących sił. Można powiedzieć, że istnieje dziesięć kierunków. I ten jest jedenasty. Więc dziesięć jest z zewnątrz i jedna z wewnątrz. Wszystkie te jedenaście sił może działać na każdego, kto próbuje nam szkodzić, zahamować postęp Sahaja Yogi, czy mówić coś przeciwko Mnie lub przeciwko wam. To będzie działać na każdego, kto próbuje sprawiać wam kłopoty.

Na poziomie fizycznym znajduje się ona na czole tutaj. Ekadasha Rudrę widać na waszym czole. Tutaj w tym miejscu widać często opuchliznę. U niektórych ludzi musieliście widzieć bruzdę tutaj i takie duże coś co wychodzi. U większości pacjentów z rakiem, to właśnie tutaj widać: od lewej rośnie do prawej strony całkiem znacznie, wybrzuszenie tutaj, po prawej stronie głowy; Ale są też tacy, którzy mają to po lewej stronie głowy. I jeżeli podnosi się to od lewej strony to przechodzi na prawą stronę głowy, a jeżeli od prawej strony to przechodzi na lewą stronę głowy. Najniebezpieczniejsze są te, które wchodzą na prawą stronę głowy, bo są bardzo przebiegłe i nie można ich zobaczyć. One są ukryte, ale mogą was bardzo zranić. Wszystkie te straszliwe rzeczy, które dzisiaj działają, mogą być całkowicie zniszczone, jeżeli rozwiniemy nasze Ekadasha Rudry w sobie. One nie są takie potężne. Jeden yogin może zabić tysiące ich. Natomiast one nie mogą zaszkodzić nawet jednemu Sahaja yoginowi. Wobec was one są zupełnie bezsilne. Nie mają sposobu, żeby was torturować. A jeżeli jesteście potężną osobą, one wszystkie znikną, znikną na zawsze.

Pamiętam, że kiedyś było trzech Sahaja yoginów w Indiach, którzy chodzili do wioski zawsze tą samą drogą. Pewna kobieta została opętana i zaczęła krzyczeć: ”Ho, Ho, Ho” – coś takiego. Oni zapytali ją: ”Dlaczego jesteś tutaj?” Ona odpowiedziała: ”My jesteśmy w tej kobiecie, żeby powiedzieć wam – powiedzieć tym trzem yoginom, żeby nie jeździli tą drogą, ponieważ uciekliśmy już ze wszystkich wiosek i tutaj właśnie mieszkamy. Ale jeśli Sahaja yogini będą tędy przejeżdżać – my będziemy podskakiwać. Więc lepiej poproście tych trzech Sahaja yoginów, niech tędy nie przejeżdżają, bo dzięki temu będziemy przynajmniej mieli gdzie mieszkać“. To są właśnie istoty, które wypadły z obiegu ewolucji. One są martwe, martwi ludzie. I ci martwi ludzie, mogą w takiej subtelnej postaci wejść w nas i uformować istoty. I te istoty, mogą nami zawładnąć i nas opętać. Tacy opętani ludzie mogą wyglądać zupełnie normalnie. Tak jak dzisiaj mówiłam; homoseksualizm, nadmierny seksualizm lub brak seksualności, czy np. brak wyczucia estetyki albo zbytnie tendencje artystyczne. Następnie, zbyt wiele jedzenia i głodówka lub nie jedzenie niczego, poszczenie. Tacy ludzie nie boją się nikogo. Mówią: ”Cóż w tym złego?” Na wszystko: ”Cóż w tym złego?”. Oni nie boją się Boga. Albo boją się nawet mrówki.

Są też ludzie, którzy cały czas mają poczucie winy. Albo tacy, którzy sprawiają, że inni mają poczucie winy, tak jakby ta druga osoba była do niczego. Albo są tacy, którzy są tak bardzo okrutni, że mogą robić z ludzi niewolników, mogą wywoływać straszne rzeczy, wojny, poprzez to, co mówią. Albo są tacy, którzy poddają się tym złym ludziom, diabelskim ludziom i przyjmują ich dominację i starają się zniszczyć innych ludzi na chwałę tych dominujących osób. I wtedy pojawia się ten obszar Sahaja Yogi, gdzie nikt nie może wejść. I wy jesteście tutaj doskonale szczęśliwi. Ponieważ Ekadasha stoi dookoła was, na waszym czole, żeby pilnować tego obszaru. To są strażnicy, oni obserwują i nikt nie może wam zaszkodzić. Bardzo pięknie siedzicie tutaj, bardzo wygodnie, w Sahasrarze i nic nie może was dotknąć. Nikt nawet nie może pomyśleć o tym, bo te siły są bardzo czujne, one mają wiele płaszczyzn. Każde Bóstwo ma wiele aspektów. I te płaszczyzny cały czas rzucają światło na ten obszar, oświetlają go. Nie ma żadnej możliwości, żeby jakiś intruz tam wszedł. I to właśnie macie w sobie. A kiedy ktokolwiek próbuje wejść w ten obszar Sahasrary, te siły natychmiast reagują i mogą zranić taką osobę, która szkodzi – do tego stopnia, że sami jesteście zdumieni i nie wiecie jak to się stało.

Ale musimy szczerze medytować, żeby obudzić tę siłę. Medytować ze zrozumieniem. Nie chodzi o słowa przed zdjęciem: ”Matko, ja poddaję siebie Tobie”. To ma być szczere, ponieważ Bóstwa wiedzą, kto jest szczery, kto jest naturalny, kto naprawdę stara się wzrastać. To jest w pewnym sensie walka. To jest walka, ale to nie jest walka, która nie przyniesie wam żadnych owoców. Bo wszelkie inne walki nie przynoszą wam owoców. Ale ta walka jest tak prosta i tak już wyjaśniona, wypracowana, że wy nie musicie się za bardzo o to martwić. Więc dziś powinniśmy zaprosić wszystkie te siły Ekadasha Rudry, żeby zniszczyły całą negatywność w tej Kali Yudze. Całkowicie. I modlić się, że jeżeli jest w nas jakakolwiek negatywność, to też powinna być zniszczona. Jeżeli jest jakakolwiek negatywność przeciwko Sahaja Yodze, powinna być też zniszczona. Jeżeli w nas, naszym charakterze, czy naszym zrozumieniu jest jakakolwiek negatywność, to też powinna być zniszczona. To jest dzisiejsze przesłanie dla was na dzień Ekadasha Rudra.

Niech Bóg was błogosławi