25 दिसम्बर 1992
Christmas Puja
Ganapatipule (भारत)
Talk Language: English, Hindi | Transcript (Hindi) - Draft

आज हम लोग ईसा मसीह का जन्मदिन मना रहे हैं। उनका अवतरण एक बहुत बड़ी चीज़ थी। और उनके बारे में शास्त्रों में भी वर्णन है किस प्रकार महाविष्णु का अवतरण संसार में होगा और वो सारे संसार का आधार होंगे। लेकिन धर्म जो है वो विपरीत दशाओं में जाने के कारण विभिन्न विभिन्न दशाओं में चला गया और सब अंधेरे में,अज्ञान में डूब गया। इसलिए इसकी जो एक तानता थी एक के बाद एक इस सुंदर परमात्मा शक्ति के वृक्ष पर जो सुंदर सुंदर एक एक अवतरण हुए थे उन सब को ले करके भिन्न-भिन्न धर्म स्थापित हुए और इन मरे हुए फूलों को ले करके मनुष्य ने अपने अपने धर्म बना कर आपस में झगड़े शुरू कर दिए l ईसा मसीह जो है, ये साक्षात श्री गणेश का ही ये अवतरण है, इसकी सिद्धता है, वो सिद्धता मैं अंग्रेजी में बताऊंगी बाद में लेकिन उनके जीवन से हमें ये सीखना है कि ईसा मसीह का जीवन अत्यंत पवित्र था जैसे कि श्री गणेश पवित्र है वैसे संसार में आ करके भी, संसार में रह करके भी वो अत्यंत पवित्रता से रहे; कारण उनको अपवित्रता छू ही नहीं सकती थी ऐसा एक विशेष अवतरण था और इस अवतरण के कारण संसार में एक बहुत बड़ी घटना घटित हुई कि हमारा आज्ञा चक्र जो है वो खुल गया; उनको जो पदस्तंब पे, क्रॉस पे चढ़ाया गया उससे हमारा आज्ञा चक्र खुल गया और ये बड़ा भारी दान उन्होंने दिया, ये उनको करना ही था, इसलिए उन्होंने किया l उनके लिए तो ये सब खेल ही था; बहुत छोटी उम्र में ही उन्होंने ये सब कार्य किया लेकिन उसका इतना विपर्यास ईसाई धर्म में हो गया इससे लोग समझ नहीं पाते कि ईसा मसीह जैसे पवित्र जीवन को जो लोग अपना आधार समझते है वो इस कद्र गए-बीते कैसे है ? इसका कारण है धर्म का विद्रूप स्वरूप l इसी प्रकार अपने देश में भी हिन्दू धर्म के अत्यंत विद्रूप स्वरूप निकले है जिसमें तांत्रिक लोग है और तरह तरह के लोगों ने अपने यहाँ बित्तियो पे, मंदिरों में, हर जगह बहुत गंदे तरीके अश्लील काम किये हुए l मंदिरों को भी खराब कर दिया और सारे धर्म की भावना ही उल्टी सीधी कर के रख दीl इस पर हमें कहना यही है कि ये लोग सब इतना कार्य करके चले गए और इस क़द्र इन्होंने महनत किये और जो कुछ भी बांधा है वो आपके कुंडलिनी का वृक्ष उसका सबसे महत्वपूर्ण आज्ञा चक्र जो है ईसा मसीह ने अपने बलिदान से खोल दिया l इनका बड़ा भारी हमारे ऊपर उपकार है l