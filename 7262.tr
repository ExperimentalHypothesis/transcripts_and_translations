18 Nisan 1998
Interview
Istanbul, Swiss Hotel (Turkey)
Star TV haberi  - Swiss Hotel, İstanbul (Türkiye) 18 Nisan 1998 Cumartesi

Yoga öğretmek için İstanbul’a gelen Hintli Guru bir anda sosyetenin gözdesi oldu. Hintli Gurunun önünde diz çökerek derdine derman arayanların arasında bakın kimler vardı.

Haberi Gamze Reisoğlu hazırladı.

Hintli Guru Shri Mataji’nin ne kadar popüler olduğunu anlamak için, İstanbul’daki çiçekli ve şarkılı görkemli karşılama törenine bakmak bile yeterli. 75 yaşındaki Shri Mataji yorulmamak için tekerlekli sandalyede geldi. Hayranları Guruyu dizlerinin üzerinde selamladılar, kimi zaman göz yaşlarına boğuldular.

Sahaja Yogayı anlatmak için İstanbulda düzenlenen konferansa ilgi gösteren sadece Türkler değildi. Gurunun müritleri otobüslerle Rusya’dan Malezya’dan kalkıp geldiler. Shri Mataji İstanbuldaki otel odasında sosyeteyi kabul etmeye devam ediyor. Kapının önüne yığılmış ayakkabılar ilginin somut örneği. Çiçeklere olan düşkünlüğünü bilen hayranları, Shri Mataji’nin otel odasını da çiçeklerle donatmışlar. Odada keskin bir çiçek ve tütsü kokusu var. Shri Mataji’nin bu günkü ziyaretçilerinden birisi Türkiye’nin köklü ailesi Eczacıbaşılardan. Nükhet Eczacıbaşı çiçeğini alıp, saygılarını sundu. Shri Mataji, dizleri üzerinde üzerinde oturan Nükhet Eczacıbaşı ile sohbet etti. Ailevi görevlerini yerine getirip getirmediğini sordu.

Shri Mataji: Ama sen iyi bir evlat oldun ve anne, babana baktın, değil mi?

Nükhet Eczacıbaşı: Elimden gelenin en iyisini yaptım. Yoga bana çok yardımcı oldu.

Ardından Shri Mataji genç kadının yüzüne bakarak böbreklerinden hasta olduğunu söyledi. AIDS ve kanseri tedavi edebileceğini söyleyen Hintli Guru, avucunun içine bir kap kesme şeker aldı ve iyileşme gücünü şekere aktardı.

Shri Mataji: Sağlığına dikkat et. Bunu al, seni serinletecektir. Daha iyi hissedeceksin.

Şekeri alan Nükhet Eczacıbaşı odadan çıkarken, Shri Mataji konuğunu şeker kullanma konusunda bir kez daha uyardı.

Shri Mataji: Kaşıkla al, suyla karıştırmayı unutma. Günde iki kez kullan.

Konuklarını böylesine etki altına alan Hintli Gurunun sırrını keşfedebilmek için bizde onun  önünde diz çöküyoruz. İlk intiba olumlu. Guru enerjiyi hissediyor.

Shri Mataji: Zaten var, ellerinde hissediyor musun? Enerjin zaten var.

Ardından yardımcısıyla beraber bir check up yapılıyor. Hintli Guru fiziksel rahatsızlık bulmuyor ancak zihinsel bir probleme dikkat çekiyor.

Yogi Mahajan : Ellerinde bir his var mı?

Shri Mataji:  Şimdi, affetmelisin, tamam mı?

Yogi Mahajan :  Affetmiyorsunuz, affetmelisiniz. Bu zihinsel bir problem.

Shri Mataji:  şimdi daha iyi mi?

Negatif enerji vücuttan alınıyor. Zihin artık affetmeye hazır hale getiriliyor.