4 Αυγούστου 1985
Ganesha Puja
Brighton Friends Meeting House, Brighton (Αγγλία)
Shri Ganesha Puja. Brighton (UK), 4 August 1985.

Συγκεντρωθήκαμε σήμερα εδώ, αυτήν την τόσο ευοίωνη ημέρα για να λατρέψουμε τον Σρι Γκανέσα.

Ο Σρι Γκανέσα είναι η πρώτη θεότητα που δημιουργήθηκε έτσι ώστε να γεμίσει όλο το σύμπαν ευοιωνότητα, ειρήνη, μακαριότητα και πνευματικότητα. Εκείνος είναι η πηγή Είναι η πηγή της πνευματικότητας όλα τα άλλα ακολουθούν ως αποτέλεσμα αυτού. Όπως όταν βρέχει και έχει αέρα αισθάνεστε μια ψύχρα στην ατμόσφαιρα Kατά τον ίδιο τρόπο όταν ο Σρι Γκανέσα εκπέμπει τις Δυνάμεις Του, αισθανόμαστε και τα τρία αυτά πράγματα εσωτερικά μέσα μας και έξω από μας. Δυστυχώς όμως, κυρίως στη Δύση η πιο σημαντική και θεμελιώδης Θεότητα όχι μόνο αγνοήθηκε τελείως αλλά προσβλήθηκε και σταυρώθηκε. Σήμερα παρόλο που δεν ήθελα να πω τίποτα που να σας αναστατώσει, πρέπει να σας εξηγήσω ότι το να λατρεύετε τον Σρι Γκανέσα σημαίνει ότι πρέπει να κάνετε μια ολοκληρωτική κάθαρση μέσα σας. Όταν λατρεύετε τον Σρι Γκανέσα, πρέπει να κρατάτε το μυαλό σας καθαρό, να κρατάτε την καρδιά σας καθαρή να κρατάτε το είναι σας καθαρό δεν πρέπει να υπάρχει καμία σκέψη λαγνείας και απληστίας. Στην πραγματικότητα όταν η Κουνταλίνη ανεβαίνει, ο Σρι Γκανέσα θα πρέπει να αφυπνίζεται μέσα σας, η αθωότητα θα πρέπει να αναδεικνύεται και να εξαλείφει όλες αυτές τις υποβιβαστικές ιδέες μέσα σας. Για να επιτευχθεί η πνευματική άνοδος, χρειάζεται να συνειδητοποιήσουμε ότι πρέπει να ωριμάσουμε. Οι άνθρωποι σήμερα στη Δύση είναι άρρωστοι μπορεί κανείς να αισθανθεί την αρρώστια παντού. Είναι άρρωστοι επειδή ποτέ δεν αναγνώρισαν τον Σρι Γκανέσα.

Αν εμφανίζεται ένας Φρόιντ αυτό δεν σημαίνει ότι πρέπει να τον αποδέχεστε. Όμως το κάνατε λες και ήταν το πιο σημαντικό πράγμα που έπρεπε να γίνει σαν να μην υπήρχε τίποτα σημαντικότερο από αυτό. Σήμερα λοιπόν αντιμετωπίζουμε από τη μια τη δύναμη της πνευματικής μας ανόδου και από την άλλη τη δύναμη των ταυτίσεων που είχαμε. Όταν ο Φρόιντ μίλησε για ταυτίσεις δεν γνώριζε ότι έβαζε μέσα στο μυαλό σας έναν άλλο είδος απαίσιων, τρομακτικών ταυτίσεων. Το σεξ δεν είναι καθόλου απαραίτητο στον άνθρωπο δεν είναι καθόλου σημαντικό. Στην πραγματικότητα, μόνο όταν θελήσετε να κάνετε παιδιά είναι που ένας άνθρωπος υψηλού επιπέδου θα παραδίδεται στο σεξ. Η έλξη, ο ρομαντισμός, όλες αυτές οι ανοησίες δεν υπάρχουν μέσα σ' ένα αγνό μυαλό, όλα αυτά είναι ανθρώπινα δημιουργήματα. Εκπλήσσει τόσο πολύ αυτή η δουλοπρέπεια προέρχεται από ένα πολύ χαμηλό επίπεδο μέσα μας. Προέρχεται από ανθρώπους χαμηλού επιπέδου που φέρονται δουλικά προς αυτό. Θα πρέπει να κυριαρχείται πάνω σε αυτό.

Σήμερα, όταν κοιτώ γύρω Μου στη Δύση που είναι ένα κομμάτι της ίδιας δημιουργίας υπάρχει τόση αρρώστια, στέκω πραγματικά εμβρόντητη. Πώς να στρέψω την προσοχή σας τώρα σε μια ώριμη αντιμετώπιση του σεξ; Όταν το σεξ ωριμάζει γίνεστε πατέρας, μητέρα και μια αγνή προσωπικότητα. Όταν όμως ακούει κανείς μια γυναίκα ενενήντα χρονών να παντρεύεται ένα αγόρι δεκαεννέα χρονών, πραγματικά είναι ακατανόητο. Τι είδους κοινωνία έχει δημιουργηθεί σ' αυτόν τον κόσμο με αυτήν την ανόητη συμπεριφορά; Πρέπει να ωριμάσουμε. Αυτό δεν σημαίνει ασκητισμός σε νεαρή ηλικία, δεν σημαίνει κάτι τέτοιο. Αυτός είναι άλλος ένας παραλογισμός. Όμως σίγουρα πρέπει να ωριμάσετε, χρειάζεστε αυτοπειθαρχία (tapasya) γι' αυτό. Ένα ασήμαντο πράγμα απέκτησε τόση σημασία. Δεν είναι πιο σημαντικό απ' οτιδήποτε άλλο έχουμε, όπως για παράδειγμα τα μαλλιά μας. Ακόμα όμως και όταν χάνετε τα μαλλιά σας, κάτι σημαίνει αυτό.

Όμως αν χάσετε το σεξ, τι πρόβλημα υπάρχει; Είναι πολύ καλό. Καλά ξεκουμπίδια στα σκουπίδια. Τόση απώλεια ενέργειας! Τόσο πολύ ενδιαφέρον, τόση πολύτιμη προσοχή, τόση ευοιωνότητα ξοδεύεται σε ένα τόσο ανόητο θέμα. Έτσι για τη λατρεία του Γκανέσα πρέπει να καταλάβετε ότι απαιτείται ωριμότητα. Πρέπει να αναπτυχθεί η ωριμότητα μέσα μας. Πρέπει να πάμε βαθύτερα στον εαυτό μας, η προσοχή μας πρέπει να πάει αυθόρμητα πιο βαθιά μέσα μας. Πώς όμως να φτάσουμε σ' αυτό το βάθος αν είμαστε ακόμα σαν τα σκουλήκια; Διαφορετικά είναι τόσο μεγάλη η θυσία και η πίεση που ασκείτε στους ανθρώπους. Αυτές oι ετικέτες και αυτές οι πιέσεις σας έχουν κοστίσει πάρα πολύ ακριβά για εσάς. Το έχετε πληρώσει πολύ ακριβά έχετε περάσει πολλά.

Γιατί; Οι προτεραιότητες πρέπει να αλλάξουν αν θέλουμε να λατρέψουμε τον Σρι Γκανέσα. Αυτό που λατρεύουμε σήμερα είναι η αθωότητα μέσα μας. Λατρεύουμε αυτό που είναι ευοίωνο, αυτό που είναι αθώο. Η αθωότητα που είναι πολύ βαθιά μέσα μας που είναι ο χαρακτήρας μας, που είναι η φύση μας, με την οποία έχουμε γεννηθεί Είναι το θεμέλιο όλης της Δημιουργίας είναι η ουσία αυτής της Δημιουργίας. Όταν η ύλη γίνεται ενεργή ξεκινά η αναπαραγωγή και δημιουργείται το επίπεδο του ζώου. Έπειτα ακολουθεί το επίπεδο του ανθρώπου σε πρωτόγονη κατάσταση, μετά έρχεται το επίπεδο του εξελιγμένου ανθρώπου. Όχι με την απαίσια έννοια που αντιλαμβανόμαστε τον ανεπτυγμένο κόσμο σήμερα. Σε καμιά περίπτωση δεν θα τους αποκαλούσα ανεπτυγμένους. Η εξέλιξη δεν είναι εξωτερική την εσωτερική εξέλιξη πρέπει να δει κανείς. Πως έχουμε ωριμάσει μέσα μας; Τι βρίσκεται μέσα μας; Οτιδήποτε είναι χονδροειδές, μεγάλο, είναι το «πλαστικό» αυτού του είδους, που δεν αναπτύσσει καμία εσωτερική δύναμη.

Αν για παράδειγμα σας δώσω ένα μάνγκο και σας πω: «Εντάξει, φάτε το τώρα» και εσείς δείτε ότι έχει μόνο την φλούδα και τίποτα εσωτερικά, τι θα φάτε; Θα φάτε αυτό το πλαστικό πράγμα; Οτιδήποτε μεγαλώνει με αυτόν τον τρόπο είναι πλαστικό, είναι νεκρό. Πρέπει να δούμε την εσωτερική ουσία. Ποια είναι η ουσία μέσα μας; Είναι αυτό που κήρυξε ο Χριστός: η ηθική. Ήταν τόσο σημαντική γι' αυτόν. Το Ντάρμα είναι η ισορροπία και φυσικά η ηθική είναι πολύ σημαντική. Όμως ήταν απαραίτητο για τον Χριστό να μιλήσει για την εσωτερική, βαθύτερη ηθική που είναι αναπόσπαστο μέρος της ύπαρξης και δεν είναι απλά διδαχή, κήρυγμα ή φόβος επειδή φοβόμαστε τον Θεό και την οργή του. Θα πρέπει να είναι το δικό σας εσωτερικό φως και γι' αυτό μίλησε ο Χριστός. Και ήταν ο Χριστός που χρησιμοποιήθηκε για να συντρίψει την αθωότητα. Και δεν θα έλεγα ότι οι άνθρωποι δεν είχαν προειδοποιηθεί. Δεν ήταν μόνο ο Φρόιντ που γεννήθηκε.

Μια μέρα είχα πάει στο Μουσείο Πράδο της Ισπανίας και είδα τόσους πίνακες να απεικονίζουν την κόλαση. Όλοι αυτοί οι περίεργοι που βλέπουμε στη σύγχρονη εποχή που τριγυρίζουν χωρίς ρούχα, τέτοιοι άνθρωποι απεικονίζονταν να φοράνε αστεία πράγματα και να κάνουν ανοησίες. Ήταν πίνακες του ζωγράφου Μπος. Είχα μείνει έκπληκτη που ένας Γερμανός, ο Μπος, έδειχνε όλες αυτές τις ανοησίες τόσο ξεκάθαρα: τον δρόμο για την κόλαση, έπειτα την επίθεση του θανάτου, όλα αυτά τα πράγματα. Και είναι σχεδόν σύγχρονος. Αν αποκαλείτε τον Μπλέικ παλαβό, τότε τι να πει κανείς για τον Μπος; Όλοι είναι παλαβοί εκτός από τους ηλίθιους και τους άχρηστους. Έχουμε λάβει τόσες προειδοποιήσεις! Για παράδειγμα, μπορούμε να πούμε ότι από πολύ παλιά γνωρίζουμε ότι υπάρχει η κόλαση. Ο Mαχαβίρα, περισσότερο από όλους, έχει περιγράψει τόσο ξεκάθαρα την κόλαση. Αυτή είναι η κόλαση.

Όμως οι προτεραιότητες στη Δύση έχουν έρθει εντελώς ανάποδα. Ποια είναι η δύναμή σας; Για σκεφτείτε το βαθιά μέσα σας. Είναι η διανοητική δύναμη σημαντική; Σας έχω πει ότι δεν έχει να κάνει με την δύναμη του μυαλού επειδή είναι γραμμική, κινείται σε μια κατεύθυνση, πέφτει, ξαναγυρίζει σε σας. Δεν υπάρχει ουσία σε αυτό, είναι μια διανοητική προβολή, σαν το πλαστικό. Ποια είναι η συναισθηματική σας δύναμη; Πού σας οδηγούν τα συναισθήματά σας; Έχετε και καλά συναισθήματα. Ας πούμε ότι αγαπάτε την γυναίκα σας πάρα πολύ. Πού σας οδηγεί αυτό; Κάποτε ένας ποιητής, ο Τουλσιντάσα που αγαπούσε πολύ την γυναίκα του. Εκείνη έπρεπε να επισκευθεί την μητέρα της. Αυτός δεν μπορούσε να το αντέξει και πήγε να τη συνατήσει. Σκαρφάλωσε στο μπαλκόνι της και εκείνη φοβήθηκε πολύ.

Τον ρώτησε: «Πώς σκαρφάλωσες;» Της απάντησε: «Είχες ρίξει ένα σκοινί». Εκείνη είπε: «Όχι» και είδαν ότι κρεμόταν ένα μεγάλο φίδι. Έτσι αυτή του είπε: «Αν τόση αγάπη που έχεις για εμένα, την είχες για το Θεό, πού θα βρισκόσουν;» Λοιπόν, πού σας οδηγούν αυτά τα συναισθήματα; Στον εκνευρισμό, στη δυστυχία, στην καταστροφή; Η διανοητική δύναμη σας δίνει ένα τρομερό πράγμα που λέγεται Εγώ, το οποίο καταστρέφει τους άλλους. Και η συναισθηματική δύναμη δεν σας δίνει τίποτα άλλο παρά κλάμα, μουρμούρα και το να νιώθετε συνέχεια δυστυχισμένοι «Ω, έχω κάνει τόσο μεγάλη συναισθηματική επένδυση σε τόσα και τόσα άτομα και τι πήρα;» Έτσι δεν είναι απόλυτο, είναι σχετικό. Διανοητικά είστε ένα μηδενικό αν δεν μπορείτε να καταστρέψετε τους άλλους. Συναισθηματικά είστε ένα μηδενικό επειδή δεν μπορείτε να καταβάλλετε τους ανθρώπους με τα συναισθήματά σας. Οπότε ποια είναι η δύναμή σας; Πού εδρεύει η δύναμή σας; Εδρεύει στο Πνεύμα. Αλλά πριν ακόμη το Πνεύμα επιτευχθεί, ποια είναι η δύναμή σας; Είναι η Κουνταλίνη. Εκείνη κοιμάται. Τότε ποια είναι η δύναμή σας; Είναι η αγνότητά σας.

Αν ένας άνθρωπος είναι αγνός, έχει αγνή ιδιοσυγκρασία και στέκεται στην αγνότητά του, αυτό δρα, δουλεύει Αλλά πρώτα απ’ όλα η αγνότητα παίζει ρόλο στην καλή σας υγεία. Από το πρόσωπο ενός ατόμου μπορείτε να πείτε ότι το άτομο αυτό είναι ένας αγνός άνθρωπος. Όπως στις Γραφές μας λέγεται ότι ένας Άγιος ή ένας Μπραχματσάρι, αυτός που δεν έχει κάνει ποτέ σεξ στη ζωή του πάντα λάμπει το πρόσωπό του. Και όπως λέμε ο μεγαλύτερος Μπραχματσάρι ήταν ο Σρι Κρίσνα που έχει τόσες πολλές συζύγους. Επειδή καμία σπατάλη ενέργειας, καμία σπατάλη προσοχής δε γίνεται εκεί. Έτσι όλη η ενέργεια συγκρατείται εσωτερικά. Καθώς ερχόμουν σήμερα με το αυτοκίνητο, έξω έβρεχε, φυσούσε και έκανε πολύ κρύο αλλά εμείς είμασταν μέσα στο αυτοκίνητο και τίποτα δε μας επηρέαζε, είμασταν αρκετά ζεστά μέσα στο αυτοκίνητο. Περάσαμε μέσα απ’ όλα, τίποτα δε μας άγγιξε, τίποτα δε μας ανησύχησε, φύγαμε, όλα εντάξει. Πώς; Επειδή μείναμε στο δικό μας όχημα και το όχημα που έχουμε είναι η αγνότητά μας. Είμαστε τόσο απαιτητικοί στο να μας σέβονται οι άλλοι, να μας δίνουν φόρο τιμής, αλλιώς εκνευριζόμαστε.

Σεβαστήκατε εσείς τον εαυτό σας; Σέβεστε εσείς τον εαυτό σας; Μερικές φορές φαίνεται στους Δυτικούς ότι η Μητέρα προσπαθεί να κηρύξει τον ινδικό πολιτισμό. Πολλοί άνθρωποι το νομίζουν αυτό. Αλλά εγώ λέω ότι πρέπει να μάθει κανείς την επιστήμη από τη Δύση ίσως και άλλα πράγματα όπως αισθητική, ζωγραφική και τέχνες, χρωματικούς συνδοιασμούς. Αλλά καλύτερα να μάθετε πολιτισμό από τους Ινδούς. Εδώ βρίσκω ότι υπάρχει ο θάνατος του πολιτισμού, κανένας πολιτισμός. Τι πολιτισμός είναι αυτός όπου η γυναίκα οφείλει να εκθέτει το σώμα της; Είναι ο πολιτισμός μιας πόρνης, απλά. Παραδεχτείτε το. Εκεί όπου η γυναίκα δεν οφείλει να σέβεται τα απόκρυφά της, δεν υπάρχει καθόλου πολιτισμός στην αισθητική του Θείου. Έχει φτάσει σε τέτοιο σημείο που φτιάχνουν μια ταινία παρουσιάζοντας την Παναγία ως πόρνη. Θέλω να πω ότι εκεί έχετε καταλήξει.

Στην Ινδία αν πείτε κάτι τέτοιο, θα σας ρίξουν ένα καλό χέρι ξύλο οποιος και αν είναι, Μουσουλμάνος, Ινδουιστής ή Χριστιανός. Θέλω να πω ότι είναι σοκαριστικό να ακούς το πώς μιλούν για το Χριστό. Ένας Ινδός σοκάρετε από αυτό. Πώς μπορείς να μιλάς; Από τη στιγμή που παρατάς την αγνότητά σου δε μπορείς να καταλάβεις πως υπάρχει κάποιος που είναι απόλυτα αγνός. Για έναν κλέφτη όλοι είναι κλέφτες. Επειδή δεν έχετε σεβασμό για την αγνότητά σας δε μπορείτε να φανταστείτε τι μπορούσε να είναι ο Χριστός. Δε μπορείτε να το φανταστείτε, δε μπορείτε να το δεχτείτε. Λέγονται αβάσταχτα πράγματα για το Χριστό. Σας λέω, αβάσταχτα, δε ξέρω. Έχω αντιμετωπίσει την σταύρωσή του, που ήταν τόσο αβάσταχτη.

Αλλά τέτοιου είδους πράγματα να πεις για κάποιον σε μια Ινδή γυναίκα αν κάνεις τέτοια παρατήρηση, σε μια κοινή Ινδή γυναίκα, θα αυτοκτονήσει. Ποτέ δε λέγεται αυτό που όλοι πάνε και λένε: «Φαίνεσαι πολύ όμορφη». Μπορείς να πεις στη μητέρα σου: «Φαίνεσαι όμορφη», εντάξει, αυτό είναι διαφορετικό. Αλλά δε λες σε κάθε γυναίκα τέτοια πράγματα. Πρέπει να εξωτερικεύσετε τις σκέψεις σας Και αυτός είναι ένας απ’ τους λόγους που οι άνθρωποι είναι πολύ ευέξαπτοι. Ο μαγνήτης μέσα σας είναι ο Σρι Γκανέσα. Πολλοί άνθρωποι ξέρουν ότι έχω μια καταπληκτική αίσθηση προσανατολισμού. Αυτό προέρχεται από αυτόν τον μαγνήτη που είναι τέλειος. Αυτός ο μαγνήτης σας κρατά κολλημένους ή ρυθμισμένους, όλη την ώρα στραμμένους προς το Πνεύμα. Αν δεν έχετε την αίσθηση της αγνότητας θα ταλαντεύεστε μία έτσι, μία αλλιώς.

Ξαφνικά γίνεστε ένας πολύ καλός Σαχάτζα Γιόγκι, αύριο γίνεστε ένας δαίμονας επειδή δεν υπάρχει κάτι που να σας δένει με τη μεγάλη ιδέα του Πνεύματος. Ας το παραδεχτούμε. Τώρα έχει έρθει η ώρα για όλους μας, όλους τους Σαχάτζα Γιόγκις ότι το σπουδαιότερο πράγμα δεν είναι το σεξ αλλά η αγνότητα. Και αυτό είναι που θα σας ωριμάσει. Είναι αξιοπερίεργο το πώς συμπεριφέρονταν κάποιοι άνθρωποι στο Μπόρντι. Έτυχε να μάθω γι’ αυτό και έμεινα έκπληκτη. Πώς μπορούσαν να συμπεριφέρονται έτσι μπροστά στους χωρικούς του Μπόρντι, οι οποίοι είναι αθώοι, απλοί άνθρωποι; Αλλά το καλύτερο σημείο όλου αυτού είναι ότι όταν παραδίδεστε σε επιπόλαια και ανόητη συμπεριφορά, προσβάλλοντας την αγνότητά σας, αυτή η κατάσταση σας καθυστερεί πραγματικά. Είναι σαν να κατασπαταλάτε τη βενζίνη σας: το αμάξι σας δε μπορεί να κινηθεί, έτσι όλο και κάτι θα σας συμβεί. Όλη την ώρα πηγαίνετε και τσιμπάτε τον κόσμο και μιλάτε επιπόλαια στον καθένα και δεν καταλαβαίνω σε τι χρησιμεύουν όλα αυτά. Και μετά καταλήγετε στο διαζύγιο.

Μια φορά είχα πάει σε ένα μεγάλο κατάστημα, πρέπει να σας πω μια πολύ ενδιαφέρουσα ιστορία. Μέσα στο πλήθος υπήρχαν δύο άνθρωποι ένας άντρας και μια γυναίκα, που όλη την ώρα φιλιόντουσαν και ελάχιστα τους ενδιέφερε που υπήρχαν και άλλοι άνθρωποι που χρησιμοποιούσαν την ίδια κυλιόμενη σκάλα. Φιλιόντουσαν στην κυλιόμενη σκάλα, εδώ και εκεί φιλιόντουσαν, βασανίζοντας όλους τους Ινδούς που ήταν εκεί και τους άλλους ανθρώπους ίσως, τους Κινέζους για παράδειγμα, τους Αιγύπτιους. Τέτοια επίδειξη γινόταν. Την επόμενη φορά που τους είδα, δεν φιλιόντουσαν. Ρώτησα: «Τι συνέβη;» «Χωρίσαμε» Ρώτησα: «Γιατί φιλιόσασταν τόσο πολύ εκείνη την ημέρα;» Εκείνοι απάντησαν: «Επειδή επρόκειτο να χωρίσουμε, θέλαμε να ζήσουμε το τελευταίο κομμάτι της σχέσης μας» Τι επίπεδο είναι αυτό! Φανταστείτε, το επίπεδο. Τι αγάπη, τι αίσθημα έχεις για τον οποιοδήποτε, καμία σχέση. Όλη την ώρα να καβγαδίζετε μεταξύ σας, να καταλήγετε σε διαζύγια και να επιδεικνύεστε έτσι. Οποιαδήποτε βαθιά προσωπικότητα δεν επιδεικνύει αυτά τα πράγματα.

Μου έχουν πει ότι εδώ στο σχολείο μαθαίνετε να μην εξωτερικεύετε τα συναισθηματά σας. Μπορείτε να δείχνετε οτιδήποτε άλλο, γελοίο ή αναίσχυντο αλλά όχι τα συναισθήματά σας. Τι παράλογο μέρος είναι αυτό! Έχετε αποδεχτεί όλες αυτές τις αξίες ακριβώς σαν πρόβατα, χωρίς να το σκεφτείτε. Όταν ήμουν στη Γαλλία, ένα κορίτσι ήρθε και έκλαιγε. Έλεγε: «Είναι απαίσιοι, απαίσιοι. Δεν θα ξαναπάω ποτέ σε αυτούς τους ψυχολόγους» Έτσι είπα: «Γιατί;» «Έλεγαν βρώμικα πράγματα για τον πατέρα μου.» Φανταστείτε! Και οι άνθρωποι δέχτηκαν τις ιδέες αυτού του απαίσιου Φρόιντ. Είναι λάθος στη βάση τους. Είτε είναι ιστορικά, είτε ότι και αν είναι, καλύτερα να τα αφήσετε.

Ότι είναι λάθος για το Θείο είναι λάθος, ότι είναι σωστό για το Θείο είναι σωστό. Αλλά υπάρχει μια πραγματική αντίφαση εδώ: οι άνθρωποι όταν πηγαίνουν στο εξωτερικό, ο σύζυγος με τη σύζυγο, φιλιούνται και πειράζει ο ένας τον άλλο. Τι χρειάζεται; Φιλάς κάποιον και μετά έρχεσαι και μου λες εναντίον του, το έχω δει αυτό. Αν πρέπει να υπάρχει κάποια αυτοσυντήρηση, αυτή πρέπει να είναι η αγνότητά σας, η ιδιωτικότητά σας. Γι’ αυτό δεν επιβάλλεστε στον εαυτό σας και να κάνετε κάτι, δεν έχετε επιβολή. Αν κάποιος ανόητος έρθει και σας πει κάτι, θα πείτε: «Εντάξει. Δεχόμαστε». Ποια είναι η ουσία της προσωπικότητάς σας; Είναι η αγνότητά σας. Και στη Σαχάτζα Γιόγκα μπορείτε να ξανα-εδραιώσετε τα πάντα, οτιδήποτε έχετε χάσει. Μπορείτε.

Να γιατί λείπει το βάθος. Και αυτός είναι ο λόγος που δεν υπάρχει καμία συνοχή στην ιδιοσυγκρασία των ανθρώπων, καμία συνοχή. Σήμερα θα έχετε χίλιους ανθρώπους για τη διάλεξή Μου και την επόμενη ημέρα ούτε έναν, θα χαθούν όλοι. Επειδή όπως ξέρετε, δεν υπάρχει βάση. Σαν μια χαλαρή σύνδεση. Δεν υπάρχει σύνδεση γιατί το σημείο σύνδεσης είναι η αγνότητά σας. Οπότε δεν υπάρχει καθόλου σταθερότητα. Αν τους πεις: «Πρέπει να ξυπνήσετε το πρωί, να κάνετε μπάνιο, να κάνετε κάποια πούτζα» είναι πάρα πολύ για αυτούς. Αλλά αν πεις σε μια Ινδή κυρία ή σε εμένα ότι «πρέπει να φορέσετε ένα τέτοιο φόρεμα», απλά δεν μπορώ, δεν μπορώ, όχι, αδύνατο. Δεν είναι δυνατό.

Μπορώ να μείνω ξύπνια όλη τη νύχτα, αλλά αυτό το πράγμα δε μπορώ να το κάνω, απλά δε μπορώ να το κάνω. Οπότε οι προτεραιότητες αλλάζουν ανάλογα με το που είναι η προσοχή σας. Έχετε τα πάντα μέσα σας. Είστε η αποθήκη της αγνότητας που είναι η δύναμή σας. Είναι όλα μέσα σας, τίποτα δεν έχει βγει έξω, είναι όλα εκεί. Όλο εκείνο το άρωμα είναι μέσα σας και είναι όλο διατηρημένο, μην καταδικάζετε τους εαυτούς σας. Είστε τόσο τυχεροί που είμαι εδώ για να σας πω τα πάντα για αυτό. Είστε τόσο τυχεροί που είμαι μαζί σας. Καταλαβαίνετε αυτό το σημείο; Δεν πρέπει να πάτε στα Ιμαλάϊα δεν πρέπει να σταθείτε πάνω στα κεφάλια σας. Δεν πρέπει να κάνετε τίποτα τέτοιο.

Δεν θα το πιστέψετε όμως άλλοτε οι άγιοι κάθονταν στο κρύο, παγωμένο νερό ή στα Ιμαλάια για ώρες ολόκληρες μέχρι να παγώσουν τις ανόητες ιδέες τους. Τώρα αυτό δεν είναι αναγκαίο. Όλα γίνονται πολύ εύκολα. Αλλά τώρα πρέπει να αλλάξετε τις προτεραιότητές σας. Τη στιγμή που όλη σας η προσοχή θα στραφεί στο Πνεύμα σας, θα εκπλαγείτε με το πως θα αλλάξει όλος ο χάρτης. Ποιο είναι το πιο σημαντικό πράγμα; Να διαλογιζόμαστε κάθε μέρα. Έχω δει ανθρώπους που θέλουν να παρακολουθήσουν κάποια σειρά μαθημάτων. Για παράδειγμα τους λέω: «Εσείς καλύτερα να κάνετε κάποια σειρά μαθημάτων». Κάθε μέρα θα πάνε σ’ αυτά τα μαθήματα, θα μπουν στην τάξη, θα δουλέψουν και θα περάσουν αυτή τη σειρά μαθημάτων, θα το κάνουν και θα το τελειώσουν. Αλλά διαλογισμό δε μπορούν να κάνουν τακτικά.

Πρέπει να καταλάβετε ότι υπάρχει ένα μικρό κενό και ότι από τη στιγμή που παίρνουμε μια γεύση εκείνης της αιώνιας χαράς, αρχίζουμε να κινούμαστε προς αυτήν όλο και περισσότερο, όλο και περισσότερο και εδραιωνόμαστε στον ωκεανό αυτής της χαράς. Λίγο λίγο. Βλέπετε, όταν κάποιος θέλει να κολυμπήσετε, φοβάστε, δε θέλετε να το κάνετε. Είστε χαρούμενοι στην ακτή. Κάποιος σας σπρώχνει, πάλι κάνετε πίσω, λέτε: «Όχι, δεν μπορώ να το κάνω». Αλλά από τη στιγμή που μαθαίνετε να κολυμπάτε απολαμβάνετε το κολύμπι. Και όταν σας αρέσει τότε θέλετε να το κάνετε κάθε μέρα, τακτικά, θρησκευτικά. Έτσι υπάρχει ένα μικρό κενό το οποίο πρέπει να καλύψετε. Το δεύτερο θέμα είναι ότι όπως πάντα έλεγα, είστε λωτοί, αλλά κάτω από λάσπη και ξέρετε τι είναι η λάσπη. Ενώ η Ινδία είναι ο ωκεανός, οπότε είναι πολύ εύκολο για τους λωτούς να βγουν από το νερό.

Αλλά το να βγεις από τη λάσπη είναι πολύ δύσκολο. Πείτε ότι πέφτετε στη λάσπη. Αν αρχίσετε να κλωτσάτε, πηγαίνετε πιο βαθιά. Αν προσπαθήσετε να κάνετε οτιδήποτε πηγαίνετε πιο βαθιά. Το καλύτερο πράγμα είναι να κάθεστε παρατηρώντας τη ακίνητοι. Και αυτός είναι ο καλύτερος τρόπος, το να παρατηρείτε τον εαυτό σας. Αλλά η προσοχή σας δεν είναι εντάξει, πώς θα παρατηρήσετε; Η προσοχή είναι: κάποιος πηγαίνει σε εκείνη τη μεριά θα κοιτάξετε εκείνο το άτομο. Ένα άλλο άτομο πηγαίνει αλλού θα κοιτάξετε εκείνο το άτομο, πρέπει να τους δείτε όλους. Αλλά δεν βλέπετε τα λουλούδια, δεν βλέπετε τα δέντρα, δεν βλέπετε τη Μητέρα Γη, δεν βλέπετε τίποτα. Αυτό που βλέπετε είναι κάτι απελπιστικά κακό, χειρότερο από σας.

Σήμερα είναι η ημέρα που λένε ότι κανείς δεν πρέπει να κοιτάει το φεγγάρι. Αν κοιτάτε το φεγγάρι γίνεται δυσοίωνο και βγάζετε κακό όνομα. Λένε ότι ο Σρι Κρίσνα κοίταξε το φεγγάρι και έβγαλε κακό όνομα, ήταν ραντσόρντας, που σημαίνει ότι έπρεπε να δραπετεύσει από το πεδίο της μάχης. Αλλά αυτό ήταν το τρικ Του, έπρεπε να δραπετεύσει. Οπότε δε θα έπρεπε να κοιτάτε το φεγγάρι. Ο λόγος για τον οποίο λέγεται αυτό, είναι γιατί σήμερα πρέπει να δούμε τον Σρι Γκανέσα, ο οποίος είναι η Μητέρα Γη, ο οποίος δρα μέσω της Μητέρας Γη. Τα περισσότερα από τα πράγματα που έχουμε είναι από τη Μητέρα Γη. Έτσι σήμερα, αυτήν την ώρα πρέπει να κοιτάτε τη Μητέρα Γη, την Κουνταλίνη και τον Σρι Γκανέσα. Η Μητέρα Γη έχει δημιουργήσει τον Σρι Γκανέσα. Έτσι δεν κοιτάτε τίποτα εξωτερικό, ούτε καν το φεγγάρι.

Κοιτάξτε απλώς τη Μητέρα Γη επειδή η Μητέρα Γη μέσα από την αγάπη και τη συμπόνια Της έχει κάνει τόσα πολλά για μας, η Κουνταλίνη έχει κάνει τόσα πολλά για σας. Και ο Γιος Της, που είναι η αθωότητα μέσα μας, πρέπει να λατρεύεται σήμερα επειδή έχει κάνει τα μέγιστα. Παρόλες τις προσβολές που Του έχουμε κάνει, όλες τις γελοιότητες, όλη τη βρωμιά, όλα τα είδη των ανοησιών, ακόμα σηκώνεται σαν ένα μικρό παιδί για να μας διασκεδάσει. Αν ο Σρι Γκανέσα είναι μέσα σας, γίνεστε σαν ένα παιδί με παιδική αθωότητα, δε θυμώνετε με κάποιον σαν ένα σκυλί που γαβγίζει, ξέρω κάποιους Σαχάτζα Γιόγκις που γαβγίζουν όλη την ώρα, όπως ακριβώς τα σκυλιά ή οι ζητιάνοι στην Ινδία. Αλλά γίνεστε σαν ένα πολύ γλυκό παιδί που πάντα προσπαθεί να σας διασκεδάσει πάντα προσπαθεί να λέει ωραία πράγματα πάντα προσπαθεί να σας κάνει να αισθάνεστε χαρούμενοι. Είναι η πηγή τέτοιας χαράς. Και έτσι γίνεστε μια πηγή χαράς, πηγή ευτυχίας, πηγή ολοκλήρωσης. Όλη την ώρα να ξεχειλίζετε με γέλιο και ευτυχία, να ξεχειλίζετε με όμορφα πράγματα. Όπως σας διασκεδάζουν τα παιδιά απλά κοιτάξτε και παρατηρείστε. Πως έρχονται με τα μικρά μικρά χεράκια τους, πως τα λύνουν όλα, πως ξέρουν ποιο είναι το σωστό.

Ένα παιδί που είναι Αφυπνισμένη ψυχή είναι πολύ πιο λογικό απ’ ότι ένα μεγάλο άτομο, το έχω διαπιστώσει αυτό. Όπως η μικρότερη εγγονή Μου ήταν περίπου, νομίζω, τριών χρονών, η υπηρέτρια δίπλωνε το σάρι Μου και κατά λάθος το άφησε στο έδαφος. Το παιδί δε μπορούσε να το αντέξει. Απλά σήκωσε το σάρι, το ακούμπησε στο κεφάλι του και το έβαλε στον καναπέ Της είπε: «Τι νομίζεις ότι κάνεις βάζοντας αυτό το σάρι στο έδαφος; Τι ξέρεις για τη Γιαγιά μου; Είναι η Θεά των Θεών και εσύ βάζεις το σάρι Της στο έδαφος; Τα σκυλιά θα σε δαγκώσουν τώρα. Πρόσεξε». Και πάλι πήγε και έβαλε το σάρι, το φίλησε και το ξαναφίλησε και είπε «Μητέρα, συγχώρεσέ την, Γιαγιά, σε παρακαλώ, συγχώρεσε αυτή τη γυναίκα, δε ξέρει τι Σου έκανε». Αλλά αυτή η ευαισθησία έρχεται από το βάθος της αγνότητάς σας. Ακούστε τα παιδιά και θα εκπλαγείτε με τον τρόπο που μιλούν και με αυτά που λένε, πως συμπεριφέρονται, πως προσπαθούν να σας διασκεδάσουν. Στη Δύση πρέπει να πω ότι τα παιδιά είναι πολύ κακομαθημένα, δεν σας διασκεδάζουν τόσο πολύ, σας ενοχλούν περισσότερο. Συμβαίνει πάλι το ίδιο πράγμα.

Αν ο πατέρας και η μητέρα δεν έχουν αγνότητα, τα παιδιά δε νιώθουν καλά, δεν νιώθουν ειρηνικά, γίνονται νευρικά και μετά αναπτύσσουν την ίδια νευρικότητα μέσα τους. Ένας αγνός άνθρωπος δε μπορεί ποτέ να κατέχεται από πνεύματα, πιστέψτε Με. Ποτέ. Μπορεί να είστε πολύ έξυπνοι, μπορεί να είστε οτιδήποτε, μπορεί να είστε μεγάλοι συγγραφείς, αλλά μπορεί να κατέχεστε από πνεύματα. Σ’ έναν αγνό άνθρωπο, ένα συνηθισμένο αγνό άνθρωπο, δε μπορεί ποτέ να συμβεί κάτι τέτοιο. Τα νεκρά πνεύματα φοβούνται τους αγνούς ανθρώπους. Αν ένας αγνός άνθρωπος προχωράει στο δρόμο, όλα τα νεκρά πνεύματα θα τρέξουν μακριά. Απλά θα τρέξουν μακριά. Ξέρω πολλές περιπτώσεις και μπορώ να σας πω μερικές από αυτές. Ήταν τρεις τέτοιοι άνθρωποι, που συνήθιζαν να περνούν με τη μοτοσικλέτα κάθε νύχτα περίπου στις 12 τα μεσάνυχτα από ένα δρόμο.

Μερικοί άνθρωποι που κατέχονταν από πνεύματα Μου έγραψαν γράμματα, λέγοντας: «Σε παρακαλούμε, μην τους αφήνεις να περνούν από εκεί μέσα στη νύχτα, γιατί πού θα πάμε εμείς να μείνουμε;» Ήμουν έκπληκτη. Αυτοί οι άνθρωποι ήταν κατειλημμένοι από κάποιου είδους απαίσια νεκρά πνεύματα που συνήθιζαν να πηγαίνουν τη νύχτα και να ξεκουράζονται πάνω σε εκείνα τα δέντρα, απ’ όπου αυτοί οι τρεις άνθρωποι πέρναγαν με τη μοτοσικλέτα και πραγματικά μου έγραψαν γράμματα. Ήταν πολύ δαιμονισμένοι άνθρωποι, τους ήξερα, έλεγαν ότι «Ζήτησε τους να μην πηγαίνουν από εκείνο το δρόμο, γιατί πού θα ζήσουμε εμείς;» Ήταν σαν τρελοί, τρελοί άνθρωποι. Ρώτησα: «Γιατί το γράψετε αυτό;» Είπαν: «Περνούν από αυτό το δρόμο και μας δημιουργούν πρόβλημα». Το αρνητικό μέσα μας εξαφανίζεται με το φως του Σρι Γκανεσα. Μπορείτε να το δείτε τόσο καθαρά σε ένα άλλο άτομο. Αν δεν έχετε αγνότητα δε μπορείτε να δείτε ποιος είναι μη αγνός και ποιος αγνός, δε μπορείτε. Για όλους λένε ακριβώς το ίδιο: «Πολύ καλός, πολύ καλός, πολύ ωραίος άνθρωπος, πολύ ωραίος άνθρωπος». Δηλαδή πραγματικά δαιμονισμένοι άνθρωποι πιστοποιούνται σαν πολύ καλοί άνθρωποι, αυτό συμβαίνει μερικές φορές ακόμα και στη Σαχάτζα Γιόγκα και αναρωτιέμαι: «Τι συμβαίνει, τι είναι αυτό; Πώς γίνεται και αυτοί οι άνθρωποι πιστοποιούνται έτσι; Δε μπορούν να το νιώσουν;» Δεν υπάρχει καθόλου φως. Ακόμα και αν πάρετε την Αυτογνωσία σας, ακόμα και αν το Πνεύμα σας δουλεύει για τη συλλογική σας συνείδηση, ακόμα και αν δίνετε Αυτογνωσία σε άλλους, δεν είστε πουθενά αν δεν έχτε αγνότητα.

Είναι σαν ένα σπασμένο γυαλί που προσπαθεί να αντανακλάσει κάτι αλλά δε μπορεί ποτέ να δώσει τη σωστή εικόνα. Είναι τόσο σημαντικό και πρέπει να σας μιλήσω γι’ αυτό τώρα. Ο καιρός έχει έρθει για Εμένα να σας πω ότι αυτή είναι η δυσκολία στη ζωή μας. Το πρώτο πράγμα που θα ρωτήσουν οι άνθρωποι είναι: «Ποιον θα παντρευτώ;» Προς τι η βιασύνη; Βέβαια, ο γάμος είναι ένα ευοίωνο γεγονός, ο γάμος θα πρέπει να γίνεται, θα πρέπει να υπάρχει μια συλλογική επιδοκιμασία, αλλά προς τι; Για να λατρεύουμε την αγνότητα μέσα μας. Μετά παντρεύονται, αποκτούν παιδιά. Ύστερα θέλουν να αποκτήσουν ένα σπίτι, μετά θέλουν κάτι άλλο. Ολόκληρη η αντίληψη είναι τόσο περιορισμένη που συνεχίζεται ατέρμονα και το φως της ζωής σας δεν εξαπλώνεται. Αλλά έχω γνωρίσει ανθρώπους που ήταν στην κόλαση και κατάφεραν να βγουν έξω από εκεί και έχουν εξαπλώσει το φως. Έχουν φτάσει σε όμορφα μετεωρικά ύψη. Έχω δει τέτοιους ανθρώπους.

Έτσι σήμερα έχετε έρθει να λατρέψετε τον Σρι Γκανέσα μέσα σας. Δεν καταλαβαίνω τι σημαίνει το να λατρέψετε Εμένα ως Γκανέσα, γιατί Εγώ είμαι Αυτός. Όταν εσείς Με λατρεύετε θέλετε αυτός ο Σρι Γκανέσα να αφυπνιστεί μέσα σας. Αφήστε τον να αφυπνιστεί μέσα σας. Αφήστε ότι λέω να γίνει το μάντρα που θα Τον αφυπνίσει μέσα σας, έτσι ώστε σαν παιδιά Μου να απολαμβάνετε την ευδαιμονία της αγνότητας όπως εγώ την έχω απολαύσει σε όλες τις ανθρώπινες και Θεϊκές Μου ζωές. Να απολαύσετε την ίδια ποσότητα, αυτό θέλω. Τουλάχιστον θα πρέπει να έχετε μία γεύση από αυτό. Σας λέω για κάτι που μπορεί να μην έχετε ξανακούσει. Αλλά δεν είχατε ακούσει ποτέ και για την Κουνταλίνη. Δεν είχατε ακούσει ποτέ για την Αυτογνωσία με αυτό τον τρόπο.

Αλλά σήμερα νομίζω ότι κατά τύχη, απολύτως με ένα Σαχάτζ τρόπο, κανονίστηκε αυτή η Πούτζα. Ήταν να κάνω αυτήν τη Πούτζα στην Βομβάη. Ήταν όλα οργανωμένα, οι άνθρωποι ήταν έτοιμοι να πάνε εκεί να κάνουν τη Πούτζα. Όμως μια Γκανέσα Πούτζα στην Αγγλία ή στη Δύση είναι τόσο σημαντική που σκέφτηκα ότι καλύτερα να κάνουμε μια, χωρίς το σωστό χρόνο στη Ρώμη, που είναι μια βασική αιτία που καταστράφηκε η αγνότητα των ανθρώπινων όντων. Οι Ρωμαίοι το ξεκίνησαν και οι άλλοι το συνέχισαν. Αλλά έπρεπε να είναι εδώ στο Μπράιτον, στα από λωτό πόδια του Σαντασίβα. Οι Άγγλοι πρέπει να ξέρουν ότι έχουν μια χρυσή γη αλλά δεν την αξίζουν. Πρέπει να φτάσουν στο σημείο να την αξίζουν. Φανταστείτε, ζείτε στη χώρα του Σαντασίβα όπου ακόμα και οι στάλες του νερού και το χιόνι είναι σαν απεσταγμένο νερό: καθαρό, διαυγές, λευκό. Εδώ όπου ο Σρι Γκανέσα είναι Αυτός που πλένει τα πόδια του Πατέρα Του.

Εδώ όπου η ίδια η αγνότητα κατοικεί με τη μορφή της Μητέρας σας. Και πρέπει να αξίζετε αυτή την πολυπόθητη θέση! Οι Άγγλοι Σαχάτζα Γιόγκις πρέπει να ανέβουν πάρα πολύ. Οι Άγγλοι είναι ακριβώς το αντίθετο, προέρχονται από τη χώρα του Σαντασίβα αλλά είναι ακριβώς το αντίθετο. Φοβερή αλαζονία, αλαζονία τόσο τρομερή, που δε μπορεί ούτε να τη διανοηθεί κανείς στο μέρος του Σίβα. Όλοι οι μη αγνοί άνθρωποι είναι τόσο αλαζόνες γιατί πώς αλλιώς θα μπορούσαν να δικαιολογήσουν τους εαυτούς τους; Μιλάς σε μια πόρνη και μετά από δυο λεπτά καταλαβαίνεις ότι είναι έτσι γιατί είναι απίστευτα αλαζονική. Λέει: «Ποιο είναι το πρόβλημα; Είμαι μια πόρνη και τι μ’αυτό;» Η αλαζονία είναι ένα σημάδι μιας μη αγνής προσωπικότητας. Αυτοί οι άνθρωποι απομονώνονται γιατί ντρέπονται να αντικρύσουν τους άλλους. Ένας αγνός άνθρωπος είναι ανοικτός, δεν έχει λόγο να φοβάται κανέναν. Μιλάει ωραία σε όλους, είναι ευγενικός με όλους με αθωότητα και απλότητα, χωρίς να ερωτεύεται κάθε τρίτο πρόσωπο που συναντά.

Πρέπει να συνειδητοποιήσετε ότι αυτή η χώρα σας δόθηκε για κάποιο σκοπό και αν δεν ανέβετε σε αυτό το επίπεδο, θα πεταχτείτε έξω. Έτσι το να σέβεστε την αγνότητα σας είναι το να σέβεστε πραγματικά Εμένα, επειδή κατοικώ μέσα σας σαν αγνότητα. Αν ο Σρι Γκανέσα είναι η ευοιονώτητα, Εγώ κατοικώ μέσα σας σαν αγνότητα. Η Αγνότητα δεν είναι ποτέ επιθετική, δεν είναι ποτέ σκληρή, επειδή όπως γνωρίζετε δεν υπάρχει κανένας λόγος να είναι. Δεν υπάρχει ανάγκη, είστε τόσο δυνατοί, τόσο δυνατοί που δεν χρειάζεται να είστε επιθετικοί. Γιατί να επιτίθεστε αν δεν φοβάστε κανέναν. Είναι τόσο γενναιόδωρη, τόσο ευγενική, τόσο όμορφη, πάντα δροσερή και νέα και όμως τόσο ανυπέρβλητη και αξιοπρεπής. Δώδεκα χρόνια έχουν περάσει από τότε που ήρθα εδώ. Δύο ακόμα χρόνια απαιτείται πολύ έντονη δουλεία, εσωτερικά και εξωτερικά. Εσωτερικά πρέπει να δουλέψουμε πολύ σκληρά αυτά τα δύο χρόνια, πολύ σκληρά, πρέπει να έχουμε αληθινή αυτοπειθαρχία (tapasya), όλοι μας, άντρες και γυναίκες.

Τότε θα δούμε. Μπορώ να πω ότι έχουμε κάνει καλή δουλειά. Με λίγη ώθηση, κουράγιο και πίστη μπορούμε να πετύχουμε πολλά. Να έχετε πίστη στον εαυτό σας. Όχι διανοητική πίστη αλλά η πραγματική αγνότητα είναι η πίστη. Η αγνότητα είναι η σταθεροποίηση της πίστης σας. Όταν έχετε πίστη στο Θεό, είστε αγνοί. Όταν έχετε πίστη στον εαυτό σας, είστε αγνοί. Όταν έχετε πίστη στη σύζυγό σας, είστε αγνοί. Γιατί πρέπει να έχετε πίστη στη σύζυγό σας; Επειδή είστε ένας αγνός άνθρωπος πώς μπορεί αυτή να μην είναι αγνή; Η πίστη σας στο παιδί σας είναι άγνοτητα.

Αφού εσείς είστε αγνοί, πώς μπορεί το παιδί σας να είναι οτιδήποτε άλλο; Η κρυσταλλική μορφή της πίστης είναι η αγνότητα. Μπορείτε να την έχετε ακόμα και πριν την Αυτογνωσία. Πολλοί την έχουν. Στη πραγματικότητα, βλέπετε ότι όπως η καμφορά είναι πτητική και εξατμίζεται αναδύοντας άρωμα, με τον ίδιο τρόπο μπορούμε να πούμε ότι η αγνότητα επιδρά στη πίστη. Αν δεν έχετε αγνότητα, δε μπορείτε να έχετε πίστη σε τίποτα. Επειδή είτε ασχολείστε με τα συναισθήματά σας, ότι είστε συναισθηματικά προσκολλημένοι σε Εμένα, ή ίσως είστε νοητικά προσκολλημένοι σε Εμένα. Αλλά αν έχετε την αίσθηση της αγνότητας, η πίστη θα είναι εμφανής. Μέσα στον εαυτό σας δεν χρειάζεται να έχετε πίστη: «Τώρα Μητέρα έχω πίστη μέσα μου». Δεν μπορείτε έτσι. Η πίστη είναι κάτι πτητικό και το πτητικό άρωμα έρχεται από την αγνότητα.

Έτσι, από σήμερα δε θα κοιτάμε τα αστέρια ή το φεγγάρι, αλλά θα κοιτάμε στη Μητέρα Γη. Στο σύμπαν Αυτή αναπαριστά την Κουνταλίνη και δεν είναι τίποτα άλλο παρά αγνότητα. Είναι απλά αγνότητα. Μπορείτε να το πιστέψετε; Τι δύναμη! Η μητρότητα είναι αγνότητα, η πατρότητα και κάθε σχέση. Η καθαρότητα είναι πάλι το άρωμα της αγνότητας. Η καλοσύνη, η συμπόνια, όλα έρχονται από την αγνότητα, μια αίσθηση αγνότητας που δεν είναι διανοητική. Αν είστε διανοητικά αγνός, μπορεί να είστε απαίσιος. Σαν μερικές μοναχές ή κάποιους από αυτούς που είναι ασκητές, δεν πρέπει με αυτόν τον τρόπο. Η αγνότητα είναι μια έμφυτη Κουνταλίνη μέσα σας, που δρα γιατί Με καταλαβαίνει.

Με καταλαβαίνει, Με γνωρίζει, είναι αναπόσπαστο κομμάτι Μου, είναι η αντανάκλασή Μου. Κάντε λοιπόν την Κουνταλίνη σας ισχυρή με το να είστε αγνοί. Οι άνθρωποι κάνουν τα πράγματα να δείχνουν πολύ ελκυστικά με διάφορους τρόπους. Μην σπαταλάτε την ενέργεια σας έτσι, είστε Άγιοι, ζήστε σαν Άγιοι. Πρέπει να ζήσουμε παραδοσιακά και κατά αυτό τον τρόπο να εξελιχθούμε από την παράδοση, μην κάνετε κάτι νέο, κάτι περίεργο, ανόητο. Δε πρέπει να έλκουμε κανένα. Η αγνότητα είναι το άρωμα στο λουλούδι που προσελκύει τις μέλισσες, είναι το μέλι του λουλουδιού, είναι η ουσία της ύπαρξής μας. Αυτή τη φορά λοιπόν που θα πάτε όλοι στην Ινδία, πρέπει να σας ζητήσω να Με σεβαστείτε με το να μη συμπεριφέρεστε άσχημα. Μη συμπεριφέρεστε παιδιάστικα όπως βλέπετε στο σινεμά και στις ταινίες και όλες αυτές τις ανοησίες. Είστε πάνω από όλα αυτά.

Η προσοχή, τα επιτεύγματα πρέπει να παρατηρούνται από τη θέση της αγνότητάς σας. Δεν μπορούμε να αφήνουμε τις θέσεις μας, είτε ανακηρυσσόμαστε είτε όχι, δεν έχει σημασία. Δεν μπορούμε να αφήσουμε τη θέση μας. Σαν όλους αυτούς τους αβαντούτας που λένε ότι δεν θα αφήσουν τις θέσεις τους. Είμαστε στη θέση μας. Αυτή είναι η θέση: μέσα στο λωτό. Δεν μπορούμε να αφήσουμε το λωτό. Καθόμαστε στο λωτό. Αυτή είναι η θέση μας. Τότε όλα αυτά τα ανόητα πράγματα που έχετε αποκτήσει θα φύγουν.

Θα δείτε πως θα γίνετε ένα όμορφο ον. Όλα τα νέκρα πνεύματα θα τρέξουν μακριά, όλα τα μπλοκαρίσματα θα φύγουν. Αλλά αυτό δεν είναι ασκητισμός, σας το λέω ξανά και ξανά. Είναι σεβασμός της ύπαρξής σας. Όπως Με σέβεστε εξωτερικά, Με σέβεστε και μέσα σας. Είναι τόσο απλό. Σήμερα είναι μια μεγάλη μέρα για εμάς, για να λατρέψουμε το Σρι Γκανέσα. Είναι ο πρώτος και ο πρώτιστος που πρέπει να λατρεύεται. Όταν Τον λατρεύετε πρέπει να συνειδητοποιήσετε ότι λατρεύετε και την εκδήλωσή Του που είναι ο Χριστός. Οποιονδήποτε μιλάει άσχημα για το Χριστό πρέπει να τον αποστρέφεστε.

Δε μπορείτε να ανάγεται το Χριστό σε διανοητικό επίπεδο. Απλά μη σχετίζεστε καθόλου με οποιοδήποτε άτομο το κάνει. Ο Χριστός είναι αθωότητα. Αν δεν έχετε το βάθος της αγνότητάς σας, δε μπορείτε να Τον καταλάβετε. Δε μπορείτε να Τον λατρέψετε. Το καλύτερο που μπορούν να κάνουν είναι να βάλουν τέλος στην αγνότητα σας ώστε ποτέ να μην Τον αναγνωρίσετε. Όλα αυτά έρχονται σε εσάς μέσα από τη προσπάθεια σας για διαλογισμό. Η προσπάθεια σας πρέπει να είναι απλά να είστε σε διαλογισμό. Αυτό είναι όλο. Να είστε πάντα σε διαλογισμό.

Προσπαθήστε να είστε σε διαλογισμό. Παρατηρείστε τα πράγματα. Αν είστε στη κατάσταση του παρατηρητή είστε συνεχώς σε κατάσταση διαλογισμού. Αποφάσισα επίσης ότι θα συναντήσω τους ανθρώπους του Μπράιτον εδώ αύριο το πρωί και θα συναντήσω όλους τους Άγγλους αν είναι δυνατό μεθαύριο το απόγευμα για να τους πω πόσο σημαντικό είναι να κατακτήσουν το επίπεδο της καθαρότητας. Νομίζω ότι δουλεύει. Δουλεύω πραγματικά πολύ σκληρά, δεν έχετε ιδέα πόσο σκληρά δουλεύω. Αλλά υπάρχει η ιδέα ότι οι άνθρωποι πρέπει να βάζουν τους άλλους να τους κάνουν τις δουλειές. Προσπαθούν συνεχώς να εξοικονομούν χρήματα και όλων των ειδών τα πραγμάτα, ακόμα και εξοικονόμηση δουλειάς. Ας κάνει η Μητέρα τη δουλεία για μας. Η Μητέρα μας φροντίζει.

Αυτή πρέπει να ξυπνήσει νωρίς το πρωί. Αυτή πρέπει να κάνει διαλογισμό. Δεν υπάρχει εξοικονόμηση. Μπορείτε να εξοικονομήσετε οτιδήποτε άλλο αν ξέρετε πώς να σώσετε το Πνεύμα σας. Μόνο η άνοδός σας είναι σημαντική. Αφού ανεβείτε, όλα σώζονται. Αλλά πρώτα σώστε τον εαυτό σας. Γι’ αυτό πρέπει να προσπαθήσετε. Πρέπει να δουλεύετε σκληρά. Πρέπει να πάτε βαθιά μέσα σας, να εξελίξετε τον εαυτό σας.

Είστε πολύ ικανοί για αυτό. Μην κατηγορείτε κανένα, μην κατηγορείτε τη σύζυγό σας, τη μητέρα, το πατέρα, τη χώρα, οτιδήποτε. Ο καθένας μπορεί να το δουλέψει. Μην κοιτάτε τους άλλους ανθρώπους, δείτε τον εαυτό σας: «Πόσο μακριά έχω πάει; Τι έχω συνεισφέρει; Πρέπει να το ξεπεράσω». Καθένας από σας πρέπει να το κάνει. Είμαι ευγνώμων που τόσοι άνθρωποι έχουν έρθει από ολόκληρη την Αγγλία. Ήταν σωστό να γίνει με αυτόν τον τρόπο. Αυτή η χώρα πρέπει να φτάσει σε τέτοιο επίπεδο που να είναι σαν προσκύνημα το να έρθει εδώ κάποιος. Αντιθέτως, δεν πρέπει να συμβαίνει αφού έρθουν στην Αγγλία να μην ξαναέρχονται ποτέ στη Σαχάτζα Γιόγκα. Μπορεί να συμβεί εξαιτίας της αλαζονείας που έχουν οι άνθρωποι εδώ και αυτοί που έρχοντια να πούνε: «Τέρμα η Σαχάτζα Γιόγκα, είδαμε αρκετά».

Το ανάποδο συμβαίνει στη Ινδία, αφού έρθουν κολλάνε. Ξέρω κάποιους που ήρθαν στην Αγγλία και εξαιτίας του τρόπου που συμπεριφέρονται κάποιοι Σαχάτζα Γιόγκις και που λειτουργούν μερικά άσραμς, έφυγαν. «Μητέρα, τίποτα δε γίνεται, δεν πρόκειται να είμαστε άλλο στη Σαχάτζα Γιόγκα αφού είδαμε τους ανεπτυγμένους σου Σαχάτζα Γιόγκις στην Αγγλία όπου έχεις δουλέψει για δώδεκα χρόνια». Σήμερα βρισκόμαστε σε αυτή την όμορφη χώρα την Αγγλία και πρέπει να πληρώσουμε τα χρέη μας για να γεννηθούμε σε αυτή τη χώρα. Το χρέος μας είναι να γίνουμε σπουδαίοι Σαχάτζα Γιόγκις. Μπορεί κανείς εύκολα να ξεχωρίσει ποιος είναι ένας σπουδαίος Σαχάτζα Γιόγκι. Όταν λες σε κάποιον: «Κλείσε το παράθυρο» οι περισσότεροι κάθονται και κοιτάνε τους άλλους. Δεν λέω ότι όλοι οι Άγγλοι κάνουν έτσι αλλά γίνεται. Το να κάνετε τους άλλους να δουλεύουν δεν είναι ο τρόπος. Πρέπει να είστε πραγματικά αφοσιωμένοι.

Αλλά δεν είστε σε αυτό το επίπεδο, πιστέψτε με, δεν είστε. Μην κοιτάτε τους άλλους ανθρώπους που είναι εδώ. Υπάρχουν πολλοί διαφορετικοί τύποι ανθρώπων. Εσείς είστε ιδιαίτεροι άνθρωποι. Προσπαθήστε να είστε σε εγρήγορση, σεβαστείτε τον εαυτό σας γιατί είστε Άγγλοι και έχετε ιδιαίτερη ευθύνη. Είδε ο Θεός να σας ευλογεί. Όλο το δρόμο έφερε το νερό του ποταμού Γκονταβάρι που εκβάλει στον ποταμό Νάσικ. Ξέρετε ότι ο Σρι Ράμα, η Σρι Σίτα και ο Λακσμάνα έζησαν εκεί στο Νάσικ. Αυτό το ποτάμι λέγετε ο Γάγγης του Νότου: Γκονταβάρι. Πήρε το νερό από την Γκονταβάρι.

Δείτε τις δoνήσεις πως ρέουν. Στη χώρα αυτή ακόμα και τα ονόματα των ποταμών είναι μάντρας και όλα αυτά χάρη στους Αγίους, στους ανθρώπους που έζησαν με τόση θρησκευτικότητα και γεμάτοι αγνότητα που ακόμα και αν πείτε το όνομά των ποταμών έρχονται δονήσεις. Βλέπετε; Γιατί να μην γίνει και ο Τάμεσης μια μέρα έτσι; Με τα πούνιας σας θα έπρεπε. Κάθε κομματάκι αυτής της γης πρέπει να γίνει δονισμένο μόνο μέσω από τα πούνιας σας. Τώρα πρέπει να δούμε αυτήν την κατάσταση του Σρι Γκανεσα. Οι άνθρωποι που πρέπει να λατρεύουν, πρέπει να δούμε Ποιοι είναι οι άνθρωποι που πρέπει να λατρεύουν. Πολύ δύσκολη κατάσταση. Φέρτε τα μικρά παιδιά, αυτό είναι το καλύτερο. Ελάτε. Νίρα, Ελάτε.

Ναι και οι δύο ελάτε. Πολύ καλά. Θαυμάσια. Κάτω των δέκα ετών. Εντάξει, Καθίστε. Όλα τους πρέπει να είναι κάτω των δέκα ετών. Όχι κάτω των δύο αλλά κάτω των δέκα. Εντάξει. Ελάτε, ελάτε όλοι σας. Πρέπει να πω ότι είναι πολύ καλά παιδιά Είναι εκπληκτικά, δεν είναι; Αυτό που θα κάνουμε είναι ότι θα πλύνουμε τα πόδια της Σρι Μάτατζι Εντάξει; Πώς το κάνουμε; Θα ρίχνει νερό στα πόδια μου Και εσείς απλά θα πρέπει να τρίβετε.

Εντάξει. Ελάτε τέσσερις τη φορά Ποιοι είναι οι τέσσερις τώρα; Θα βάλει το νερό Τώρα τρίψε τα Τρίψε τα Πόδια Μου.