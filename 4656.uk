“Сила Брахми”, Публічна Програма, Делі (Індія), 11 березня 1981 р.

Я говорила вам напередодні, що вібрації є нічим іншим як Шакті Брахми, силою Брахми. Сила Брахми – це сила, що творить, бажає, розвиває, а також дає життєву силу. Це така сила, котра дає нам Живу силу. Зараз не так просто зрозуміти, що таке мертва сила, і Жива сила. Яка сила є Живою, зрозуміти легко. Тварина, скажімо, маленький хробак – це Жива сила. Він може поводитися як йому подобається. Він може врятуватися від небезпеки. Навіть щось маленьке і невелике, тільки тому,що воно є живим, здатне врятувати себе. Але щось, що є мертвим, не може діяти самостійно. Частинки «Сам» в ньому не залишилось у контексті вище вказаних речей.

Отож, будучи Живою силою, ми маємо спробувати з’ясувати: «Чи ми збираємось бути Живою силою, чи мертвою». Так, коли ми живемо у світі, ми починаємо думати про наш комфорт: де нам жити, що робити. Коли ми думаємо про всі ці речі, розумієте, ви думаєте про мертве. Але коли ми думаємо про те, щоб отримати місце, чи будинок, чи Ашрам з тієї точки зору, що ви будете робити певну Живу роботу, тоді ви даєте життя такому місцю. Така атмосфера повинна бути створена з усього мертвого, щоб створити живу силу.

Отож, є дуже тонкі речі, котрі зовсім небагато людей розуміють, наприклад, дехто приносить мені фотографію Шрі Ганеші і каже: «Чи повинен я вклонятися цій фотографії Шрі Ганеші, чи ні?». Перш за все, нам потрібно з’ясувати чи йдуть вібрації від цього фото, чи ні. Припустимо ви купуєте будинок. Ви повинні бачити, що будинок дає хороші вібрації. Ми бачимо комфорт, бачимо інші речі. Ми можемо навіть побачити чи корисно іншим людям приходити в цей дім, чи ні, але ми не бачимо будинок з вібраційної точки зору. Над усім, що ми зараз робимо, ми повинні міркувати з позиції вібраційного усвідомлення, що означає усвідомлення, яке працює через Живі речі. Як, скажімо, клітина на кінці кореня дерева є живою сутністю. Так, звісно, вона не може думати, вона керується життєвою силою, що є в ній самій. І за рахунок цієї життєвої сили вона знає, як рухатись, як жити з нею, як розуміти план життєвої сили, щоб рухатись відповідно до неї, та як поєднатись з нею.

Але ми, люди, отримали свободу вирішувати. І отримавши одного разу Реалізацію, ви отримали цю Живу силу всередині себе. Саме цю Живу силу ви відчуваєте. Отож, ви повинні знати, як використовувати цю Живу силу, щоб підтримувати своє тіло, розум, его, суперего і взагалі все в просвітленому стані, через розуміння плану Живої сили.

Це дає вам багато ідей щодо вирішення більшості проблем. Наприклад, в цій країні, особливо в Делі, я бачу що ви «набираєте» на ліву Набхі, правий Свадхіштан, а потім на Серце і також на вашу Агнію. Це ті Чакри, які взаємодіють з вашою істотою. Отож, давайте почнемо з лівої сторони. Що відбувається? На лівій стороні всі проблеми починаються з лівого Свадхіштану, тому що це перша Чакра, яка починає продукувати негативність всередині нас. Так лівий Свадхіштан фактично перебуває під контролем тільки Шрі Ганеші, тому що Шрі Ганеша є початком життя, а також сполучною ланкою між життям та смертю. Тож Ганеша є тим, хто дає баланс, «Vivek» [розважливість], розуміння, завдяки якому ви знаєте, як далеко ви можете зайти відносно певних речей. Таким чином, коли «набирає» лівий Свадхіштан, ви починаєте ходити до інших людей, які обіцяють вам такі речі як: «Я дам тобі це і те, це трапиться, те трапиться з вами». Але ця лівостороння річ може також прийти від ваших власних бажань неправильних речей. Наприклад, ми можемо бажати чогось дуже поганого; ми можемо думати, а чому б нам не мати цього типу мертву річ, того типу мертву річ, або певного роду особливу річ. Припустимо, хтось хоче холодильник і постійно думає про це. Він думає, що він повинен мати холодильник. Він повинен піти туди, де є холодильник, тому що він хоче холодильник і він повинен мати холодильник. Навіщо йому мати холодильник? Тому що він думає, що це принесе йому більше комфорту. Але коли він приносить холодильник, він розуміє, що це не так. Отож, найкраща точка зору щодо мертвих речей – це не заходити занадто далеко відносно них. Якщо ти щось маєш – добре. Якщо ти чогось не маєш – добре. Ви можете жити, маючи мінімум з мінімуму, або жити маючи максимум з максимуму. Але коли ми починаємо розширяти наші мертві надбання, – це дуже погано. Тоді ваша увага іде на щось мертве. Ось як ми рухаємось до нашого підсвідомого, а потім і до колективного підсвідомого. Потім це піднімається вище до лівої Набхі і на рівні цієї лівої Набхі ми починаємо ставати божевільними через усі ці мертві речі. Ось, наприклад, годинник, час. Час – це є мертва річ; це не є живою річчю. Він не має ніякого відношення до живих речей. Наприклад, ви не зможете точно сказати, коли квітка стане плодом. Таким чином годинник або час не має нічого спільного з Живою силою взагалі. Скажімо, годинник – є чимось, що створили люди, штучним; отож і час є штучною річчю. Наприклад, сьогодні тут час такий-то, а в Англії він зараз інший. Якщо ви скажете, що зараз в Індії 4-а година, то в Англії зараз не такий час. Отож, розрахунок часу не є надто важливим. О котрій годині ви прибуваєте, о такій годині ви і дієте. І не важливо скільки це займає часу.

Оскільки Жива сила неосяжна, то у неї немає обмежень в часі, просторі, ви не можете обчислити її, визначити, як вона рухається, як працює. Коли ми зрозуміємо, чим є Жива сила, котра є спонтанною, яку не хвилюють наші мертві ідеї, ми вийдемо за межі мертвого. Спочатку ми були камінням, потім стали амебою, потім поступово стали людьми. Тому наша увага постійно спрямована до чогось мертвого. Що ми маємо дістати, що нам потрібно мати, яка в цьому потреба? Ми маємо це тіло, котре з часом помре.

Ми не бачимо потреби Духу. Якщо ми побачимо потреби Духу, ми зможемо подолати ліву сторону. Ви починаєте піклуватися про свій Дух, завдяки якому, як ви знаєте, ви отримуєте ваші вібрації. Якщо ваш Дух радісний – ви отримуєте ваші вібрації, якщо не щасливий – ви не отримуєте вібрації. Це така проста річ! Якщо у вас є певні хвороби або проблеми лівої сторони, то ви повинні спрямувати свою увагу в майбутнє, щоб прийти таким чином до балансу [центру]. Але потім люди застрягають в майбутньому, якщо Я кажу їм зосередитись на майбутньому. Оскільки мертве є мертвим і є «Mithya» [ілюзією], так само і майбутнє є «Mithya», воно також не є реальністю. Обидві ці речі є одним і тим самим. Куди б ви не відхилялись: «вліво» чи «вправо», – ви рухаєтесь або до підсвідомого, або до надсвідомого розуму, обидві ці речі є однаковими. Отож, немає потреби рухатись в минуле, бо якщо ви занадто далеко в минулому, то краще думати про майбутнє, це підштовхує вас трішки до центру. Але з вами, людьми, це складно.

Також починаються інші проблеми, якщо ми починаємо через щось відчувати почуття провини, коли ви «набираєте» на ліву Вішудхі. Ми починаємо відчувати почуття провини. «Мені не варто було робити це, або те». Потім ви починаєте казати: «Я дуже нещасний, я такий винний і т. д.», ви просто починаєте проклинати себе. Це інша нісенітниця. Тому, почавши робити так одного разу, наступне, що відбувається, це те, що ви знову стаєте мертвим. Тому що Жива сила ніколи не буде засуджувати. Ніколи не буде. Вона продовжує власний рух вперед, бачить, якою стороною рухатись, цією чи тією. Вона не збирається засуджувати саму себе. Вона не збирається проявляти агресію відносно будь-чого. Вона має мудрість бути в Центрі. Ось яким чином люди мають подолати свою ліву сторону, спрямовуючи свою увагу подалі від мертвих речей. Ви повинні споглядати з Центру, коли ви перебуваєте в лівій стороні. Бо ви не бачите того, що хочете бачити. Але потім, щоб врешті-решт втекти від усього цього, що ви робите, ви починаєте весь час себе звинувачувати і відчувати себе нещасними. І ось таким чином ви починаєте врешті приводити свою ліву сторону в жалюгідний стан, що є кульмінацією всіх цих нашарувань на лівій стороні. Таким чином, врешті-решт ви починаєте думати, що ні до чого не придатні, що з вас немає ніякої користі, що вам варто було зробити це, вам варто було зробити те.

Отож, щоб подолати все це зараз, ви повинні звернути увагу на ваші благословення. Підрахуйте свої Благословення одне за одним. Ви отримали вашу Самореалізацію. Впродовж тисячі років, як багато людей отримали реалізацію? Ви отримали свої вібрації. За багато століть скільки людей отримали їх? В Дзен системі написано, що у 8 столітті було усього 26 «Кashyaps» (Реалізованих Душ), і навіть після Будди скільки людей отримали свою реалізацію? Ви повинні також думати про те, що навколо так багато реалізованих людей, котрі говорять однією з вами мовою. Хто говорить у тій же манері. Ви повинні також бути вдячними, що будь-яка річ може бути пізнаною вами.

Але коли ви починаєте «набирати» на ліву сторону, ви йдете в минуле і починаєте казати: «О, Боже, я ні на що не здатний, я ні до чого не придатний, я ні на що не здатний і тому я продовжую «набирати». Як ви знаєте, ті, хто «набирає» на ліву сторону, постійно скаржаться, постійно шкодують через незначні речі, вони страждають. Тож, щоб протистояти цьому, є інша сторона. Але якщо Я кажу це вам, ви впадаєте в іншу сторону також, а це дуже небезпечна гра. Наприклад, у нашому житті є так багато умовностей. Розумієте, перш за все – це ваші бажання. Вашим бажанням є стати чудовим Сахаджа йогом, стати Майстром Гуру і чимось великим, і тим, і цим. Що має бути багато послідовників і ми повинні мати тих, хто зможе торкатися наших стоп і ми повинні зватися Великими Гуру, і т.д.

Тож, в Сахаджа Йозі деякі речі є забороненими. Так, ніхто не повинен торкатись чужих стоп і жоден Сахаджа йог не повинен дозволяти комусь торкатись його стоп. Це один із найкращих Банданів для Сахаджа Йогів. Ніхто не повинен торкатись стоп іншого і ніхто не повинен просити торкатись його стоп, яким би не був ваш рівень. Ті ж, хто будуть торкатись, – втратять вібрації, а ті, хто будуть приймати таке вітання, – також отримають проблеми із серцем. Отож, такі умовності, що ми маємо відносно Сахаджа Йоги, мають бути усунуті.

Всі ми зростаємо разом. Ми є невід’ємною частиною однієї особистості. Ніхто не є вищим або нижчим. Той, хто має такі поверхневі думки, впаде дуже швидко. Це є лівосторонньою умовністю, в яку люди часто впадають. Тож, такі бажання мають бути облишені в Сахаджа Йозі.

У вас мають бути значно ширші бажання в Сахаджа Йозі, зокрема, що всі з нас мають отримати Самореалізацію, скажімо, якомога більше з нас. Ми повинні спробувати врятувати стільки людей, скільки можливо. Ми повинні спробувати вдосконалити самих себе настільки, наскільки ми в змозі, адже ми ще не покращили себе настільки, наскільки ми насправді можемо, адже в нас є так багато благословень.

Отож, думки можуть також надходити від лівої сторони. Подібно до того, якби ви мали кілька бхутів у своїй голові, і тоді вони б надавали вам думки типу: «О, ви даремні, або ні на що не здатні». Тепер підніміть вашу праву сторону та опустіть ліву Вашою лівою рукою. Чому ми зараз зробили це? Тому, що від вашої правої сторони ви отримали Благодать і поклали її на ліву сторону. Ті люди, котрі страждають від лівої сторони, повинні спробувати це. Іще одне, ‒ коли до вас приходять ідеї типу: «Ви ні на що не здатні», краще «забивати» себе черевиком. Підіть й співайте хвалу Господу, і скажіть, що я такий щасливий. Я отримав все, що є навколо мене.

Інша річ стосується правої сторони. З правої сторони ви переважно «набираєте» на Свадхіштан. Це все через ваші думки. Це інший вид думок, через які ви отримуєте проблеми в правому Свадхіштані. Думання, приходить воно справа чи зліва, перш за все шкодить вашій печінці. Стає ще гірше, якщо задіяні обидві сторони. Є Бхути, які дають вам ідеї, що ви ні на що не здатні і т.д., тоді як з іншої сторони ви можете мати думки, що ви є чимось надзвичайно великим. При цьому виникають коливання та встановлюється плутанина.

Потрібно зрозуміти, що в Сахаджа Йозі ви виявляєте і покращуєте гоструваті краї, що головна ідея в тому, щоби не відхилятися в крайнощі лівої чи правої сторони. Це є дуже тонкою справою, якщо ви лівосторонні, адже ви не збираєтесь залишатися лівостороннім. Вже завтра ви можете стати правостороннім. Авжеж, завтра ви можете прийти з проблемою з правої сторони. Отож, ви маєте опанувати це «балансування», так само, як коли ви вчитесь їздити на велосипеді. Є вірогідність того, що ви впадете на цю або іншу сторону.

Тож, коли ви вчитесь їздити? Якщо ви запитаєте мене, Я відповім: «Коли ви вчитесь». Я маю на увазі, що коли ви їдете – це і є тим моментом, коли ви вчитесь. Отож, в Сахаджа Йозі для того, щоб бути в балансі, ви повинні уважно стежити за собою, куди це веде: якщо до лівої сторони, то рухайтесь в напрямку правої сторони, якщо до правої сторони – рухайтесь до лівої сторони. Тепер, прийшовши до Центру, ви просто відділяєте себе, ви відокремлюєте себе увесь час. Ви не повинні критикувати себе та бути агресивними до когось, чи критикувати інших. Використовуйте це, щоб просто бачити себе, просто бачити і спрямовувати себе.

Спрямовувати себе і блукати – це зовсім різні речі. Ось, чим це є. Припустимо, тут є мертва річ. Скажімо, ось це мертва річ. Коли Я кину її, вона впаде саме в цьому місці. Жива річ, якщо Я кину її, не впаде саме тут. Бо Жива сила знає, як керувати собою. В такий самий спосіб ви навчитесь керувати собою. Якби ви вивчили це, ви б опанували Сахаджа Йогу.

Немає ніякої користі від осуду самого себе будь-яким способом, чи від думок, що ви є чимось маленьким чи великим. Але просто спостерігайте, куди рухається кінь. Ви сидите на коні; ви більше не являєтесь конем. До Реалізації ви були конем. Куди би він не мчав вас, ви рухались туди. Він може стати тут, коли бачить траву, і їсти. Потім він хоче вдарити когось і він робить це. Але тепер ви відділилися від коня і сидите на ньому, як вершник. Тепер ви є вершником і ви повинні знати, яким чином ви були ошукані цими речами. Ці бажання всередині вас є старими речами з давніх-давен. Подивіться, також і агресія, і Карма, яку ви несете, також прийшли з минулого. Вчиняючи так, ви отримаєте і це, і те. Багато людей скажуть: «Матір, ми робимо це, ми робимо так багато для Сахаджа Йоги; але ми й досі нічого не досягнули». Тож, що робити тепер. Навіть не знаю, що може допомогти. Ви повинні з’ясувати, що не так з вами.

А тепер, якщо хтось «набирає» на Серце, то такі люди ніколи не можуть розвиватись. Серце є джерелом Світла, воно є джерелом Брахма Шакті. Серце є місцем перебування Духу. Якщо в Серці немає Живої сили, тоді як ви можете розвиватися?

Ви повинні знати, що обирати. Це те, що Сахаджа Йога намагається допомогти вам навчитись робити. Ви повинні зростити свою зрілість до такої стадії, коли ви будете знати, що обирати. Це є Сходження. Коли ви не питаєте у Матері. Не питаєте ні в кого.

Таке вдосконалення має прийти до вас. Це означає «Моє завдання в тому, що я повинен знати, що я роблю. Я повинен знати, що є правильним. Я повинен знати, як це виправити». Я повинен знати це «Я», що це Дух, а не Его. Не повинно більше бути існування Его чи Суперего. Це Дух, котрий спрямовує вас. Подивіться на реалізованих дітей. Вони не ставлять подібних запитань. Вони знають, хто дурень, хто бовдур. Вони знають, хто «підхопив» негативність. Вони знають, з ким мовчати і з ким сперечатися. Вони не симпатизують людям, котрі «підхоплюють» негативність. Вони просто спостерігають. Якщо, хто-небудь приходить, вони скажуть мені: «Матаджі, цей приятель «підхопив» негативність». Це все. Приходить хтось ще. Вони негайно говорять мені «З ним усе гаразд». Це все. Вони просто засвідчують це. Вони нікого не ненавидять, вони нічим не переймаються. Якщо хтось приходить з дуже поганою «Badha» [блокуванням], вони кажуть: «Вам краще піти звідси», без будь-якої злості відносно самої людини.

Якщо одного разу, ви вже опинились на верхівці пагорбу, то вас вже не турбує рух внизу. Але ви ще не досягли верхівки, тому ви все ще хвилюєтесь, що «Я підіймаюсь і падаю, підіймаюсь і падаю». Це всього лише міф, просто ментальна тінь у вашому розумі. Це факт, що ви на верхівці пагорбу. Але ви це ще не підтвердили, підтвердження ще не прийшло.

Бог являється тим, хто насолоджується. Ви ж не можете насолоджуватись. Ви можете лише насолоджуватись Богом, і це є найвища насолода, відчувати те, що Бог створив для вас, яке чудове життя Він дав вам через ваше людське усвідомлення, завдяки якому ви можете знати, як сильно Він любив вас, як багато Він працював для вас. Він підняв вас до цього рівня. Те, що Він дав вам, ви можете дати іншим, роблячи їх щасливими. Якщо ви будете думати таким чином, то негайно обидві ваші сторони будуть врівноважені і ви самі будете сповнені Божественними Вібраціями.

Більше на хінді ...

Її Святість Шрі Матаджі Нірмала Деві