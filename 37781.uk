Інтерв’ю зі Шрі Матаджі

К’ю Ашрам, Мельбурн, Австралія

1987-0512 Інтерв’ю зі Шрі Матаджі

Інтерв’юер: Дякую за запрошення. Це інтерв’ю зі Шрі Матаджі Нірмала Деві, 12 травня 1987 року. Інтерв’ю розпочнеться через 5 секунд. 

Інтерв’юер: Шрі Матаджі, нам розказали, що на Вашій програмі у Сіднеї було три тисячі людей. І сотні людей після програми пішли за Вами, щоб поговорити з Вами і потиснути Вам руку. Це дуже незвично для Австралії. Як Ви думаєте, чому це сталося?

Шрі Матаджі: Я думаю, що там не було трьох тисяч людей, мабуть, менше, тому що не було підрахунку загальної кількості людей. Але, там було досить багато, близько двох тисяч і вони дійсно пішли за Мною, щоб подякувати Мені. Їх очі світилися, а обличчя були сповнені просвітлення, були радісними й щасливими. Тому що це найвизначніше, що може статися з людьми. Це відбувається упродовж тисячоліть: друге народження людини. І вони відчули друге народження всередині себе, мир всередині себе і прохолодний вітерець, який виходив з їхніх власних голів. Все це переконало їх і саме тому вони прийшли, щоб подякувати Мені. З відчуття вдячності, Я вважаю.

Інтерв’юер: З усією повагою до Вас, Шрі Матаджі, світ повен людей, які обіцяють друге пришестя Христа. Але одного за іншим їх розкривають, як шарлатанів, вони дурять нас. Як ми можемо знати, коли нас вводять в оману?

Шрі Матаджі: З 1981 року Я побувала в Австралії чотири рази, і щоразу відверто говорила людям: «Будьте обачними з удаваними людьми».  Перше, що вам необхідно зрозуміти, це те, що ви не можете домогтися своєї Самореалізації, так само, як ви не можете пройти якийсь курс з неї. Ви нічого не можете зробити щодо цього, це не потребує зусиль.  Як ви можете заплатити за те, що є живим процесом? Це проста річ, яка тоді не подобалася людям, тому що вони були послідовниками певного гуру або лжегуру. А деякі люди, які зараз проявилися, навіть приходили, щоб вдарити мене Біблією і тому подібне. І все через те, що Я сказала, що ви не можете брати грошей. Але справа не лише в цьому. Людина, яка говорить про Бога, повинна мати змогу дати вам внутрішнє знання про ваше коріння. Щойно вона поділилася з вами певними висловлюваннями або мантрами, або чимось подібним, вона повинна пояснити вам, чого вона це робить, якою є мета того, що вона дає вам мантри або молитви. Якщо хтось стверджує щось, він повинен довести це. Отже, перше, що повинно статися у сьогоденні, це Реалізація. Було обіцяно, що у ці часи відбудеться Самореалізація. І це те, що повинно статися.  З вами повинно відбутися те, про що також говорилося в писаннях, що ваші руки заговорять. В Сахаджа Йозі ваші руки починають говорити. Вони починають показувати, яка у вас проблема, яка проблема в інших. І не лише це. Також ви  зможете вилікувати себе, вилікувати інших. Окрім цього, ви отримуєте мир і радість, а також багато іншого після того, як ви відчуєте, що з вами відбулася трансформація. Поки це не відбудеться з вами, чого вам варто вірити людям, які стверджують: «Я є тим, я є сим»? Я просто не розумію.

Інтерв’юер: Те, що Ви кажете, звучить майже еволюційно. Ми неначе знаходимося на перетині нового етапу..

Шрі Матаджі: Так, звичайно, і це є причиною того, що сьогодні така знаменна еволюція, еволюція на масовому рівні повинна статися. Ви повинні прорватися у новий вимір своєї свідомості, яку називають «усвідомлення без думок», як її дуже чітко схарактеризував Юнг. Але вищим за це є колективна свідомість, коли ви стаєте свідомим про інших та про себе у цілому, як мікрокосм стає свідомим про макрокосм. Про всі такі речі ці люди навіть не говорять, не кажучи вже про те, щоб робити щось щодо цього. Але все ще люди біжать до них, тому що вони думають, що можуть купити їх, що вони можуть заплатити за це і его робить їх задоволеними.

Інтерв’юер: Отже, людська істота все ще не така довершена, як нам подобається думати. Але у нас все ще попереду є час.

Шрі Матаджі: Звичайно, вона не є довершеною. Вона повинна досягнути стану, який є абсолютом, де є одна правда: коли ваша нервова система повинна повідомити, істина це, чи ні. Коли ви отримуєте свою Самореалізацію, ви починаєте відчувати прохолодний вітерець на своїх долонях, ви відчуваєте його довкола себе. Припустимо, що щось не так, є якесь зло, тоді негайно ви дізнаєтеся на своїх руках, що це гаряче, що це горить, що це зло. Або, щось не так на певних центрах, тоді той палець, який є проекцією певного центру, почне ’горіти’ або показувати, що щось не так з людиною.

Інтерв’юер: Це звучить, скоріше, як опис того, що відбувається в ці дні, коли люди говорять про те, що відчувають «хороші вібрації» і «погані вібрації». Чи є це свого роду вібраційним усвідомленням?

Шрі Матаджі: Коли Я побувала в Америці в перший раз, у 1973 році, Я говорила їм про вібрації і про те, що є хороші і погані вібрації. Там був джентльмен, котрий організував Мою програму і він сказав, що вам потрібно отримати щось, як ви це називаєте... цілком засвідчене, як ви кажете на це, вашою [мовою]...

Інтерв’юер: Я не впевнений...

Шрі Матаджі: Це так, як коли ви отримуєте сертифікат від держави про те, що те, що ви кажете...

Інтерв’юер: А, так, сертифікація, - я думаю, це буде правильно.

Шрі Матаджі: Сертифікація. Отже, це є зрозумілим для вас терміном. Я посміялася з нього. Я сказала: «Розумієте, це не потребує сертифікації. Яка потреба в цьому? Потрібно надати можливість людям перевірити ці слова на практиці, і вони зрештою отримають правильне судження, тому що лише розмовами ви нікого не переконаєте». Отже, це потрібно відчувати, це повинно статися, повинен бути досвід. Вони повинні дійсно відчувати погане і хороше, чітко, і це можливо лише через Сахаджа Йогу. Я не хочу привласнювати все Собі, але, я знаю, що ніхто більше не зможе зробити це. Якщо вони зможуть, це дуже добре для Мене.

Інтерв’юер: Отже, коли люди практикують Сахаджа Йогу, вони дійсно відчувають все це?

Шрі Матаджі: Вони дійсно відчувають все. Вони відчувають це на своїй центральній нервовій системі, що є ознакою еволюції. Тому що, коли відбувається еволюція, ви відчуваєте це на своїй центральній нервовій системі.

Інтерв’юер: Отже, Ви кажете про те, що настане день, коли ми дійсно зможемо розпізнавати, коли людина бреше або коли вона нещира?

Шрі Матаджі: Звісно, звісно. І це ще не все. Ви навіть зможете сказати, чи є в людини рак, або хвороби печінки, або чи є в неї проблеми з серцем. Також ви зможете сказати, чи є людина психічно здоровою, чи ні. Також можна буде розпізнати, чи була людина у неправильного гуру, або чи були в неї душевні проблеми від неправильного гуру, одразу це буде зрозуміло.

Інтерв’юер: І все це дає самореалізація?

Шрі Матаджі: Так, звісно, Я маю на увазі, ви починаєте усвідомлювати речі, які не усвідомлювали до отримання своєї Самореалізації.
