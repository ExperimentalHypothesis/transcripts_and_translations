Брахмачайтанйа и Читта

(разговор на хинди с д-р Талвар и други Сахаджа йоги по време на Шиваратри)

Бомбай, Индия – 27 февруари 1987 г.

Сахаджа Йога Ми беше позната през цялото време. Това е уникално познание, с което съм родена. Не беше така лесно да я разкрия на другите и Аз исках да намеря начин да го направя.

Най-напред помислих, че седмата чакра трябва да бъде отворена, което направих на 5 май 1970 г. Това е един вид тайна. Преди това Брахмачайтанйа беше Авйакта (непроявен – б. р.). Той не беше проявен. Не беше изразен от само себе си. И така хората, които успяваха да достигнат Брахмачайтанйа по някакъв начин, чрез постигане на „Реализация”, казаха: „Той беше Ниракар-ка-гуна” (без форма и гуни – б. р.). Вие сте като капка, която се разтваря в океана.

Никой не можеше да каже, да обясни или да разкаже нещо повече за това. Великите инкарнации, които излизаха от този голям Океан на Брахмачайтанйа, също сториха възможно най-доброто да го споделят с най-добрите налични последователи, които бяха много малко, и да ги въведат в този Брахмачайтанйа. Но понеже Брахмачайтанйа не беше във вйакта (проявена – б.р.) форма, тези инкарнации се разтваряха в него.

Както Гйанешвара прие своето самадхи. Хората казваха, че той не може да говори. Това трябва да се преживее. Така че много малко хора успяваха да го преглътнат. Никой не можеше да осъществи преживяването, усещайки го на върха на пръстите си или чрез сетивата, или чрез ума, или дори да го разбере чрез интелекта. Така че това беше голям проблем. Всички те опитаха и подготвиха почвата за това.

Сега Аз съм дошла като инкарнация на Брахмачайтанйа като Цялото. Морето на Ниракар сега се е превърнало в голям облак, Саакар. То е приело форма. Тези, които идваха преди това, бяха всички част и частица от него. Сега е дошло Цялото. Този облак носи дъждовна вода. Дъждовната вода подхранва умовете на хората. 

Постепенно те са доведени до ниво, на което тяхната Кундалини се е издигнала. Те са получили своята Реализация и сега постепенно усещат всичко със своите сетива, с върховете на пръстите си. Поради тази причина никой не е говорил за вибрациите така ясно. Те успяваха да говорят за Чайтанйа Лахири. Това беше също поради Неговата Авйакта форма. То беше само състояние. Състояние, на което човек да се наслаждава само в това състояние, без проявление в груба (материална – б.р.) форма. В това състояние те отидоха отвъд изкушенията, отвъд гнева и т.н. Това е доказателство пред(и) нас. Как го правеха, какво беше Брахмачайтанйа? Те не можеха да покажат Неговата Пратйакша (познание, постигнато чрез сетивните възприятия – б. р.) форма. Можеха да го покажат само чрез усмивки или чрез някоя притча.

Това постигнах Аз – Неговата Пратйакша форма. Аз изведох пълната форма на Брахмачайтанйа от морето. Така че сега Аз не ви позволявам да се разтворите в него. Поставих го във формата на голяма Гхата (глинен съд – б.р.) В него вие сте по-малки кумбхи. С други думи взех всички вас в Моето тяло като малки клетки, хранейки ви, грижейки се за вас, пречиствайки ви и изработвайки ви. Но Аз съм Махамайа. Така че трябва да работя много бавно, постепенно и в точното време и точното място.

Когато седмата чакра беше отворена, всички чакри дойдоха във вашата Сахасрара, така че можах да управлявам всички ваши чакри и всички ваши Божества. Към което и Божество да се обърнете, получавате вибрации. И това доказва, че Аз съм Брахмачайтанйа.

Брахмачайтанйа е Ади Шакти и Садашива е също в Моето сърце. Но тъй като Аз съм в толкова човешка форма, не е тъй лесно да се открие това. Ако кажете това на съвременните хора, те няма да разберат. Това може да бъде казано само на Сахаджа йогите, защото те ще разберат. Да се носи тази Истина е толкова трудно. Когато човек получава пари или позиция е трудно да остане уравновесен. Хората стават така неустойчиви. Така че за тях фактът, че Аз обхващам всички инкарнации, е твърде труден за понасяне.

Един ден отидох в Аурангабад, където едно момче Ми каза, че Брахмачайтанйа е отвъд усещането и неусещането. Бил го прочел в някаква книга. Казах му, че е вярно, но трябва да забрави за това и просто да го усети. Тогава именно реших да кажа това на няколко души. Виждате ли, трябваше да дойде точното време, преди да го разкрия.

Всички други религии досега са били разделени и неинтегрирани. Сега е дошла цялостната интеграция. Сега мога да обясня Христос, Мохамед Сахиб и другите, защото всички те са част и частица от Цялото, което е Брахмачайтанйа.

Не говорете за Мен на учените. Кажете им само, че това е уникален метод, който се е появил. Макар и да е малко трудно да се разбере, то все пак се е случило и сами сме го видели. Така им кажете. Ако говорите за Мен, те ще бъдат шокирани. Най-много можете да им кажете, че това познание е разяснено от Шри Матаджи Нирмала Деви, с чиято помощ може да се издигне Кундалини, а как го е постигнала, не знаете. Навярно е тайна. Оставете всичко на Мен. Можете да им кажете: „Как покълва семето? Като го поставите в Майката Земя. Така че като оставяме всичко на Матаджи, нашето семе е покълнало. Това е жив процес и ние самите сме го видели”.

Досега никой не е бил в състояние да дава Реализация на другите. Може би само един или двама са давали Реализация на другите. Повечето хора са я постигали чрез процеса на пречистване. Брахмачайтанйа е преминал през него, защото той е молел за това, искал го е истински и отправял е молитви и поради това е бил пречистен от него. Но отново той е навлязъл в това  състояние. Нямало е връзка за това оттогава насам.

Сега това се случва в колектива. Това колективно действие се осъществява сега, защото това Състояние е започнало да се изразява. Да предположим, че сте открили електричеството и го държите за себе си, и не говорите за него на никого. Тогава как някой ще знае за него? Не че големите светци не са искали да го изразят. Но тогава не е имало общуване. Все едно че някой няма очи, за да вижда, тогава на кого ще го покажете или ще говорите? Нямаше кой да оцени и приеме това състояние по това време.

На онези, които постигнаха Реализация, Сахасрара се отвори, но те се изгубиха в това. Целият опит остана индивидуален, а не колективен. Сега това приключи. Сега е колективен. Всичко трябва да бъде колективно в даден момент.

Дори за да се достигне този момент, търсачите бяха подлагани на тежки изпитания. В края на краищата Христос беше разпънат. Вижте как се отнесоха с Мохамед Сахиб, Нанак и Тукарам. Те идват от Вайкунтха, а вижте как се отнесоха с тях. Просто тогава нещата не се получиха.

Аз познавам всичко отвъд Вайкунтха, но още не съм го разкрила. Полека-лека ще го разкрия, защото хората още не са готови, не са способни да го поемат. Виждате ли, то е като приготвяне на кхичди. Още е процес на подготовка. Оставете го да се доготви. Всички сте в него. Качеството на изградените сега хора е равностойно на това на шепа от най-отбраните ученици на миналите пророци. 

Тук и сега всеки е предопределен да се присъедини, бавно и сигурно. Всички онези, които сега падат в този голям кюп на Върховния готвач, ще бъдат добре сготвени в него. Останалите, които изберат да останат навън, ще бъдат изоставени. Всичко това е отвъд времето - всеки да го постигне според собствените си способности. Така, както е трудно да се каже за колко време човек ще се научи да кара колело или да стане счетоводител или лекар. На някои това може да отнеме много малко време, докато на други – много дълго.

Ограничението на времето е създадено от самия човек. Всъщност тялото няма време. Времевото измерение е създадено от човека чрез неговите навици. С оформянето на навици се създава Каал или оковите на времето. Когато няма навик, няма и времево измерение.

Със Сахаджа Йога много навици ви напускат. Но това също отнема време. Следователно никога не бива да оправдавате навиците си, ако искате да се избавите от тях. Навиците се задържат чрез оправдаването им. Ако за един живот можете да постигнете Себереализация, достигнете нивото, когато започвате да губите навиците си и тогава през същия този живот е възможно да спечелите това т. нар. състояние. В случай че останете недопечен в процеса на един живот, то вие ще се върнете, за да довършите вашето постижение. Ето как сега Сахаджа Йога ще действа за известно време. 

Сега е Страшният съд. По време на процеса на откровения в Сахаджа Йога, когато все още виждам хора да се държат наопаки, Аз се чувствам ужасно. Продължавам да имам подобни лоши преживявания от време на време, но после такива хора напускат Сахаджа Йога. Това се случва, но вие не бива да се обезкуражавате. Вие трябва да противодействате на това с най-големи усилия.

Винаги стойте в центъра. Не се тревожете за вашето израстване в Сахаджа. Щом сте в центъра, израстването е автоматично. То вече е подхранено от Мен. Ежедневно се движите от ляво на дясно. Във вашите навици се движите наляво, докато в амбициите си се движите надясно. 

Да Ме настаните в сърцето си е бхава или чувство. Точно както развивате навици в Лявата страна, трябва да практикувате в сърцата си тази подобна на навик бхава към Мен. Ако толкова лесно можете да придобиете вашите навици, защо не и тази прекрасна бхава? Всичко това не е нищо друго освен промяна в бхава. В крайна сметка всички навици се премахват лесно, бидейки просто състояние на ума. Щом във вас установите бхава към Мен, тя заема своя позиция в цялото ви тяло и се пренася през вечността. Зависи доколко свиквате с нея. Точно както ако напълните стаята си с много дим, тогава всички комари ще избягат. Така че зависи с колко от Мен сте напълнили в сърцата си!

Сега се повдига въпросът как човек да стабилизира в сърцето си състоянието на бхава към Мен. Отговорът е: „Устойчивостта идва с постоянното спиране на вашето внимание или Читта. Винаги правете Читтаниродх. Например, когато излизате навън и видите нещо, трябва съзнателно да спрете вашата Читта да се насочи към него. Това идва с практиката. Изтегляйте читта навътре. Това се нарича необвързаност. Помнете, външният контакт или сампарка е винаги чрез Читта. Следете къде отива тя през цялото време. Винаги се питайте: „Къде е моята Читта?”

Фактически Читта се разделя в нас като наше съзнание, както и като наше осъзнаване. Когато съзнанието ни стане едно с нашето осъзнаване, то приема формата на вибрационно съзнание, което ви уравновесява. Този баланс ви държи в центъра. В мига, в който вашата Читта тръгне в погрешна посока, незабавно чувствате топлина с вашите сетива. По този начин Всепроникващата сила работи и расте във вас. Всички наши навици и санскара набраздява мозъчното образувание и се появяват гънки в мозъка. Когато тези гънки се отворят, се създават нови пространства в мозъка с по-голяма абсорбираща сила. Нагънатият мозък се разтваря на фино ниво. Така се прави връзката с Божественото.

По принцип учените трябва да са смаяни. Например веднъж отидох в един медицински институт и им разказах за парасимпатиковата нервна система. Те се смаяха. Те не могат да обяснят начина на действие на ...(?)... адреналина, но ние можем. Да вземем въглерода. Ако гледате формата му отляво, можете да видите дясната му страна и обратно. От лявата страна можете да видите фигурата на въглерода във формата на свастика. От дясната страна той изглежда като Омкара. Ако гледате от долу нагоре, изглежда като кръст. Това е факт.

За да го разберете, трябва да приемете хипотезата, че съществува една Всепроникваща сила над човешкия мозък. Това е единствената хипотеза. Човешкият мозък има формата на пирамида. Парамчайтанйа или Всепроникващата сила идва от всички страни и пронизва мозъка на зародиша, скоро след образуването му. Всъщност става това, че на върха на този пирамидален мозък Парамчайтанйа преминава безпрепятствено и се настанява в гръбнака в областта на обърнатата надолу триъгълна кост, в основата в три и половина навивки като Кундалини Шакти. В този процес той оставя своята следа, наречена кух канал, в гръбнака. Парамчайтанйа, срещайки стените на триъгълния мозък, трябва да проникне през сивото и бялото вещество. Те имат своята собствена плътност и така управлявана от физическите закони за пречупването, Чайтанйа се пречупва от ляво на дясно и от дясно на ляво. Това се нарича също така призматичен ефект на пречупване. Това явление съществува главно при човешкия мозък и не толкова при животинския.

По време на процеса на пречупване човешкото внимание бива изтеглено към двете страни и отведено навън. И двете – вниманието и отразената Чайтанйа – се кръстосват в Агнйа чакра от двете страни по пътя си навън и в резултат на това изтегляне се създава една допълнителна сила, наречена резултатна сила. Тук влиза в сила теорията за успоредника от сили (от физиката). Резултатната сила е разделена на две части, всяка под ъгъл 90 ̊от другата, от лявата и от дясната страна. Резултатната сила действа в центъра на нейните две съответни части. Едната част създава левия и десния симпатичен канал на зародиша, като си пробива път надолу в тялото. Другата част си пробива път през сетивата, изтегляйки със себе си човешкото внимание наляво и надясно. Втората част е известна още като действие във външния свят. От външния свят това действие води обратно до противодействие, друг известен закон от физиката. Пътят, следван от действието и противодействието, е един и същ. В Лявата страна това противодействие изгражда човешките обусловености, докато в Дясната страна то изгражда егото.

Накратко, нашата Читта, придружена от резултатната жива сила на Брахмачайтанйа, излиза във външния свят, събира реакции и се връща с обусловеност от лявата страна, като по този начин образува Манаса или ума. И действието, и противодействието преминават и през Агнйа, и през Вишудхи чакра. Читта, разсеяна по природа, има способността да тече от цялото тяло. Реакцията отляво е елементът желание, чийто потенциал поражда Ида нади в левия симпатиков канал. По сходен начин реакцията отдясно е елементът действие, чийто потенциал образува Пингала нади. Излишъкът от Ида нади образува балоноподобен облак отзад на Агнйа чакра, наречен суперего, докато излишъкът от Пингала нади образува подобен балон пред Агнйа чакра, наречен его.

Агнйа остава точно по средата между тези два балона. Предната част на Агнйа се контролира от хипофизата в мозъка, докато задната й част се контролира от епифизата. Когато Кундалини навлезе в Агнйа чакра, тя я просветлява. Тогава Христос във вас е просветлен или пробуден. Той изсмуква и двата балона – на егото и суперегото, и цялата Агнйа чакра се отваря. Ето защо Христос умря заради нашите грехове. Има едновременно отваряне на Сахасрара. Аз видях отворена Сахасрара на Вирата. Беше като тонове пламъци. Както ако направите дисекция на човешки мозък, напречният разрез изглежда като венчелистчета или като пламъци. В центъра изглежда като жълта ямка.

Отварянето на Сахасрара е внезапно. Отваря се с гръм. Как бих могла да го обясня – изглежда като един телескоп в друг. Обикновено с отварянето на Агнйа и Вишудхи егото и суперегото биват всмукани. Умът е суперегото. Ахамкара е его. Нашата душа или Атманис е  заобиколена от всичките пет елемента, плюс техния каузален израз, с Кундалини по периферията. Елементите са главно Земята и Водата, докато техният каузал (изразяващ или предизвикващ причина, причѝнен – б. р.) е само джйотматра (? просветлен ритъм, стъпка – б. р.).

Когато Себереализацията се осъществи, божествата се пробуждат и чакрите са подхранени и освежени. Те се отварят и започват да излъчват енергии. В питхите (представителните точки на чакрите в мозъка – б.пр.) започват всякакви действия, насочени към съответната чакра. Започва координиране на двете нива и всички чакри биват интегрирани. 

Вземете за пример вашия ум. Той иска да направи едно. А тялото ви иска да прави друго. Трето, вашият интелект иска да прави нещо друго. Няма интеграция. При Реализацията и трите стават едно.

Вземете друг пример с парче плат. То представлява вниманието. Преди Реализацията то е разпростряно във всички посоки. Сега вземете и промушете с пръст в средата на плата отдолу и вдигнете нагоре. Какво става? Платът е изтеглен нагоре до една точка и в това действие, той просто се обвива или пада около пръста. 

По същия начин, когато Кундалини се издига, тя промушва вниманието, издига го до Сахасрара, където то бива озарено от светлината на Брахмачайтанйа. После то просто се обвива и следва пътя на Кундалини в Сушумна нади в центъра. Това, което всъщност става, е, че при Реализацията нашата Читта е изтеглена навътре от всичко онова, което се простира във външния земен свят. Така Читта се озарява. Това е така нареченото състояние. Но в действителност човеците са роби на своите навици. Те от чист навик не позволяват на своята Читта да остане, да се закрепи в това състояние постоянно.

Всъщност Читта не бива да излиза навън. Ето една проста ситуация, в която откривам, че се намирам с вас. Слагам ви в лодката, за да отплавате, но вие се съпротивлявате на Моята помощ, като постоянно държите единия си крак във водата. Вниманието ви е върху лекомислени неща, виждате ли. По навик си изваждате крака, знаейки много добре, че Аз седя вътре, за да ви преведа. Случва се да видя, че кракът ви може да бъде погълнат по всяко време от някой алигатор, но вие във вашите навици, сте достатъчно слепи да не забележите алигатора. И можете ли да си представите Моя хал? Представите как се чувствам Аз!

Затова казвам: правете сатсанг, което значи – прекарвайте повече време с други Сахаджа йоги с цел да задържите вашето внимание в центъра. Много е важно постоянно да държите вниманието си в центъра. С Реализацията нашата Лява и Дясна страна се отпускат от приемането на Божествена енергия. Поради това отслабване на напрежението чакрите се отварят още повече. Това е цикъл. Повече нишки на Кундалини могат да се издигнат и по-скоро. На това ниво вниманието развива качеството да стои в центъра. Тогава можете да го насочите навън, за да изпълните определена задача и след като я извършите, без никакво противодействие, то заема своето положение в центъра. До този момент то е постигнало качеството да не се обвързва с нищо.

В Моя случай е различно. Ако вниманието Ми е върху вас, Аз ще взема всички ваши проблеми в Мен и ще ги пречистя, а самата Аз страдам. Но ще го правя само ако пожелая. Трябва да поправя Сахаджа йогите, защото съм ги сложила безразборно в тялото си. Така че трябва да страдам. Самите йоги са просто барометрични в това отношение. Те не могат да страдат по начина, по който Аз страдам. Може би само малко, понеже каквото и да поемат, отива в огромния океан.

Изследванията върху петото измерение на материята сега тече в Русия, изследвания върху биоплазмата. Това е една напълно десностранна дейност. Всяко човешко същество има своя аура и в зависимост от променливите му гуни цветът, представляван от тази гуна или аура, се променя. На какво правите бандхан? На нашите аури, за да ги закриляте. Само материята може да има аура. Така че всичко това е изцяло материалистично. Петото измерение е всъщност микроскопско или фотографско изменение. Така че когато виждате някакви светлини на Моите снимки, те са една форма на аура. 

Вижте, Брахмачайтанйа има своя собствена светлина. Тя е видима само за Мен.  Някои хора също могат да я видят, когато тяхната Агнйа е зле. Могат да я видят отвън. Принципът е, че когато сте извън нещо, можете да го видите, но когато сте в него, тогава какво можете да видите?

Съзнанието без мисли идва, когато вашата Кундалини пресече Агнйа чакра, когато няма смисъл. То става чрез контрол. Постепенно то става част от вас и обхваща цялото ви тяло. Става състояние. Това е съзнанието без съмнение. Вие ставате Брахмачайтанйа или състоянието.

На това ниво имате нужда да работите за Мен, а не само да се приземите в това състояние и да влезете в Самадхи. Аз съм го постигнала за вас, без да ви го давам. Тогава защо молите за него? Вие трябва да знаете, че сте там и там няма никакво съмнение за това. Това сега е финалната игра. В действителност това състояние се постига много лесно и спонтанно, но все пак Аз бих желала да работите и да се стараете заради него. Когато имате чувството, че ще постигнете това състояние ей сега и само за себе си, то бих казала, че сте егоисти и един вид бягате от действителността.

Първо трябва да станете колективни. Иначе на индивидуална основа ще се загубите в Ниракара (безформеното – б.р.) и дори няма да сте способни да Ме видите. Виждате ли, ще бъдете в това състояние, ще се разтворите в океана. Така че еволюирането от океана и разтварянето в него не е нищо уникално или велико. Но да станете облак от океана и после да напоите всички с вашата дъждовна вода несъмнено ще бъде уникално постижение. 

Това е Моята цел и също Моята игра. Както всяка игра има цел, така и Моята има. Да стоите в центъра, да станете Шаранагата (отдаден). Казвайте: „Вие сте всичко, Майко, така че Вие правите всичко”. Това е пълно отдаване.

На ума на учения трябва да му давате цялата тази Видйа на малки части. Ако чашата му е малка, не можете да налеете повече, отколкото може да събере. Така че имайте търпение. Не можете да им дадете целия океан сега. Помнете, че науката е само малка част от Цялото. Първо, създайте силен стремеж към Сахаджа в учените, като им я представите. Когато дойдат, ги наблюдавайте. Помните ли вашето време? Същото се случи с всеки един от вас. Отначало я преживяхте, после се стремяхте все повече и повече към нея, много прогресивно. Този процес също е научен.

В светските неща, когато работите, за да печелите пари, ще се срещнете с майа. Просто помнете, че печелите за Мен. Това е всичко. Така че вървете напред и печелете колкото можете. Говоря за това само от материалистична гледна точка. Хората, които идват в Сахаджа Йога чрез вас, Сахаджа йогите, стават по-добре, отколкото чрез Мен. Виждате ли, с Мен са склонни да се оплетат в Моята майа. Разберете, Аз съм никой в Моята човешка форма, що се отнася до новодошлите.

Епилепсия:

Причина: Движение на вниманието до крайно ляво. Колективното подсъзнание е състоянието, в което отивате. Това се случва, когато развиете някакъв страх или уплаха, бидейки слаба левостранна личност. Също когато бъдете въвлечени в премеждие – внезапен страх или разтърсване.

Лечение: Отведете вниманието в центъра. За да го направите, първо го отклонете надясно, като казвате Гайатри мантра. А след това към центъра, казвайки мантрата на Брахмадева-Сарасвати. Движейки се надясно, започвате да усещате вибрациите. Спрете дотам. Не казвайте повече Гайатри мантра, защото не трябва да отивате твърде надясно. Прекалено надясно означава, че честотата на вибрациите започва да намалява. Нужно е правилно регулиране от едната към другата страна. Пример – лечението на г-н Джалан Мамди. Важното е, че трябва да получавате вибрациите. Ако това не стане, тогава многократно издигайте Кундалини, докато почувствате вибрациите.

Друг много добър начин е да насочите лявата ръка към снимката, а дясната към земята. Казвайте мантрата на Махакали, докато вибрациите потекат. Използването на свещ зад гърба отляво също ще помогне. Това лечение е същото за рак и други психосоматични заболявания. Включва и мускулно-скелетни смущения.

При мускулните проблеми неприятностите идват от обезпокоен Шри Ганеша (Муладхара) във вас. При случаите на хистреректомия, когато матката е извадена, проблемът е на Шри Ганеша (Муладхара) и страхов елемент. 

Ако някоя жена няма дете, тогава тя има проблем в лява Свадхистхана. Същият проблем е валиден и при тежка менструация. Когато е налице прекалено стимулиране в парасимпатикуса в областта на сакралната кост, има твърде голям приток, проявяващ се като силно кървене.

Други последствия са диарията и прекаленото уриниране.

Лечение: Отначало използвайте Гайатри Мантра. Но това може да бъде подкрепено и от някои лекарства. Можете да използвате аджуан ки дхуни (горене на аджуан – б.р.), дори при оперирани пациенти/. 

За лумбаго пийте аджуан ка пани (отвара от аджуан – б. р.). За мускулно лумбаго използвайте аджуан за пиене и гхеру за мазане. При лумбаго костите се усукват, така че използвайте вибриран керосин (газ за осветление – б. р.), смесена с друго масло. За няколко дни се оправя.

За каквото и да е лечение помнете, че най-важното нещо остава това, че всичко зависи от вашата Ичха или Шакти на желанието. Така че Ида нади е важна, защото трябва да имате желание и то трябва да бъде правилното желание. Без неправилни желания, защото рано или късно всичко се връща към  желанието. Ако имате погрешни желания и вършите действия, тогава всичко става механично и лицемерно. Правилното желание е само да постигнете вашето израстване. Това е  Шудха Ичха. Ако имате грубо желание като това, че трябва да имате син и т.н. – вие го имате - но после ще искате и още нещо. А това означава, че сте станали лицемерни. При чистото желание имате всичко накуп. Именно от истинското желание израствате. Цялото това понятие е вашето отношение към Ичха Шакти.

Сега вземете енергията на действието или Крийа Шакти. Тя има два аспекта, а именно: физически и умствен. На физическо ниво трябва да седнете и да медитирате, за да останете без мисли. На умствено ниво трябва да следите умът ви да не отива към всякакви безсмислени неща в груби (материални – б. р.) форми. Всичко, което трябва да кажете, е: „Майко, Вие правите всичко, аз не правя нищо”. Това е контролът върху вас.

И за левостранните, и за десностранните хора е важно първо да се пречистите и после да правите медитация. Когато се движите към Лявата страна, издигнете си Кундалини и тя просто ще се прояви. Трябва да издигате вашата Кундалини преди медитацията. Не правете нещата механично, когато сядате да правите пуджа. Вашето желание трябва да бъде истинско, за да растете.

Хората, които са от Арйа-самадж, са основно десностранни. Те трябва да използват бхакти баджани, да Ме настанят в сърцата си, т.е. да се придвижват наляво.

Пречистването трябва да се прави, като се използват единствено мантрите на централните чакри. Махакали и Махасарасвати и двете действат от двете страни върху центъра и следователно са взаимно свързани. Дори мантрите за ляво и дясно се пеят само с оглед на издигане на Кундалини. Тук не се използва вниманието. Пречистването на Лявата страна чрез пеене на мантри за издигане на Кундалини е само за подобряване на вашата Енергия на желанието.

Друг начин е да издигате отдясно и да сваляте наляво с ръка. Това много помага. В допълнение активизирайте вашата Дясна страна с мантрите на Брахмадева и Гайатри. Но всичко е до определен момент. Вижте, когато Аз трябва да го направя, Аз го контролирам, издигайки вашата Кундалини до определено място. И преди да отиде твърде много на другата страна, Аз контролирам, като я изтеглям тъкмо навреме. Всичко е под Мой контрол. Когато хората не контролират, те просто продължават до безкрайност. Като „Рама,  Рама...”, „Пандуранга, Пандуранга...” и се изгубват напълно в едната страна.

Майка сега ви пита всички вас: къде е вашето внимание? Първо трябва да дойде Бхакти Бхава (чувство на отдаване – б. р.) и после то трябва да премине към Шрадха Бхава (чувство на вяра – б. р.).

За физиотерапията

Когато вибрациите текат, те отпускат мускулите. Мускулите в действителност се свиват в спазми поради напрежение, например лява Вишудхи или която и да е чакра. Прешлените започват да се усукват (физически). Когато оставите вашите чакри на Мен (на Моята грижа), те ще се отпуснат и после можете да ги регулирате, като им давате вибрации. Тези вибрации могат да бъдат давани на другите. Няма нужда да докосвате човека, просто давайте вибрации, като правите с ръка кръгови движения и използвайки мантри.

При левостранните заболявания, вие навлизате в колективното подсъзнание, откъдето събирате протеин 52, вируси. Понякога те ви пращат отвъд всякаква помощ.

Треска получават тези, чийто черен дроб е изключил, които са претоварили с работа своя черен дроб. Той е прегрял и т.н. Това може да се оправи, поставяйки лед на черния дроб.

Маларийната треска е десностранен проблем, напр. ухапвания от комар.

Бактериалните трески са левостранни. Те се дължат на приемането на определени видове храни с плесени, като гъби, старо сирене и т.н.

Диабетът е действието на Дясната страна, засегната от Лявата страна, като Дясната страна е уязвима. Първо, когато мислите твърде много, не внимавате и се оставяте на вашите навици, тогава елементът страх добавя уязвимост във вас. Както един много работещ човек мисли прекалено много. Всичките му мастни клетки се използват за мозъка. (Дясна – б.р.) Свадхистхана се задейства и пренебрегва своето ляво съответствие. Лявата страна се изцежда. Ставате уязвими. На този етап, ако някакъв страх дойде във вас и също започнете да се чувствате виновни, тогава развивате диабет.

За поправяне използвайте мантрата Хазрат-Али. Източникът е от Свадхистхана, и Набхи отляво. Лява Набхи първо е засегната, в случай че се боите от съпругата си или се безпокоите за нея или за някой друг член на семейството. В добавка вашата уязвимост в този момент ви докарва диабет. Пречистете го, като чистите вашата Агнйа чакра. Не мислете толкова много. Навлезте в съзнание без мисли. Прехвърлете отляво надясно. Приемайте повече сол, така че тя да неутрализира действието на изхвърлянето на захарта, защото тя получава вода от кристализацията. Използвайте лед върху дясна Свадхистхана и Набхи. Избягвайте захарта след нужните изследвания, ако е необходимо.

Сърдечни пристъпи

Причина: свръхактивно, неактивно или летаргично сърце. Свръхактивно е сърцето на десностранните хора. В такива случаи сърцето може да колабира. Специално това може да се случи в много млада възраст. Това е защото вниманието им е прекалено навън. Поради това техният Атма ги напуска. Атма не получава внимание поради крайно материалистичната им природа. Свръхактивността може да идва също от прекалено безпокойство за семейството, мислейки твърде много за бъдещето. Сърцето започва за помпа повече кръв и се претоварва. Изморява се. В допълнение вниманието не е върху Духа. 

За летаргичните сърца - тези хора използват всякакъв вид мантри и на първо място развалят своята лява Вишудхи. Пушат тютюн и цигари, създавайки проблем в лява Вишудхи. Това затруднява помпането на сърцето и така то се изморява, понеже не може да помпа. Поради крайно недобро състояние на левия Вишудхи летаргичното сърце причинява ангина. 

Това са двата вида сърдечни пристъпи. Първият вид (свръхактивно сърце – б.р.) може да бъде излекуван като се слага лед на стомаха и сърцето от дясната страна. Също прехвърлете отляво надясно. Седете във вода. Изобщо не използвайте светлина. Спете на тъмно, стойте повече на закрито. Вземете си пълна почивка. И повтаряйте: „Аз съм Духът. О, Господи, моля Те прости ми”. 

Вторият вид може да бъде излекуван, като се казва: „Майко, Вие сте моята биджа мантра. Вие сте Матрика”. Също - „Аз не съм виновен” и „Аз прощавам на всички, Господи”. Така че всички увреждания да изчезнат. Използвайте запален огън, за да пречистите Лявата страна.

Астмата е предимно психосоматично заболяване на Лявата страна. Понякога тя може да бъде десностранна при хора, които са много сухи и винаги са се опитвали да доминират другите. Сухотата на перитонеума е твърде голяма. Най-често идва също от дясно Сърце при тези, чийто баща е починал или които не са добри бащи, или са причинили неприятност на детето си, или са нещастни относно себе си. Може да бъде и комбинация от горните случаи. 

Препоръки: За Лявата страна – ако хората ядат мазни храни, това не много лошо. Защото мазнината се складира и е недостъпна за обръщението. Мазнината на слабите хора е на разположение за обръщението, така че те могат да ядат мазнини. Но пълните хора трябва да слагат мазнина само в носа, олио в ушите и т.н. За пълните хора масаж на главата с масло е много добре. Слабите могат да се разтриват с масло за коса „Голден Амла”. То ги охлажда.

Уртикарията е също психосоматично заболяване. Когато черният дроб е летаргичен, той става уязвим.

Лечение: Използувайте гхеру – разтрийте го на камък и го дайте на вашето дете със съвсем малко мед. Същото е и за възрастни. За много стари хора също е много добро, тъй като съдържа разтворим калций. Всеки разтворим калций е добър. Добър е за външна употреба и тогава го покрийте с нещо черно. Източникът на този проблем е лява Набхи. разберете, когато черният дроб е летаргичен, лява Набхи става летаргична. Човекът не използва много от своите енергии. 

Така че това е летаргичен черен дроб, стимулиран от лява Набхи.

Лечение: Отново е Лявата страна. Най-добре е да се покрие тялото с нещо черно, така че да му дадете топлина. Виждате ли, това е форма на алергия. Повечето алергии са причинени от преминаване от студено към горещо, например да се къпем в студена вода и после в гореща, да пием кафе и веднага след това да пием студена вода. Системата не може да се напасне към тази внезапна промяна. В областта на лява  Набхи е далакът. Далакът е скоростомерът и също така регулатор. Когато регулира и това не е добре направено поради внезапна промяна, той създава проблеми. Той трябва изведнъж да даде своята енергия, за да увеличи или намали притока на червени кръвни телца. Ето далакът полудява. Това е и дълбоката причина за рака на кръвта, при трескавите хора.

Когато задна Агнйа работи (прекалено – б. р.), ставате летаргични, а когато предна Агнйа работи (прекалено – б.р.), ставате свръхактивни. Уравновесяването на химическите съединения в тялото идва от Агнйа. Затова трябва винаги да бъдете в съзнание без мисли. Левостранните хора са тези, които сами си създават неприятности, а десностранните създават неприятности на другите. Така че при тези, които са левостранни, телата им ще се мъчат и страдат. Десностранните хора, които причиняват болка на другите, няма да го забележат. Тези десностранни хора могат при това да развият заболявания като цироза на черния дроб или проблем  с очите.

Шакти е гуната на Лявата страна. Шрадха – тази на центъра. Лявата страна е много приятна, докато не започнете да имате болки и след това започвате да се отнасяте. Това се случва в бхакти с някои хора.

Когато Аз говоря, всяка дума е мантра. Докато говоря, хората започват да се оправят.

Сега, всякакви хора идват. Някои израстват много бързо. Що се отнася до Мен, те са Ме поставили настрана като Деви и така не мога да бъда достигната. А само един от вас ще се изправи и хората ще го видят, и ще дойдат в Сахаджа Йога. Това е най-добрият начин - да се оставят някои хора просто да израснат. Това е играта. Много хора са я персонализирали. Те искат да знаят какво става с нея в Моето семейство, после с другите, после с хората от Бомбай и т.н. Сахаджа йогите са много честни, състрадателни и старателни, добри по природа и по-малко избухливи. Техният характер е получил ново измерение в този процес на изграждане. Всеки един от вас трябва да работи усилено за това и да не се безпокои прекалено много за другия.

Стхити (състоянието – б. р.) се изпробва, само когато сте изложени на него. Това е времето на Паристхити (ситуация). Стхити трябва да бъде присъединено с пълно разграничение. 

Има Божества, които са в чакрите. Когато Кундалини се издигне, тя ги събужда също като семенца. Щом се събудят, те започват да работят. Те знаят каква е тяхната работа, какво да изработват, сякаш са били назначени (за целта – б.р.). Тези Божества сте ги постигнали чрез вашата еволюция, на различни етапи. Така че където и да са установени, те си вършат работата.

Вземете едно семенце - то е грубо (материално – б.р.). То има потенциал да стане дърво, а пък дървото има потенциал да стане многобройни дървета. И този потенциал е фин, по-фин, най-фин. Външността му е груба. Казуалът на Майката Земя е благоуханието. Така че когато той събуди Кундалини, тя достига казуала, точно както вие получавате аромата. Казуалът на Реализацията е Шудха Ичха. 

Човек е направен от три потенциала, т.е. грубия, финия и каузалния. Казуалът  на Реализацията, т.е. Шудха Ичха просветлява финото и грубото тела. Както когато засявате семе в Майката Земя. Майката Земя озарява семето и му придава своя потенциал. По същия начин Кундалини във вас е подобна на Майката Земя. Тя се издига и дава това потенциално измерение на вашето семенце.

Всяко нещо има различен казуал и така всяка чакра действа според собствения си казуал. Проблемът е, че не разбираме това даже на по-грубото ниво. Вземете едно много грубо ниво – (от там – б. р.) стигате до ниво, в което имате атом. Този атом има ядро, което има протони, неутрони и мезотрони. И ако охладите този атом, като на газа хелий, всички негови атоми стават колективни, когато се охладят до определена степен. Така че дори в по-грубото и най-грубото този потенциал съществува. Това може научно да се докаже.

Но когато вземем едно човешко същество, говорим за жив процес. Човешкото същество е това, което се е проявило най-много на грубо ниво. Сега трябва да дойде вътрешния растеж. На по-грубо ниво човекът е напълно проявен. Вземете едно семенце, което е достигнало своето по-грубо ниво и сега живее и пулсира, и го положете в Майката Земя. Какво се случва тогава?

Така финото и най-финото е копирано точно в цялото ви същество като такова. Потенциалът е Кундалини. Кундалини представлява казуалът на Майката Земя. Казуалът на Вирата е колективността. Представителите на Садашива и Адишакти в нас са Атма и Кундалини. (Те са отвъд казуала. Всъщност те възбуждат казуала).

Вземете един пример: запалете една свещ. Сложете ръката си пред нея. Тя е събудена пред Моята снимка. Потенциалът на свещта е влязъл в действие. Тоест Моята снимка е събудила нейния потенциал. И с това тя сега може да изгаря негативността. Виждали сте стена да почернява от подобно следствие.

Всяко нещо има казуал, който пази целия потенциал. От казуала до грубото ниво вие се придвижвате през финото. Какво се случва? Точно както благоуханието е казуалът на Майката Земя, чрез този казуал всички цветя и дървета разцъфват. А за човешкото същество това е въглеродът. Майката Земя гори вътре в себе си, създава този въглерод в себе си с топлината и въглеродът става част и частица от вас, за да създаде аминокиселини. Така Майката знае, на каузалното ниво, какво сте вие. Казуалът е Ниракара (безформеното) във формата на Шакти, докато божествата са в Сакара (форма), за да го използват. Те знаят как да го използват. Проявата му идва на грубо ниво чрез централната нервна система.

Сакара е деятелят, или Картà. Казуалът е силата на определено Божество, непроявената сила. Но веднага щом Божествата се събудят, техните сили също се събуждат. Това е жив процес и вие не можете да обясните как работи той. Погледнете сега ембриона – как той приема своята форма, кой го управлява и проектира?

Сега ще попитам гинеколозите: всичко чуждо в тялото е изхвърляно от системата, защо не и зародишът? Отговорете Ми! Нещо го подхранва, грижи се за него и после го изхвърля в точния момент. Той расте вътре и не смущава майката. Всъщност лицето на майката се променя, докато цялата енергия на съществото е трансформирана. Та от къде идва тази красота в майката? Вижте подхранването и грижата. Така смайващо е да се види съвършенството в това. Нали?!

Ние мислим, че нашата интелигентност няма край. Но живеейки в присъствието на Бога, едно малко семенце идва и в края на всяко се появява една малка клетка. Интелигентността, която притежава тази клетка, ако стигне до хората, тогава Сахаджа Йога ще бъде напълно установена. Тя вижда своята посока директно. Вижда камък, но не се бори с него. Просто го заобикаля и го привързва, така че по-късно, когато трябва да стане дърво, ще помогне в основата му. После бавно и лесно се протяга към водата. Няма предчувствие къде ще открие нивото на водата.

Веднъж направих опит с една земна пчела. Нанесох малко боя върху нея, тъй като тя си градеше дом при Мен. И някакси боята попадна върху крилете й. Един хубав ден отидох на едно много отдалечено място и видях същата земна пчела там. После тя отново бе забелязана в Моята къща. Как извървя тя всичките тези пътища? Сигурно имаше някакъв магнит?! Също така, как птиците намират своя дом от Австралия до Сибир?

Разберете, всички те живеят в общност и са абсолютно еднородни. И се движат всички заедно. Това е всичко за състоянието Паша (на обвързаност) на тези пашу (животни). Но човешките същества не са повече пашу. Те са свободни. Именно в тази свобода, когато много и много е загубено и си е отишло, чак тогава човешките същества улягат. Тази свобода беше дадена на етапа на Адам и Ева. Ако те бяха чувствителни, нямаше да има проблем. Човек трябва да плаща твърде скъпо за тази свобода. Само вижте какво Ми се случва насред тази свобода. Но в днешно време всичко се подрежда.

Този жив процес не може да бъде обяснен на науката. Учените няма да приемат Божествата. Така че не се безпокойте за тях. Ако нямаме учени, нищо лошо не се е случило, няма да ни липсват.

Най-великото нещо за всички учени е да проверяват за себе си. Нищо не може да им бъде обяснено. Да речем, серният двуокис има вибрации, които са електромагнитни – симетрични и изосиметрични. Те само формулират това, което виждат. Те ще видят в Сахаджа Йога какво е тя. Дайте им фактите и им позволете да я изпробват. Как можете да им покажете нещо по научен начин?