Shri Ganesha Puja, 16.05.1987 Auckland, Nowa Zelandia

Myślę, że to było bardzo miłe, że mogłam przyjechać do Nowej Zelandii. 
Nie powinniście czuć się przygnębieni czy nieszczęśliwi, że program rozpoczął się z wielkim wybuchem, a potem zapadł się, następnie wzniósł się itd. To powszechna sprawa. Ponieważ jest to żywy proces. W każdym żywym procesie rzecz zaczyna się od czegoś bardzo małego a potem rośnie, stosownie do wagi, którą może unieść. Widzicie małe drzewko, kiedy było zarodkiem, ono musiało dużo przewalczyć, aby się pojawić. A kiedy poszło w górę, potem również nie przyniosłoby owoców. Mogłoby otworzyć tylko dwa liście. Ponieważ zasoby nie były tak potężne, aby całość utrzymać. Więc kiedy waszych Sahaja yoginów będzie więcej i będą gotowi, wtedy będziecie dostawać coraz więcej ludzi. Ale nie należy oczekiwać zbyt dużej ilości. 

To, czego nam trzeba, to jakość. Jeśli staracie się o ilość, pojawi się problem. Bo z powodu ilości, jakość spadnie. Tak więc na początku, kiedy jest to fundament, bardzo ważne jest, aby mieć dobrą jakość. Jak widzicie przy [budowie] domu, do fundamentu zawsze kładziemy bardzo ciężkie kamienie, które mogą udźwignąć całą konstrukcję. W ten sam sposób, na początku Sahaja Yogi, musimy stworzyć bardzo solidnych ludzi, aby to wypracować. Dopóki nie będą mieli bardzo solidnego charakteru, będą wyrzucani. Właśnie dlatego Chrystus powiedział, że pierwsi mogą być ostatnimi. Ponieważ tak wielu ludzi przychodzi po raz pierwszy i może się po prostu zgubić. Ponieważ nie są dobrzy. 

Oni muszą udźwignąć konstrukcję. Nie mogą być zwykłymi Sahaja yoginami. Teraz mamy wiele cech, aby to naprawdę uczynić, bardzo, bardzo mocnym, a także wytrzymałym. Przede wszystkim Sahaja yogin, który jest w fundamencie nie afiszuje się z tym. On dźwiga, on utrzymuje. On jest w rzeczywistości Adharą, jak mówią - wsparciem. Pełnym wsparciem Sahaja Yogi w kraju. Tak więc pierwszych kilku, którzy przyszliście do Sahaja Yogi, są bardzo, bardzo ważnymi ludźmi. I trzeba na nich intensywnie pracować. I oni również muszą intensywnie pracować. 

Ponieważ pierwsi, jeśli są słabi, wszystko się wywraca. Więc przez jakiś błąd, niektóre słabe osoby mogą się do was przyłączyć. Wtedy wszystko się przewróci. Znowu będziecie musieli to podnieść. To jest jak kolejne zmartwychwstanie. Znowu musicie zobaczyć, że nie macie słabych ludzi. Potem musicie zbudować ją w taki sposób, żeby rośli prawidłowo do rozmiaru, który może wytrzymać całą strukturę. Później, oczywiście będziecie zaskoczeni, że konstrukcja urośnie bardzo szybko. 

Podobnie jak w Australii, wiecie, że zaczęliśmy w bardzo, bardzo, kiepski sposób, na początku. 
A ludzie, którzy rzeczywiście zaczęli, są poza Sahaja Yogą. Absolutnie na zewnątrz. A reszta z nich, spośród nich także ci, którzy byli naprawdę solidnymi ludźmi, może uformować fundamenty Sahaja Yogi. 
Tak więc trzeba być ostrożnym, aby zrozumieć, że potrzebujemy teraz jakości a nie ilości. Jeśli macie za wielu ludzi wokół głowy, w ogóle nie będziecie w stanie nimi kierować. Ale jeśli macie niewielu, ale dobrych ludzi, powinniście być wdzięczni. Dlatego, jeśli nie ma reklamy, która nadejdzie lub jest niewielka liczba ludzi, powinniście być bardzo zadowoleni. Nie smucić się z tego powodu, że Sahaja Yoga nie rozprzestrzenia się, co widać teraz. Rozprzestrzenianie nie jest teraz ważne. To co jest ważne, to jest głębsze osadzenie. I do tego potrzebujemy naprawdę solidnych ludzi do Sahaja Yogi. 

Jesteście więc pierwszymi nielicznymi osobami tutaj, które uformują fundament Sahaja Yogi Nowej Zelandii. Być może pewnego dnia, będzie mogła to być bardzo, bardzo duża konstrukcja. Nie ma znaczenia. Być może odgrywając rolę fundamentu, który nie afiszuje się. Ale wasze imiona będą pisane złotymi literami, że tacy ludzie zaczęli Sahaja Yogę. Bo na początku jest to wielka batalia o wdrożenie Sahaja Yogi. 

Teraz widziałam, że ludzie, którzy są fałszywi, rozprzestrzeniają się bardzo szybko. Bardzo szybko. Wszędzie słyszycie ich imiona, nagle widzicie, że to wszystko będzie wszędzie. I będziecie zaskoczeni, że już są na rynku. 

Powodem jest to, że nie jest to żywy proces. To tylko plastik. Plastikowy kwiat, który możecie wyprodukować w ciągu 1 dnia, w tysiącach. Ale wyprodukowanie 1 kwiatu na drzewie, pierwszego kwiatu, jest tak trudne. Potem kilka kwiatów, potem nadejdzie czas kwitnienia.
To nie tak, że nagle dostaniecie wiele kwiatów. Więc trzeba zrozumieć, że na początku czegokolwiek, są trudności i są problemy. Pojawią się zabawni ludzie, oni zaczynają wątpić, odejdą. Potem przyjdą jeszcze inni, zaczną w to wchodzić, zrobią to i odejdą. 

Zatem w Sahaja Yodze zawsze działają dwie siły: jedna jest dośrodkowa a druga odśrodkowa. 
Jedna z sił przyciąga ludzi do Sahaja Yogi, ponieważ wiedzą, że to jest prawda. I to jest koniec ich poszukiwania. I muszą to mieć. Ponieważ oni się dowiedzą poprzez swoją czystą inteligencję, 
że to jest ta droga. Teraz są ludzie, którzy po prostu próbują testować, jak kupowanie guru w sklepie. Więc myślą: "Chodźmy do tego sklepu, tam nie trzeba płacić. Wejdźmy tutaj". 
Ale to są ludzie, którzy po prostu się nie trzymają. Albo mają zbyt wiele problemów, może od innych guru. Lub być może oni mogą się przyczepić. 

A niektórzy z nich, którzy się trzymają, trzymają się bardzo dobrze. Nie możemy więc powiedzieć, co natychmiast się stanie, w żywym procesie nie możecie powiedzieć, którą stronę wybierze to drzewo? Czy pójdzie prosto, czy na boki lub przeniesie się na inną drogę. Tak więc, nie możecie powiedzieć w ten sposób. Ale możemy powiedzieć jedno, a przynajmniej z Mojego doświadczenia czuję, że na początku cokolwiek zaczyna się w niewielki sposób, w trudny sposób, naprawdę dobrze się osadza, w Matce Ziemi. I to jest bardzo dobry znak. Ponieważ w ten sposób, to zawsze wypracowuje się lepiej. Cokolwiek jest frywolne czy cokolwiek jest tanie albo rozprzestrzenia się bez większych trudności, jest bezużyteczne. To jak trawa. Każdy może ją zebrać. 

A więc to osadzenie i to wszystko musi wejść do środka. Kiedy się trzęsiecie, miło jest wejść do środka. I to jest właśnie to, gdzie powinniście być bardzo szczęśliwi, że to działa w ten sposób. Ktoś przyszedł? Pozwól mu przyjść. Chodź. Tak więc początek Sahaja Yogi może wydawać się nieco chwiejny. Może wyglądać trochę słabo. Ale tak nie jest. Jest coraz silniejsza. 

I osadza się w Matce Ziemi. I to jest właśnie testem, czy jesteście prawdziwymi poszukiwaczami. Jesteście ludźmi, którzy chcą prawdy. Którzy nie chcą wielkiego show, dużego... w rodzaju... publiczności siedzącej tam, całkiem oszalałej w jakimś wrzasku, krzyczącej i bezsensownej. Jak wiecie, Sahaja Yoga, jest żywym procesem. I idzie obiema, rośnie w obie strony. W górę i w dół. 

Na początku rośnie bardziej w dół, i w procesie schodzenia w dół musimy bardzo mocno polegać na naszych wibracjach. Musimy cały czas pamiętać, że jesteśmy Zrealizowanymi Duszami. Że mamy wibracje. 

W ten sposób musimy oceniać. W ten sposób musimy rozumieć. Wibracje są jedynym sposobem, aby poznać innych. Nie przez coś, coś co poczujecie, że ta osoba wygląda bardzo słodko i przyjemnie, a może z tej osoby wyjdzie wąż. Najlepiej jest oceniać człowieka za pomocą wibracji. Oceniajcie wszystko poprzez wibracje. Nie przez własne rozumienie lub powierzchowne metody oceniania innych. Teraz mamy tak wiele uwarunkowań, które się w nas osadziły, przez co oceniamy innych. I te uwarunkowania mogą również wpłynąć na naszą ocenę. Najlepszym sposobem jest sprawdzenie wibracji. 

Poprzez wibracje będziecie mieli prawdziwą wiedzę o tym, co się dzieje. Teraz wielu ludzi na początku zaczyna się również mylić. Najlepiej jest rozwijać swoje wibracje. W tym celu musicie przede wszystkim rozwijać się wewnętrznie. Jeśli będziecie rozwijać się wewnętrznie, głęboko, wtedy stanie się to, że zewnętrzny wzrost będzie bardzo solidny i będzie właściwy. Nie będziecie mieli z tym żadnych problemów. Ale jeśli nie rozwiniecie się do wewnątrz, jeśli nie medytujecie i nie zwracacie na to uwagi, i powiedziałbym, że jest większe oddanie, które macie, to wypracowuje się tak dobrze, że tak dobrze wzrastacie. 

Chodzi Mi o to, że możecie wygłaszać mowy o Sahaja Yodze, kiedy tylko chcecie, możecie dawać ludziom Realizację, kiedy tylko chcecie, możecie leczyć ludzi, kiedy tylko chcecie. 
Ale po pierwsze, powinna być w was głębia. Jeśli tego nie osiągnęliście, po prostu zaczynacie robić coś powierzchownie. 
Wtedy możecie zostać uderzeni albo możecie mieć kłopoty, albo możecie zacząć wątpić w siebie lub w Sahaja Yogę. 

Zatem najważniejsze jest dla nas, aby rosnąć w głąb. I podczas gdy rośniemy w głąb, musimy również rozwijać się w taki sposób, żeby wyraźnie rozumieć swoje wibracje. Zobaczcie korzeń małej rośliny, która ma bardzo malutką komórkę u swojej podstawy. A roślina nie wie niczego, czego nie wie ta mała komórka. Ponieważ idzie do środka, dzięki swojej własnej inteligencji, własnym wibracjom. Teraz, gdy znajdzie kamień, nie kłóci się. 

Więc nie walczcie z ludźmi, którzy są kamieniami. Po prostu nie kłóćcie się z nimi. Nie możecie ich zmusić do zrozumienia. To nie jest możliwe. Oni muszą być poszukiwaczami i [powinni być] miękcy, jak glina, przez którą przechodzi ta mała komórka, przenika. Potem okazuje się, że trafia na duży kamień. Co wtedy? Ona idzie dookoła, dookoła i dookoła. Więc robi ładny bandhan! I idzie w dół. Później, gdy staje się drzewem, używa kamienia do swoich celów, widzicie, jako swoje wsparcie. W ten sam sposób możecie okrążać i okrążać kogoś takiego. Ale robiąc tylko bandhan, nic nie mówiąc. 

W swoim sercu. Nie mówiąc, nie spierając się z nim o cokolwiek. Bo złamiecie sobie głowę a on nigdy nie będzie w porządku. Więc najlepiej nie kłócić się z nim. Ale po prostu zrobić mu bandhan w swoim sercu i jakoś to związać. Więc później, widzicie, on stanie się Sahaja yoginem, ale będzie dla nas dużym wsparciem. Ponieważ to tylko kamień, który widzicie. Właśnie teraz, używajcie łagodnych ludzi, którzy są ludźmi spokojnymi, ludzi, którzy są poszukiwaczami, którzy nie są tak skomplikowani. I nie możecie się sprzeczać. Sahaja Yogi nie może dowodzić, nie można wyjaśniać. Trzeba tylko to zdobyć. A jeśli oni tego nie uzyskają, nie możecie tego dowodzić: "Och, to jest to, to jest to". 

Kiedy pewien reporter pytał Mnie: "Dlaczego nie dostaję Realizacji?" Nie mogłam mu powiedzieć, że był takim egoistą. Nie mogłam mu tego powiedzieć, więc powiedziałam: "Może to, może tamto" widzicie, unikałam tematu! Nie ma sensu mówić mu, że jest wielkim egoistą. Jak możecie uzyskać swoją Realizację? Bo jeśli mu powiem, wtedy by po prostu odszedł! Absolutnie. I byłby całkowicie przeciwny Sahaja Yodze. 

Musimy więc również taktownie stosować metodę nie ranienia innych. Ale starajcie się być mili i delikatni, żeby przynajmniej lubili wasz wygląd zewnętrzny, że "oni są bardzo łagodnymi ludźmi to bardzo dobrzy ludzie" i tak dalej. 

Teraz, w Sahaja Yodze również istnieje pokusa, którą możecie mieć. Ponieważ nagle dostajecie czasami dużo pieniędzy, nagle uzyskujecie wysokie stanowisko. Nagle możecie też otrzymać bardzo unikalne, dynamiczne dary. Np. możecie stać się wielkim artystą, możecie zostać wielkim poetą, możecie być, coś może wami się nagle wydarzyć. Dostajecie publicznie ogłoszoną nagrodę lub coś w tym stylu. Ale to są wszystko pokusy i nie należy się w to wpadać. Oczywiście musicie użyć ich dla Sahaja Yogi, to będzie w porządku. 

Ale nie powinniście w to wpaść i zacząć myśleć, że "jestem świetny". Zobaczycie. Jeśli tak się stanie, to jest duży problem, ponieważ taka rzecz całkowicie pozbawia osobę Sahaja Yogi i 
w pewien sposób zostaje ona również ukarana. Może stracić swoje moce. Najlepiej jest więc kontynuować medytację Sahaja Yogi. Trzymać się własnego zrozumienia. Poznać siebie, to jest najlepszy sposób. I nie dajcie się odciągnąć przez te wszystkie pokusy. Ale to samo można zastosować w Sahaja Yodze. Jeśli jest to używane w Sahaja Yodze, nie ma w tym nic złego. 
Ponieważ te dary są wam dane, aby was nie kusiły, ale do wykorzystania dla Sahaja Yogi. 

Na przykład, ona dostała Moje zdjęcie ze światłem na Mojej głowie. To oznacza, że ​​coś się dzieje między nią a światłem. Bo jak dostałam to światło na Moją głowę, to jest problem. Należy zrozumieć, to proste, że Vishnumaya jest, jest Boginią światła. Dla elektryczności. A jeśli Ona chce, może to zmienić pod dowolnym kątem i może nadać subtelnego znaczenia jej fotografii. Teraz ludzie robią zdjęcia chmur i znaleźli Mnie tam, absolutnie. Ludzie w to wierzą lub nie, ale tak jest. Dwie takie fotografie, które widzieli. 
I zwykle nie robimy zdjęć chmur. Ale to pokazało w taki sposób, że po raz pierwszy zobaczyli bardzo świetliste skupisko chmur. Potem to się rozszerzyło i zaczęło wyglądać jak Ganesha. 
Więc ich uwaga została przyciągnięta. Potem z obu stron zaczęły płynąć szeregi świateł. I znaleźli dwa skupiska. Zrobili więc zdjęcia tych dwóch skupisk, a kiedy je obrabiali, znaleźli Moje fotografie, były tam Moje dwa zdjęcia. Jedno było nawet z nosem, kiedy go nosiłam, czyli było najnowsze! I jeszcze jedną, na której wyglądam bardziej jak twarz Indianina. Tego rodzaju [fotki], wychodzące z tego [chmur]. 

To jest oczywiste, bardzo wyraźnie widać. Tak oni to sfotografowali. To jest w Biblii, że poznacie Ducha Świętego, w formie chmur. Jest to zapisane. Tak to jest weryfikowalne. Ale ilu ludzi w to uwierzy? Bardzo niewielu. Bardzo niewielu ludzi uwierzy, że jest to naturalne. Pomyślą: "Och, wszystko to jest wymyślone i zrobione, wszystko to". Bo nawet, jeśli widać kolczyk w nosie, to jest za dużo. 

Teraz ta Vishnumaya działa w ten sposób. Jest tak wiele innych Bóstw, które coś wypracowują w inny sposób. Ale cokolwiek to jest, wszystkie One są dla waszej konstrukcji. Dla wzniesienia was na dobrych Sahaja yoginów. Zatem wewnętrzny ruch jest bardzo ważny w Sahaja Yodze. 

Jestem bardzo szczęśliwa, że wy ludzie zebraliście się tutaj, dla medytacji i słuchania Moich taśm,  i dobrego wzrastania, i bardzo się ucieszyłam ze sposobu, w jaki wzrastacie. I utrzymujecie swój wzrost nieprzerwanie. Wtedy staniecie się wspaniałymi Sahaja yoginami. Jestem pewna, że pewnego dnia, Nowa Zelandia lub Australia, mogą stać się przywódcami całego świata,                    w podążaniu za duchowością. Ponieważ Indie są, oczywiście, muszę powiedzieć, że Indie są duchowo bardzo rozwinięte, ale myślę, że nie są liderami. 

Do tej pory nie widziałam wielu liderów wywodzących się z Indii. Ale kiedy przywódcy zaczną wywodzić się z Indii, możemy powiedzieć, że wtedy drugą pozycję należy dać Australii i Nowej Zelandii. Z Australii i Nowej Zelandii pojawią się wspaniali ludzie. Nie ma wątpliwości. Ponieważ, korzenie mogą być w Indiach. Fundamenty mogą być z Indii, ale drzewo będzie z Zachodu. I w ten sposób Wschód i Zachód utworzą kompletne drzewo Sahaja Yogi, kwitnące i dające owoce. 

Niech was wszystkich Bóg błogosławi.  