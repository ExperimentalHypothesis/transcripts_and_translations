15 września 2002
Marriage
Kampus, Cabella Ligure (Włochy)
Śluby w Obecności Shri Mataji, 15.09.2002 Cabella Ligure, Włochy

Mowa do Panien Młodych

Jestem bardzo szczęśliwa widzieć was wszystkie w takich pięknych strojach, ślubnych strojach oraz w dobrych nastrojach, by wziąć ślub.

Musicie zachowywać to nastawienie – dobrze? Powinniście być szczęśliwymi ludźmi i starajcie się również utrzymywać swoich mężów szczęśliwymi. Wasza radość może stworzyć szczęście dla dzieci. Przed jedną rzeczą chcę was ostrzec: nie mówcie waszym mężom o tym, co złego było w waszej przeszłości. Tego nie należy robić, nie ma takiego powodu, ponieważ teraz jesteście Sahaja yoginkami. Jesteście zmienionymi ludźmi i cokolwiek się wydarzyło, już się wydarzyło, i nie ma powodu mówić mu o tym ani o tym opowiadać, rozmawiajcie natomiast o przyszłości i teraźniejszości – dobrze? Więc bądźcie rozsądne. To wasz rozsądek sprawi, że życie małżeńskie będzie szczęśliwe.

Jeżeli staniecie się nierozsądne, i nie będzie mądrości, wtedy małżeństwa się nie udadzą. Widziałam, że niektóre dziewczęta nadmiernie dominują swoich mężów.

Nie ma powodu, aby dominować. Twoja miłość do męża jest czynnikiem dominującym, najlepszym sposobem jest, gdy kochasz swojego męża, troszczysz się o niego, robisz to co powinnaś, bez chlubienia się tym, że jesteś z lepszej społeczności lub lepszej kultury lub pochodzisz z lepszej rodziny. Tylko ty możesz pokazać, że naprawdę jesteś dobrą osobą, i zdobędziesz go swoją dobrocią.

Zatem, tylko żona jest tą, która tworzy lub psuje małżeństwo. Muszę wam bardzo szczerze powiedzieć, jeżeli wciąż macie jakieś wątpliwości odnośnie swojego małżeństwa lub jeżeli wciąż myślicie, że to nie było dobre dopasowanie, to teraz powinnyście się wycofać. Potem nie powinnyście szukać wad u mężów.

Mężczyźni są mężczyznami, a kobiety są kobietami. Mężczyźni nie mogą być kobietami ale możecie sprawić, aby zrozumieli, że kobiety należy szanować. W porządku, ale jak? - to musicie dostrzec w swoim zachowaniu. Jeżeli wasze zachowanie jest stosowne, to oni będą was szanować.

Jednak, gdy wasze zachowanie jest dziecinne lub jeżeli wasze zachowanie jest agresywne, to żaden mężczyzna nie doceni kobiety, która jest agresywna, więc i wy nie powinnyście być agresywne. Cokolwiek on mówi powinnaś się zgodzić i go wysłuchać.

Oczywiście sprawa ma się inaczej w fundamentalnych kwestiach, w małych, drobnych sprawach nie powinnaś próbować dominować swojego męża. To nie przystoi Sahaja yogince. Sahaja yoginka musi - poprzez miłość, zrozumienie i mądrość - zjednać sobie męża nie zaś poprzez dominację. To jest jedna rzecz, którą należy zrozumieć, że wiele małżeństw rozpada się z powodu dominacji.

Drugą rzeczą jest to, że naturalnie jesteście przywiązane do swoich rodziców, przywiązane do swojej rodziny, przywiązane do swojego kraju. Ale od teraz zapomnijcie już o tym. Bądźcie przywiązane do rodziny swojego męża, do męża i rzeczy dookoła. Jeżeli jesteście przywiązane do swojej rodziny, to zepsujecie związek.

Znałam wiele par, które się rozpadły z tego powodu. Była dziewczyna, która bardzo martwiła się o swojego ojca, ponieważ mógł stracić firmę i doprowadziła do tego, że całe życie stało się nieszczęśliwe. Więc mąż zniknął, bo chciał robić coś innego, a ona została sama i musiała pójść do ojca i wtedy zrozumiała, jak trudno jest jej żyć w domu ojca.

Zatem to jest twój dom, to jest twoje mieszkanie, to jest twój mąż. Nie musisz szukać pomocy        u innej osoby lub innej kobiety. To ty sama możesz sobie pomóc. Zgoda? Mieliśmy bardzo złe doświadczenia z pewnymi dziewczętami, które opuściły swoich mężów i wróciły ze swoimi dziećmi do swoich rodzin. Czy te rodziny całe życie będą się nimi opiekować? Kto będzie się nimi opiekować?

Zatem użyjcie swoich mózgów i nie próbujcie się popisywać, że jesteście lepsze, że jesteście wyżej lub jesteście czymś więcej. Powinniście być pokorne. Im jesteście pokorniejsze tym lepiej. Arogancja wam nie przystoi. Taka osoba nie wygląda dobrze, wygląda czasami jak koń, wygląda też jak – sama nie wiem jak to nazwać. Zatem lepiej być pokorną, być dobrą i być miłą, aby udowodnić, że jest się osobą dobroduszną. Zgoda?

Ponieważ jesteście z Zachodu, to muszę wam powiedzieć o drugiej rzeczy. Kobiety z Zachodu są bardzo ukierunkowane na pieniądze, nawet Hinduski takie się stały. Chcą samochód, chcą dom, chcą to, chcą tamto. Niczego nie powinnyście chcieć. To ty będziesz zaopatrywać swojego męża, swoją rodzinę. Niczego nie potrzebujesz. Na tym polega twoje piękno, to jest twoja ozdoba, która ciebie upiększy. Jeżeli jednak wciąż będziesz biegać za "ja chcę to, ja chcę tamto" - nie będzie temu końca. Zwłaszcza w zachodnim umyśle, one są bardzo nastawione na pieniądze i stworzyły wiele problemów, że nie wiem co mam im powiedzieć.

Zatem, drugą rzeczą jest to, że nie powinnyście być nastawione na pieniądze, ale powinnyście być nastawione na miłość. Wyraźcie swoją miłość poprzez różne rzeczy. Poprzez przygotowanie dobrego jedzenia, poprzez posłanie łóżka swojemu mężowi, poprzez urządzanie domu, utrzymywanie wszystkiego w miły sposób. Jeżeli pani domu jest niechlujna, to dom pozostanie niechlujny.

Pracą męża nie jest zajmowanie się domem. Będziecie cieszyć się pięknym domem, przepięknym pokojem, jeżeli należycie go utrzymacie. Zatem powinnyście tym wszystkim się cieszyć. Radujcie się tym wszystkim, co robicie dla rodziny. Szczególnie dla męża. Poprzez drobne, małe rzeczy – sprawiaj mu przyjemność i uszczęśliwiaj go. Ponieważ on jest bardzo zmęczony pracując              w biurze. Przychodzi do domu bardzo zmęczony i wtedy naskakujesz na niego, to jest bardzo złe. Musicie zmienić tę postawę na taką, że my niczego nie chcemy. Posiadacie wszystko, jesteście Sahaja yoginkami, jesteście w pełni usatysfakcjonowane.

Jeśli wciąż będziecie stawiać wymagania, to wtedy będzie to bardzo trudne. Tyle mogę wam powiedzieć. Miałam bardzo, bardzo złe doświadczenia z niektórymi dziewczętami. Ostatnio           z Austrii, trzy dziewczyny wróciły do Austrii, to żenujące. Czy jest tu ktoś z Austrii? Nie. Dzięki Bogu. Ty jesteś z Austrii? Wa, wa! Zatem bądź ostrożna.

Te trzy dziewczyny wróciły ze swoimi dziećmi. A mąż był taki zdominowany, że musiał jeździć do domu ojca w każdą sobotę i niedzielę, wydając wszystkie pieniądze na podróż. Nie ma w tym za grosz mądrości.

Widzicie, pani domu nie tylko sprawia, że rodzina wzrasta, ale też przynosi dobre imię i zrozumienie. Nie ma potrzeby wiele cierpieć, ale wymagane jest zrozumienie. Na przykład, jeżeli jesteś mądra i coś się wydarzy, to przyjmij bardzo mądrą postawę, utrzymuj zrównoważone podejście, odpowiedzialne nastawienie. W sprawach rodziny i dzieci, żona musi być o wiele bardziej odpowiedzialna od mężczyzny. Ale jeśli jesteś impulsywną kobietą, niech Bóg ma w opiece ciebie i twojego męża. Porywczość nie przystoi żadnej kobiecie. Jeżeli jesteś wybuchowa, to bardzo szybko zaczniesz staro wyglądać. Bardzo szybko zaczniesz staro wyglądać, to samo się stanie gdy masz ego, zbyt dużo myślisz o sobie.

Zatem, najlepszym sposobem jest zachowywać się jak mała dziewczynka, która przybyła do domu męża, aby go kochać, by się nim opiekować i być dla niego jak matka. Musisz myśleć, że jesteś jego matką i on - czasami oni są głupi według waszej oceny - to bez znaczenia. Zatem opiekujcie się nimi jakby byli małymi dziećmi i bądźcie dla nich miłe i słodkie. Dobrze?

Żaden z członków waszych rodzin nie jest ważniejszy od waszych mężów. To jest bardzo ważne. Dla was najważniejszą rzeczą są wasi mężowie. To jest małżeński styl Sahaja. Możecie mieć inne małżeństwa, możecie być dziesięć razy zamężne – to co innego, nie w Sahaja Yodze.

Jeśli się rozwiedziecie, to nie wydamy was ponownie za mąż. Zrezygnowaliśmy z tego, próbowaliśmy. Teraz już tak nie robimy. Ponieważ, pojawił się nawyk rozwodzenia się z mężami. Gdy jesteście zamężne, wszystkie powinniście być zamężne, jeżeli chcecie rozwodu to zanim to zrobicie, musicie wiedzieć, że po tym, nie chcemy mieć z wami nic wspólnego. A także zostaniecie wyrzucone z Sahaja Yogi. Chcemy mieć bardzo dobre małżeństwa i bardzo dobre dzieci. Również potomstwo, przyszłość dzieci będzie bardzo pomyślna, jeżeli jesteście rozsądnymi, mądrymi, dobrymi i łagodnymi matkami.

Wystarczająco wam powiedziałam. Mam nadzieję, iż rozumiecie, że bierzecie ślub w Sahaja Yodze.

I musicie utrzymywać prestiż Sahaja Yogi, w porządku? Obiecujecie?

Niech was Bóg błogosławi.

Mowa do Panów Młodych

Jestem bardzo szczęśliwa, że wszyscy zdecydowaliście się wziąć ślub w Sahaja Yodze, są jednak określone obowiązki, które musicie wypełnić.

To nie jest jak w innych małżeństwach, że dziś bierzesz ślub, jutro się rozwodzisz, później robisz to czy tamto. Nic z tych rzeczy. Bierzecie ślub w Sahaja Yoga, ponieważ chcemy wzmocnić Sahaja Yogę. Będziesz miał żonę, ona się o ciebie zatroszczy, będzie dla ciebie życzliwa, będzie cię kochać, ponieważ ona jest Sahaja yoginką.

Ty również powinieneś być dla niej bardzo życzliwy. Nie próbuj dominować, nie próbuj narzucić jej swoich pomysłów. Dowiedz się czego ona pragnie. Musisz wiedzieć, jak kochać swoją żonę, w przeciwnym wypadku małżeństwo się nie uda. Gdy raz rozwiedziesz się w Sahaja Yodze, to nigdy nie będziesz mógł wziąć ślubu ponownie - tak właśnie teraz zdecydowaliśmy. Jeżeli w jakikolwiek sposób porzucisz swoją żonę lub ją opuścisz albo zrobisz coś nieodpowiedzialnego w swoim małżeństwie, to nie ma dla ciebie miejsca w Sahaja Yodze.

Zatem, ostatecznie wy decydujecie, że bierzecie ślub, co jest bardzo, bardzo dużą odpowiedzialnością. Chcemy, aby małżeństwa w Sahaja Yodze były bardzo udane i każdy z was powinien czerpać radość z bardzo szczęśliwego życia małżeńskiego.

Nie dominujcie, nie kontrolujcie, ale cieszcie się sobą nawzajem. Ponieważ twoja żona jest również Sahaja yoginką, ty także jesteś Sahaja yoginem. Nie możecie wziąć ślubu, dopóki dopóty nie jesteście Sahaja yoginami. Powodem jest to, że jesteśmy oświeconymi ludźmi, mamy wyższy poziom świadomości. Mamy nasze duchowe życie. W naszym życiu musimy pokazać, że zachowujemy się odmiennie od innych głupich ludzi, którzy wciąż się kłócą, niszczą i temu podobne. Będziecie mieli dobre dzieci, troszczcie się o swoje dzieci, troszczcie się o swoją rodzinę, to jest podstawowa rzecz. Oczywiście, niektórzy z was będą bardzo zajęci swoją pracą.

W porządku, ale okazywanie miłości żonie, troszczenie się o nią, troszczenie się o dzieci, jest bardzo ważne. W przeciwnym wypadku powinniście pozostać kawalerami, nie powinniście brać ślubu. Jeżeli jednak żenicie się, to bierzecie odpowiedzialność za opiekę nad żoną. Ona jest czyjąś córką i ojciec oddaje córkę tobie.
Muszę powiedzieć, że dotychczas chłopcy zachowywali się bardzo dobrze w Sahaja Yodze i również teraz powinniście mieć mądrość, i zrozumienie, że jesteście tutaj, aby mieć Sahaja yogińskie dzieci, aby pomóc Sahaja Yodze, ponieważ musimy zmienić ten świat. On ma zostać wyzwolony. Jeżeli macie bardzo niski poziom zrozumienia małżeństwa, to się to nie uda.

Zatem w wielkim poszanowaniem, z ogromnym szacunkiem mam do was bardzo pokorną prośbę, abyście - proszę, proszę - jeżeli wkraczacie w małżeńskie życie, w Sahaja Yogę, to musicie zrozumieć swoją odpowiedzialność, to jest bardzo duża odpowiedzialność. To jest odpowiedzialność za cały świat, ponieważ musimy zmienić cały świat. Jeżeli będziecie zachowywać się jak mężowie z waszych krajów lub z innych krajów, wtedy jaki jest sens w braniu ślubu w Sahaja Yodze?

Możecie iść i mieć miłe małżeństwo poza. Jednak gdy bierzecie ślub w Sahaja Yodze, to musicie wiedzieć, że jest to wielka bitwa przeciwko złu, przeciwko niesprawiedliwości a także przeciwko wszelkiego rodzaju niegospodarności. Chcemy stworzyć piękny świat, i aby stworzyć piękny świat potrzebujemy ludzi, którzy są piękni, którzy każdego szanują.

Zatem, muszę ponownie prosić was o to samo, bądźcie bardzo dobrymi, pokornymi i szanującymi mężami. Nie naśladujcie innych, ponieważ mieliśmy dziwaczne rzeczy i byłam zaskoczona, jak ci ludzie mogli stać się tacy w małżeństwach w Sahaja Yodze. Odkryliśmy, że oni wszyscy byli obłąkani, byli wariatami i zachowywali się w szalony sposób.

Zatem agresja i temu podobne rzeczy nie są dozwolone. Bierzecie śluby z tymi dziewczętami, zwłaszcza z korzyścią dla całego świata. Nie tylko dla siebie, nie tylko dla własnych dzieci, waszej rodziny, ale dla całego świata.
Przed całym światem musisz pokazać, że jesteś bardzo rozsądną, mądrą i wysoko rozwiniętą osobą.

To małżeństwo nie jest dla ludzi na niskim poziomie. Zatem twoją odpowiedzialnością jest pokazać, że jesteś bardzo dojrzały, i że posiadasz to poczucie oświecenia wewnątrz siebie, i że potrafisz oświecić cały świat. Oczywiście, ponieważ żona pochodzi z innej rodziny, być może z innego kraju to będą drobne różnice w zrozumieniu. Spraw, aby ona zrozumiała, musisz z nią rozmawiać, musisz jej powiedzieć: "W porządku, przyjdź, usiądź". Ale nie ma potrzeby tracić spokoju i się złościć. Jakiegokolwiek byś nie dał wytłumaczenia, ono nie będzie wystarczające. Ono tobie nie pomoże.

Pragnę zobaczyć, jak wy wszyscy z powodzeniem pokazujecie, że macie udane związki z żonami. Ale nie mówię, abyście je zepsuli, w żadnym wypadku. Już im powiedziałam.

Nie musicie ich rozpieszczać, ale pozwólcie im także być na właściwych torach w Sahaja Yodze. Aby stały się dobrymi wolontariuszkami Sahaja Yogi. One będą bardzo dobrymi matkami, które urodzą te dzieci, których teraz pragniemy, które całkowicie zmienią ten świat. Zatem, mam nadzieję, że się ze Mną zgadzacie, jeżeli się zgadzacie to bardzo dobrze. Jeżeli się nie zgadzacie, to nawet teraz możecie odejść i zrezygnować - nie będę miała nic przeciwko. Ale po ślubie, jeżeli będziecie źle się prowadzić lub będziecie chcieli się rozwieść, to nie ma dla was miejsca w Sahaja Yodze. Nie chcemy was tutaj. Zatem, czy akceptujecie to? W porządku? Ktokolwiek nie akceptuje niech podniesie rękę. Bardzo dziękuję. Bardzo dziękuję. Jestem szczęśliwa widząc to.

Zatem, musicie być mądrzejsi i musicie wytłumaczyć swojej żonie: "Zobacz, jest tak i tak". Pozwólcie im zobaczyć, że intelektualnie jesteście wyżej, nie tylko to, ale jesteście bardzo mądrzy, duchowo rozwinięci. Wtedy one będą was słuchać. Bądźcie życzliwi, bądźcie uprzejmi, część z nich zostawia swoich rodziców, opuszcza swoje rodziny, wyjeżdża także ze swoich krajów. Zatem bądźcie dla nich bardzo troskliwi i delikatni, i nie złośćcie się z żadnego powodu. W ogóle nie ma potrzeby na nic się złościć. Przez całe moje życie nigdy się nie złościłam.

To pokazuje, że niepotrzebnie ludzie się złoszczą, nie ma powodu. Po prostu bądź cicho. Jeżeli coś ci się nie podoba, siedź cicho. Nie pokazuj swojego gniewu czy złości. Musicie pokazać, że jesteście mądrymi, pełnymi godności ludźmi. Widziałam mężów rzucających przedmiotami, krzyczących, robiących różnego typu rzeczy. Jak żona może was szanować dopóki nie będziecie godni szacunku? Musisz być godny szacunku, bądź dobroduszny dla niej, życzliwy dla niej. Nie mówię, że masz ją zepsuć, w żadnym wypadku. Jeżeli uważasz, że coś jest niewłaściwe, wtedy niech ona usiądzie, ty usiądź i wyjaśnij jej, że to nie będzie dobre z punktu widzenia Sahaja Yogi.

W porządku? Chciałam, abyście wszyscy poczekali. Więc przez te wszystkie lata dorośliście, teraz rozumiecie, jaki jest cel waszego życia. Bardzo wam dziękuję.

Niech was Bóg błogosławi.