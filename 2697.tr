Sashti. Navaratri`nin altıncı gecesi, Sidney (Avusturalya), 17 Ekim 2007.

Shri Mataji konuşuyor:

Burası çok küçük. (Hintçe konuşuyor) Burada iyi bir salonu çok kolay bulabilirdiniz. Ben aslında bir program olduğunu bilmiyordum, yoksa size söylerdim. Buraya da, yakına gelin, a bir oda varburad. Oradan Beni duyabiliyor musunuz? (Yogiler ‘Evet!’) Öne gelin, piyanoyu buraya koyun, köşede bu tarafa. Neden ağlıyor ? Ne istiyor, kek mi? (güler) Bu ne?

Yogi: Bir hediye, Shri Mataji

Shri Mataji: Ah. Oh! Çok güzel, (Anne,herkese dekore edilmiş büyük bir tabağı gösterdi) Kim yaptı bunu?

Yogi: Maria ve Sue.

Shri Mataji: Sen mi yaptın? Çok iyi, çok güzel, kesinlikle iyi.  Her şey. İsmi ne onun?

Yogi: Sue Williams

Shri Mataji: Çok teşekkür ederim, çok güzel yapılmış. Daha ileriye gelemezmisiniz? Burada lider kim? (güler) Lider o mu? Yani neden daha büyük bir yer bulamadınız?

Yogi: Shri Mataji, daha büyük bir yer bulabiliriz ama sizi buradan başka bir yere götürmeyi istemedik – sizin için daha az yolculuk olsun.  Bizim tek arzumuz sizin rahatlığınız Shri Mataji, yani siz rahat olduğunuz sürece yogiler mutlular.

Shri Mataji: Ha! (güler) Hepiniz Sahaja Yogilersiniz ve aranızda bir anlaşmazlık olmamalı. Hepiniz aynı şeyi düşünmelisiniz, değil mi? Çok fazla kişi dışarıda kaldığı için üzüldüm. Gelin. Gelin. Piyanoyu arkaya itebilir misiniz. Hepiniz Beni işitebiliyor musunuz? (Evet!) Como`dan gelenler burada mı? Como?

Sir CP: Burada değiller.
Shri Mataji: Burada değiller mi? Her ikisi de mi yok ? (Sir C.P. ile Hintçe konuşuyor)

Yogi: Giovanni ve karısı burada.

Shri Mataji: Sen Como`dan mısın?

Giovanni: Evet.

Shri Mataji: Bakın! Gelebildi! (Güler ve alkışlar) Buraya gelebilirsin, burada yer var, orada biraz yer açın. Neden başka bir salon bulmadınız?  Çok fazla kişi var....

Hepinizi burada gördüğüm için memnunum. Tanrı sizleri kutsasın. Bu gün dükkanda bir hanım vardı. Geldi, aydınlanmasını istedi ve aldı. Çok iyi aldı. Bu şuna bağlı... araştıran bir çok kişi var ama sizin onlarla iletişime geçmeniz ve onları öne getirmeniz gerek.

Şimdi, bilemiyorum, eğer bir salon istiyorsanız, bunun için ödeme yapmalısınız ama bu sadece paradan tasarruf etmek mi? Çok kalabalıksınız. Bir salon kiralamaya gücünüz yeter, hepiniz orada oturuyorsunuz ve Ben rahatım. Sonuçta hepiniz Sahaja yogilersiniz, hepiniz kız ve erkek kardeşlersiniz ve rahatsızlıklara aldırmıyorsunuz ama eğer bir şeyleri rahatlatabilirsek, bunu yapmalıyız. Bu kadar kalabalıkla bir salon tutabilirdiniz...

Yogi: Shri Mataji, Balmoral isminde bir yerde, büyük bir salonumuz var. Buradan araba ile bir saat kadar uzakta, büyük salona herkes sığabilir. Buradan biraz uzak Shri Mataji, yaklaşık araba ile bir saat mesafede. Oraya herkes sığardı.

Sir CP (Shri Mataj`ye): Bu Senin oraya seyahat etmeni gerektirecekti. Sana seyahat rahatsızlığı vermemek için hepsi buraya geldiler. —

Shri Mataji: Hayır- Hayır, Ben rahatsız olmam, Ben Hindistan`dan buraya, bunca yol geldim!

(Güler ve alkışlar) Benim rahat etmem için, böyle uygun gördünüz. Bakın, siz her nerede iseniz, her nerede bir programınız varsa, Ben oraya gideceğim. Mümkün olduğu sürece kesinlikle gideceğim. (Alkışlar) Bu günlerde, yaşam çok daha rahat ama Ben köylerde çalıştığım zamanlar, manda arabaları üzerinde giderdim. Sizde fotoğrafı var, görebilirsiniz, manda arabası üzerinde millerce yolu birlikte gitmek. Biliyorum, Ben bunların hepsini yapmalıydım. Eğer Sahaja Yogilerim olması gerekiyorsa, bu şekilde çalışmalıydım. Kesinlikle hazırlıklıydım. Bundan dolayı asla yorgunluk hissetmedim, asla. Aksine sizlerle tanıştıktan sonra, kendimi çok mutlu hissediyorum. 

Şimdi, problem olan hiç kimse var mı? Hiç kimse.  Problemi olan?

Yogi: Siz hepimizi kutsadınız. Hepimiz Sahaja Yogi olmakla kutsandık.  Hiç bir problemimiz yok Shri Mataji.  Sizinle birlikteyiz, problem yok.

Shri Mataji: Ha ha. (güler) 

Yogini: Shri Mataji, Benim bir problemim var.

Shri Mataji: Ne dedi?

Yogi: Bayan, kendisinin bir problemi olduğunu söyledi. Onun bir problem var, Shri Mataji.

Shri Mataji: Nedir o?

Yogi: Problemin nedir?

Yogini: Alkol, ailemde büyük bir problem.

Yogi: Bayan, kendi ailesinde bir alkol problemi olduğunu söylüyor.

Shri Mataji: Onlar Sahaja Yoga da değiller mi?

Yogi: Hayır.

Shri Mataji: Neden olmasınlar? Sen bir annesin?

Yogi: Evet.

Yogini: ...ve kocam.

Shri Mataji: Çocuklar ne durumda?

Yogini: İki çocuğum var –

Yogi: Çocuklar ... senin çocukların Sahaja Yogiler mi?

Yogini: hayır, daha büyük olan iki çocuk değiller, hayır.

Shri Mataji: Kaç çocuğun var?

Yogini: Dört.

Yogi: Dört çocuk, Shri Mataji.

Shri Mataji: Dört çocuk, Onlar Sahaja Yogi değiller mi?

Yogini: Sadece küçük olan ikisi.

Yogi: İki küçük çocuk Sahaja Yoga`da ve daha büyük olan iki tanesi ise Sahaja Yoga`da değiller ve kocası da Sahaja Yoga da değil.

Shri Mataji: Şaşırtıcı ama bir süre sonra, ailelerin dağıldığı İngiltere ile karşılaştırıldığında aile sistemi burada iyi.En azından burada daha iyi.

Yogi (Amerikan aksanı): Shri Mataji, Amerika`da bir problemimiz var, seekerlar Sahaja Yoga`da kalmıyorlar.

Shri Mataji: Hah?

Yogi: Amerika`da seekerlar aydınlanmalarını alıyorlar ve Sahaja Yoga`da kalmıyorlar. Bizim problemimiz bu.

Shri Mataji: Kalmıyorlar.

Yogi: Evet, Shri Mataji.

Shri Mataji: Neden?

Yogi: Bilmiyorum Shri Mataji.

Shri Mataji: Tam değil. Eğer tam aydınlanma alsalar, gelecekler. Onlar tam değiller. Sadece yarı yoldalar. Onlar içiyorlar mı?

Yogi: Evet, Shri Mataji

Shri Mataji: İşte nokta bu. Sahaj Yogaya geldikten sonra içki içemezsiniz . Gelmek istememelerinin nedeni bu olmalı ama siz onlara bandhan verin ve onları ayakkabı ile dövün. (Shri Mataji kıkırdar) (Güler) Onlar kim, annen baban mı?

Yogi: Annem, babam, evet.  Benim iyi arkadaşlarım – aydınlanma aldılar ama Sahaja Yogi olarak kalmadılar.

Shri Mataji: Çünkü içki içiyorlar.

Yogi: Evet Shri Mataji.

Shri Mataji: Şimdi bakın. Hepinizin ülkesinde, içki içmeye hoş görü gösteriliyor. Bütün Avrupa, görüyorsunuz, bu biraz savaş, çünkü onlar için içki içmek yaşamları ve bundan kurtulamıyorlar ama bizim yöntemlerimiz var. Bizler onlara bandhan vermeliyiz. Eğer onlara bandhan verirseniz, bunu hepiniz beraberce yaparsanız o zaman kaçamazlar. Bandhan verilmeli. Hepiniz bandhan vermelisiniz. Hindistan`da böyle çalıştı. Hindistan`da Sahaja Yoganın ne kadar güçlü olduğunu biliyorsunuz. Sebep şu ki, eğer ebeveynlerinin gelmediğini görürlerse veya belki de çocuklar gelmiyor veya her ne ise, onlar için bandhan vermek işe yaradı. Ama ilk şey şu, siz düzenli olarak Sahaja Yoga`ya gelmelisiniz. Düzenli olarak. Yarım yarım değil, bu gün geldiniz sonra da gelmediniz gibi değil. Bu uygun değil. Bu, yani gelişemezsiniz. Hepiniz programlara gelmelisiniz, düzenli olarak. Çünkü biliyorsunuz ki, aydınlanma kolay bir şey değil. Daha önce hiç kimse bunu elde etmedi, sizler şimdi buna sahipsiniz. Bu yüzden onu korumalı ve sürdürmelisiniz. Bunu geliştimeye bir kez başladığınız zaman, evdeki kadın (veya ev halkı) da değişir. Avrupadaki en büyük problem, gerçek problem, onların içki içmeleri. İçki içmek esas problem. İşte bu yüzden onlar Sahaja Yogaya gelmek istemiyorlar. Sizler, onlara bundan hoşlanmadığınızı göstermelisiniz. Sahaja Yogaya neden gelmek istemiyorlar?

Yogi: Çünkü içki içiyorlar, Shri Mataji.

Shri Mataji: Hah?

Yogi: Çünkü içki içiyorlar.

Shri Mataji: Onlar içki içerler. Hepsinin içiyor olması Avrupanın lanetidir. İçki içmek çok zor bir şey. Bırakıyorlar, zavallı şeyler, köle onlar. İçkinin kölesi. Yani davranışlarınızla ve şefkatinizle eminim ki siz onları yenebilirsiniz. İnsanların bu kadar erkenden içmelerinin ne yararı var. Onların çabuk öldüklerini işitmiş olmalısınız. Ama buna rağmen, bir kişinin içmemesi gerektiğini anlamıyorlar. Çünkü şimdi bu açık bir pazar insanlar için. Avrupa`daki en büyük problem bu ama bunun Amerika`da daha da kötü olduğunu biliyor musunuz. Amerika’nın problemi çok komik, Sahaja Yoga yapan insanlar ebeveynlerini inandıramıyorlar. Onlar, her ne yapmak isterlerse bunu yapacak özgürlüğe sahip olduklarını düşünüyorlar. Sahaja Yogilerin bazıları ebeveynlerini çok erken yaşlarda kaybettiler. Çok erken yaşta ve kalp krizi geçiren ebeveynleri de var. Her tür kriz. Sadece kalp değil, her tür diğer hastalıklara yakalanıyorlar. Aydınlanmalarını almalarının ne kadar önemli olduğunu anlamamaları çok komik,

Bu yüzden onlarla “hayatınızın amacı ne”  konusunda konuşmalısınız. Onlara, “hayatınızın amacı ne? Yaşamak mı yoksa ölmek mi istiyorsunuz?” diye sormalısınız. İlk soru bu. Eğer ölmek istediklerini söylerlerse, bırakın ölsünler. Onlara, “öldüğün zaman senin için şarap tedarik etmeli miyiz?” diye sormalısınız. (Güler) Bununla dalga geçin. Bu sayede içki içenler aptal olduklarını anlayacaklardır, onlar köledirler. İçkinin köleleri. Onlar içmiyorlar çünkü özgürler. Onlar içiyorlar çünkü ölecekler ve çok hızlı ölecekler. 

Toplumun komplikasyonları çok fazla, Ben zengin ve güzel çocukları olan insanlar gördüm ama ebeveynliklerini kaybettiler. Çocuklarını kaybettiler ve paraları da yok. Caddelerdeler. İçki içmek paranızı savurmanın en iyi yoludur. Onlara içmeyin dediğiniz zaman, belki de sizlerin onların paraları ile ilgilendiğinizi düşünürler. Ne düşündüklerini Tanrı bilir çünkü Ben bu içki içen insanların psikolojisini anlamıyorum. Sanıyorum onlara bu tür fikirler veren bhootlar var ve onlar içki içmeyi bırakamıyorlar. Çok yanlış bu. Nerede, hangi kitapta, demek istiyorum ki İncil gibi veya bunun gibi herhangi bir kitapta “içki içmek iyidir” diye bir şey söylendi mi? İsa içki içti mi? Hristiyanlığı takip ederler. Hristiyanlığı takip ederler ama İsa`yı takip etmezler. (kıkır kıkır güler) Bu onun gibi. İsa asla içmedi. Onun ebeveynleri asla içmediler. Şimdi onların böyle düşünmesine sebep olan şey ne? Özellikle de Hristiyanlar için. İçki içmenin kendi hakları olduğunu düşünüyorlarsa, aptal onlar ve sonra da içki içmekle ilgili problemleri var. Belki de onlarda hangi problemlerin olduğunu biliyorsunuz. İnsanlar sarhoş oldukları zaman neler olduğunu bilirsiniz. Onlara ne olur, nereye giderler, pozisyonları nedir. Onların arkadaşlarını bulabilirsiniz, neredeler, neler yapıyorlar, nasıl yaşıyorlar? Onların hali hazırda bir çıkış yolu üzerinde olduklarına şaşarsınız, eğer açıklayarak onlara kenddi bilgeliğinizi gösterirseniz, sizin etrafınızda toplanırlar. Onlara anlatmalısınız. Bu konuda utanmanıza gerek yok. İçki ile ne olduğunu onlara anlatmalısınız. Bunda büyütülecek ne var?

Avrupanın problem içki içmek, ilki bu. İkinci problem de, ebeveynlik. Ebeveynler çocukların hayatları boyunca sizin çocuklarınız olacağına dair, kendi çocuklarına karşı olan bu sorumluluklarını anlamıyorlar ve sizler onlara bakmalısınız. Bundan kurtulmanın bir yolu yok. Her şeyden önce neden çocuk sahibi olmanız lazım? Eğer çocuklarınız varsa, bal gibi onlara bakmak zorundasınız.

Ama Avrupa`da insanların gerçektende aptal olduklarını gördüm. Eğer kendimize bakamıyorsak, çocuklarımıza nasıl bakacağımız hakkındaki bu basit gerçeği anlamıyorlar. Son derece sorumsuzca. Toplum da böyle, bu toplumda da sadece içki içmeye inanıyorlar. Hintliler Hindistan`da içki içmezler, onlar buraya gelince içerler. Buraya geldikleri zaman, bunun ideal bir şey olduğunu düşünür ve içerler. Yurt dışına çıkıp içki içmeye başlayan bir çoğunu biliyorum.

Yani bu büyük bir problem. Bu konuda, herkesle açıkça konuşmalısınız. İçki içmenin aptallık olduğu, bunun için para ödeyerek aptal olmak. Ha ha! Para ödemeli ve çıldırmalısınız, bunu bir düşünün. Eğer bununla eğlenmek istiyorsanız ve eğer onlara gerçeği söyleyebilirseniz, eminim ki hepsi zeki kişiler ve anlayacaklar ama siz her zaman onlara anlatmalısınız.

Buradaki üçüncü problem şu ki, yetişkin olduğunuzda uzaklaşıyorsunuz ve serbestsiniz ama bunu anlayamıyorum, sizler bu ebeveynlerden doğdunuz, onsekiz yaşından sonra veya her ne yaşta ise bu, nasıl kendi başınıza kalırsınız. Nasıl böyle olabilir? Bu meyve veren bir ağaç gibi, insanlar onların meyvelerini alır ve yerler. Biz ağaç değiliz, insanız biz. Bizler çocuklarına karşı, (meyveleri) kesildiklerinden sonra onlara hiç ilgi göstermeyen ağaçlar gibi davranamayız, bu çok şaşırtıcı. Bakın, biz Hintliler için, onların çocuklarını unutabilmeleri, bu kesinlikle şaşırtıcı.

Bunu nasıl yapabilirler? Öyküler yazmış olan yazarlarınız var ve onlar burada, ebeveynlerin nasıl böyle aptal olabildiklerine dair bir çok şey yazdılar. Her ne olursa, babanız veya anneniz her ne olursa olsun, onlar zengin veya fakir olabilirler, her ne ise, onlar sizin ana babanız ve ebeveynler sizinle ilgilenmek üzere oradadırlar. Kendilerine baktırmak için çocuk yapmaları aptalca bir şey. Oğlan onsekiz yaşına geldiğinde, kendi masraflarını çıkarır ve ana baba “tamam, buyur git şimdi” derler. Tüm sorumluluktan kurtulmayı isterler, böyle bir şeyi asla duymadım. Bu çok yeni bir moda.

Abraham Lincoln orada olduğunda, böyle oldu mu? Bu İsa ile böyle oldu mu, Annesi onu bırakıp, “tamam, hadi buyur ve git kendini çarmıha gerdir” dedi mi?  Ana babalar nasıl böyle davranabilirlar? Kalpsizler? Kendi çocuklarına sevgi duymuyorlar mı?

Hindistan zengin olmayabilir ama insanlar çocuklarını severler. Burada çocuklar da ebeveynlerini dinlemiyorlar çünkü ana babaları onlarla ilgilenmiyor. Bir toplumu, dini veya ona her ne diyorlarsa, düşünebiliyormusunuz ki, insanların birbirleri arasında ilişkileri yok ama Sahaja Yoga`da hepimiz birbirimize bağlıyız. Bizler biriz ve sözüm ona farklılıklarımıza rağmen bizler hep beraber olmak istiyoruz. Bizler Hintliyiz, bizler Afrikalıyız, İngiliziz ama hepimiz Sahaja Yogileriz. Sizin ne tür arkadaşlarınız var, onlara söylememiz gereken şey işte bu. Onlar sadece içki içmek için buraya gelir ve giderler. Onlar yanınızda bile durmazlar ama bizim arkadaşlarımız, onlar bizim sevgili arkadaşlarımızdır. Sahaja Yogiler bazen hatalar yaparlar, önemli değil bu, ama onlar Sahaja Yogi ve onlar birler ve birbirlerine yardım ederler.

Bakın, kaç tane ülke Sahaja Yoga`da bir araya geldi ve birbirleri ile öyle arkadaşlıkları oldu ki, dünyanın aynı kısmında doğduğunuz insanlarla bile böylesine sahip olmamış olabilirsiniz. Birbirinizi tanımazsınız. Bu korkunç. Size şunu söyleyeyim, ebeveynlerin kendi ebeveynlerini çok fazla düşünmeyişlerine şaşırıyorum.

Ana babalar, kendilerinin ebeveyn olduklarını düşünmüyorlar ve çocuklarda, biz bu ana babanın çocuğuz diye düşünmüyorlar. Bunu, neyin böyle yaptığını bilmiyorum. Dedikleri gibi bu para, para bu. Bu onların kazandıkları para. Tamam, yani bu para ile ne yapacaksınız, kendiniz sefilleştirin ve herkesi sefil bir hale getirin? Paraya bile saygınız yok çünkü içki içtiğiniz zaman ne kadar parayı ziyan ediyorsunuz? Bu herhangi bir yardıma gidiyor mu? O zaman içki içmek, bu orada. Pek çoğunun bunu bıraktığı görünce şaşırdım, Allah'tan bıraktılar ve mutlular. Bu Avrupa`daki bir şey, içki içmek büyük bir sosyal olay ve herkes kendilerinin içmesi gerektiğini düşünür, aksi halde onlar insan değiller. Delirmeleri lazım, aksi halde bu olmazdı. Eğer siz bir araya gelirseniz şimdi ana babalar da anlayacaklar. Siz onları biraraya getirebilirsiniz, böyle yapan insanlar var. Bütün Sahaja Yogiler birlikte, tüm bu Johnny'leri bir araya getirme işini hallettiler. Onlar mutlu olduğunuzu gördükleri zaman, yalan söylemediğinizi, dürüst olduğunuzu, alçak gönüllü olduğunuzu gördükleri zaman, daha ne istersiniz?

Kendilerine Hristiyan diyerek kiliseye gidecek ve şeytan gibi davranacaklardır, onların davranışlarına bakın. Kendi çocuklarına bile aldırmazlar çünkü geliştirdikleri bazı belli alışkanlıkları var. “Bu kötü alışkanlıklarını neden bırakamıyorlar?” — işte kendi ebeveynlerinize sormanız gereken konu bu. “Sizi sadece delirten bu pis şeyleri neden bırakamıyorsunuz?” İçki içmek insanları delirtir, size söyleyeyim, onların tüm değer sistemi kayboldu. Siz her ne olsanız da, eğitiminiz her ne ise eğer içki içerseniz bir işe yaramaz bu. Bundan sonra şahsiyetiniz yoktur. Hiçbir şey [anlaşılmıyor] ... davranış şekliniz ve insanlar sarhoş oldukları zaman, onların nasıl komik bir şekilde davrandıklarını görüyor musunuz.

Yani sadece bundan iğrenirsiniz ve ebeveynlerinize içki içmekten hoşlanmadığınızı söyleyin. Biz, sizin içki içmenizi istemiyoruz, neden içiyorsunuz? Onlara bunu anlatabilirsiniz. Neden içki içiyorsunuz? Çünkü içki içerek onlar çıldırırlar... tımarhaneden bir sertifika almak daha iyi.

Sizler, Sahaja Yogiler, şimdi bunun delilik olduğunu anlayın ve oturup “biz içki içen herkesin deli olduğunu düşünüyoruz” diye, onlara anlatmalısınız. Ne istiyorsunuz? İçki içmek size ne sağlar. Her şeyden önce hepiniz iç huzurunuzu aramak zorundasınız. Eğer içki içerseniz bu mümkün değil, içki içtiği için iç huzuru sahibi olan hiç kimseyi işittiniz mi? Öldüğü zaman belki! Bu yüzden, bu onlara açıkça söylenmelidir, neden içiyorsunuz, bütün parayı ziyan etmenin ne gereği var? Çoklukla, bedeninizi kontrol edebileceğiniz, her şeyi konrol edebileceğiniz daha iyi ve daha yüksek bir hayatın var olduğunu bilmeyecek kadar çok cahil olduklarını gördüm.

Bir kez onlar bilecekler, bu içki içmenin sizi bir köle haline getirdiğini anlayacaklar. Onlar köleler, bakın ve size bir şeyler söyledikleri zaman onlara, ‘bizler, siz köleleri dinlemek istemiyoruz, hepiniz kölelersiniz’.... böyle demekte bir kötülük yok. ‘Siz kölelersiniz ve bizler köleleri dinlemek istemiyoruz’.

Bakın, Hindistan`da, bilemiyorum, bir şekilde problemi çözdük, insanlar çok fazla içmezler çünkü en başından beri orada içki içmek çok kötü bir şey sayıldı. Eğer bir kız, oğlanın içki içtiğini bilirse, asla evlenmez. Yani, sizin toplumunuz toplum değilken, o toplum içki içmeyi iyi bir şey olarak kabul etmez çünkü arkadaşlık yok, anlayış yok ve onlar yaşamı düzeltmeyi düşünmüyorlar. Ne düşünüyorlar? Benciller ve kendilerini düşünürler, bencillik bu anlamda, delirmek en büyük bencilliktir. Delirirler ve daha ve daha fazla delirmeye devam ettikçe, bu bir hastalıktır. Bunun bir hastalık olduğunu onlara anlatmalısınız. ‘Siz zaten hastasınız ve sizi izlemek istemiyoruz’. Saygısız olmayın ama onlara anlatmalısınız. İçki içmek hastalıktır, Benim bunu söylediğimi söyleyin. Umurumda değil, (güler) Ayyaş birisini gördünüz mü? Onun için ne düşünürsünüz? Onlar delirmiş insanlardan daha fazladırlar. İnsanlar delirdiler çünkü bir şeyler yanlış gitti ama bunlar deli çünkü içiyorlar, yani siz onlara anlatmalısınız. ‘Hepiniz delisiniz. Sizler ülkenizi mahfedeceksiniz’

Batıda meydana geldiğini gördüğüm pek çok şey gördüm, Benim kendi deneyimim bu. Bakın, Ben Maharastra`da çalışıyorum, Hindistan`da değişik yerlerde çalışıyorum ama aydınlamış ruh oldukları zaman, onlarda bir problem yok ama burada, aydınlanmış ruhlarda da problemler olduğunu görüyorum. Eğer aydınlanmış ruhlar varsa, Hindistan`da bir problem yok, saf bir şekilde aydınlanmışlar ama burada aydınlanmış insanlarda bile problem var.

Burada yasadışı şekilde para kazanan Sahaja Yogiler var. Onlar Sahaja Yogi, su götürmez şekilde bunu biliyorum ama böyle şeyler yaptılar, onlar kurtarıldılar ama Cennet de değil. Onlar hallettiler, kendilerini kurtardılar ama her şey olur. Kimileri derler ki, ‘Anne, biz içkiyi azıcık içiyoruz’ ama neden ki? (güler) Çok yaygın bu –‘biz içkiyi çok az içiyoruz’ ama neden ki? Neden içki içmek istiyor ve paranızı çarçur ediyorsunuz, her şeyden önce paranızı ziyan ediyorsunuz. Bu çok üzücü, tüm bu iyi eğitilmiş, hali vakti yerinde olan insanlar delirdiler. Ben bunu anlamıyorum.

Ve eğer ana babanız içiyorlarsa, onlar delirmişler. Onlara kaçık insanlar gibi davranmalısınız. O zaman anlayacaklardır, onlara, bütün paranızı ziyan etmek istiyorsunuz diye anlatılmalı. Hindistan`da, bu tarzda çok güçlü Sahaja Yogilerimiz var. Eğer eve gelirlerse, oradaki şişeleri kırarlar, (Shri Mataji güler) veya ne yaparlar, onlar her şeyi kırarlar! Ebeveynler gerçekten komik oluyorlar çünkü bu çocuklara ne olduğunu anlayamazlar.

Ama onlar Sahaja Yogi, bu yüzden de bundan hoşlanmazlar ve bu şeyleri fırlatıp atarlar sadece. Bu kaçık insanlara karşı alçak gönüllü olmaya gerek yok. Bizler onların içki içmeyi bıraktıklarını görmeliyiz, bu çok önemli ve bundan utanmayın. Eğer ebeveynlerinizi düzeltirseniz, bütün ulusu düzeltirsiniz. Yani hepiniz bunu çalıştırmalı, aranızda tartışmalı ve “benim babam çok fazla içer” diye diğerlerine anlatmalısınız. Yani arkadaşınızdan gelip onu düzeltmesini istemelisiniz. Onlarla eğlenebilirsiniz, onlar kaçık! Onları ciddiye almayın, kaçık onlar, onlara acıyın ve bu şekilde halledin. Birlikte olduğunuz bir çok arkadaşınız var.

İçki içmek Batıda bir lanet ve nasıl doğdu, sanırım bazı şeytani güçler çalıştı, önceleri asla bu kadar içmezlerdi. Hayır! Şimdi, bilemiyorum, caddede yürürsünüz ve pek çoğunun yanlız yürüdüklerini görürsünüz. Yani Sahaja Yogiler şunu görmeliler ki, onlar kendi kendilerine içmezler ve babanızın, annenizin, kardeşinizin, hiç kimsenin içmesine izin vermeyin. Onlara, “hepiniz kaçıksınız, bir tımarhaneye gidin” demelisiniz. Bir kez onlara bunu anlatırsanız, anlayacaklardır, onları düzeltebilecek olan sadece sizsiniz.

Ben bir çok şey yapabilirim ama her şeyden önce tüm bu insanlar içmeyi bırakmalılar, na?. Sahaja Yogiler olarak bir çok gücünüz var ve ana babanız üzerinde çalışmalısınız. Ana babalarınızın kaç tanesi içki içiyor?

Ellerinizi kaldırın .... (şaşırmış görünüyor) Senin ebeveynlerin de mi? Bah prai!  [net değil] Düşünün. Hepiniz onların içki içmesine karşı çıkmalısınız, açıkça. İçki içenlerle konuşmayı sevmiyorum, demelisiniz. Böyle. Siz devam edin ve yanınıza gelmelerine şaşıracaksınız. 

Bu tamamen size bağlı. Eğer ebeveynleriniz içiyorsa, bunun üzerinde çok düşünmelisiniz ve size yardım edecek pek çok arkadaşınız da var. Onlarla eğlenin. Birileri, onların içtikten sonra nasıl davrandıklarının, nasıl yürüdüklerinin taklidini yapmalısınız. Onları aşağılamayın ama onları taklit edin. Ebeveynlerine saygılarının olmadığını ve umursanmadıklarını bir kez bilirlerse, düzelirler. Ama eğer içiyorlarsa bile siz çok fazla aldırmamalısınız, içmelerine gelince aldırmamalısınız ama hepiniz kaçıksınız, nereye gideceksiniz diye onlara söylemelisiniz. Size ne olacak? Onlarla yaşça daha büyük insanlarla konuşur gibi konuşmalısınız ve içki içmeyen arkadaşlarına da bakın, eğer onların böyle arkadaşları varsa, arkadaşlarına söylemeniz daha iyi. Bakın, aydınlanmızı aldığınız zaman bu sadece sizin sorumluluğunuz değil ama ana babanızı düzeltmek, kız ve erkek kardeşlerinizi düzeltmek kesinlikle sizin sorumluluğunuzdur, onlara patronluk taslamalısınız (Shri Mataji güler) ve onlara anlatmalısınız, utanacak bir şey yok. Çünkü onlar kaçık biliyorsunuz! Sahaja Yogiler için çok önemli.

Benim deneyimim şöyle ki, Batıda doğmuş olan, aydınlanma almış olan, çok iyi, mükemmel Sahaja Yogiler var, hiç bir şey söylememe gerek yok ama kendi ana babaları önünde çok mütevaziler. Sizler, bundan hoşlanmadığınızı göstermeye çalışın. Eğer içki içiyorlarsa, orada oturmayın, orada çıkın.

Bütün bu şeyleri kınamaya çalışmalısınız. Hiç bir zararı yok. Eğer birileri kaba sözler söylerse, buna mukabele edin. Ama oturup içen bütün bu ayyaşlara ne demeli? Onlara bütün bu ... anlatmalısınız. Toplumunuzu düzeltebilecek olan insanlar sadece sizsiniz. Sizlere anlatmak için Ben buradayım ama sizler çok baskı altında kaldınız. Kaç taneniz ebeveynleri ile tartıştı, söyleyin Bana, ellerinizi kaldırın.... Nerede ise hiç. (Shri Mataji güler)

Onlardan korkuyorsunuz, bu ayyaşlardan? Onlar sizden korkmalılar ve kendilerini bir yerlere saklanmalılar. Evde şişeler varsa kırın onları. Tabi ki! Fırlatıp atıp, kırın onları. İşte bu şekilde onlarla savaşabilirsiniz.

İngilizleri Hindistan`dan nasıl gönderdik?  Protesto ederek!  (alkış) onların hakimiyetlerini protesto ederek, hepsi bu! Basit! Ve onlar gittiler. Düşünebiliyor musunuz, savaş yok, hiç bir şey ve hepsi bizi terk ettiler. Çünkü onlar içki soğuk olduğu için onu içtiklerini söylerler. Buna gerek yok, bunun için içki içmeye gerek yok. Bir çok Hintli biliyorum, onların pek çoğu içmez, onlar asla bu kadar soğuk bir ülke görmediler. Şimdi pek çok Rus da içmiyor. Çok soğuk bir ülke, Ruslar, ve onlarda kendi ebeveynlerinin içki içmesine de izin vermezler, biliyorsunuz, Ruslar. Onlar mücadele edişlerinde çok cesurlar. Hitler`in onları nasıl baskı altına almaya çalıştığını biliyorsunuz ama onlar bütün gücü elde ettiler. Yani Ruslar böyle değiller, söylemeliyim, modaya uygun. (Yogi konuşuyor)  Sen Rus musun, na? (Yogi cevap verir “Ukrayna lideri”) Tekrar, Ruslar çok çok cesur insanlar ve kendi ebeveynleri ile mücadele ettiler ve şimdi Rusya`da bizim bir çok Sahaja Yogimiz var. Burada bulunan kendi sonlarını düşünmeyen büyük insanların sonu akıl hastanesinde biterken, Rusya tamamen aydınlanmış ruhlarla dolacak.

Yani bugünkü konuşmamda şunu hatırlayın ki, eğer içki içiyorlarsa ebeveynlerinize karşı çıkma hakkınız var. Onlar sizin bütün parayı istediğinizi düşünürler, işte bu yüzden, ama onlara karşı “biz sizin paranızı istemiyoruz” demelisiniz. Yani eğer bir liderseniz ve eğer ebeveynlerinize karşı geliyorsanız, liderlik edenler vardır. Neye önem veririsiniz? Ruslar çok cesurlar, söylemek zorundayım, ana babalarına durmalarını söylediler, otoriteler bile. Neden? Çünkü onlar komünistler mi? Bu mu? Hayır. Çünkü onlar özgür fikirli kişiler. Sonuçta hepiniz Sahaja Yogilersiniz ve onların sahip olduğu hak sizi baskı altına almak. Hakları yok, onlar ayyaşlar sizi nasıl domine edebilirler? Onlara “siz ayyaşsınız, konuşmayın”, deyin. İncinmek yok, savaşmalısınız, ana babanızla savaşmalısınız, çok önemli. Ben sizlerle birlikteyim. Tanrı sizleri kutsasın.

Onlar demokrasi için savaşacaklar, şudur, budur. Bunların tümü demokrasi, onların demokrasisi nedir? İçki içtikleri zaman, sizlere baskı yapmakla ne işleri var? Kim onlar? Ayyaşlar, indirin onları! Şimdi savaşmalısınız, zaman geldi, onlar için çok zaman harcadınız ve tolere ettiniz. Onlar ne yaptılar? Hiç bir şey.

Söylemeliyim ki, Ruslar çok zekiler ve çok cesurlar ... evet. Biliyorsunuz, onlar Hitler`i nasıl kaçırttılar, Hitler gibi bir adam oradan kaçtı. Bunun nasıl hallettiler? Çünkü temelde onlar dürüst ve cesurlar.

Yani bizler içki içmiyoruz, o zaman neden korkak olalım ki? Sadece ayyaşlar korkak olurlar. Sizler ayyaş değilsiniz o zaman cesur olmalı ve ebeveynlerinize anlatıp, aile hayatınızı düzeltmelisiniz.

Burada aile hayatının çok korkunç olduğunu gördüm. Ebeveynler çok komik, anneler çok komikler, nasıl olabilirler ? Sizler nasıl onların çocukları olabilirsiniz? Bizler ayyaşların çocukları olmaktan dolayı utanıyoruz demelisiniz. Anlayacaklardır. Sahaja Yogi olan Ruslar içki içmeyi bıraktılar, tamamen bıraktılar. Onları bu hale getiren ne oldu bilemiyorum. Onlar ne para veya pozisyon ne de başka bir şeyle ilgilenmediler, Sahaja Yogiler. Hintlilerin bir mirasları var ama onların da var, onlar İngiltere`ye geldiler ve içmeye başladılar. Onlar insanların özgür olmadıkları için içki içmediklerini düşünürler. Fikir nedir? Eğer özgürsen, sen içebilmelisin, delirmelisin? Özgürlük budur, değil mi? (Shri Mataji güler) onlara, “sen kaçıksın” diyebilirsiniz. Sen içki içiyorsun yani sen kaçıksın. Onlara Benim söylediğimi anlatın. Tamam, şimdi ikna oldunuz mu? (genel gülüşme)

Şimdi, herkes vibrasyonları alıyor (mu)? Almayan hiç kimse var mı? Lütfen ellerinizi kaldırın.... Bakın! Nasıl kolektifsiniz ve nasıl kuvvetlisiniz. Ama Sahaja Yogilerin kendi ebeveynlerinden çok korktuklarını gördüm, iki korkak gibi toplanırlar. Cesur olmalısınız ve onlara yeter demelisiniz, bunu yapacak gücünüz var. Eğer ana babanızı değiştirebilirseniz, onlar için büyük bir iş yapmış olacaksınız. Onlar için daha başka ne yapabilirsiniz? Eğer ebeveynler değişirse, siz büyük bir iş yaptınız demektir. (Bir Sahaja Yogiye bakar) Ne diyeceksin? Çok yumuşaksın. İki üç Sahaja Yogi al ve onları (ebeveynlerini) güzelce dövün (shoebeatleyin). (Shri Mataji güler) Aksi halde, içtikten sonra her halükarda, içmeleri sayesinde onlar dövülecekler. Bu çok üzücü. Hepiniz özgür ülkelerin insanlarısınız ama savaşmalısınız, savaşmadan bu çalışmayacak. Yani Ben hepinizin bir araya gelmesini istiyorum ve Sahaja Yogi olduğunuza, Tanrı tarafından kutsandığınıza, Tanrının temsilcisi olduğunuza, bu pis şeyleri kabul etmeyeceğinize dair tam bir duyarlılıkta olun. Ebeveynlerinize “biz içki içmenize saygı göstermeyeceğiz” diyebilirsiniz. Kendinize saygı gösterin, saygı. Onlara söyleyin, Benim böyle söylediğimi onlara anlatabilirsiniz. İsa`ya bakın, nasıl savaştı o, nasıl Hristiyanlar ki bunlar, içiyor, içiyor, içiyorlar. Ama Hindistan`da neden içmezler? Onlar içmezler. İçki içmeden sadece yaşarlar, iyi yapıyorlar.

Sanırım ana babanızla mücadele etmek için bu cesareti Benden aldınız. Bir dahaki sefere geldiğim zaman, hiç kimsenin ebeveynlerinin onları dinlemediğini söylediğini görmek istemiyorum. (Güler ve alkış) Sarhoş olduklarında kaşıkla onlara vurabilirsiniz. 

Rusya`da bile, çok içerler ama aydınlanma alanlar içmezler [net değil]... içmezler. Sanırım işte bu yüzden komünizm iyi çünkü çok cesurlar! Tüm bu demokrasi ile, sizler demon (şeytan) oluyorsunuz, şeytandan başka bir şey olmuyorsunuz. Yani bu gün sizden ana babanızı iyi idare edeceğiniz sözünü alacağım. Çok teşekkür ederim. Problemi olan herkes Bana söylesin.

Yogi: Anne, okulumda ailesi içki içen pek çok öğrenci var, hepsi ayrılıyorlar. Öğrenciler çok rahatsız oluyorlar.

Shri Mataji: Onu duyamıyorum (başka bir yogi söyleneni tekrarlıyor) Ne zaman? Ne zaman boş zamanları oluyor?

Yogi: Bütün hepsi rahatsızlar, öğrencilerin hepsinin rahatsız olduğunu görebiliyorum, Anne.

Shri Mataji: Ne istiyorlar?

Sir CP: Öğrenciler, ana babaları içiyor ve ayrılıyorlar, çok fazla problem var ve genç öğrenciler bundan dolayı çok üzgünler.

Shri Mataji: Onların şişelerini kırın, onlara bunu Benim söylediğimi söyleyin. Onların şişelerini kırın, şişeyi görünce kırın. Sonra da bakın. Bunun Hindistan`da yaptık, bağımsızlık istediğimiz zaman bunu yaptık biliyorsunuz? Çocuklar, onların şişelerini kırarlardı. Şişelerin içinde, asla özgürlüğünüzden neşe duyamazsınız, onu kırın! Hiç soru var mı? Onları aşağılamayız ama şişeleri kırmanız olur. (Yogi, Anneye buraya geldiği için teşekkür ediyor)  Tanrı sizleri kutsasın.  (Tüm yogiler namazkar yapıyorlar) Tanrı sizleri kutsasın.

(Bir Yogini ile konuşuyor) Kuveyt`e gitmek istediğini mi söyledin?

Yogini: Ukrayna, Anne.

Shri Mataji: Ukrayna. Ukrayna`ya gitmek istiyorsun. (Yogini Madras`ta dans eğitimi aldığını ve bir dans okulu açmak için Ukrayna`ya geri dönmek istediğini açıklıyor) Onlar çok iyi insanlar, Ukraynalılar çok iyi insanlar.  (Yogi, Hintçe konuşuyor) Bu kadar çok, güzel, güzel, teşekkür ederim.

LAKSHMI SEPETLERİ SUNULDU VE YOGILER ‘SARVAMANGALA’ ŞARKISINI SÖYLEMEYE BAŞLADILAR.