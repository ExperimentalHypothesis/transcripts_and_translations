Shri Ganesha Puja - Wewnętrzne Granice, 14.04.1991 Canberra Ashram, Australia

Nie wiem, co więcej powiedzieć wam o Shri Ganeshy, ponieważ naprawdę jest to takie ważne, że musimy znać znaczenie czakry Mooladhara.

Jeśli czytacie gazetę, już na pierwszej stronie znajdziecie ludzi, którzy dostają amoku, kiedy chodzi o ich poczucie moralności, absolutnie, jest to dla nas coś tak szokującego, i myślę, że prawdopodobnie ludzie są opętani na czakrze Mooladhara.

W sposobie, w jaki się zachowują, wyczuwa się, że całkowicie coś poszło z nimi nie tak i nie mają nad sobą kontroli, zachowują się jak szaleńcy. A wszystkie te problemy, które przychodzą z tych perwersji, wynikają z tego rodzaju opętania na czakrze Mooladhara. Trzeba być bardzo, bardzo ostrożnym i pełnym szacunku do niej [czakry Mooladhara]

. Powiedziałam już tak wiele o tym, jak utrzymywać ją w czystości, jak ją szanować i jak się zachowywać.

Jak wiecie, Shri Ganesha został stworzony u bramy piekła, aby chronić nas przed wpadnięciem do piekła. Ale tak naprawdę, kiedy obrażamy Go i nie dbamy o Niego, to On po prostu śpi. Kiedy tak się dzieje, może pojawić się każdy rodzaj opętania, które rzeczywiście może doprowadzić ludzi do szaleństwa.

Kiedy przyjeżdżacie z Indii do tych miejsc, jesteście naprawdę zaskoczeni i zaszokowani. Co jest nie tak z tymi ludźmi, jak oni mogą zachowywać się w ten sposób? Jak oni mogą robić to wszystko, żeby niszczyć samych siebie w taki sposób? Jak to się dzieje, że nie rozumieją znaczenia moralności, gdy podążają za Chrystusem? Chrześcijanie, jak sądzę, są najgorsi jeśli chodzi o moralność. Nie mają już w sobie wartości moralnych. To takie smutne, że liczba osób zabitych przez chrześcijan jest również maksymalna.

Czasami myślę, że ci ludzie, którzy wszędzie zostali zabici, mogli opętać chrześcijan w taki sposób, że ci dostają amoku i zachowują się w ten sposób, niszcząc samych siebie.

Pierwszą cechą Shri Ganeshy jest to, że On daje nam mądrość. I ta mądrość daje nam poczucie, jak się zachować, daje nam równowagę i daje nam poczucie, jak zachowywać się wobec siebie, jak się chronić, jak siebie szanować. Ale jeśli w ogóle nie ma tam Ganeshy, aby czuwać nad wami, może być, że z piekła wyjdą jakieś okropne, piekielne buce, albo... nie wiem, nie potrafię tego wyjaśnić.

W Indiach jest odwrotnie, szczególnie kobiety są wyjątkowo ostrożne w kwestii swojej czystości, wyjątkowo wymagające.

Np. mieliśmy królową o imieniu Padmini - ona była bardzo piękna. A pewien muzułmański agresor, który został sułtanem, usłyszał o jej urodzie. Zatem chciał ją zobaczyć. Ona odmówiła: "Nie chcę go widzieć". Nawet patrzenie na kobietę tymi złymi oczyma jest złe; przyglądanie się kobiecie także jest złe Więc on powiedział: "Jeśli nie pozwolicie mi jej zobaczyć, napadnę na wasz kraj". Ona się zgodziła: "W porządku, on może zobaczyć mnie w lustrze, więc przynajmniej jego złe oczy nie dotkną mnie bezpośrednio". Zgodziła się na to. On zobaczył ją w lustrze, a to, co zobaczył było jeszcze piękniejsze niż myślał, że może być. Więc teraz chciał ją posiąść.

Tak fizycznie, tak powierzchownie. On powiedział: "Jeśli teraz nie przyjdziesz, ja ponownie zaatakuję". Przygotowali więc plan: "Zdecydujmy teraz, czy zamierzamy oddać naszą królową czy nie". Więc wszyscy mówili: "Nic z tego. Nie zamierzamy się poddać". Ponieważ czystość kobiety jest bardzo ważna, a tu chodziło o czystość królowej. A królowej, która reprezentuje cały rodzaj kobiecy, nie należy poświęcać w taki sposób. Nie mogli znieść tego pomysłu. Powiedzieli więc: "W porządku, zorganizujemy coś i oszukamy tych ludzi". Wysłali więc wiadomość: "W porządku, wszyscy przybędziemy wraz z królową".

I wysłali sto palankinów [lektyk]. Używamy w Indiach zakryte palankiny dla pań. W każdym palankinie był jeden wojownik z pełnym uzbrojeniem. I było czterech niosących palankin, a wszyscy czterej byli także wojownikami. Zatem mieli około pięciuset wojowników. To było małe królestwo. Więc kiedy przybyli, ci ludzie byli bardzo szczęśliwi. "Królowa nadchodzi" i wszyscy upijali się i świętowali. "Królowa nadchodzi. Królowa nadchodzi." Zatem byli też w połowie pijani.

Powiedzieli tym kobietom: "Jeśli wygramy, rozpalimy ogień i będziecie wiedziały, że wygraliśmy. Ale jeśli nie zobaczycie ognia, wiedzcie, że przegraliśmy wojnę" . Król usiadł w przednim palankinie, pozostali też, i ruszyli do ataku w tym sensie, że najpierw weszli do środka, a potem zamiast królowej wyszedł król i wszyscy oni walczyli z tymi ludźmi [agresorami]. Ale było ich tylko pięciuset, więc nie mogli zostać ocaleni, a tamci ludzie mieli lepsze uzbrojenie, więc ci zostali zabici. Nie rozpalili ognia. Teraz kobiety wiedziały, że oni wszyscy nadejdą. Oni byli bardzo bogatymi sułtanami, bardzo bogatymi muzułmanami itd. Ale one spodziewały się, że teraz ich czystość jest w niebezpieczeństwie, więc na dużej platformie rozpaliły wielki stos. I wszystkie na niego weszły i popełniły samobójstwo, zanim ktoś mógł wkroczyć i dotknąć ich ciała.

Tak więc zwłaszcza dla kobiet jest bardzo ważne, aby mieć wielkie poczucie czystości. A jeśli nie mają wielkiego poczucia czystości, wtedy rozwijają wszelkiego rodzaju dziwaczne pomysły i mentalnie stają się bardzo niezrównoważone. Ich dzieci także stają się bardzo dziwne, a wy macie wszystkie te problemy perwersyjnych relacji, relacji kazirodczych. Dzisiaj przeczytałam okropną historię o małej dziewczynce, która cierpiała z powodu tego kazirodztwa. To jest piekło, które my stworzyliśmy. W piekle, co jeszcze będzie? To samo. Nie ma w tym nic rozsądnego, nie ma w tym mądrości.

Należy teraz zrozumieć, jak musimy budować siebie jako Sahaja yoginów. Wszyscy mężczyźni i kobiety muszą iść ręka w rękę, ponieważ pierwszą jakością, o której powiedziałam jest mądrość, ale esencją Mooladhary jest niewinność. One są stworzone z niewinności. Mocą Ganeshy jest niewinność. A niewinność przychodzi, gdy jej nie niszczycie.

W rzeczywistości dziecko rodzi się niewinnie, ale jeśli matka jest taka, dziecko natychmiast to przejmuje a jeśli ojciec jest taki, przejmuje to syn. A później jest tego efekt, pochodzący od matki lub ojca. Całe społeczeństwo jest dekadenckie, chyli się ku upadkowi. Możecie to zobaczyć tak wyraźnie. Dzięki pewnym wielkim świętym w Indiach, którzy stworzyli kulturę Indii, nie przyszła ona od jakichś filozofów, pisarzy czy intelektualistów, ale przyszła do nas od świętych, którzy rozumieli wartość czystości i którzy rozumieli wartość niewinności. Oni stworzyli całość w taki sposób, w jaki te rzeczy nigdy nie przyszłyby nam do głowy. Nazywamy je więc "susamskaras", czyli "dobrymi uwarunkowaniami".

Te dobre uwarunkowania otaczają nas tak bardzo, że nigdy nie wchodzą do naszej głowy wszystkie te rzeczy, które tutaj robią ludzie-szaleńcy. Kiedy to nie wchodzi do waszej głowy, my po prostu nie pozwalamy tym opętaniom wejść. Ponieważ jeśli przygotujecie się w taki sposób, aby te opętania weszły, wtedy one wejdą.

Np. sposób, w jaki ludzie dzisiaj się ubierają, zobaczcie, że wyglądają dosłownie jak prawdziwe czarownice czy buce. I tacy ludzie zostaną z pewnością zaatakowani, ponieważ buce myślą: "Ci są tacy jak my. Wejdźmy w nich".

Również Agnya nie może być zasłonięta. Mówiłam ze sto razy, proszę nie zakrywajcie swojej Agnyi, proszę odsłońcie ją. Nie zasłaniajcie swojej Agnyi. Jeśli zasłaniacie swoją Agnyę, nie możecie być chronieni. One wchodzą do waszej Agnyi, a od Agnyi mogą pójść do waszej Mooladhary.

Żyjecie więc w atmosferze bardzo niebezpiecznej dla świętych. Właśnie dlatego powiedzieli, że święci muszą udać się w Himalaje. Jeśli oni mogli powiedzieć to Hindusom, to Ja nie wiem, co mam powiedzieć ludziom, którzy żyją w tak okropnym usytuowaniu, absolutnie okropnym. To znaczy, myślicie o tym, jakie to jest okropne i ile nam to sprawia problemów; jak wielu ludzi jest zrujnowanych, jak wiele dzieci jest wypaczonych, jak dostajemy amoku.

Zatem po pierwsze, powinniśmy zrozumieć, że Ganesha daje nam maryady, granice [dobrego zachowania], one są w nas wrodzone. One nie są nam narzucone, one są wrodzone. Jeśli widzicie małą dziewczynkę, ona jest nieśmiała, ona wie, jak siebie chronić. Nawet chłopcy są nieśmiali i próbują siebie chronić, ale tę wrodzoną niewinność, my staramy się zlekceważyć, ponieważ mamy ego.

"Co w tym złego?" Cokolwiek im powiecie: "Co w tym złego?" Nie wiecie, jak to jest niszczące. W Londynie znam tak wielu rodziców, którzy Mi mówią, że ich dzieci już mieszkają "na dziko", one mają już dzieci. W bardzo młodym wieku, około piętnastu, szesnastu lat one mają dzieci. Tak powszechne i bezwstydnie się o tym dyskutuje. W gazecie, jeśli czytacie, nie możecie sobie wyobrazić, po co pisać o tym wszystkim w takich szczegółach, w gazecie. Nie ma potrzeby pisać wszystkich rzeczy w gazecie.

Ale zasadniczo jesteśmy dobrymi ludźmi. Bóg stworzył nas dobrymi istotami ludzkimi.

Jesteśmy pięknymi ludźmi, ale to ego i ta głupia idea: "Co w tym złego?" przy robieniu wszystkiego, pochodząca z ego; ludzie dostają amoku, a kiedy jesteście w amoku, łapiecie blokady przez te buce, a potem, kiedy te buce was blokują, zaczynacie zachowywać się w sposób, którego nikt nie potrafi wyjaśniać. "Dlaczego się tak zachowują?" Ja po prostu nie rozumiem.

Był chłopiec, który przyszedł z niewłaściwie uczesanymi włosami i wyglądał zabawnie z tymi wszystkimi jattas [dredami], jak je nazywamy. Zapytałam go: "Dlaczego tak się ubierasz?" Wyglądasz jak prymitywny człowiek". Odrzekł: "Chcę być prymitywny". Powiedziałam: "Nie możesz. Twój mózg jest współczesny. Czy tylko przez zrobienie sobie takich włosów staniesz się prymitywny? Nie możesz stać się prymitywny".

Tylko wyobraźcie sobie, wszystkie te zewnętrzne rzeczy, które oni robią. Po co? Aby mieć tożsamość. Teraz ta idea tożsamości jest również oznaką tego, że nie macie swoich maryad. Możecie robić wszystko. Możecie stać się punkiem i robić wszelkiego rodzaju rzeczy. To znaczy, że nie ma maryad. A to oznacza, że ​​całkowicie odrzucacie Ganeshę.

Ganesha stworzył te maryady wewnątrz nas. Nawet prostytutka w Indiach, jeśli musi podjąć się tego zawodu, ponieważ jest do tego zmuszana, może skądś ją sprowadzono a może z powodu jej wielkich problemów ona mogła zostać prostytutką; ona dopilnuje, aby jej dziecko zostało ocalone. Wie, że to jest złe. Ale tutaj jest tak źle, co więcej nie zdajemy sobie sprawy, że jest źle. Czy możecie sobie wyobrazić, to już przekroczyło granicę, że widzicie siebie tonących w wodzie i wiecie, że zginiecie. Mimo to cieszycie się: "Bardzo miło, będę zabity". Taka jest sytuacja mądrości. To naprawdę szokujące. Musimy teraz zrozumieć, czym są nasze maryady, jak musimy żyć w naszych maryadach i jestem pewna, że naprawdę wypracujecie swojego Shri Ganeshę. Dlatego najlepiej jest medytować.

Usiądźcie na ładnej murawie, trawie. Usiądźcie na niej. Skierujcie lewą rękę do światła, a prawą rękę połóżcie na Matce Ziemi i powiedzcie Atharva Sheersha. Jeśli możecie nauczyć się tego na pamięć, to byłoby bardzo dobrze. W przeciwnym razie możecie trzymać książkę i przeczytać lub powiedzcie mantrę do Ganeshy - na początek. To wam bardzo pomoże. To wam pomoże, waszym oczom, pomoże na wszystko, będzie bardzo dobre.

Także z tego rodzaju szaloną Mooladharą, kobieta może stać się wyjątkowo agresywna wobec męża. To znaczy, może być bardzo okrutną kobietą i to właśnie dzieje się teraz w Ameryce. Ale nie rozumiem, jak kobiety mogą być tak okrutne. To znaczy, nigdy nie myślałam, że kobiety mogą być naprawdę okrutne. Chodzi mi o to, że mogą być przebiegłe, mogą być czymś w rodzaju podżegaczek do skandalu lub czegoś tak głupiego. A to, że kobieta powinna być okrutną kobietą... kiedy po raz pierwszy przeczytałam historię Anglii, byłam zaskoczona, że były jakieś królowe, które były bardzo okrutne, a także, że było siedem królowych, które zabito. W Indiach, jeśli król zabije nawet jedną królową, zostanie całkowicie odsunięty od władzy w całym kraju. Więc to nie jest coś bardzo prostego. To jest bardzo poważne. Dla Sahaja yoginów bardzo, bardzo poważne. Muszą wskrzesić swoją niewinność. Muszą wskrzesić swoje maryady. Muszą wytyczyć granice.

To jest bardzo ważne. Inaczej powiedziałabym, że jeśli macie wszędzie rozrzucone ziarno, to jak możecie sięgnąć szczytów? Musicie je spakować do jakiś worków, otoczyć maryadami. Tylko dzięki maryadom możecie wzrastać. Oczywiście Kundalini pomoże. Oczywiście Ganesha też pomoże. Ale powinniśmy również starać się obserwować siebie. Powinna być introspekcja: "Czy nadal tkwimy w tej samej kategorii?" Powiedziałam wielu ludziom, że lepiej jest chodzić z oczami skierowanymi ku trawie, tylko do wysokości trzech stóp, czyli do wysokości dzieci, kwiatów i ziemi, nie wyżej. Uważam, że nic pięknego nie ma powyżej. Lub podnieście [wzrok] znacznie wyżej, żeby widzieć tylko ponad głowami ludzi, nic pomiędzy. A nasz styl, styl życia jest taki zabawny; to znaczy, po prostu nie wiem jak to wyjaśnić, choć jest akceptowany.

Wczoraj był Hindus i bardzo poważnie przyszedł i powiedział Mi: "Popełniłem jeden grzech, więc muszę o nim powiedzieć". Zapytałam: "Jaki?" "W mojej rodzinie nikt nie pije piwa, ale ja czasem piwo piję." Po tym, Ja nie wiedziałam, gdzie patrzeć i co powiedzieć. Bardzo poważnie powiedział: "Jesteś Matką, więc muszę ci się przyznać, ale teraz nigdy nie tknę piwa". Wyobraźcie sobie. On mówił bardzo serio, a inny człowiek przyszedł, powiedział Mi.

Powiedziałam: "Teraz wy, Hindusi, nie chcecie do tego dojść. Co to jest? Wszyscy zarabiacie pieniądze?"

Powiedział: "Zarobiliśmy tutaj dużo pieniędzy i nie chcemy żadnych pieniędzy".

Ale powiedziałam: "Więc dlaczego nie przyjdziesz? Powinieneś przyjść i przyprowadzić swoich, do Sahaja Yogi. Dlaczego nie?"

Powiedział: "Widzisz Matko, głównym kłopotem jest..." Z wielkim wahaniem powiedział: "Przeważnie nie jest to reklamowane w hinduskich gazetach, a my, Hindusi, myślimy, że jesteśmy raczej odmiennym rodzajem, jak będziemy pasować do tych ludzi, skoro ich i nasze pomysły są tak różne, jak będziemy pasować do nich? To jest bardzo trudne. Ale tym razem widziałem także kilku Hindusów i paru śpiewających hinduskich muzyków, więc wydaje się, że możemy do nich pasować". "Tak", powiedziałam: "Oni mogą pasować do was a wy możecie pasować do nich. To łatwe. Oni są w waszym stylu".

Powiedział: "Byliśmy naprawdę zachwyceni, jacy oni byli bardzo mili, i oni byli". Ponieważ oni nie uważają, że te rzeczy są złe lub coś takiego. Indie takie są, widzicie. Myślą, że jesteście z innej bajki a oni są z innej. Więc wy jesteście tacy a oni są tacy. Oni nie mogą być tacy jak wy, a wy nie możecie być jak oni, więc myślą, że należycie do innej bajki, do innej kategorii ludzi. Ale oni nie myślą, że jesteście źli czy dobrzy, nie osądzają. Ale tak właśnie jest, musimy to zrozumieć, że posunęliśmy się za daleko z tym szaleństwem, niszcząc naszego Shri Ganeshę.

Również Australijczycy muszą przewodzić w obszarze Shri Ganeshy, ponieważ zasiedlacie ziemię Shri Ganeshy. Wszystkim Sahaja yoginom musicie to pokazać. Ale jak wiecie, mieliśmy straszne doświadczenia jak dotąd i jak ludzie dominują, i robią wszelkiego rodzaju bezsensowne rzeczy, pod względem finansowym, a także moralnym. Czasami zaburza to równowagę Sahaja Yogi, ponieważ wszystko zależy od Shri Ganeshy; oznacza to zależność od Australijczyków. A Australijczycy mają wszelkie możliwości osiągnięcia wielkiej wysokości w Zasadzie Ganeshy, ponieważ mają tutaj Matkę Ziemię. Czego jeszcze oni chcą?

Nie musicie przyjmować głupiego amerykańskiego stylu. To znaczy, jeśli zobaczycie ich Halloween, nie będziecie jedli swojego jedzenia przez osiem dni. A jeśli tylko pojedziecie do Rio, nawet nie odwiedzając ich karnawałów, ale jeśli widzicie zdjęcia, nie będziecie mogli jeść jedzenia przez miesiąc, tak straszne one są. Więc czy będziemy podążać za nimi, czy też zapoczątkujemy naszych własnych, specjalnych ludzi, Australijczyków Shri Ganeshy?

Albo muszę was ostrzec, a wszyscy ludzie obserwują wszystko, wszyscy Sahaja yogini są tam, wiecie, że na całym świecie mamy Sahaja yoginów. Oni wszystkich obserwują, a wy musicie zrobić wszystko, aby wyrazić swoją Zasadę Ganeshy, co powinno być dla was bardzo łatwe. I jak wam powiedziałam, Australia była kiedyś nieodłączną częścią Indii. To przyszło tutaj. Więc przynajmniej w waszych filmach i tym podobnych rzeczach możecie powiedzieć, że są dharmiczne. Nie są takie złe jak amerykańskie filmy, ale ten pomysł kopiowania Francuzów albo Amerykanów pokazuje, że straciliśmy osobowość. Ale Shri Ganesha daje wam osobowość. On daje wam waszą osobowość, ponieważ On daje wam maryady.

Widzicie, tylko przez maryady uzyskacie swoją osobowość. Osoba jest znana przez jej maryady.

I to właśnie musi wejść w nas, nasze maryady. Zatem dzisiejsza puja dotyczy Shri Ganeshy. Oczywiście wiecie, że ma cztery płatki i wiecie, gdzie On jest umiejscowiony, co On robi i jak się troszczy o czystość swojej Matki i tak dalej. Ale najważniejsze jest to, jak rozwijamy Shri Ganeshę w nas, jak ludzie nas widzą jako inkarnacje niewinności na tej Ziemi.

Wiem, że to bardzo trudne, ale wyobraźcie sobie Shri Ganeshę siedzącego u bramy piekła - wydalania, ponieważ On jest jak lotos, ponad wszystkim innym, i On czyni wszystko pachnącym. W ten sam sposób oczekuję od was wszystkich, Sahaja yoginow z Australii, osiągnięcia tej pięknej osobowości Shri Ganeshy i emitowania tego zapachu niewinności wśród wszystkich Sahaja yoginów, a następnie wśród całego świata.

Niech was Bóg błogosławi.