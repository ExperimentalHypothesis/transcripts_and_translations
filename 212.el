Sahastrara Puja. Cabella Ligure (Italy), May 8 1994.

Σήμερα είναι ένας μοναδικός συνδυασμός: είναι η Γιορτή της Μητέρας για πολλές χώρες και η Ημέρα του Σαχασράρα για τους Σαχάτζα Γιόγκις. 

Νομίζω ότι είναι η πιο σημαντική ημέρα στην ιστορία της ανθρώπινης εξέλιξης, επειδή όλα τα άλλα γεγονότα, οι ενσαρκώσεις και τα εγχειρήματα προς την πνευματική κατεύθυνση ήταν ανώφελα. Αντίθετα, μετατράπηκαν σε ένας είδος κουκουλιού χωρίς έξοδο, όπου οι άνθρωποι χτυπιούνται πάνω στους τοίχους, δημιουργώντας προβλήματα από κάτι τόσο ευοίωνο και εξαιρετικά όμορφο πνευματικά. Είναι αδύνατο να βρεις λάθη στις ενσαρκώσεις στο όνομα των οποίων προήλθαν όλες οι θρησκείες. Όμως νομίζω ότι αυτό το κουκούλι είναι η Μάχαμάγια. Το κουκούλι είναι η άγνοια. Μπορούμε να πούμε ότι η Μάγια, η Μαχαμάγια δεν το δημιουργεί. Αυτό το κουκούλι δημιουργείται από τη βασική άγνοια των ανθρώπων και τις λανθασμένες ταυτίσεις τους. Η ανθρώπινη φύση είναι τέτοια που ταυτίζεται πολύ εύκολα με την αναλήθεια. Με οτιδήποτε είναι αληθινό, οι άνθρωποι μπορούν πολύ δύσκολα να συμβιβαστούν. Το πρόβλημα με την αλήθεια είναι ότι δεν χωράει συμβιβασμούς. 

Έτσι όλη η άγνοια, κάθε είδους ψέμα, όλες οι καταστρεπτικές δυνάμεις έχουν συγκεντρωθεί μαζί ώστε να προσελκύσουν το νου των ανθρώπων με τον ένα ή τον άλλο τρόπο. Ίσως λόγω του εγωισμού του, ο άνθρωπος να αισθάνεται τέτοια έλξη προς αυτά τα πράγματα, επειδή όλα αυτά θρέφουν τον εγωισμό του. Έτσι όπως έχουν τα πράγματα, το πιο δύσκολο κέντρο που πρέπει να διασχίσουμε είναι το κέντρο του Άγκνια. Αυτό είναι το κέντρο που μας πάει είτε προς τα αριστερά, είτε προς τα δεξιά, αν το ζορίσουμε πάρα πολύ. Με αυτό τον τρόπο καταλήγουμε στην άγνοια, η οποία είναι κάτω από το βλέμμα της Μαχαμάγια. Λένε ότι στο Σαχασράρα όταν εμφανιστεί η Θεά, θα είναι η Μαχαμάγια. Είναι δύνατον να πάρει κάποια άλλη μορφή, στην κατάσταση που είναι σήμερα ο κόσμος, για να έρθει στη Γη; Κάθε άλλος τύπος ενσάρκωσης θα έμπαινε σε μεγάλα βάσανα, επειδή το ανθρώπινο εγώ είναι στο ανώτατο σημείο στην Κάλι Γιούγκα, στο ανώτατο. Έτσι είναι αρκετά ανόητοι και είναι ικανοί να κάνουν κακό, οποιοδήποτε κακό, οποιαδήποτε βιαιότητα προς μια θεϊκή προσωπικότητα. Δεν είναι δυνατόν να υπάρξεις σε αυτό τον κόσμο παρά μόνο ως Μαχαμάγια. Όμως επιδρά και πάνω στους ανθρώπους που αναζητούν. 

Έχει πολλές όψεις. Από τη μια όψη καλύπτει το Σαχασράρα σας: οι αναζητητές δοκιμάζονται. Θαμπώνεστε από ανθρώπους που είναι περίεργοι, που φοράνε περίεργα ρούχα, που δείχνουν περίεργα πράγματα όπως έχουν κάνει τόσοι πολλοί ψευτοδιδάσκαλοι ή κάνοντας κάτι παράλογο ή κάτι πολύ φθηνό, το οποίο προσελκύει την προσοχή των ανθρώπων λόγω της Μαχαμάγια ή μπορούμε να πούμε ότι η Μαχαμάγια είναι εκείνη που κρίνει ένα άτομο. Η Μαχαμάγια είναι σαν ένας καθρέφτης. Οτιδήποτε βλέπετε, αντικρύζετε τον εαυτό σας στον καθρέφτη. Ο καθρέφτης δεν έχει καμία ευθύνη. Αν μοιάζετε με πίθηκο, φαίνεστε σαν πίθηκος. Αν μοιάζετε με βασίλισσα, φαίνεστε σαν βασίλισσα. Δεν έχει τη δύναμη ή την πρόθεση να σας δώσει λανθασμένες ιδέες ή να σας δώσει κάτι το οποίο είναι ψεύτικο. Είναι εκεί, οποιαδήποτε είναι η αλήθεια. 

Έτσι το να πούμε ότι η Μάχαμάγια είναι εκείνη που μας εξαπατά, είναι λανθασμένο. Αντίθετα, όταν κοιτάζεστε στον καθρέφτη, βλέπειτε τον εαυτό σας έτσι όπως είναι. Τώρα αν υποθέσουμε ότι είστε ένας πολύ σκληρός άνθρωπος, το πρόσωπό σας στον καθρέφτη θα είναι αυτό ενός σκληρού ανθρώπου. Όμως το πρόβλημα προκύπτει όταν η Μαχαμάγια δρα, εσείς δεν βλέπετε την αντανάκλασή σας. Γυρίζετε το πρόσωπό σας μακριά από αυτό, δεν θέλετε να δείτε, δεν θέλετε να ξέρετε. Κοιτάτε στον καθρέπτη, βλέπετε κάτι απαίσιο, απλά γυρίζετε το πρόσωπό σας και αρνείστε την αλήθεια: «Πώς είναι δυντόν να είμαι έτσι; Δεν είμαι έτσι. Είμαι πολύ καλός, δεν έχω κανένα πρόβλημα. Δεν έχω κάνει κανένα κακό. Είμαι απόλυτα εντάξει». Έπειτα, η τρίτη όψη της Μαχαμάγια είναι ότι και πάλι έλκεστε από αυτό, με την έννοια ότι κοιτάτε ξανά τον καθρέφτη σας. 

Βλέπετε αυτό τον καθρέφτη ξανά και ξανά και βλέπετε όλο τον κόσμο σε αυτό τον καθρέφτη. Ως εκ τούτου, αρχίζετε να έχετε ένα συναίσθημα: «Τι κάνω; Ποιος είμαι; Τι είναι ο κόσμος; Πού είμαι γεννημένος;» Αυτή είναι η αρχή της αναζήτησής σας. Δεν νιώθετε ικανοποίηση με αυτό, έτσι είναι πολύ μεγάλη η βοήθεια της Μαχαμάγια. Έχω δει ανθρώπους που έχουν έρθει σε Μένα για πρώτη φορά και όταν Με βλέπουν να πίνω νερό έτσι, λένε: «Α! Πώς είναι δυνατόν Αυτή να είναι κάτι; Έχει ανάγκη από νερό!» Ή ας πούμε ότι πίνω Κόκα Κόλα όπως όλοι σας, λένε: «Μπα! Πώς γίνεται να πίνει Κόκα Κόλα; Δεν θα έπρεπε να πίνει τίποτα τέτοιο, θα έπρεπε να πίνει μόνο νέκταρ». Έτσι, μια άλλη όψη της Μαχαμάγια είναι η εξής: ας πούμε οι άνθρωποι έρχονται να Με δουν, μερικοί από αυτούς αρχίζουν να τρέμουν, έτσι νομίζουν: «Ω! έχουμε σπουδαία ενέργεια, γι' αυτό μας συμβαίνει αυτό». Έχει συμβεί με πολλούς ανθρώπους. Έτσι σχηματίζουν λανθασμένες εντυπώσεις λόγω της δικής τους αντίδρασης σε αυτό. 

Η δική τους αντίδραση είναι: «Ω! πήγαμε εκεί, πήραμε όλη την ενέργεια, τρέμαμε, τρέμαμε, τρέμαμε, έτσι είμαστε κάτι σπουδαίο». Αυτού του είδους το συμβάν τους κάνει πιο εγωιστές, όμως αντίθετα αν δούνε κάποιους άλλους να τρέμουν - έχει συμβεί αυτό- και τους ρωτήσουν: «Ποιοι είστε;» και τους απαντήσουν: «Είμαστε ψυχασθενείς από το τάδε νοσοκομείο», τότε θα αρχίσουν να κάνουν το συσχετισμό: «Ω! Θεέ μου, είμαστε και εμείς τρελοί; Γιατί τρέμουμε; Δεν θα έπρεπε να τρέμουμε. Αν αυτοί οι άνθρωποι είναι ψυχασθενείς και τρέμουν και τρέμουμε κι εμείς...» Έπειτα αρχίζουν να βλέπουν τα πράγματα σε συσχετισμό. Από τη μια πλευρά είναι οι τρελοί, διαπιστωμένα τρελοί που τρέμουν, από την άλλη πλευρά τρέμετε κι εσείς, έτσι σίγουρα υπάρχει κάποιο πρόβλημα και με εσάς. Η σχετική αντίληψη βοηθάει στο να απομακρυνθεί αυτό το παραπέτασμα που έχετε, όπου δεν θέλετε να αντιμετωπίσετε την αλήθεια. Έτσι, από την ώρα που αρχίζετε να συσχετίζετε, θα δείτε τον εαυτό σας σε σύγκριση με άλλους ανθρώπους. Εχθές, όπως είδατε στο θεατρικό, συγκριτικά με άλλους ανθρώπους, είμαστε πραγματικά υγιής, σοφοί, ευαίσθητοι, ώριμοι άνθρωποι. Από την ώρα που βλέπετε αυτήν τη σχετική πρόοδο, τότε αρχίζετε να εδραιώνεστε στη Σαχάτζα Γιόγκα. 

Η Μαχαμάγια είναι πολύ σημαντική. Χωρίς αυτή δεν μπορείτε να Με αντικρίσετε, να καθήσετε εδώ, δεν μπορείτε να Μου μιλήσετε, δεν μπορείτε να μπείτε στο ίδιο αυτοκίνητο που Με πηγαίνει και δεν μπορείτε να οδηγήσετε το αυτοκίνητό Μου. Όλα θα ήταν αδύνατα. Θα κρεμόμουν κάπου στον αέρα, θα ήσασταν όλοι σας εκεί και θα ήταν ένα μεγάλο χάος. Δεν θα ήμουν. Δεν χρειάζεται να ταξιδεύω με τρένο, δεν χρειάζεται να ταξιδεύω με αυτοκίνητο, μπορώ απλά να πετώ - τι είναι αυτό; Δεν χρειάζεται να είμαι μπροστά σας, μπορώ να είμαι εδώ σε Νιρακάρα, σε άμορφη κατάσταση, όμως πώς θα επικοινωνούσαμε; Πώς θα μπορούσαμε να έχουμε μια σχέση; Γι' αυτό, πρέπει κανείς να έρθει με τη μορφή της Μαχαμάγια ώστε να μην υπάρχει φόβος, να μην υπάρχει απόσταση και να μπορεί κανείς να έρθει κοντά και να καταλάβει, επειδή αν αυτή η γνώση πρέπει να δοθεί, αν η αυτογνωσία πρέπει να δοθεί, οι άνθρωποι πρέπει τουλάχιστον να μπορούν να κάθονται μπροστά στη Μαχαμάγια. Διαφορετικά αν όλοι τραπούν σε φυγή, ποιο το νόημα; 'Ετσι δημιουργήθηκε αυτή η ανθρώπινη, εξαιρετικά ανθρώπινη προσωπικότητα στο Σαχασράρα. Εκείνη έρχεται ως Μαχαμάγια. Το Σαχασράρα είναι το πιο δυνατό τσάκρα επειδή είναι ο συνδυασμός των επτά τσάκρα και πολλών άλλων. Με το Σαχασράρα μπορείτε να κάνετε οτιδήποτε. 

Μπορείτε να χειριστείτε τον ήλιο, μπορείτε να χειριστείτε το φεγγάρι, μπορείτε να χειριστείτε τη γη, μπορείτε να χειριστείτε τις θερμοκρασίες, τα πάντα. Όμως μέσω της Μαχαμάγια τα πράγματα συμβαίνουν πολύ φυσιολογικά, πολύ φυσιολογικά και θα πρέπει να λειτουργούν φυσιολογικά. Για παράδειγμα, μπορεί κανείς να πει: «Μητέρα, η ατμόσφαιρα είναι γεμάτη απ' όλα αυτά τα απαίσια οικολογικά προβλήματα. Γιατί δεν τα διορθώνεις;» Αν διορθωθούν, οι άνθρωποι θα συνεχίσουν να παράγουν. Αυτό είναι το πρόβλημα με τους ανθρώπους, αν το διορθώσω Εγώ, θα το θεωρήσουν δεδομένο. Πρέπει να αντιμετωπίσουν αυτά τα προβλήματα, πρέπει να αλλάξουν τις συνήθειές τους, πρέπει να καταλάβουν ότι εκείνοι είναι οι καταστροφείς, που καταστρέφουν τον εαυτό τους. Διαφορετικά, αν υπάρχει κάποιος εκεί απλά για να διορθώνει, δεν θα αλλάξουν ποτέ. Επίσης, ως δια μαγείας, μπορείτε να κάνετε πολλά πράγματα. Μπορεί κάποιος να πει: «Μητέρα, όπως λύνεις τα προβλήματα των Σαχάτζα Γιόγκις, γιατί δεν λύνεις τα προβλήματα των άλλων;» Όχι. Το να λύσω τα προβλήματά τους δεν είναι ο στόχος της δουλειάς Μου, ούτε είναι ο σκοπός. 

Όμως να τους εξοπλίσω, έτσι ώστε να μπορούν να λύνουν τα προβλήματά τους, αυτό πρέπει να κάνω. Όπως σας έχω πει εσείς πρέπει να είστε οι γιατροί του εαυτού σας, πρέπει να είστε οι δάσκαλοι του εαυτού σας. Χωρίς τη Μαχαμάγια δεν μπορείτε να το κάνετε, επειδή Εκείνη ξέρει πόσο μακριά πρέπει να φτάσει στη διόρθωση, πόσο μακριά να φτάσει στον έλεγχο, επειδή οι άνθρωποι στην πλειοψηφία έχουν τη δική τους ελευθερία. Οι Σαχάτζα Γιόγκις δεν έχουν αυτή την ανόητη ελευθερία, όμως έχουν την ελευθερία του πνεύματος. Έτσι το να λύνεις τα προβλήματά τους είναι απολύτως εντάξει, επειδή πρέπει να έχουν όλο και περισσότερη ελευθερία. Όμως ποιο το όφελος να δίνεις ελευθερία σε άλλους ανθρώπους οι οποίοι προχωράνε, χωρίς να συνειδητοποιούν το κακό που κάνουν σε ολόκληρο τον κόσμο; Έτσι γι' αυτούς είναι απαραίτητο να έρθουν στη Σαχάτζα Γιόγκα και γι' αυτό είναι η Μαχαμάγια Σβαρούπα. Ίσως αν είχα έρθει ως Παναγία ή Ράντα ή ως κάτι ανάλογο, θα ήταν όλοι τους εδώ πολύ ωραία, να λένε τραγούδια και όλα αυτά. Δεν είναι αυτό το ζητούμενο. Τώρα πρέπει να ωριμάσετε, πρέπει να γίνετε κάτι, πρέπει να μεγαλώσετε. Γι' αυτό είναι σημαντικό να έρθετε στη Σαχάτζα Γιόγκα πρώτα απ' όλα. 

Έπειτα πρέπει να μεγαλώσετε στη Σαχάτζα Γιόγκα. Διαφορετικά η Μαχαμάγια θα συνεχίζει να δρα και να παίζει μαζί σας. «Πάλι πίνει νερό». Μια φορά είπαν λοιπόν: «Γιατί χρειάζεται να πιεί νερό κάποιες φορές; Θα έπρεπε να ζει κάπου στον αέρα...» Είναι ένα παιχνίδι. Το Σαχασράρα όπως γνωρίζετε, είναι η περιοχή του Βιράτα, του Βιράτα και της Βιρατάνγκανα. Το Βιράτα είναι ο Βίσνου, ο οποίος έγινε Ράμα, έπειτα έγινε Κρίσνα και μετά Βιράτ. Έτσι Εκείνη είναι μία Λίλα, Εκείνος είναι Λιλαντάρα - είναι ένα παιχνίδι και για να γίνει σωστά το παιχνίδι, πρέπει να έχει τη μορφή της Μαχαμάγια. Όμως υπάρχουν τόσα πολλά παραθυράκια μερικές φορές. Οι άνθρωποι μπορούν να ανακαλύπτουν πράγματα πολύ εύκολα. Ένα από αυτά είναι το Παράμ Τσαϊτάνια. 

Το Παράμ Τσαϊτάνια δρα, δείχνει τις φωτογραφίες Μου, Με αποκαλύπτει με κάθε είδους απίστευτο τρόπο που δεν έχει ξανασυμβεί. Κι εγώ η ίδια μένω έκπληκτη με τους τρόπους που βρίσκει για να Με αποκαλύπτει συνεχώς. Αυτή τη φορά όταν ήμασταν στο Μπρίσμπεϊν, πήραν μια φωτογραφία του ουράνιου τόξου, έξω από το άσραμ και αυτό που φάνηκε στον ουρανό είναι πολύ αξιοσημείωτο, θα δείτε αυτή τη φωτογραφία. Είναι ένας πίνακας που πάντα μου άρεσε της Παναγίας με το Βρέφος, εμφανίστηκε στον ουρανό, ακριβώς αυτός ο πίνακας. Πώς μπορεί να το ερμηνεύσει αυτό κανείς; Πώς γνωρίζει ότι αγαπώ αυτό τον πίνακα και όλα αυτά; Ήταν στον ουρανό! Έτσι το Παράμ Τσαϊτάνια προσπαθεί να αποκαλύψει τη μορφή της Μαχαμάγια, απλά για να σας κάνει να καταλάβετε ποια είναι η Μαχαμάγια. Προσπαθεί να εκφράσει τον εαυτό του. Εγώ σε καμία περίπτωση δεν έχω πει ή ζητήσει από το Παράμ Τσαϊτάνια να κάνει κάτι τέτοιο, όμως αυτό το κάνει. Επειδή νομίζει ότι ακόμα και τώρα οι άνθρωποι που ακολουθούν τη Μητέρα, δεν είναι στο επίπεδο που θα έπρεπε να είναι. Μερικοί από αυτούς παραπαίουν οικτρά, απροσδόκητα. 

Πόσο μακριά μπορούν να φτάσουν, ούτε που ξέρω. Αφού ήρθαν στη Σαχάτζα Γιόγκα, αφού είδαν όλες Μου τις φωτογραφίες, μετά απ' όλα αυτά, μπορούν ακόμα να φτάνουν στα όρια της ανοησίας. Αυτό είναι γεγονός. Τέτοια πράγματα συμβαίνουν. Δεν ξέρω για πόσο καιρό το Παράμ Τσαϊτάνια θα δράσει αυθόρμητα με αυτό τον τρόπο, όμως δείχνει σίγουρα ένα πράγμα: ότι θέλει από εσάς να εδραιωθείτε απόλυτα στην πίστη σας, η οποία δεν είναι τυφλή πίστη. Όμως τα περισσότερα από αυτά, όπως ο πίνακας, οι φωτογραφίες, μπορεί να αμφισβητηθούν. Οποιοσδήποτε είναι διανοούμενος μπορεί να βρει τρόπους και μεθόδους, για να σας προκαλέσει, λέγοντας: «Εσείς πρέπει να το κάνατε αυτό». Όμως ως Σαχάτζα Γιόγκις γνωρίζετε ότι δεν έχουμε κάνει τίποτα τέτοιο και όμως έχει εμφανιστεί. Λοιπόν, ποιος ο λόγος; Δεν τις δείχνουμε σε αυτούς που είναι έξω, τις δείχνουμε μόνο σε Σαχάτζα Γιόγκις. Έτσι, ποιος ο λόγος; Επειδή οι Σαχάτζα Γιόγκις πρέπει να ξέρουν, να προσπαθήσουν να καταλάβουν ότι πρέπει να μεγαλώσουν. 

Τώρα αυτή η ανάπτυξη πρέπει να έχει δύο πλευρές: από τη μια είναι ο εαυτός σας: «Πόσο χρόνο αφιερώνω σκεπτόμενος τη Σαχάτζα Γιόγκα και πόσο την προσωπική μου ζωή, τη μόρφωσή μου, την επιχείρησή μου, τις υποχρεώσεις μου, τις δουλειές μου, την οικογένειά μου;» Επειδή είναι σημαντικό, καθώς το μυαλό πρέπει να σκεφτεί και το Βιράτα είναι εκεί. Έτσι στο Σαχασράρα, πόση ενέργεια χρησιμοποιούμε για να σκεπτόμαστε τη Σαχάτζα Γιόγκα; Πώς μπορούμε να διαδώσουμε τη Σαχάτζα Γιόγκα; Τι θα πρέπει να κάνουμε; Τι θα πρέπει να κάνουμε για να λειτουργήσει; Πόσο θα πρέπει να την υποστηρίξω, με ποιο τρόπο; Πώς μπορεί να είναι μέρος της κάθε στιγμής της ζωής μου; Πώς κοιτάζω τα πάντα γύρω μου; Βλέπω σε αυτά τη Σαχάτζα να λειτουργεί; Ποια είναι η Σαχάτζ κουλτούρα; Είμαι εγώ μέρος της Σαχάτζ κουλτούρας; Σε τι βαθμό επηρεάζομαι από άλλες κουλτούρες, μόδες και σχετικά πράγματα; Τι έχω να κερδίσω, καλλιεργώντας τη διανοητική μου ικανότητα να είμαι Σαχάτζ; Για παράδειγμα, ένα άτομο που έχει μια Σαχάτζ προσωπικότητα, μέσα σε όλα βλέπει το Σαχάτζ, σε οτιδήποτε, είτε είναι λουλούδια, χαλιά, φώτα ή αγάλματα, σε οτιδήποτε, βλέπει τι είναι Σαχάτζ. Πώς; Κοιτάξτε τώρα, αυτούς τους στύλους που στέκονται υπό γωνία. Φανταστείτε, ότι για να στηριχτούν έπρεπε να τους γείρετε προς τη μια πλευρά. Τι κάνουμε εμείς στη Σαχάτζ; Πρέπει να έχουμε κλίση προς την Πνευματικότητα. Δείτε το έτσι, όλες οι ιδέες κινούνται προς το Σαχάτζ. Όλη η σκέψη είναι Σαχάτζ. Αυτό το είδος της έγγαμης ζωής το έχω δει επίσης ανάμεσα σε συζύγους. Αν και οι δυό είναι Σαχάτζ, όλη την ώρα μιλάνε γι' αυτό, όχι επιπόλαια λόγια, όχι άχρηστα λόγια, παρά μόνο για τη Σαχάτζ, πόσο Σαχάτζ είναι το να είναι σύζυγοι, ποια είναι η σχέση, αυτό είναι το πιο ενδιαφέρον στη Σαχάτζ. Με αυτό τον τρόπο, βλέπεις όλα όσα κάνεις, σκέπτεσαι με ένα Σαχάτζ τρόπο. 

Έτσι τώρα μπορείτε να κρίνετε τον ευατό σας σε αυτή τη Μάχα Μάγια. Πόσο πολύ νοιάζεστε πραγματικά και σκέφτεστε τη Σαχάτζα Γιόγκα; Αλλά όλες οι ανησυχίες θα είναι: «Πόσα χρήματα θα κερδίσω από αυτό; Πόση δουλειά θα έχω; Πόση ευχαρίστηση μπορώ να έχω; Πόσα φυσικά προβλήματα μπορούν να λυθούν;» Όλα αυτά τα οφέλη δεν είναι τίποτα σε σύγκριση με την ωριμότητα σας στη Σαχάτζα Γιόγκα. Αλλά το μυαλό παίρνει τον έλεγχο. Αρχίζει να σκέφτεται και να σκέφτεται και συνεχίζει να αναρωτιέται για διάφορα πράγματα: ίσως για τη γυναίκα σας, τα παιδιά σας, το σπίτι σας, αυτό, εκείνο. Αλλά αν σκέφτεστε με ένα Σαχάτζ τρόπο, θα σκεφτείτε: «Θα έπρεπε να κάνω κάτι έτσι ώστε τα παιδιά μου να είναι Σαχάτζ. Θα έπρεπε να κάνω ένα σπίτι που θα είναι χρήσιμο για τη Σαχάτζ. Θα έπρεπε να συμπεριφέρομαι με τέτοιο τρόπο που να είμαι Σαχάτζ». Η ωριμότητα μέσα σας πρέπει να αναπτυχθεί, έτσι ώστε να μπορείτε να τη νιώθετε. Πρώτα είναι η ειρήνη. Όταν ο άνθρωπος δεν είναι ειρηνικός, το μυαλό του είναι σαν ένα όργανο που κινείται ακανόνιστα πέρα-δώθε. 

Δεν μπορεί να σκεφτεί σωστά, δεν μπορεί να δει σωστά, δεν μπορεί να καταλάβει σωστά. Του λες κάτι και καταλαβαίνει κάτι άλλο. Σήμερα όλος ο κόσμος είναι ασταθής, όλος ο κόσμος. Εδώ αυτό το καινούργιο κόμμα, έχει εντελώς απαξιώσει το άλλο κόμμα στην πολιτική, έχει μείνει αυτό το ίδιο για να απαξιωθεί τώρα. Όλα πάνε πάνω-κάτω. Και αυτό επίσης είναι πέρα για πέρα Μάχα Μάγια. Πρέπει να παραδεχτούμε ότι, ο κόσμος βρίσκεται σήμερα σε αναταραχή. Δεν είναι πόλεμος, δεν είναι ψυχρός πόλεμος, αλλά είναι ένας αστείος πόλεμος, που δεν μπορεί να περιγραφεί με λόγια, βλέπετε. Τώρα, τι θα πείτε για αυτό που γίνεται στην Ιταλία σήμερα; Τι θα πείτε για αυτό που γίνεται στη Βοσνία ή για όποιο άλλο μέρος που βλέπετε χαζά προβλήματα να ανακύπτουν και ανθρώπους να σκοτώνουν ο ένας τον άλλο, δεν υπάρχει ειρήνη, δεν υπάρχει αίσθηση ασφάλειας. Βρίσκετε στον κόσμο, ανοίγετε την εφημερίδα, είχαμε μια αγγλική εφημερίδα σήμερα, δεν μπορούσα να τη διαβάσω: τόσες πολλές γυναίκες βιάστηκαν, τόσοι πολλοί άντρες σκοτώθηκαν, αυτό το πράγμα συνέβη, σε προσωπικό επίπεδο επίσης. 

Πρόεδρος να κάνει τέτοια ασυνάρτητα πράγματα! Βλέπετε όλων των ειδών τα πράγματα να γίνονται σήμερα, είναι παράλογο. Όταν ήμασταν στην ηλικία σας, ποτέ δεν ακούσαμε τέτοια πράγματα. Οι άνθρωποι ήταν αξιοπρεπής, λογικοί άνθρωποι. Έτσι αυτό που συμβαίνει σήμερα, είναι ότι όλοι είναι κατεστραμμένοι. Δεν υπάρχει ειρήνη στο μυαλό τους για να δουν τι κάνουν, πού είναι, ποια είναι η ευθύνη τους. Εκφράζονται φρικτά πράγματα. Τα μέσα ενημέρωσης μεταδίδουν όλα τα απαίσια πράγματα. Δεν ήταν ποτέ έτσι πριν. Έχουμε διαβάσει όμορφα άρθρα για όμορφα πράγματα στα ίδια μέσα ενημέρωσης, αλλά σήμερα είναι πολύ διαφορετικά. 

Συνεπώς είναι ένας πολύ υλιστικός κόσμος, άκρως υλιστικός: εκμετάλλευση το ένα, εκμετάλλευση το άλλο, εκείνο, εκμετάλλευση ανθρώπων. Έπειτα απαγάγουν παιδιά, απαγάγουν γυναίκες, πουλάνε τα παιδιά, πουλάνε τις γυναίκες, συμβαίνουν όλων των ειδών τα πράγματα. Πουλάνε το Θεό, πουλάνε την πνευματικότητα, πουλάνε, δεν ξέρω τι να πω, ακόμα και τα ίδια τους τα παιδιά. Αυτός ο διαστροφικός κόσμος υπάρχει σήμερα. Γι' αυτό χρειάζεται η Μάχα Μάγια, που θα σας δείξει ότι πρέπει να πληρώσετε για ότι κάνετε σε αυτήν τη ζωή. Ας πούμε ένας άντρας που είναι αλλοπρόσαλλος, καταστροφικός, πίνει, καπνίζει, πηγαίνει με γυναίκες και όλα αυτά: μέσα σε δύο χρόνια έχει χρεωκοπήσει. Η ανταμοιβή είναι ήδη εκεί. Ότι έκανε, είναι εκεί για να το δει. Ένας άλλος άντρας λέει: «Τι πειράζει; Τι πειράζει; Τι πειράζει;» και συνεχίζει να κάνει ανόητα πράγματα. Προσβάλλεται από Aids ή από άλλες αρρώστιες ανίατης φύσης. 

Το ονομάζουμε Ρόκρα Ντέβι, που σημαίνει «τοις μετρητοίς», η Θεά που πληρώνει τοις μετρητοίς. «Κάνεις αυτό - εντάξει, πάρε αυτό. Έκανες αυτό - εντάξει, απόλαυσέ το». Με αυτό τον τρόπο. Πραγματικά, ειδικά η Μάχα Μάγια, είναι τώρα πάρα πολύ ενεργή. Μερικές φορές Με τρομάζει με τον τρόπο που τιμωρεί τους ανθρώπους, είναι λίγο υπερβολικό. Αλλά έτσι είναι. Αν οδηγείς απερίσκεπτα: «Α!, Θα απολαύσω γρήγορο οδήγημα», εντάξει, ξόφλησες. Καταλήγεις με ένα κουτσό ή ένα σπασμένο πόδι. Έτσι οι νόμοι, οι θείοι νόμοι εκτελούνται μέσω της Μάχα Μάγια. 

Δεν συνέβαινε τόσο γρήγορα πριν, όσο συμβαίνει σήμερα. Ας υποθέσουμε ότι είναι κάποιος πρόεδρος της Αμερικής, τόσο μεγάλη θέση έχει εννοώ, φανταστείστε, μπορεί να τον προκαλέσει οποιοσδήποτε ξεπεσμένος. Πώς είναι δυνατόν; Κανείς δεν μπορούσε να το κάνει αυτό πριν. Γιατί η Μάχα Μάγια χρησιμοποιεί όλη την ελεύθερη βούλησή Της για να ελέγξει την ελεύθερη βούληση των ανθρώπων. Η αποκαλούμενη ελευθερία που προσπαθούμε να απολαύσουμε έχει φτάσει σε ένα τέλος. Οι άνθρωποι αρχίζουν να αναρωτιούνται: «Τι είναι αυτό;» Σπουδαίοι άνθρωποι, ξέρετε. Ήταν κάποιος μποξέρ, πάρα πολύ γνωστός, οι άνθρωποι συνήθιζαν να τρέχουν από πίσω του, τώρα είναι στη φυλακή. Ένας άλλος που έτρεχε σε αυτό το Γκραν Πρι, που ήμουν πάντοτε εναντίον, σκοτώθηκε ξαφνικά. Τώρα οι άνθρωποι λένε: «Είναι ένας ήρωας και αυτό και εκείνο», αλλά κανείς δεν θα κάνει τώρα κάτι τέτοιο. Ένας ήρωας είναι αρκετός. 

Όχι εγώ, κύριε, δεν θα συμμετέχω σε αυτή την υπόθεση του Γκραν Πρι, αρκετά με αυτό. Ωστόσο ένας ήρωας δημιουργήθηκε, όπως και ο φόβος να κάνει κανείς τέτοιου είδους ανοησίες. Έπειτα πηγαίνουν για - πώς λέγεται αυτό; - σκι. Τώρα στο σκι επίσης κάποιος σκοτώθηκε και κάποιος απέκτησε ένα κουτσό πόδι. Νομίζω κάτι συνέβη στη βασιλική οικογένεια και τώρα από την Αγγλία πολύ λίγοι άνθρωποι πηγαίνουν για σκι. Τώρα μένουν οι Ελβετοί να πάρουν ένα μάθημα, νομίζω. Πρέπει απλά να κρατάτε τα μάτια σας ανοιχτά. Σήμερα διαβάζετε κάποιος να καυχιέται πάρα πολύ για τον εαυτό του, αύριο τον βρίσκετε στη φυλακή. Είναι εκπληκτικό, ήταν ένας υπουργός στην Ιταλία που ήθελε να με συναντήσει και είπα: «Ω! Θεέ μου, δεν θέλω να τον συναντήσω». 

Έχει πολύ άσχημο παρελθόν. Είναι ήδη στη φυλακή, οπότε δεν μπορώ να τον συναντήσω τώρα. Πέφτουν στις δικές τους παγίδες. Αυτή η παγίδα είναι η Μάχα Μάγια. Δημιουργεί μέσα από εσάς, υπάρχει μέσα από εσάς τους ίδιους, γιατί δεν θέλετε να αντιμετωπίσετε τον εαυτό σας, δεν θέλετε να γνωρίσετε την αλήθεια, θέλετε να αποφύγετε την αλήθεια. Αυτή είναι λοιπόν η πλευρά της Μάχα Μάγια, που αμέσως πρέπει να αντιμετωπίσετε τον εαυτό σας. Πόσα πράγματα έχουν συμβεί; Σκεφτείτε το. Αυτοί οι μεγάλοι, μεγάλοι μεγιστάνες είναι στη φυλακή. Πολύ διάσημοι άνθρωποι από ναρκωτικά, ας πούμε, σπουδαίοι, πλούσιοι άνθρωποι, είναι στη φυλακή. Όλα αυτά τα πράγματα συμβαίνουν. 

Γιατί; Γιατί η Μάχα Μάγια θέλει να σας δώσει ένα μάθημα. Με το να δώσει ένα μάθημα σε έναν άνθρωπο ταράσσει τουλάχιστον χίλιους, γιατί αυτό το πρόσωπο πιάνει το νόημα, καθώς τον βρίσκει ο θάνατος ή κάτι άλλο. Ίσως να μην μάθει το μάθημα, γιατί είναι ήδη νεκρός για να μάθει κάτι περισσότερο, αλλά οι άλλοι μαθαίνουν. Έτσι αυτό διαδίδεται. Κατά κάποιο τρόπο επίσης τα μέσα ενημέρωσης, που πάντα μεταδίδουν άσχημα νέα, δεν ξέρουν πόσο καλό κάνουν μέσω της Μάχα Μάγια. Τώρα για να ξέρετε, πολλά πράγματα που λέμε, όπως π.χ. το κάπνισμα ήδη περιορίζεται. Το ποτό επίσης θα περιοριστεί. Τι έκανε η Σαχάτζα; Τίποτα, αλλά έκανε η Μάχα Μάγια. Πάθανε όλοι καρκίνο. 

Οι γιατροί επίσης καταλάβανε τώρα, έχουν καρκίνο, και έχουν ζητήσει από τους ανθρώπους να μην καπνίζουν πια, αλλιώς θα πάθουν καρκίνο. Έτσι η Μάχα Μάγια δημιουργεί ένα είδος, θα έλεγα, περιστατικού. Ένα και μόνο περιστατικό είναι αρκετό για τους ανθρώπους για να είναι άκρως επιφυλακτικοί. Εξάλλου, είναι ένας τόσο πανικοβλημένος κόσμος, είναι τόσο ανασφαλής σήμερα. Ξαφνικά ανακαλύπτετε ότι οι αγελάδες βγάζουν δηλητήριο από το γάλα τους. Συμβαίνει και κάτι άλλο: το νερό μολύνεται. Έπειτα ξαφνικά ανακαλύπτετε ότι υπάρχουν βελόνες που είναι μολυσμένες. Έτσι όλοι είναι τόσο ταραγμένοι και σκέφτονται πως να σώσουν τις ζωές τους και αρχίζουν να το αναλογίζονται. Αλλά στη Σαχάτζα αν έρθετε, τίποτα από όλα αυτά δεν μπορεί να σας προκαλέσει ανησυχία, γιατί αυτή είναι η πλευρά της Μάχα Μάγια που σας προστατεύει. Σας προστατεύει. 

Κανείς δεν μπορεί να καταστρέψει ένα Σαχάτζα Γιόγκι, εκτός και αν οι ίδιοι θέλουν να καταστραφούν. Είναι η επιθυμία τους. Κανείς δεν μπορεί να τους αγγίξει. Τώρα όταν μιλάνε για θαύματα - όπως τις προάλλες ένα παιδί από την Αυστραλία, ένας νέος Σαχάτζα Γιόγκι, οδηγούσε μια μηχανή και ξαφνικά ενώ έτρεχε πολύ, ήρθαν και από τις δύο πλευρές δύο φορτηγά και τον χτύπησαν. Αλλά αντί να χτυπήσει, αποκρούστηκε στο πλάι σαν μπαλάκι και έπεσε στην άλλη πλευρά και δεν χτύπησε καθόλου, σηκώθηκε και αυτοί ξαφνιάστηκαν. Η μηχανή του καταστράφηκε ολοσχερώς ενώ αυτός ο άνθρωπος ήταν εντελώς καλά. Δεν μπορούσαν να καταλάβουν πως αυτό το παιδί έσωσε τον εαυτό του. Υπάρχουν τόσες πολλές, τόσες πολλές ιστορίες σαν αυτή, που δείχνουν πως η Μάχα Μάγια προστατεύει τους Σαχάτζα Γιόγκις: πολύ επιμελής προστασία. Επίσης προστατεύει μέσα από τα όνειρα. Είναι πολύ εκπληκτικό πώς κάποιοι βλέπουν όνειρα και πώς γιατρεύονται, πώς θεραπεύονται, πώς καταλαβαίνουν για τους κινδύνους που υπάρχουν, πώς μέσα από τα όνειρα τους φανερώνεται πως είναι άλλοι άνθρωποι, πώς συμπεριφέρονται. 

Δεν χρειάζεται να το ξέρετε συνειδητά, αλλά στη βαθιά, πολύ βαθιά σουσούπτι κατάσταση των ονείρων, ξέρετε τι είναι καλό για εσάς, τι είναι κακό για σας. Κατά κάποιο τρόπο, ξέρουν. Και είναι αυτή η γνώση που - διαισθητικά, μπορούμε να πούμε - έρχεται μέσω της Μάχα Μάγια. Είναι Αυτή που σας δίνει αυτήν τη διαισθητική γνώση του τι να γίνει, τι πρέπει να γίνει, πώς να βγείτε από τα προβλήματα. Και το κάνετε, είτε το κατορθώνετε είτε όχι, βγαίνετε από αυτό. Υπάρχουν τόσα πολλά παραδείγματα για αυτό, χίλια και ένα. Ένα από αυτά θα σας πω που Μου έρχεται στο μυαλό τώρα. Στην Αυστραλία ήταν ένας πάρα πολύ καλός Σαχάτζα Γιόγκι, πολύ σπουδαίος Σαχάτζα Γιόγκι, πολύ σοφός αλλά ένας πολύ απλός άνθρωπος. Και ένας άλλος φρικτός τύπος που του είπε ότι έπρεπε να αγοράσει μια συγκεκριμένη γη, ένα συγκεκριμένο ακίνητο που το έλεγαν Λίλι Ντέιλ και ότι: «Μπορούμε να ξεκινήσουμε Σαχάτζα Γιόγκα εκεί. Μπορούμε να κάνουμε αυτό, μπορούμε να κάνουμε εκείνο». 

Έτσι ότι απολαβές είχε, τις επένδυσε εκεί για να ξεκινήσουν. Και η τράπεζα είπε: «Θα σου δώσουμε λεφτά». Αλλά σε αυτή την αναφορά είχε γράψει ότι: «Έχουμε ιδιοκτησίες της Σαχάτζα Γιόγκα, δικές μου ιδιοκτησίες, είναι διαθέσιμα σε περίπτωση που αποτύχουμε να πληρώσουμε». Όταν το είδα αυτό σκέφτηκα: «Τώρα αυτό πάει πολύ». Έτσι ρώτησα το δικηγόρο και είπε ότι είναι καλύτερα να το δώσετε στην εφημερίδα, έτσι κανείς δεν μπορεί να πάρει τη γη σας ή οτιδήποτε από την ιδιοκτησία σας, αλλιώς ένα πράγμα είναι σίγουρο ότι θα πρέπει να πάτε στο δικαστήριο για πολλά χρόνια. Έτσι καλύτερα είναι να το δώσετε στην εφημερίδα, έτσι ώστε να μην έχετε να κάνετε τίποτα με αυτό το Λίλι Ντέιλ, ούτε η Σαχάτζα Γιόγκα να έχει να κάνει τίποτα με αυτό. Ύστερα, αυτός ο κύριος θύμωσε πάρα πολύ γιατί η τράπεζα δεν θα έδινε τα λεφτά και έπειτα οι άνθρωποι που το πουλάγανε κάνανε μήνυση εναντίον του. Ήταν ήδη χρεωκοπημένος, δεν ήξερε τι να κάνει και ήταν σε πολύ δυσάρεστη κατάσταση. Του είπα: «Μην ανησυχείς, είσαι προστατευμένος». Και θα εκπλαγείτε ότι παρόλους τους φόβους που είχαν οι άνθρωποι ότι μπορεί να τον συλλάμβαναν ή ο Θεός ξέρει τι, ότι όποιο σπίτι έχει θα εκποιηθεί, αντίθετα αυτό το Λίλι Νντείλ, κάποιος προσφέρθηκε να το αγοράσει σε πολύ υψηλότερη τιμή. 

Πήρε λοιπόν υψηλότερη τιμή και έτσι το πούλησε. Αλλά πρέπει να έχετε υπομονή και πρέπει να έχετε πίστη και θάρρος. Είπε: «Μητέρα, ξέρω, κανείς δεν μπορεί να με καταστρέψει». Και έτσι είναι η προστασία της Μάχα Μάγια, η πρώτη ευθύνη της Μάχα Μάγια ήταν να εκθέσει αυτό τον άνθρωπο αυτό τον κακό Σαχάτζα Γιόγκι σε όλους τους ανθρώπους. Υπήρχαν πολλοί οπαδοί του και ένας καλός ομιλητής και αυτό και εκείνο, όλοι ξεκόψανε. Έτσι λειτουργεί επίσης και σε συλλογικό επίπεδο. Υπάρχει κάποιος που προσπαθεί να ενοχλήσει τους Σαχάτζα Γιόγκις: εντάξει, η Μάχα Μάγια του επιτρέπει να ενοχλεί μέχρι ένα σημείο, μέχρι ένα σημείο και έπειτα ξαφνικά ενεργεί, έτσι οι άνθρωποι μένουν έκπληκτοι, οι Σαχάτζα Γιόγκις μένουν έκπληκτοι πως αυτός ο άνθρωπος κατέληξε έτσι. Αυτή η Μάχα Μάγια είναι πάντα σαν το σάρι Μου, όπως λέτε, σας προστατεύει. Είναι όμορφη, είναι πολύ ευγενική, νοιάζεται, συμπονεί, είναι στοργική, σας χειρίζεται απαλά. Και είναι πάρα πολύ θυμωμένη και σκοτώνει τους ανθρώπους που προσπαθούν να χαλάσουν το έργο του Θεού, όπως οι ράκσασας και οι δαίμονες και σας κρατάει καθαρούς, μακριά από όλα αυτά τα κακά χέρια. 

Μια άλλη καλή πλευρά της Μάχα Μάγια είναι ότι σας μεταμορφώνει. Όλα είναι στο μυαλό για τους ανθρώπους. Αν είστε απατεώνες, είστε απατεώνες στο μυαλό. Αν είστε άνθρωποι που μισείτε τους άλλους, είναι όλα στο μυαλό. Αν είστε εθισμένοι σε κάτι, είναι όλα στο μυαλό. Είναι μια πολύ περίπλοκη κατάσταση στο κεφάλι. Έτσι αυτό το Σαχασράρα είναι αναμφίβολα πολύ σημαντικό, αλλά η δύναμη του Βιράτα και της Βιρατάνγκανα μπορεί να είναι αποτελεσματική μόνο αν υπάρχει Μάχα Μάγια ρούπα. Και Αυτή, με τους δικούς Της γλυκούς τρόπους, ανοίγει, εξαρθρώνει όλες αυτές τις καταστάσεις που σας κάνουν άσχημους, που σας κάνουν φριχτούς, που σας κάνουν οξύθυμους, μη Σαχάτζα Γιόγκις. Είναι Αυτή που πραγματικά σαν τη Μητέρα Γη, δίνει όλα όσα έχει, για να σας κάνει πραγματικά πολύ χαρούμενους, ευτυχισμένους, έτσι ώστε να χαίρεστε Νιρανάντα: τίποτα εκτός από ανάντα, τίποτα εκτός από χαρά. Και αυτό είναι το Σαχασράρα. 

Αλλά είναι μόνο δυνατό όταν το Μπραχμαράντρα σας είναι να ανοίξει, αλλιώς δεν μπορείτε να μπείτε στις λεπτότητες της θείας αγάπης, της συμπόνιας, αυτής της παντοτινής ροής της Μάχα Μάγια. Εξωτερικά σας είπα τι είναι, αλλά από μέσα όταν εισέρχεστε, διεισδύετε μέσα σε Αυτήν δια μέσω του Μπραχμαράντρα, τότε αυτή η Μάχα Μάγια που είναι μια ενσάρκωση όπως ξέρετε αυτής της Πανταχού Παρούσας Δύναμης, γίνεται πολύ διαφορετική. Έτσι από τη μια πλευρά προσπαθεί να σας δώσει μαθήματα, προσπαθεί να καταστρέψει ότι είναι δαιμονικό, ότι είναι επιβλαβές, ότι είναι καταστρεπτικό και από την άλλη πλευρά σας αγαπάει, σας προστατεύει, σας οδηγεί με πολύ λεπτότητα. Η αγάπη Της είναι χωρίς προσδοκίες. Αγαπάει γιατί δεν μπορεί παρά να αγαπάει. Έτσι μέσα σε αυτή την αγάπη εμβαπτίζεστε. Το απολαμβάνετε. Όλοι ξέρουν ότι είναι κοντά σε Αυτήν, απόλυτα κοντά Της. Όποτε θέλουν μπορούνε πάντα να ζητήσουν τη βοήθειά Της, όπου και αν είναι υποστηρίζονται από Αυτήν. Έτσι αυτό το Σαχασράρα είναι πολύ σημαντικό, γιατί μέσω αυτού μόνο αντιδράμε, μέσω αυτού συσσωρεύουμε όλων των ειδών τις ανοησίες. 

Στον κόσμο αυτής της ανοησίας που ζούμε, πρέπει να είμαστε κάτι σαν τους λωτούς που δεν μπορούν να αμαυρωθούν, που δεν μπορούν να επηρεαστούν από όλα τα κακά που συμβαίνουν. Αυτή είναι η δοκιμασία, είναι η παρίκσα, ότι αυτή την εποχή, σε αυτόν το δύσκολο καιρό μπορούμε να ανθίσουμε και να δημιουργήσουμε άρωμα και να φέρουμε τόσους πολλούς σε αυτή την όμορφη ατμόσφαιρα. Είναι ένα είδος όμορφου, παιχνιδιάρικου πολέμου, θα μπορούσαμε να πούμε, ενάντια σε ότι υποτίθεται ότι είναι αρνητικό. Ποια είναι η δύναμη αυτής της αρνητικότητας; Ποια είναι η δύναμη αυτών των καταστάσεων; Ποια είναι η δύναμη αυτής της βλακείας που ο καθένας μπορεί να δει; Έτσι αναπτύσσετε το φως, το όραμα. Τόσο καθαρά, καταλαβαίνετε τόσο καθαρά πως εσείς είστε υπεύθυνοι. Είστε οι πυρήνες αυτού του Σαχασράρα, αυτού του μυαλού, και όλοι πρέπει να δράσετε. Ήμουν εχθές ενθουσιασμένη όταν είπατε ότι αυτά τα φώτα πρέπει να ανάψουν πολλά φώτα. Αυτό ήταν πραγματικά μια σπουδαία υπόσχεση σε Μένα. Έτσι ερχόμενοι στη Σαχάτζα Γιόγκα δεν είναι μόνο για τις δικές σας προσωπικές περιορισμένες προσωπικότητες και τα προβλήματά τους, αλλά όπως είπα, είστε εσείς που από τη μια πλευρά πρέπει να ωριμάσετε και από την άλλη πλευρά όλοι πρέπει να ωριμάσουν μέσα από εσάς. Έτσι αυτή είναι η δεύτερη πλευρά που πρέπει να φροντίσετε. 

Σήμερα φυσικά Είμαι πολύ ευχαριστημένη που στη ζωή Μου μπόρεσα να δω την εκδήλωση της Μάχα Μάγια. Είναι τόσο όμορφη αυτή η πόρτα που έχει ανοίξει και είναι τώρα ακριβώς ικανή να μπει στο Βασίλειο του Θεού, και να χαρεί την παραδεισένια ευδαιμονία και την προστασία. Αλλά να έχετε πίστη σε αυτή. Να έχετε πίστη σε αυτή. Να μην ενοχλείστε από μικρά πράγματα και είμαι σίγουρη ότι θα βγει σε ένα σπουδαίο δρόμο. Αν αποκτήσετε αυτή την πλήρη πίστη και μια πλήρη παράδοση, Είμαι σίγουρη ότι θα πάει πολύ καλά. Είθε ο Θεός να σας ευλογεί. Οπότε θα έχουμε μια μικρή Γκανέσα Πούζα και έπειτα Σαχασράρα Πούτζα.  