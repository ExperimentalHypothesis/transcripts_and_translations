Małżeństwa Sahaja i Pudża Gruha Lakshmi 7 kwietnia 1981, Sydney, Australia 

Dzisiaj jest dzień rocznicy [Mojego] ślubu, i pozwoliłam im to uczcić, ponieważ małżeństwo jest bardzo ważne w Sahaja Jodze. To jest jedna z najważniejszych rzeczy dla Sahaja Jogi, żebyście zawarli małżeństwo. Po pierwsze, małżeństwo zawsze daje wam równowagę zrozumienia, jeśli macie właściwe poglądy na małżeństwo. Jeśli macie dziwne pomysły i bierzecie ślub tylko dla zabawy, i nie rozumiecie wartości małżeństwa, to jest tylko żart, to nie jest małżeństwo. Ale w Sahaja Jodze naprawdę rozumiecie wartość małżeństwa, co ono oznacza. Zatem, tak się szczęśliwie składa, że dziś będziemy mieć kilka ślubów w Sahaja Jodze, podczas których zobaczycie, jak staramy się przestrzegać boskich praw małżeństwa, i brać ślub zgodnie z tymi prawami. Stwierdzam, że tutaj w Australii, jak również w innych krajach małżeństwo utraciło swoją świętość. Ludzie nie rozumieją, że grzesząc przeciwko małżeństwu, popełniają tak wielkie grzechy, że wiele pokoleń będzie musiało z tego powodu cierpieć. Trzeba zrozumieć, że wierność jest podstawą małżeństwa. Jeśli nie ma wierności, małżeństwo nie ma żadnego znaczenia. Jeśli nie jesteś w stanie być "fidel" (wierny), to znaczy, że jeszcze nie jesteś człowiekiem. Człowiek musi być "fidelite" (wiernością). W małżeństwie potwierdzamy, że teraz problem jest już za nami, że skończyliśmy z wybieraniem, i teraz zamierzamy się ustatkować z jedną osobą. I to dzielenie życia, nawet w najbardziej prywatnych dziedzinach, ma miejsce tylko z jedną osobą. Musicie więc być bardzo zharmonizowani z tą osobą, musicie całkowicie się rozumieć i być lojalni wobec siebie, trzeba to rozwinąć. A więc małżeństwo istnieje dla reprodukcji gatunku, jak to mówią. Skoro jesteście innym gatunkiem, jesteście Sahaja Joginami - to jest nowa świadomość - małżeństwa pomiędzy wami wydadzą na świat dzieci wysokiego kalibru. Są wielcy święci, którzy bardzo chcą narodzić się na tej Ziemi, i jeśli znajdą parę dobrych Sahaja joginów, którzy się kochają, którzy dobrze się rozwijają w Sahaja Jodze, którzy są oddani Sahaja Jodze, oni z pewnością będą się rodzić przez was na tej Ziemi. Zatem to jest bardzo ważne i naglące w tych czasach, żeby rozumieć wartość, wartość małżeństwa w Sahaja Jodze. Również przedtem zawierano tak wiele małżeństw, ale jaką one mają ważność albo jaka jest wiarygodność tych małżeństw, kiedy osoba dająca im ślub w imieniu Boga, nie jest Duszą Zrealizowaną? On musi być Duszą Zrealizowaną, żeby dawać im ślub. On nie jest w ogóle upoważniony, żeby dawać ślub w imieniu Boga. W porządku, rejestracja w urzędzie to zupełnie inna rzecz dlatego, że oni nie udzielają ślubu w imieniu Boga, oni dają ślub w imieniu państwa. Ale jeśli masz dawać ślub w imieniu Boga, musisz być Duszą Zrealizowaną, żeby to robić. I powinno się rozumieć każdą cząstkę ceremonii ślubnej, tego co robicie, i dlaczego to robicie. Istnieją pewne przyrzeczenia, które trzeba złożyć. Ten rodzaj ceremonii ślubnej zapożyczyliśmy z bardzo starego systemu, i zmieniliśmy go znacznie dostosowując do Sahaja Jogi, starając się wykorzystać wszystko, także pewne ceremonie, które odbywają się w kościołach i innych religiach, ale głównie opiera się on na Kundalini. A więc składamy obietnicę ogniowi, w tym małżeństwie, składa się przyrzeczenie ogniowi; dlatego że ogień jest tym, który pali wszystko to, co jest brzydkie. A Kundalini pod tym względem także jest jak ogień, bo to jedyna energia, która się wznosi. Widzicie, tak jak ogień idzie do góry, tak Kundalini również się wznosi. Oto dlaczego porównuje się ją do ognia. Ale ogień jest energią, która mieści się w żołądku, która jest dharmą, która jest religią. A religią Sahaja joginów jest trzymanie się centrum, nie wchodzenie w ekstrema. A gdy się pobierają, dzięki swojej wiedzy o Sahaja Jodze podciągają się wzajemnie w kierunku centrum, i cieszą się sobą, teraźniejszością, chwilą teraźniejszą i teraźniejszością samą w sobie. Małżeństwa w Sahaja Jodze mogą być naprawdę fantastyczne jeśli Sahaja jogini, którzy się pobierają, są rozważni, są jednakowo zrównoważeni. nie krytykują się wzajemnie, i nie starają się dominować. Może być tak, że Sahaja jogin bierze ślub, stopniowo podnosi poziom drugiego Sahaja jogina. Jest również możliwe, że może się pogorszyć, jeśli drugi jogin jest silniejszy lub tak negatywny, że może pogorszyć drugą osobę. Poprawienie się czy pogorszenie zależy od waszej jakości. Więc małżeństwo jest wielkim błogosławieństwem w Sahaja Jodze, ponieważ wszystkie bóstwa i wszystkie anioły obserwują te małżeństwa, i dopilnują, żeby te małżeństwa były udane. Widzicie, ale jeśli upieracie się, żeby były nieudane, bo wciąż macie ten sam rodzaj świadomości, jaką mieliście wcześniej, i nadal chcecie robić to samo, to może się nie udać; jak u zwierząt. Jeśli mieszka się ze zwierzętami, to nawet istoty ludzkie mogą upodobnić się do zwierząt. Więc Sahaja jogini muszą wiedzieć, że ich świadomość się zmieniła, są innymi ludźmi, muszą mieszkać z Sahaja joginami i z innymi ludźmi, którzy jeszcze nie są zrealizowani. Mogą z nimi rozmawiać, ale muszą wiedzieć, że Sahaja jogini są na całkiem innym poziomie świadomości. Jeśli to sobie uświadomią, jeśli zrozumieją tę prostą rzecz, że ich świadomość jest całkiem inna, znacznie lepiej dopasują się w małżeństwie. W Sahaja Jodze nie ma rozwodów. Nie myślimy o czymś takim, jak rozwód, ale niczego się nie wymusza. To znaczy, jeśli nie uda im się żyć razem, to szkoda, jak dotąd nie mieliśmy żadnych rozwodów. Ale ponieważ ludzie przychodzą z różnego rodzaju kultur, istnieje możliwość, że zechcą się oficjalnie rozwieść. Ale w Sahaja Jodze nie ma czegoś takiego jak rozwód, ale nikogo się do niczego nie zmusza. Trzeba starać się rozumieć małżeństwo, że jest ono po to, żeby się nim cieszyć. Jeśli nie możesz poczuć radości, nie możesz cieszyć się małżeństwem, wtedy to nie ma sensu. W Sahaja Jodze ma być tak, że ludzie cieszą się swoimi małżeństwami, i że żyją razem dobrze i szczęśliwie. Odpowiedzialność za to spoczywa na obojgu Sahaja joginach. Powiedzmy, w Moim przypadku, moim własnym... Mój mąż nie był Duszą Zrealizowaną, ani nie rozumiał Realizacji, nie był też poszukiwaczem. Mimo tego wszystkiego... Chciałby teraz przyjść do mnie, żeby usiąść Mi na kolanach! I widzicie, pomimo tego wszystkiego, nie denerwowałam się ani nic takiego, i nie wywierałam na niego presji. Nie wywierałam presji na nikogo. Powiedziałam: "Stopniowo, on będzie w stanie zobaczyć to wyraźnie". Zatem nawet jeśli osoba, ta druga osoba nie jest Duszą Zrealizowaną, można sobie świetnie z tym poradzić, i można bardzo szczęśliwie żyć. Ale gdy oboje ci ludzie są zrealizowani, wtedy jest o wiele lepiej i trzeba się tym cieszyć. Ale zainteresowanie powinno dotyczyć Sahaja Jogi. Jeśli macie inne zainteresowania, wtedy mogą być problemy, ponieważ Sahaja jogin nie będzie tolerował, żeby jego żona ani Sahaja joginka nie będzie tolerowała, żeby jej mąż tracił energię na bezsensowne rzeczy. I powstanie nowy rodzaj konfliktu pomiędzy Sahaja Yogą a Sahaja joginami i Sahaja joginkami. A więc to nigdy nie powinno być przedmiotem konfliktu, bo mamy teraz tak wiele sposobów i metod, żeby dowiedzieć się, co jest z nami nie tak. I jeśli coś z nami jest nie w porządku, powinniśmy starać się stawić temu czoła i wyczyścić to. Nie powinniśmy czyścić czakr sobie nawzajem, ale swoje własne. Właściwie, nie poświęcamy sobie uwagi, zaczynamy zwracać uwagę na innych. Co więcej, muszę powiedzieć, że małżeństwa w Sahaja Jodze będą najbardziej udane – powinny być. One ponownie reaktywują instytucję małżeństwa na bardzo mocnych podstawach. Nie ma co do tego wątpliwości. A ci, którzy pobiorą się w Sahaja Jodze będą naprawdę niezwykle szczęśliwymi parami. Ale negatywność będzie ich atakować od razu po ślubie, ponieważ to nie jest nic przyjemnego dla tych negatywnych mocy, widzieć, że ludzie są szczęśliwi w małżeństwie. Będą więc próbować wszystkiego, żeby ściągnąć najrozmaitsze problemy, i najrozmaitsze komplikacje na początku, żeby tylko spowodować rozpad tych małżeństw. A kiedy zaczniecie ułatwiać im zadanie, będziecie także odbierać sobie szansę sprowadzenia do siebie wartościowych Zrealizowanych Dusz, bo one nie zaakceptują takiej sytuacji. Nie jest również dobrze, jeśli od samego początku się kłócicie, bo wtedy wasza ocena u nich spada. Zatem musicie być cierpliwi, delikatni i dobrzy dla siebie nawzajem, żeby stworzyć klimat sprzyjający zaproszeniu tych Wielkich Dusz do przybycia na tę Ziemię. Jeśli zaś tak się nie stanie, wtedy one będą czekać, nie będą się inkarnować, bo nie chcą mieć rodziców, którzy się kłócą, którzy walczą ze sobą, są podejrzliwi, którzy dokuczają sobie nawzajem. A więc, trzeba wiedzieć, że małżeństwo w Sahaja Jodze ma ściśle określoną przyczynę. To nie jest tak, że pobieracie się, bo to jest modne; zawieracie ślub, bo chcecie mieć dzieci, które są Duszami Zrealizowanymi, żeby one zeszły na tę Ziemię. Damy im miejsce, rodziców, żeby tak się stało. I jeśli nie rozumiecie znaczenia tego małżeństwa, to lepiej, żebyście się nie pobierali w Sahaja Jodze. Lepiej będzie oszczędzić Sahaja Jogę. W tym wszystkim jest tylko jeden haczyk, to, że jesteście wszyscy zrodzeni z tej samej Matki, więc w pewnym sensie wszyscy jesteście braćmi i siostrami. Kiedy więc macie się pobierać, ta sprawa robi się trochę dziwna, no bo jak brat może ożenić się z siostrą? Zatem, można to ująć tak, że Ja bym powiedziała, iż byłoby lepiej, żebyście nie pobierali się w tej samej społeczności, ale bierzcie śluby z osobami skądś indziej. Sahaja jogini z Sydney powinni się żenić z joginami przynajmniej z Melbourne. Powinna istnieć jakaś odległość, tak żeby to nie było jak bracia i siostry, tak byłoby lepiej. Ale widywałam, że w takich małżeństwach bywa więcej konfliktów, bo ciągle trzymali się idei, że oni są z Melbourne a ci drudzy (jak to się nazywa?) – z Sydney. (Nie mogę im tego powiedzieć) – Sydney. Ale czy pochodzą z Sydney czy Melbourne, to nie powinno być źródłem konfliktu. Bo jak tylko zaczną się kłócić mówią: "Och, ty z Melbourne, wiem jacy wy jesteście". A ona powie: "Ty z Sydney, jesteś taki". I od razu tacy się stajecie, i zaczynacie się o to kłócić. Musisz więc wiedzieć, że nie jesteś z Sydney ani z Melbourne, jesteś tylko i wyłącznie Sahaja joginem. A Sahaja jogin nie ma kasty, środowiska ani żadnej rasy, ani żadnej religii, ani przynależności do jakiegoś narodu. Z któregokolwiek narodu pochodzisz, jesteś Sahaja joginem, jesteś istotą uniwersalną – jesteś. Czujecie wibracje każdego, kto tu siedzi, niezależnie czy on jest z Hawajów czy z Ameryki, to nie ma znaczenia. Zatem, skoro wyczuwasz każdego, to oznacza, że nie należysz już do żadnego środowiska ani żadnego kraju, jesteś istotą uniwersalną. I to właśnie powinniśmy zrobić, powinniśmy stworzyć więcej istot uniwersalnych. I aby to przyśpieszyć, chcemy sprowadzić te wielkie dusze na tę Ziemię, więc to jest bardzo ważna praca. Oni powinni być na tej Ziemi, dlatego że są wspaniałymi kanałami dla boskiej pracy. Gdy zaczną schodzić na tę Ziemię, ci prawdziwi, wszystko się przyśpieszy, to będzie taki wielki – nie macie pojęcia, to będzie taki wielki nagły wybuch Sahaja Jogi. Będziecie zdumieni, o ile szybciej to może rosnąć z pomocą tych ludzi, którzy nadejdą. I powinniśmy starać się tak wszystko przygotować, żebyśmy otrzymali prawdziwe błogosławieństwo tych ludzi, to, że przybędą na tę Ziemię. To bardzo ważne. Więc prosiłabym, abyście myśleli o małżeństwie pod nowym kątem i z innymi poglądami, poprzez które naprawdę zrozumiecie wartość, znaczenie tych małżeństw. Wtedy stworzycie udane małżeństwo, a nie fiasko albo jakiś nonsens. To jest taki wielki grzech, dlatego że pobieracie się w obliczu Zrealizowanych Dusz. Zatem nie ma mowy o takim sobie byciu w związku małżeńskim, tak jak inni ludzie się pobierają i przyczepiają sobie do samochodu tabliczkę "Nowożeńcy" – i jadą prosto, prosto do rozwodu. W Sahaja Jodze nie może być czegoś takiego – to poważna sprawa. Jeśli nie myślisz o tym dość serio, lepiej nie zawieraj małżeństwa. Jeśli ma się oczekiwania co do małżeństwa, lepiej go nie zawierać. Lepiej nie zawierać małżeństwa. Nikt nie będzie was zmuszał do małżeństwa. Powiedz tylko: "Nie, w żadnym razie. Nie zamierzam". Ale jeśli zamierzacie nadal tak się zachowywać, to naprawdę będziecie szkodzić Sahaja Yodze w najgorszy możliwy sposób. To jest tak, jakby wbijać Sahaja Jodze nóż w plecy. Więc nie ma potrzeby, żebyście się pobierali, w przypadku, gdybyście tego nie chcieli. Jednakże, byłoby lepiej, żeby było wiele par małżeńskich, które mogą począć dzieci i którym rodziliby się ci wielcy ludzie. Ale jeśli myślisz, że w całym tym dobieraniu i wszystkim innym chodzi o te wszystkie stare koncepcje życia w małżeństwie, to lepiej, żebyście się nie pobierali. To jest nowe niebiańskie małżeństwo, do którego powinniście być przygotowani, żeby przyjąć piękno i błogosławieństwa, a także – największe z największych – ostateczne tego znaczenie. Mam nadzieję, że zrozumiecie, iż Sahaja Joga kładzie nacisk na małżeństwa, i że nie uznajemy żadnej ascezy, ucieczki od życia rodzinnego. Wierzymy, że życie rodzinne jest najważniejszą rzeczą. Musimy to dobrze ugruntować na tej Ziemi, i dopilnować, żeby w tych pięknych gniazdach boskiej miłości rodziły się Wielkie Dusze, musimy to kontynuować. Nie ma ucieczki od tego, żeby mieć szczęśliwe małżeństwo. I życzę wam, wam wszystkim, żebyście mieli bardzo dobre, szczęśliwe życie małżeńskie. A tym, którzy nie są w związku małżeńskim, życzę, żeby również mieli [w przyszłości] bardzo szczęśliwe życie małżeńskie. Ja jestem mężatką, myślę, że dziś jest już 36–ta rocznica, Mojego ślubu. Tyle lat minęło, ale ciągle czuję się jak panna młoda z Moim mężem, ponieważ byliśmy rzeczywiście bardzo mądrymi ludźmi żyjąc w ten sposób. Oczywiście, że są lepsze i gorsze chwile, ale w końcu każdy całkiem inaczej czuje całą tę sprawę. On przysłał dzisiaj bardzo piękny list, dziękuję wam za okazaną Mi życzliwość, i całą życzliwość okazaną jemu. A więc powinniśmy mieć pudżę: dzisiaj czcicie Mnie jako Gruha Lakszmi. Jako Gruha Lakszmi w was samych i również ważne jest, żebyście czcili Mnie jako Gruha Lakszmi, ponieważ wszyscy macie problem ze swoją Gruha Lakszmi. Czyli z lewym Nabhi. Mam więc nadzieję, że się to dla was wypracuje, i zaczniemy teraz puję. Po tej krótkiej pudży, którą celebrujemy, zaczniemy havan poświęcony Devi, bo nie udało nam się tego zrobić do tej pory, a to jest bardzo ważne. Musimy sobie z tym dzisiaj jakoś poradzić, jeśli to możliwe. Powinniśmy powiedzieć tysiąc Imion, to byłoby bardzo dobre. Kto jeszcze bierze ślub? Ty też? Weź te dwie. Ty też podejdziesz? Proszę podejdź. To są bardzo przydatne rzeczy, prawda? Bardzo przydatne. Teraz wszyscy usiądźcie. Tak, w porządku. Podejdź i usiądź. Kto jeszcze? Możesz usiąść tam. Ty możesz się przesunąć tam. Najpierw Pudża do Ganeszy. Podaj znaczenie tego. Powinni znać znaczenie. To jest... powiedziałam mu, żeby dzisiaj powiedział to wprost. Oto co mówiliśmy, że Chrystus jest opisany w skrócie. To jest bardzo krótki opis. I to, czym On jest, właściwie wszystkie jego aspekty zostały w skrócie opisane, tylko w skrócie, w wielkim skrócie. Te kilka rzeczy... On będzie czytał i wyjaśni je wam, podczas gdy będziecie Mnie myć. Ganesza Atharva Sheersha się zaczyna. Jogin: Czcimy tu teraz Pana Jezusa pod imieniem Pana Ganeszy. On jest całkowitą istotą wszystkich zasad. zasad, wszystkich zasad – Tattwa Następnie On jest kartasi, Shri Mataji: Sprawcą Następnie on mówi twameva kevalam dartasi to znaczy Shri Mataji.... Podstawą. On jest podstawą. On jest tym, który usuwa wszelkie problemy. Oto kim On jest. On wsysa wszelkie problemy Wszechświata. Brahma, Brahma. Brahma jest tą shakti Brahmy, widzicie, tym pranavą. Pranava. Obecny w was jako Duch. On rezyduje w was jako Duch. On jest prawdą. Nie to, że "On mówi prawdę", ale On jest prawdą. Uczniowie. W zasadzie ucznia. On istnieje we wszystkich kierunkach. On jest kompletną literaturą. Radością. "Jesteś tym, który jest Wszechprzenikającą Siłą w nas". "Sat chit ananda dvitiyosi" znaczy "Nikt nie może porównać Ciebie z Twoją zdolnością do bycia Sat Chit Ananda". Uwaga. Ananda znaczy rodość. I "Nikt nie może równać się z Tobą". Stwórca. Niszczy "Tish thati" znaczy, że trwa: "Cały świat trwa dzięki Tobie. Jak długo Ty istniejesz, świat będzie trwać". Kiedy jesteś całkowicie, cały świat jest zniszczony, i wtedy tylko Ty pozostajesz. Jesteś świadkiem. Każdy może doświadczyć tylko Ciebie i nic innego. On, poprzez Niego, poprzez Niego. Woda. On jest akashą. On jest niebem, eterem. Wszystkimi żywiołami. Kierowane przez Niego. Widzicie, istnieją cztery etapy waszego dźwięku, to są – para, pashanti, madhyama. Widzicie, są cztery etapy waszego dźwięku, zaczynające się tutaj. Widzicie, dźwięk zaczyna się tutaj. To jest para. Dźwięk zaczyna się od para. Odtąd to się zaczyna. Po czym idzie do pashanti i serce zaczyna pulsować. Ale pashanti znaczy, że tylko patrzy. Tutaj jest madhyama. W tym ośrodku, to znaczy, że ani nie patrzy, ani... A tutaj, na poziomie ust, staje się elokwentny. Zatem "wszystkie te cztery etapy dźwięku zarządzane są przez Ciebie". Przez Ciebie. Nie, nie, gunas virtues nahi. Gunas, znaczy nastroje, nastroje, nastroje; cechy. Widzicie, tamo guna i rajo guna i satya guna: On jest ponad nimi, On je przekroczył. Widzicie, dla Niego nie ma czegoś takiego, jak grzech. Cokolwiek On robi jest Boskie. "Jesteś ponad Swoim ciałem". "Jesteś ponad czasem". Czakra Mooladhara. "Jesteś trzema siłami". Trzema siłami. Trigunatmika – znaczy wszystkie te trzy siły: Mahalakszmi, Mahasaraswati, Mahakali. "Spoczywają na Tobie". Cały czas. On jest Stwórcą. On jest Podtrzymującym. On jest też Opiekunem. On jest tym, który niszczy. Indra jest Bogiem Bogów. On jest dźwiękiem Boga – Omkarą. On jest tym wszystkim naraz. Gana znaczy wszystkie niebiańskie stworzenia po lewej stronie nazywają się ganas, widzicie? One są – ich przywódcą jest Święty Michał. On jest nawet przed nimi, On narodził się nawet przed nimi. On stoi jeszcze wyżej niż oni. Widzicie, to właśnie jest Alfa i Omega: że On jest... On jest pierwszym Słowem, które zostało stworzone, i On jest ostatnim Słowem. On jest ponad ostatnim Słowem, które zostało stworzone. Bindu daje wam zbawienie. Widzicie wibracje? Nie wiem, czy możecie je zobaczyć? Wyglądają jak przecinki – "anusvarah" znaczy przecinki. Więc to jest jak – każda strona jak maleńkie, przecinki; jeśli możecie je dojrzeć... Widzicie, zupełna Omkara to: najpierw jest Ga-karah, jest Ganapati, Ga. "Ga-karah purva-rupam": to jest pierwsze, widzicie. Na początku przybieracie formę Ganeszy, "purva-rupam" – jest w tym Ganesza. Potem przybieracie formę Omkary … I na końcu stajecie się tylko przecinkiem. Rozumiecie, dźwięk to są mantry. Aby poznać Go poprzez mantry, musicie poznać vidyę [wiedzę] Ganeszy, to jest wiedza Jezusa. Jeśli macie nauczyć się mantr, musicie poznać poprzez wiedzę, że cała nauka nazywa się, Wiedzą Ganeszy, Albo możecie to nazywać Vidya Ganeszy, to znaczy Technika Ganeszy. I jeśli macie wiedzieć jak działają mantry, to jest nauka. Ta nauka nazywa się Ganesza-vidya, to wszystko jest Jego nauką. On... dlatego jest zwany Ganaką, dlatego nazywają go Ganaka-rishihi, bo On jest tego mistrzem. On jest mistrzem sztuki mantr, dźwięków. Chandah. To jest mantra – Gayatri jest jedną z mantr, rozumiecie. I znajduje się po prawej stronie. Chandah jest… muzyką wszystkich mantr. Rytm, rytm, rytm. Rozumiecie, musicie mówić mantry z pewnym rytmem, i On jest rytmem. Jak można obudzić to bóstwo. Jogin: "Aum Gam Ganapataye namah" – to jest mantra na obudzenie tego bóstwa. Widzice, Ganesza-vidya. Jeden kieł; dlatego że On drugim pisze. I On ma trąbę. To jedna z pętli. Widzicie, On kontroluje was za pomocą pętli. Jeśli próbujecie się źle zachowywać, wtedy On zakłada na was pętlę i przyciąga was z powrotem. Tak. Ankusha jest tym, czego używacie na słonia, żeby nim kierować. Na słonia. Ankusha. Ale to jest bardzo... To jest przyrząd do prowadzenia. Ochrona. To znaczy, takie skromne zwierzę, bardzo skromne, jest Jego pojazdem – to mysz. I tak samo dla Chrystusa, to osioł, który jest najskromniejszym zwierzęciem. Czerwone szaty. Powinniśmy nosić czerwony kolor przynajmniej na Jego czakrach. Dobry jogin, nie... Nie, nie, "jogin" nie oznacza każdego, kto chodzi do kościoła: to nie jest jogin. Rozumiecie, jogin... joga. Widzicie, "evam dhyayati" znaczy "poprzez którego wiesz". Znowu, tylko jogini. Pokłony Tobie. Ponieważ On jest czystością Shivy. Shiva jest ... Wiecie kim jest Shiva, wiecie. Ty jesteś jedynym, ty jesteś uosobieniem błogosławieństw. Jesteś statuą błogosławieństw. To jest jedynie skrócona forma. Przez nią nie zrozumiemy Go. Ale tylko tyle jest powiedziane, to tylko na początek, żeby można było... Widzicie, oni są bogami. Wy też jesteście teraz bogami, bo macie wszystkie moce. Modliliście się do Vishnu, żeby stworzył moc, przez którą wszystkie te okropne diabły mogą być zniszczone. I wówczas została stworzona Bogini. To lepiej usłyszeć w opowieści. Czy macie "Devi Bhagwat"? Ale szkoda, że tego nie przeczytaliście. No dobrze. Znacie tę opowieść? Dobrze... Więc powiedzcie mantry. "Mahalakshmi Stotram". Raul Bai zależy, żeby ten rytuał był zrobiony prawidłowo. Powiedziałam, że przede wszystkim umysł powinien być w porządku, gdy robicie wszystko prawidłowo, robiąc to czy tamto. Przede wszystkim ego musi odejść, w przeciwnym razie, co za sens? Jest w tym trochę jogurtu? Macie; dwie pudże to za dużo! Widzicie raktagandha: On lubi być, On lubi być pokryty raktagandhą. Rozumiecie, bierzemy ten rodzaj drewna, zwany raktagandha, który jest taki jak drzewo sandałowe, ale jest czerwone; On lubi być tym cały czas pokryty. Oto dlaczego muszę być tym częściowo pokryta, w tej części – On tam rezyduje. Raktagandha. "Rakta" znaczy krew a "gandha" znaczy ten szczególny rodzaj drzewa sandałowego, który jest czerwonego koloru, który się ściera i nakłada tutaj. Czy to jest typowe dla Bali, czy Australii? Jest tyle wibracji, całą resztę robię Ja. Ona mówi, że powiedzieliście już wszystkie mantry, mówi, że teraz skończyła. Zobaczmy, kto dostanie najlepsze! Gdzie jest Barbara? Podejdź, zrób swoje zdjęcie. Niech zrobi jedno. Zobaczmy, niech ona zdecyduje. Widzicie, wasze zdjęcia również zależą od stanu waszego umysłu, w dużym stopniu. Zrobione? Dobrze? Niech Bóg was błogosławi. On chce? No dobrze. Możesz podejść bliżej, do Moich stóp. Chodź, musisz też zrobić moje stopy. Zrobione? Dobrze. Świętość małżeństwa. Niech Bóg was błogosławi i da wam pełne zrozumienie świętości małżeństwa. Zacznijmy... Teraz powinniście powstać, a ci ludzie, którzy przyszli po raz pierwszy powinni podejść do przodu. Jeśli przyszliście po raz pierwszy, powinniście podejść do przodu. I możecie też zabrać dla siebie stołek czy coś podobnego, krzesło. 