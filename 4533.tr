Mithya hakkındaki Mektup, 5 Mayıs 1975

(5.5.1975’te Sahasrara Günü Kutlamaları İçin Gönderilmiş Her Holiness Mataji’nin Marathi Dilindeki Mektubu)

Sevgili Damie,
İyi dileklerimle,

Mektubunu aldım. Sahasrara’da çekilme hissetmek iyiye işarettir, çünkü sadece Sahasrara yoluyla sonsuz ışınlar insanın kalbine akar ve iç varlığın yeni kapıları açılır. Bu lütuf içeriye inmeden önce Sahasrara’da çekilme olması gerekir. Kalpteki sessiz ama dengesiz olan duygusal çekimi anlıyoruz. Ama Sahasrara’daki çekilme her yöne olur. Orada, insan bütünleşmiş konumdadır, Bu Dharmanın (doğruluk) ve farkındalığın içinde, insan Tanrının sevgisi olan chaitanyaya (Tanrısal bilinç) yalvarır. Bu kendiliğinden olur. Bunun sizin Kundalininizin bir yeteneği olmasına rağmen, karakteriniz Kundaliniyi güçlendirmelidir ve bu kaliteyi sizler önceki hayatlarınızda kazandınız ve bu yüzdende insan cevherleri Benim işim için hazırlar, bu hayat mükemmel.

Bunu anlıyorsanız, fiziksel varlığım burada olmasına karşın, Ben her yerdeyim, bu vücudun bile gerçek olmayan (Mithya) bir görüntü olduğu fark edilmeli. Bu aşamaya gelmek zordur ama gerçek olmayan yavaş yavaş kavranır, gerçek zahmetsizce bütünleşir ve müthiş neşe dalgaları sizin varlığınızı sarar. Bu mektupta neyin gerçek olmadığını (Mithya) açıklıyorum, bu herkese okunmalı ve herkes tarafından özümsenmeli.
Gerçek olmayan, bu dünyada doğumdan hemen sonra başlar. İsminiz, köyünüz, ülkeniz, burcunuz, tahminleriniz, bunun gibi birçok şey size yüklenir ya da diğerleri size bunları yükler. Brahmarandhra kapandığında çoğu yanıltıcı fikir, aklınızın bir parçası olur. “Bu benim ya da onlar benim” gibi yanlış fikirler dışarıdaki objelerle özdeşleşir. Bunun yanı sıra “Vücudumun sağlıklı ve güzel olması gerekli” gibi insan ürünü bağlar aşılanır. “O benim babam, o benim kardeşim, o benim annem” gibi gerçek olmayan ilişkiler kafanızı kurcalar. Ego gelişirken, “Ben zenginim, ben fakirim, ben kimsesizim ya da gelir düzeyi yüksek bir aileden geliyorum” gibi aptalca fikirler aklınıza gelir. Nice memurlar ve politikacılar egoist (eşek) olur. Ayrıca, öfke, nefret tahammülü, ayrılık, hüzün, sevgi kisvesi altında bağımlılık, sosyal statü kılığında ayartılar vardır. Aşırı duygulanıma sahip insanlar gerçek olmayan bu yaşam tarzına tutunmaya devam ederler. Eğer bunlardan kurtulmayı düşünürseniz ve gayret sarf ederseniz, elde edeceğiniz şey yanıltıcı fikirdir, çünkü dikkat (Chitta) Pingala kanalında hareket eder ve o zaman Siddhilere (güçler) ve diğer ayartıcılara bulaşırsınız. Kundaliniyi ve çakraları görmek de yanıltıcıdır çünkü bunda bir kazanç yoktur, aksine zararlıdır. Herhangi bir kendini kontrol etme ve cezalandırma pratiği etkin olarak uygulamak için ısrar ederseniz, bunların hepsi Chittanızdaki (dikkat) sınırlamaya eklenir. Böyle olunca da kurtuluş olmaz.
Fakat gerçek olmayanın hepsi, aydınlanmadan sonra yok olmaz. Yavaş yavaş koparılabilir. Eğer gerçek olmayanın (Mithya) hepsini kalpten reddederseniz, Ruh (Atman) saf formunda aydınlanmasını alır. Bundan sonra da içinize yerleşir. Yine aynı fani olan insan Chittası sevginin, gerçeğin, başı ve sonu olmayanın doğasından olanla ıslanır, Shiva’yı kanıtlar. İnsan Chittası bu gerçeğin farkına varmak için yaratıldı. Chitta Atman ile bütünleşmelidir. Sadece gerçek olmayandan (Mithya) vazgeçerek gelişim gösteren bu Chitta, bilinen ve bilinmeyen bağları kırar ve bu Ruhu kanıtlamak olur.
Atma asla rahatsız olmaz ya da yok olmaz. Yalnızca insan dikkati (Chitta), arzular peşinde, içsel yolundan ayrılır. Bu Mayadır (illüzyon). Kasten yaratılmıştır. O olmadan dikkat (Chitta) gelişmezdi. Maya’dan korkmamalısınız, yolunuzu aydınlatması için onu ayırt etmelisiniz. Bulut güneşi saklar, ama aynı zamanda onu gösterir de. Aynı şekilde Maya tanındığı zaman kenara çekilir ve güneş görülür. Güneş her zaman oradadır ama bulutun amacı nedir? Bir süre ışıldayan ve sonra tekrar bir yere saklanan güneşi, bulut sayesinde görme isteği duyarsınız. Görme yetinize, güneşe bakmak için güç ve cesaret verir. İnsan öyle büyük gayretlerle yaratıldı ki sadece ayakta bir adım atar ve her şey başarıya ulaşır. Ama yine de bu mümkün olmuyor ve bu nedenle Ben sizin Anneniz olarak geldim.
Bana sorunlarınızı mektuplara yazın. Meditasyona oturun. Kendi aranızda bile sadece Sahaja Yoga’dan bahsetmeniz en iyisidir. Dikkat (Chitta) içinizde derine ve daha derine doğru gidiş konumunda tutulmalıdır. Dışarıyı mümkün olduğunca unutun. Her şeye göz kulak olunduğuna inanın. Kanıtlamak için bunun birçok örneği var. Sonra, ne yaparsanız, Chittanız (dikkat) ruhla bir olarak kalır. Günah (Pap) ve erdem (Punya) bağları koparılır. Dünyevi ve ruhani ayrımı ortadan kalkar, çünkü bütün ayrımları meydana getiren şeytani karanlık sona erer. Ya Shri Krishna, ya da Shri Jesus’ın haçı tarafından meydana getirilen bir yıkım olsa da, gerçek bilginin ışığında her şey hayırlı hale gelir.
Bunların hepsi açıklanarak anlaşılamaz. Sadece yolu göstermek işe yaramaz. Yolun üstünde yürüdüğünüz zaman, onu bilirsiniz.
Mektuplarınızı aldığımda hedefleri iyileştiriyorum. Biraz süre sonrası, buna bile gerek kalmayacak. Şimdilik herkes kendi deneyimlerini ve gelişimini yazmalı. Geldiğimde kaç tane Virata kanalları (Nadiler) uyandırdığınıza bakacağız. Göründüğü gibi, bu çalışma Hindistan’ın kutsal toprakları halinde yükselecek, tamamen geliştiğinde bütün ülkelere ve her yönde yayılacak.
Bugün Sahasrara günü Londra’da kutlandığında, sadece 20-25 kadar kişi çağırdım ve amacımıza ulaşmak için yapılacak işlerin ilerlemesine karar verdim.
Hepinize iyi dilekler ve sonsuz sevgiler.
Saygılarımla,

Anneniz Nirmala