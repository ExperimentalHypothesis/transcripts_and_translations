16 March 1990
Interview
Burwood Ashram, Sydney (Australia)
Talk Language: English | Transcript (English) - Draft

Shri Mataji, cos'è Sahaja Yoga?

Sahaja. "Saha" significa "con" e "Ja" significa "nato". Quindi è nato con te il diritto di diventare "uniti", che è lo yoga con il Divino. E questo Sahaja yoga è qualcosa che tutti possono avere, vero? È qualcosa che tutti possono praticare? Certo. E come avviene questa connessione con il divino? Abbiamo dentro di noi questo potere nell'osso triangolare, chiamato "Sacrum", che significa sacro, che quando viene risvegliato è come il germoglio in un seme e che sale attraverso sei centri sottili, si apre nell'ultimo centro e si connette con il divino. Il divino è l'energia sottile, tutto intorno a noi, che ci organizza, che ci nutre; che fa tutto il lavoro vivente. Soprattutto ci ama.

Questo significa, Shri Mataji, che le persone che non hanno avuto la possibilità di praticare Sahaj yoga non sono connesse con il divino? La maggior parte di loro non lo sono. E se alcuni di loro lo sono, non ne sanno nulla. Quindi si tratta di una forza in più a disposizione degli esseri umani per svilupparsi in questo mondo? Certo. Questo è l'ultima svolta della nostra evoluzione, in cui bisogna connettersi con il divino. Dovete percepirlo nel vostro sistema nervoso centrale ed è così che ottenete la Realizzazione del Sé. Quindi questo è un modo per equilibrare se stessi, per vivere la propria vita in modo da non essere sbilanciati da ciò che ci accade intorno? Sì. Nel nostro sistema nervoso autonomo abbiamo due lati, destro e sinistro, che chiamiamo sistema nervoso simpatico destro e sinistro.

Il lato sinistro si occupa delle nostre emozioni, del nostro passato, dei nostri desideri. Il lato destro si occupa delle nostre azioni, fisiche e mentali. Se si indulge troppo in uno dei due e ci si spinge troppo in là, si sviluppa uno squilibrio all'interno di noi stessi. Al centro si trova il terzo potere, che chiamiamo sistema nervoso parasimpatico: è il canale che costituisce il percorso centrale dell'ascesa. Quando la Kundalini sale attraverso di esso, vi porta in equilibrio perché sale nel centro del sistema. Quindi questo è il minimo che accade, che si sviluppa l'equilibrio. Come si raggiunge questo equilibrio? Succede spontaneamente. In altre parole, non c'è alcun requisito fisico per una persona? Niente affatto, niente affatto.

È un passo evolutivo. Come vi ho detto, nella nostra evoluzione abbiamo sviluppato un equilibrio per cui possiamo stare in piedi su due gambe. Gli animali non possono. Allo stesso modo, voi sviluppate questo speciale equilibrio tra le vostre emozioni e le vostre azioni in modo corretto. Lei parla come se questo fosse una sorta di passo evolutivo? Sì, lo è. È l'ultimo passaggio, ora dovete diventare lo spirito, è questo che si deve ottenere, e può essere ottenuto solo attraverso un processo vivente, perché siamo diventati esseri umani attraverso un processo vivente e questo processo vivente deve agire dentro di noi. Sembra che questo sia un momento piuttosto significativo nella storia dell'umanità? Molto. Nella storia dell'umanità, nella storia dell'evoluzione, nella storia della spiritualità, è il momento più importante perché ora è il momento in cui otterrete tutto ciò che vi è stato promesso finora. Quindi non è un caso che Sahaja yoga sia apparso nel mondo in questo momento?

No, per niente, per niente. È stato predetto migliaia di anni fa in India e successivamente da molti santi. Anche William Blake l'ha predetto. Shri Mataji, Lei si è recata in Russia l'anno scorso e credo che l'accoglienza che ha ricevuto sia stata molto sorprendente. Sì. Io stessa sono rimasta sorpresa perché sono arrivate migliaia di persone, persone molto sensibili e istruite, e si sono tutte stabilizzate. Migliaia. Non sapevo come gestire quel numero, perché erano così tanti, e sono venuti anche i membri del Consiglio supremo, il governo. Posso solo dire che nelle cosiddette società libere perdiamo troppo tempo a sperimentare la nostra libertà e ci dedichiamo troppo alla politica, che è uno spreco, poi all'economia, a tutte queste cose. Mentre le persone lì non hanno avuto questa possibilità.

Così hanno dedicato le loro energie a qualcosa di più elevato. Hanno avuto una crescita diversa ed erano molto preparati, sapevano molto sulla ricerca. Avevano molte conoscenze sulla Kundalini ed era come se mi stessero aspettando. È stato davvero notevole. Gorbaciov ha detto che la Russia ha bisogno di una rivoluzione mentale. Vede l'accettazione di Sahaja yoga come parte di questa rivoluzione? Certamente. Lui stesso è un santo e ciò che intende per "mentale" è che ora dovrebbero capire che devono sviluppare l'equilibrio tra comunismo e democrazia. Le nostre democrazie sono squilibrate. Sono unilaterali.

Non hanno... l'altro lato della collettività, mentre il comunismo ha la collettività. È orientato al potere. Le nostre democrazie sono orientate al denaro. Quello che intende dire è la maturità della nostra saggezza. Quindi, tornando a quello di cui parlavamo prima, è giusto portare il corpo umano all'equilibrio? Potremmo allora dire che Gorbaciov sta portando all'equilibrio l'intero blocco orientale? Yes. Sì. Sì, erano andati troppo da una parte e lui sta cercando di portarli al centro. Ha detto di aver partecipato a una conferenza del blocco orientale l'anno scorso e credo che abbia dato la Realizzazione a molte persone influenti.

È vero che Lei crede che questo sia stato determinante per aiutare il rovesciamento del comunismo oppressivo? Era un seminario di yoga e mi aspettavo che fossero tutti lì e sorprendentemente ho parlato con loro a malapena per 30-35 minuti e poi ho dato loro la Realizzazione e tutti l'hanno ricevuta. Erano rappresentanti di tutti i Paesi del blocco orientale. Quando l'hanno ricevuta erano così sorpresi che hanno lasciato la sala con me e nessuno è rimasto ad ascoltare gli altri relatori. Mi hanno dato i loro indirizzi e mi hanno detto: “Vogliamo solo questo nel nostro Paese”, e che volevano aprire dei centri; ho detto loro che ne avevamo già aperto dei centri. Il potere onnipervadente richiede un mezzo per mettere in moto qualcosa e quando queste persone sono diventate anime realizzate e si sono connesse con questo "potere onnipervadente", penso che abbiano lo messo in moto. Avevano quella fiducia in se stessi, quel coraggio, perché una volta realizzati, si diventa molto coraggiosi e si vuole stabilire la verità ad ogni costo. Shri Mataj, l'occidente, o meglio le nazioni occidentali, hanno avuto a disposizione Sahaja yoga per indagare e vedere con i propri occhi come funzionava per vent'anni, eppure la sua crescita è stata molto lenta. Perché èsuccesso così, secondo lei? Qui le persone hanno idee molto diverse sulle cose.

Hanno opinioni personali su tutto e le cosiddette religioni create dall'uomo in tutto il mondo ". le hanno condizionate così tanto. Hanno altri condizionamenti legati alle diverse norme che hanno riguardo la vita sociale e le apparenze fisiche a un livello molto superficiale. Quindi le persone non sono cresciute, credo, molto in profondità. Certo, devo dire che ci sono molti cercatori in Occidente. Tanti cercatori si sono persi perché non appena la gente ha capito che c'era un mercato per loro, i falsi guru sono saltati fuori e hanno iniziato a predicare falsità solo per guadagnare soldi. Ora c'è la tendenza psicologica della mente occidentale per cui si può deve comprare tutto, per cui se una cosa non è in vendita è inutile e questa psicologia li ha davvero scoraggiati dall’avvicinarsi a Sahaja yoga, perché questo è un processo vivente per il quale non si può pagare e questo non lo sopportano. Voglio dire, in realtà, devo dire che uno dei più importanti personaggi televisivi mi ha detto che il cervello anglosassone non può accettare nulla che non possa essere venduto. Non sapevo cosa dirgli. Ho solo detto: 'Chi ha fatto questo cervello?

L'ha fatto il suo Dio. Allora perché è così? Lei si aspetta davvero che la cosa che chiamiamo Sahaja Yoga cambierà il mondo? Certo. Cambia gli esseri umani e questi manifestano il cambiamento all'esterno. E noi creiamo una nuova razza. Questo è ciò di cui si parla. In effetti, si parla di una nuova era, di una nuova razza, ma non so cosa si intenda al riguardo. Si parla di tutte queste cose, dell’era dell’Acquario. E l'Acquario è la Kundalini.

È collocata nell'Acquario e parlano dell'era dell'Acquario. Si parla, si scrive, si pensa a ogni genere di cose, ma quando si tratta di concretizzare... credo si pensi che io sia troppo semplice, non complicata. Sahaja yoga è troppo semplice. Dovrebbe essere molto complicato. E tutte le idee sulla ricerca, che devono soffrire, devono andare sull'Himalaya, devono morire di fame e solo allora potranno ottenere la Realizzazione. Shri Mataji, l'evoluzione del pianeta è legata strettamente all'evoluzione dell'umanità? Certo. É molto collegata e il pianeta, il nostro pianeta, si muove a spirale. Tutti i pianeti si muovono a spirale e creano tutto ciò che è necessario per gli esseri umani, in modo che possano risparmiare tempo. Risparmiare tempo per poter ascendere e per crescere nella meditazione, ma la gente non capisce questa parte.

Ci sono attualmente diverse teorie, come l’idea che il pianeta sia un organismo vivente, un'entità completa. Certo che lo è. Uno degli esempi che posso fare è che se si dorme sotto una palma da cocco, una noce di cocco non cadrà mai su qualcosa di vivente, che sia un essere umano o un serpente. Mai. È così? In tutto il mondo le noci di cocco non cadono mai su esseri viventi? È che loro... capiscono. Chiamiamo la noce di cocco Shri Pala perché pensiamo che sia come un cervello che capisce. Beh, se questo mondo è un organismo vivente, qual è il cervello? Cosa guida questo essere, questo organismo? Cosa lo ha fatto evolvere nel modo in cui si è evoluto?

C'è questo potere sottile onnipervadente che è l'amore di Dio che manifesta tutte le cose come lavoro vivente, il nutrimento, il bilanciamento. È così equilibrato che se il Pacifico fosse stato un po' più profondo di così, sarebbe stato un problema. Se l'Himalaya fosse, diciamo, una volta e mezza più di quello che è, ci sarebbero stati problemi. Quindi tutto è così equilibrato in natura e l'Onnipotente ha creato un solo mondo. Solo gli esseri umani creano divisioni e si muovono come criminali con i passaporti in mano. Shri Mataji, quello di cui abbiamo parlato è considerato da molti come una credenza o una teoria. Come si fa a distinguere la verità da una credenza? Prima di tutto, qualsiasi cosa per cui si debba pagare del denaro non è la verità. Non si può pagare per la verità. Se si elimina questo aspetto, credo che verrà meno il 99,9% della falsità.

Ma perché la verità realmente si manifesti, si deve ottenere la Realizzazione del Sé. Allora percepite la consapevolezza vibratoria sulla punta delle dita. Una nuova consapevolezza, una nuova dimensione di consapevolezza che vi permette di capire cosa è vero e cosa è falso. Questa è una verità assoluta che a quel punto si realizza. Quindi bisogna avere la Realizzazione per essere in grado di dire la verità? Anche per seguire qualcuno, bisogna avere la Realizzazione. Shri Mataji, grazie mille. Grazie. Anche i Russi stanno andando benissimo. I Russi stanno andando benissimo.

Shri Mataji, stavo leggendo un articolo in cui lei parlava della pace interiore e della pace esteriore. Questo sembra essere qualcosa che attira l'attenzione delle persone in un'epoca estremamente stressante. Con la Realizzazione, ciò che accade, come conseguenza, è che diventate persone capaci di essere in consapevolezza senza pensieri. Questo significa che vedete tutto. Siete testimoni di tutto e ogni volta che volete dire o pensare potete vederlo, ma non reagite. Non c'è reazione. Quindi siete in grado di vedere in modo tale che non c'è bisogno di alcun pensiero, semplicemente l'intera creazione agisce su di voi. È una cosa molto sottile. È da sperimentare e questo è il punto in cui ci rendiamo conto di essere la fonte della pace, ed è così che si stabilizza la pace interiore in noi. Ora le persone hanno molte associazioni per la pace, le ho conosciute tutte.

Ma non hanno pace dentro di sé. Alcuni hanno ottenuto un premio per la pace. Sono persone terribilmente irascibili, ma hanno ricevuto premi per la pace, premi Nobel. La pace va trovata prima di tutto dentro di sé e poi si manifesta all'esterno. Shri Mataji, un'altra domanda che volevamo farLe è per il modo interessante in cui usa le mani per descrivere il movimento dei chakra quando si separano. Mi chiedevo se potesse spiegare perché, quando ci si ammala, questo si verifica a causa dell'allontanamento di un centro dall'altro Va bene. Quello che cerco di mostrare è che questo è il lato sinistro, questo è il lato destro. Questo è il sistema nervoso simpatico sinistro e questo è il sistema nervoso simpatico di destra e in realtà il midollo spinale ha questo aspetto all'interno di questo c'è il midollo spinale: che contiene i centri. I centri sottili. Quando si inizia a utilizzare l'energia di questi centri, ad esempio troppo a destra, si inizia a spostare l’energia verso destra, si verifica una costrizione e la potenza diminuisce perché vi state esaurendo, andando più verso il lato destro.

Improvvisamente succede qualcosa e da sinistra, se c'è uno scossone, la connessione si interrompe completamente. Il chakra rimane isolato, inizia a funzionare in modo autonomo. Questo è ciò che accade quando si dice che qualcosa è diventato maligno. Non ha più alcun rapporto con l'insieme per avere una crescita proporzionata, quindi se il naso inizia a svilupparsi può coprire gli occhi e la bocca. Tutto. Questo è il modo in cui si sviluppa il cancro o qualsiasi altra malattia. Molte malattie psicosomatiche non sono altro che somatizzazioni dal lato destro che, quando la psiche cede, allora diventano malattie psicosomatiche. Ci sono molte malattie che sono più psicosomatiche che fisiche e che noi chiamiamo incurabili, ma che possono essere facilmente curate dal risveglio della Kundalini, perché quando la Kundalini attraversa i centri, crea integrazione. Per esempio, procedendo in questo modo, è come se li connettesse. Come se infilasse i centri come perle e li aiutasse nel movimento e li nutrisse.

È così che le persone guariscono, automaticamente, con il loro stesso potere. Shri Mataji, vuole parlare con la ABC di Adelaide questo pomeriggio o preferisce che li chiami e dica che è troppo occupata? Sì, anche questa è una cosa molto improvvisa e superficiale che non aiuta. Volevano parlare con Lei di falsi guru e altro. Stamattina hanno avuto qualche problema. Avevamo degli striscioni da mettere per annunciare il Suo programma di stasera e li abbiamo messi su vari ponti, ma hanno continuato a spostarci e alla fine abbiamo trovato un posto dove era permesso tenerli Devono essere impegnati con le elezioni. Vogliono riservare i posti per le elezioni. Se non fosse per le elezioni, potrebbero essere messi ovunque. Se fosse per qualsiasi altra cosa, non ne sarebbero così felici. Questo dimostra la loro attenzione.

*(about William Blake)