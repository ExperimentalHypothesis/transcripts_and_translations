अरमोंक आश्रम में सलाह\खुसुरफुसुर करने वालों से सावधान

न्यूयॉर्क (यूएसए), 27 जुलाई 1988

यहां आकर और आप सभी से मिलकर बहुत अच्छा लगा! आप की मेहरबानी है की आपने मुझे अपने आश्रम में आमंत्रित किया।

तो इन दो दिनों के कार्यक्रमों के अनुभव से आपने महसूस किया होगा कि,  हमने वह प्राप्त किया, हालांकि शुरुआत में यह दुर्जेय दिखता है, परिणाम प्राप्त करना और लोगों को आत्म-साक्षात्कार करना इतना मुश्किल नहीं है।

मुझे लगता है कि आप सभी बहुत समझदार हैं और आपने इसे बहुत अच्छे से कार्यान्वित किया है। यह मेरे लिए बहुत खुशी की बात थी, मेरे लिए इतनी खुशी की बात है कि आपने इतने सारे लोगों को आत्मसाक्षात्कार दिया और आप उन्हें सहज योग के बारे में समझाने में कामयाब रहे।

इस आधुनिक समय में, विशेष रूप से अमेरिका और इसी तरह के अन्य देशों में, यह बहुत मुश्किल है ऐसा कि लोगों के लिए यह जान पाना असंभव है कि परे भी कुछ है।

बेशक, अनजाने में वे खोज रहे हैं - अनजाने में। वे इस बात से भी अवगत नहीं हैं कि उनमें आत्म-साक्षात्कार प्राप्त करने की संभावना है। और इतने नकली लोग आ गए हैं कि उन्हें लगता है कि यह भी एक और तरह की गुरु खरीददारी है जिससे उन्हें गुजरना है।

और जब मैं पहली बार अमेरिका आयी थी...मुझे लगता है कि,  एक तरह से सबसे पहले जिस देश में मैं आई थी वह अमेरिका था। उससे पहले मैं ईरान गयी थी क्योंकि मेरा भाई (बाबा मामा) वहां था। और जब मैं पहली बार अमेरिका आयी तो कई ढंग से मेरे लिए यह बड़े आश्चर्य की बात थी कि,  वे मेरे व्याख्यानों में आए, उनमें से बहुत सारे, हर उस जगह पर जहां मैं गयी थी, लेकिन वे यह नहीं समझ पाए कि मैं क्या कह रही हूं, जो मैं उनसे संवाद करने की कोशिश कर रही थी। और उन्हें यह पसंद नहीं आया कि मैंने उनसे कहा कि उन्हें उन लोगों से सावधान रहना होगा जो उनसे पैसे लेते हैं, और यह कोई कोर्स नहीं है।

मुझे लगता है कि ये सारे लेक्चर जो मैंने उन दिनों दिए थे मेरे पास कहीं पर रखे हैं । मैंने नकारात्मकता या उस तरह की कोई भी बात नहीं की, हालांकि मैंने पाया कि पूरी जगह नकारात्मक शक्तियों से भरी हुई थी।

उन दिनों जो कुछ भी किया जाता था उसका साधकों के मन पर प्रभाव पड़ता था और इस तरह साधक खो जाते थे। उनमें से बहुत से खो गए थे। और फिर, हम ऐसा पाते हैं कि वे अधिक से अधिक खो रहे हैं।

इस समय हम यह नहीं कह सकते कि किस क्षेत्र में या किस समूह में या देश के किस हिस्से में हम बेहतर काम कर पाएंगे। लेकिन किसी भी मामले में, पश्चिमी तट में बेहतर, ऐसा मुझे लगता है। यहाँ लोग इसके बारे में अधिक युक्ति-युक्त हैं।

सहज योग के बारे में बात करना आपके लिए एक मुश्किल काम है। लेकिन मैं कहूंगी कि आपको पूरी तरह प्रयास करना चाहिए। शर्माने की आवश्यकता  नहीं। इसके बारे में झिझकना नहीं है। किस तरह वे लोग हर समय अपने गुरुओं के बारे में बात करते हैं! आप विमान में अपने बगल में बैठे किसी व्यक्ति से मिलते हैं और अचानक वह अपने गुरु के बारे में बात करने लगता है। आप चकित रह जाते हैं, जब कि आप उस व्यक्ति को बिल्कुल नहीं जानते तो वह अपने गुरु के बारे में बात करने लगता है।

तो विषय की शुरुआत करने के लिए सबसे अच्छा होगा कि मेरी तस्वीर या कुछ ऐसा पहने जिससे लोग पूछें कि यह व्यक्ति कौन है, शुरू करने के लिए। या बैज हो सकता है यदि आप इसे पहन सकते हैं या इसे पहनने की अनुमति है। कुछ ऐसा अगर आप पहनते हैं और लोग आपसे पूछते हैं तो आप बात शुरू कर सकते हैं। आप बात करना शुरू कर सकते हैं।

हमें बात करनी होगी। यही एकमात्र तरीका है जिससे हम सहज योग का प्रसार कर सकते हैं।

बेशक, आप कार्यक्रम कर सकते हैं, आप लोगों को स्वागत कर सकते हैं, आप उन्हें आत्मसाक्षात्कार दे सकते हैं, यह वह। लेकिन इसके बारे में बात करना महत्वपूर्ण है, क्योंकि देखिए, जो लोग मुझसे बहुत बाद में आए हैं, बहुत, बहुत बाद में इस देश में आए हैं, वे हर जगह इतने प्रसिद्ध हैं। उनके बारे में सभी जानते हैं।

अब निःसंदेह यह भी सत्य है, दूसरी बात यह है कि सहज योग में आपको बनना है। आप यूँ ही नहीं कह सकते कि, "ठीक है, मैं एक सहज योगी बन गया हूँ।" नहीं, तुम ऐसा नहीं कर सकते। न ही आप ऐसा कह सकते हैं कि, "मैं श्री माताजी का अनुसरण कर रहा हूँ।" यह भी नहीं कहा जा सकता। न ही आप यह कह सकते हैं कि, "ठीक है, हमारा एक संगठन है," या ऐसा ही कुछ, या, "मैं इसे सिर्फ इसलिए पहने हूँ क्योंकि वह मेरी गुरु है।" आप ऐसा नहीं कह सकते। आपको बनना है। आपको एक सहज योगी बनना होगा।

अगर आपको सहजयोगी बनना है, तो इस पर काम करना होगा और इसमें समय लगता है। निर्विचार से निर्विकल्प तक उठने में समय लगता है। कुछ लोगों को इसमें अधिक समय लगता है। कुछ लोगों के लिए इसमें कम समय लगता है। यह व्यक्ति की तैयारी पर निर्भर करता है। साथ ही मैं कहूंगी, पिछले जन्मों, अच्छे कर्मों और इस जीवन की समझ। इतनी सारी चीज़ें हैं। इसलिए इसमें समय लगता है।

लेकिन कम से कम कोई इस बारे में बात तो कर ही सकता हैं इसलिए माहौल बनाया गया है। आप लोगों से बात कर सकते हैं, उन्हें बता सकते हैं कि “हमें सत्य मिल गया है और यह बहुत सरल है। आप इसके लिए भुगतान नहीं कर सकते। बस यह काम करता है। यह सहज है। यह एक जीवंत प्रक्रिया है। यह एक विकासवादी प्रक्रिया है।" आप इस तरह बात कर सकते हैं। मेरे बारे में नहीं, बल्कि सहज योग के बारे में, अमूर्त तरीके से। "और यह बहुत अच्छी बात है। ऐसा करना चाहिए। इस तरह की सभी बातें हमारी बहुत मदद करने वाली हैं, हालांकि मैं कहूंगी कि हो सकता है कि जो लोग आपको सुने, उन्हें आत्मसाक्षात्कार नहीं हो। लेकिन कम से कम यह  माहौल में तो होगा। और इससे हमें काफी मदद मिलने वाली है। अगर वातावरण में यह है, तो लोग जान जाते हैं कि ऐसा कुछ सामने आ रहा है।

आप लोगों को,  बेशक आपको कड़ी मेहनत करनी होगी और आपको सहजयोगी बनना होगा। बनना कभी-कभी थोड़ा मुश्किल काम होता है क्योंकि यह महान मिस्टर ईगो है या कुछ ऐसी कंडीशनिंग हो सकती है जिसे लोग छोड़ नहीं पाते हैं, और उन्हें इससे बाहर निकलना मुश्किल लगता है। लेकिन अगर आप अपनी कुंडलिनी को उठाना जानते हैं, तो वह इस का प्रबंध कर लेंगी। वह जानती है कि इसे कैसे करना है और वह आपको वह दर्जा देगी।

लेकिन सबसे पहली और सबसे महत्वपूर्ण बात है ध्यान करना और अपनी कुंडलिनी को ऊपर उठाना।

ध्यान ही एकमात्र तरीका है जिससे आप विकसित हो सकते हैं। कोई दूसरा रास्ता नहीं है। क्योंकि जब आप ध्यान करते हैं तो आप मौन में होते हैं, आप निर्विचार जागरूकता में होते हैं, तब जागरूकता का विकास होता है, तब वह खुलती है। लेकिन अगर आप विचार कर रहे हैं - मान लीजिए कि एक झील है और झील पूरी तरह से उथल-पुथल में है, तो कुछ भी विकसित नहीं हो सकता है। लेकिन मान लीजिए कि वह शांत है, तो उसमें कमल खिल सकते हैं, उसमें कुछ भी उग सकता है। इसी तरह अगर आपका मन उत्तेजित है और आपका विकास अभी तक पूरी तरह से व्यक्त नहीं हो पा रहा  है तो यह एक ऐसा दुष्चक्र है कि आप उत्तेजित हैं और आपका विकास रुका हुआ है, फिर से आप उत्तेजित हैं, आपका विकास बाधित है।

तो सबसे अच्छा तरीका है ध्यान को अपनाना। जब आप ध्यान करेंगे तो यह अशांति शांत हो जाएगी। और जब यह शांत हो जाएगा, तो तुम्हारा विकास होगा। ध्यान के बाद आप निश्चित रूप से महसूस करेंगे कि आप बहुत अच्छे बन गए हैं, आप बहुत अच्छे से विकसित हुए हैं। लेकिन उसके लिए बहुत ईमानदार होना पड़ेगा। आप लोगों को ईमानदार होने के लिए मजबूर नहीं कर सकते, यह एक चीज है जो आप नहीं कर सकते। आपको खुद ईमानदार होना होगा। आपको पाखंडी नहीं बनना है। आपको अपने लिए यह सुनिश्चित करना होगा कि आप जो कुछ भी कर रहे हैं वह आपके कल्याण  के लिए है, आपकी भलाई के लिए है, और ऐसा कि यह आपको करना है क्योंकि यह आपके लिए बेहतर है, शुरुआत करने के लिए। और फिर मानवता की भलाई के लिए। आप मानवता की भलाई के लिए काम कर रहे हैं।

अभी पहली बार आने वाले कुछ लोगों को अहंकार के कारण बहुत संशय होगा। अहंकार के कारण उन्हें बहुत संदेह होता है। "ऐसा कैसे हो सकता?" "यह कैसे हो सकता है?" "कैसे?" मेरा मतलब है कि वे सभी प्रकार की चीजें पूछते हैं। अब, आपको यह कहना है कि, "सबसे पहले आप अपने अंदर का विकास करें। आप अपना ज्ञान विकसित करें। आपका प्रकाश पर्याप्त नहीं है।

रोशनी होने पर ही कोई संदेह नहीं रहता है। मान लीजिए कि अंधेरे में आप सोचते हैं कि इस मेज पर कोई कवर नहीं है। यह ठीक है, आप जो चाहें सोच सकते हैं। लेकिन जब प्रकाश होता है तो आप स्वयं देखते हैं कि इस मेज के ऊपर एक सुंदर मेज़ पोश है। ऐसे ही हमारे साथ ऐसा होता है कि हमें एक अवस्था प्राप्त करनी होती है और एक बार जब हम उस स्थिति को प्राप्त कर लेते हैं तो फिर कोई प्रश्न उत्पन्न नहीं होता है, इसमें कोई संदेह नहीं होता है, कुछ भी नहीं है, और आप इतने सशक्त हो जाते हैं।

यह एक साथ- एक ही समय में होने वाली घटना है। यह कार्यान्वित होती हैं। जैसे ही आप कुछ हासिल करते हैं, यह काम करता है। जब यह काम करता है, तब आप आश्वस्त होते हैं। मैं कहूंगी, यह एक बहुत ही सुंदर नई श्रृंखला है जो आपके भीतर शुरू होती है और फिर आप वास्तव में अपने स्व के आनंद का मज़ा लेना शुरू कर देते हैं।

लेकिन वह हिस्सा किसी के लिए भी थोड़ा जोखिम भरा है। यदि आपने उसे पार कर लिया है, तो आप उससे ऊपर हैं। लेकिन अगर आप अभी भी थोड़े मझधार में हैं, तो सावधान हो जाइए! आप बहकावे में आ सकते हैं। आप इसके बारे में काफी हद तक धोखा खा सकते हैं क्योंकि हमारे पास सहज योग में हर तरह के लोग हैं। दरवाजा सबके लिए खुला है। हमें कई नकारात्मक लोग भी मिलते हैं। ऐसे लोग अभी भी परिधि पर टिके हुए हैं। और आप भी परिधि पर हैं, जब आप ऐसे लोगों से मिलते हैं, और आप सोचने लगते हैं कि, “ऐसा कैसे हो सकता है? यह व्यक्ति बहुत बुरा था। वह बताते हैं कि वह एक सहज योगी हैं, लेकिन वे ऐसे थे, ऐसे थे, ऐसे थे।" यह बात निश्चित रूप से यह प्रदर्शित करती है, कि यदि आप उस तरह के किसी व्यक्ति को देखते हैं, उस मानसिकता का जो सहज नहीं है, यदि आप किसी ऐसे व्यक्ति को देखते हैं जो उस स्तर तक नहीं है और जो बहुत ही सांसारिक तरीके से व्यवहार करता है, या शायद बहुत ही हास्यास्पद तौर-तरीके से जान लें कि वह व्यक्ति सहज योगी नहीं है।

लेकिन आपको सहज योगी बनना होगा।  अन्य लोगों के माध्यम से सहज योग का आकलन न करें। आप इसे अपने स्वयं के उत्थान और अपने स्वयं के बोध से आंके। यदि आप प्रबुद्ध नहीं हैं तो आप कुछ भी नहीं देख सकते हैं। यहां तक ​​कि अगर आप थोड़ा सा भी प्रबुद्ध हैं और पूरी तरह से प्रबुद्ध नहीं हैं, तो आप अन्य लोगों को देखते हैं। अन्य लोगों को मत देखो! खुद को देखो। स्वयं को देखकर आप अधिक जागरूक और अधिक सचेत हो जाएंगे। और एक बार जब यह जागरूकता बढ़ जाती है, तो आप सत्य को उसके अस्तित्व के रूप में देखना शुरू कर देते हैं। तो सहज योगियों के लिए यह महत्वपूर्ण है, सबसे पहले, स्वयं को देखना।

अब हमें पता चला है कि, जब हम एक सामूहिकता बनाते हैं, और समूहों में जब हम एक साथ रहना शुरू करते हैं, तो कुछ पुरानी शैली की चीजें अभी भी बनी रहती हैं - एक सामान्य बात है एक गपशप  [जो बनी रहती है]। यह, ईसा-मसीह ने इसे नाम दिया है, "खुसुरफुसर करने वाली आत्माओं से सावधान रहें।" उन्हें पता था कि ये वापस फिर से मंच पर आएंगे जब मैं आपको सहज योग के बारे में बताने के लिए यहां आऊंगी। तो उन्होंने पहले ही बता दिया कि, "बड़बड़ाने वाली आत्माओं से सावधान रहें।" और ये बड़बड़ाती हुई आत्माएं, सबसे पहले इनका ध्यान ठीक नहीं है। उनका ध्यान इधर-उधर है और वे कुछ खोजने की कोशिश कर रहे हैं। और फिर वे चीजों के बारे में बात करने लगते हैं; तब वे समस्याएं पैदा करना शुरू कर देते हैं। और वे, किसी तरह, आपके आत्म-बोध को नष्ट करना पसंद करते हैं। वे चाहते हैं कि आपको वह हासिल नहीं होना चाहिए जो आप हासिल कर रहे हैं क्योंकि वे इसे हासिल नहीं कर सकते। तो फिर वे कहते हैं कि किसी तरह आपको नष्ट कर देना चाहिए: तो वे आपसे इस तरह से बातें करते हैं कि आप खुद पर संदेह करने लगते हैं, आप सहज योग पर संदेह करने लगते हैं। अथवा, वे दूसरों के बारे में बात करना शुरू कर देते हैं और आपके लिए समस्या खड़ी करने की कोशिश करते हैं।

उसके लिए मैं यही कहूंगी कि किसी को भी किसी से दूसरे के बारे में बात नहीं करनी चाहिए। यह उन चालों में से एक है जो वे चल सकते हैं जैसा कि हमारे पास रामायण में है। मंथरा नाम की एक दासी थी। इसलिए भारतीय भाषा में कहा जाता है कि, "उन लोगों से बात न करें जो निम्न स्तर के हैं।" मेरा मतलब जिस तरह से लोग निम्न समझते हैं वैसा बिलकुल नहीं है , लेकिन जहां तक ​​आध्यात्मिकता का सवाल है तो उसके निचले स्तरों से है। तो इस महिला ने जाकर श्री राम की सौतेली माँ जो राम से बहुत प्यार करती थी उस से कहा,कि, "अब देखो, जब राम राजा बनेंगे, तो तुम्हारे बेटे के पास कोई जगह नहीं होगी," और ये सब बातें। और उसने उसे मना लिया। उसके द्वारा पूरी रामायण की रचना हुई और राम को जंगल जाना पड़ा।

तो ऐसे सभी लोग बात करने लगते हैं। वे इस तरह से बात करते हैं कि आपको लगता है कि, "अरे हम तो बहुत महत्वपूर्ण हैं और वह महिला या सज्जन व्यक्ति हममें इतना रुचि ले रहे हैं! और वह हमें यह बता रही है। और फिर यही नकारात्मक शक्ति आपस में एक समूह बनाने लगती है। और जब ऐसा समूह बन जाता है तो वह समूह ईश्वर विरोधी, सहज योग विरोधी हो जाता है। और फिर यह एक बहुत बड़ी समस्या है क्योंकि अन्तर्धाराएँ शुरू हो जाती हैं और वे आपके सामूहिकता को नष्ट करने की कोशिश करते हैं।

तो कोई भी किसी दूसरे व्यक्ति के बारे में बुरा बोलना शुरू कर देता है, बस उस व्यक्ति से कहो, "चुप रहो! मैं किसी के खिलाफ कुछ भी नहीं सुनना चाहता। अगर आपको कुछ कहना है तो जाकर नेता को बताएं लेकिन मुझे नहीं। मुझे कोई दिलचस्पी नहीं है।" आप अपनी उत्थान में रुचि रखते हैं। यदि आप अपने उत्थान में रुचि नहीं रखते हैं तो आप क्या करेंगे, आप अन्य लोगों को देखेंगे, आप दूसरों को देखेंगे, आप देखेंगे कि वे कैसे हैं, स्वयं नहीं।

अब ऐसा है कि आप सहज योग में अपने लाभ के लिए आए हैं, किसी और के लाभ के लिए नहीं; सबसे पहले आपका लाभ। और एक बार जब आप कुछ हासिल कर लेते हैं तभी आप दूसरों को इसके बारे में कुछ करने में मदद कर सकते हैं।

इसलिए सहज योग के पहले नियम को समझना जरूरी है कि आप खुद को देखें। क्या हाल है? क्या आप वाकई तरक्की कर रहे हैं? या आप अपने व्यवसाय जैसी अन्य चीजों के बारे में चिंतित हैं, यह वह? या आप अपने उत्थान के बारे में चिंतित हैं? तुम किस बारे में चिंतित हो? क्या आप अपने उत्थान को लेकर चिंतित हैं? यदि आप अपने उत्थान के बारे में चिंतित हैं तो आप इसके बारे में क्या कर रहे हैं? यही जीवन का मुख्य उद्देश्य होना चाहिए। बाकी चीजें इसके बाद आती हैं। एक बार जब आप उन्नत हो जाते हैं तो पूरा ब्रह्मांड आपकी समस्याओं की देखभाल कर सकता है। लेकिन आपको परमेश्वर के राज्य में अवश्य उन्नत होना चाहिए, यही मुख्य बिंदु है।

तो सबसे पहले आपको अपने बारे में पता करना होगा। "क्या मैं उन्नत हो रहा हूँ? क्या मैं बदल रहा हूँ? क्या मैं अपनी सभी बुरी आदतें छोड़ रहा हूँ? क्या मैं अपने गुस्से से छुटकारा पा रहा हूँ? क्या मुझे शांति मिल रही है? क्या मैं अब मधुर हूँ? या क्या मैं अब भी दूसरों का वही भयानक आलोचक हूँ?”

बस अपना ध्यान खुद पर लगाएं और खुद को देखें। यह एक दर्पण की तरह है। आप खुद को आईने में देखने लगते हैं, आप में क्या दोष है। और फिर आप उसे ठीक करने का प्रयास करें।

अब दूसरी बात यह है कि आपको अपने चैतन्य को देखना चाहिए कि आप किन चक्रों को पकड़ रहे हैं। उसके लिए आपको खुद को एक बंधन देना होगा। आप अपने आप को एक बंधन दें और खुद देखें कि आपके साथ क्या गलत है। जब आप खुद को बंधन देंगे तो आपको अपने चक्रों के बारे में पता चल जाएगा। और तुम दंग रह जाओगे। मैं कुछ ऐसे लोगों को जानती हूं जिन्हें पता चला कि उन्हें कैंसर है। चक्रों के माध्यम से वे कह सकते थे, "माँ हमें कैंसर हो रहा होगा!" और फिर समय रहते इसकी खोज कर ली गई और हम इसे बहुत अच्छी तरह से मैनेज कर पाए, क्योंकि उन्होंने खुद ही इसे खोज लिया था। और फिर उन्होंने मुझसे पूछा कि क्या करना है और फिर मैंने उन्हें बताया और वे ठीक हो गए। और जब वे डॉक्टर के पास गए तो उन्होंने कहा कि उन्हें कैंसर है। और एक बार जब उन्होंने खुद को ठीक कर लिया तो वे बिल्कुल ठीक हो गए।

तो, ऐसा है; पहले खुद पर ध्यान दो ! आपको पता चलता है कि आपके साथ क्या गलत है। आप में से कुछ लोगों को भयानक अहंकार हो सकता है। तब शायद आपका आज्ञा चक्र बहुत खराब हो सकता है। तब आपको पता लगाना चाहिए कि क्या आपका आज्ञा चक्र बाधा है? यह अहंकार है। फिर सहज योग में एक बहुत अच्छा उपाय है, जो हास्यास्पद लग सकता है लेकिन यह एक बहुत अच्छा उपाय है अपने आप को जूतों से पीटना, जैसा कि वे जानते हैं, इस जूतों से पीटने को जूतों का इलाज कहा जाता है।

अब फिर आपको और आगे जाना है। माना कि आप पाते हैं कि आपका दाहिना भाग गर्म है। आप ऐसा करें की अपना दाहिना हाथ तस्वीर की ओर और बायाँ हाथ आकाश की ओर रखें। आकाश गर्मी को दूर करता है। लेकिन वास्तव में होता यह है कि आपके दाहिने हिस्से को चैतन्य मिलता है और गर्मी आपके बाईं ओर धकेल दी जाती है और आकाश में निकल जाती है। अब यह गर्मी बहुत अधिक भविष्यवादी जीवन से आती है। वे लोग जो बहुत अधिक भविष्यवादी हैं, उनके पास बहुत अधिक गर्मी है। और बहुत ज्यादा गर्मी को दूर करना है। और जब ये गर्मी दूर होने लगती है तो आप हैरान रह जाते हैं कि ये कैसे काम करता है.

इसके लिए हमें तरह-तरह की चीजों का इस्तेमाल करना पड़ता है, लेकिन मुख्य रूप से राइट साइड वाले लोगों को रोशनी का इस्तेमाल बिल्कुल नहीं करना चाहिए। उन्हें धूप में नहीं बैठना चाहिए। उन्हें चांदनी में बैठना चाहिए। उन्हें कुछ कविता पढ़नी चाहिए। उन्हें घड़ियाँ नहीं बाँधनी चाहिए। उन्हें समय नहीं देखना चाहिए। उन्हें समय बीतने देना चाहिए। और उन्हें बस बहुत ही भावुक लोग बनना चाहिए। उन्हें भक्ति के गीत गाने चाहिए। उन्हें हठ योग नहीं करना चाहिए। यदि वे राईट साइडेड हैं तो ऐसी बहुत सी चीज़ें हैं जो उन्हें नहीं करनी चाहिए। आपको आश्चर्य होगा कि इस तरह के उपचार के माध्यम से किस तरह लोगों की मदद हुई, जो आपके एक पक्ष का इलाज करता है।

बाएं पक्ष वाले लोग वे लोग हैं, जैसा कि आप जानते हैं, वे लोग हैं जो विनम्र हैं, जो दूसरों से बहुत कुछ सहते हैं और रोते-धोते हैं और हर समय नुकसान में रहते हैं। ऐसे लोगों को समस्या इसलिए भी होती है क्योंकि उनके सभी अंग सुस्त होते हैं और उन्हें सुस्त दिल, सुस्त लिवर, सुस्त आंतों की समस्या होती है। सब कुछ बहुत सुस्त हो जाता है। इन सभी बाएं पक्ष की तकलीफों को ठीक किया जा सकता है। साथ ही उनमें किसी प्रकार का कोई दोष हो सकता है, इस अर्थ में कि वे किसी के वश में हैं। बेशक, उनमें से कुछ राइट-साइड से भी आविष्ट हैं। ऐसा नहीं है कि केवल वाम-पक्ष ही ग्रसित है। लेकिन दाहिनी ओर से भी वे आविष्ट हैं। और बायीं ओर की पकड़ एक विशेष प्रकार की होती हैं, क्योंकि वे तुम्हें शरीर में पीड़ा देती हैं। आपको शरीर में दर्द होता है। दाहिनी ओर वाले व्यक्ति को स्वयं कोई कष्ट नहीं होता, वह दूसरों को कष्ट देता है। वह बहुत व्यंग्यात्मक है, वह बहुत आक्रामक है. वह दूसरों को परेशान करता है। लेकिन बाएं पक्ष वाले लोगों को खुद दर्द होता है। उन्हें यहाँ दर्द होता है और वहाँ दर्द होता है और यहाँ दर्द होता है।

तो लेफ्ट-साइड को क्लियर करना है, जैसा कि आप अच्छी तरह जानते हैं,प्रकाश के माध्यम से। फोटोग्राफ के सामने प्रकाश डाला जाता है, बायां हाथ फोटोग्राफ की ओर, दाहिना हाथ धरती माता पर रखा जाता है। तो बाएं हाथ को प्रकाश मिलता है और प्रकाश गुजरता है और बाईं ओर की नकारात्मकता दाहिने हाथ से होकर गुजरती है, और दाहिना हाथ धरती माता पर है। धरती माँ वह है जो वाम पक्ष की इन सभी नकारात्मक शक्तियों को सोख लेती है।

तो ये दो पहलू हैं जिन्हें हम स्वच्छ करते हैं। लेकिन एक बार जब आप इन दोनों पक्षों को साफ कर लेते हैं तो आप फोटोग्राफ का उपयोग कर सकते हैं। अपने दोनों हाथों को तस्वीर की ओर करके बैठ जाएं और दोनों पैरों को पानी में थोड़ा सा नमक डालकर लगभग पांच दस मिनट तक चैतन्य को अपने ऊपर सफाई करने दें। इसके बाद अपने पैर पोंछ लें। पानी को ठीक से किसी डिस्पोजल में डालें और फिर ध्यान के लिए बैठ जाएं। यदि आप इसे प्रतिदिन कर सकते हैं, तो दस मिनट भी पर्याप्त से अधिक है। आपको कुछ भी अतिवादी तरीके से करने की ज़रूरत नहीं है।

सुबह के समय, जब आप बाहर जा रहे हों तो आपको खुद को एक बंधन देना होगा। बिना बन्धन दिये बाहर न निकलें। और ध्यान हर समय अन्दर रहे, इस अर्थ में कि आप सड़क पर चल रहे हैं, लोगों को यह देखने की आदत है, वह देखने की, वैसा देखने की। ध्यान भटक जाता है। आपको जो देखना चाहिए वह यह है कि आपको जमीन से अधिक से अधिक तीन फीट या चार फीट देखना चाहिए, ऊपर नहीं। क्योंकि आप सभी सुंदर बच्चे, फूल सब कुछ देख सकते हैं। उसके ऊपर कुछ भी सुंदर नहीं है! तो बेहतर है कि यदि संभव हो तो अपने ध्यान को ठीक करने के लिए केवल तीन, चार फीट तक ही देखें, ताकि ध्यान एकाग्र हो जाए और आप बहुत आराम महसूस करें और अपनी आंखों के बहुत ज्यादा हिलने-डुलने से राहत महसूस करें।

आंखें बहुत जरूरी हैं। बहुत ज़रूरी। और जैसा कि आप देखेंगे, क्योंकि आप सभी आत्मसाक्षात्कारी आत्माएं हैं, कि अब आपकी आंखों में एक चमक आ गई है, आंखों में एक तरह की रोशनी आ गई है। और वह प्रकाश दिखाता है कि आप आत्मसाक्षात्कारी हैं। लेकिन इसे बनाए रखने के लिए आपको उन चीजों को देखना होगा जो ईश्वर विरोधी नहीं हैं, जो मैली नहीं हैं, जो मलिन नहीं हैं, जो सहज धर्म के खिलाफ नहीं हैं, जो सहज संस्कृति के खिलाफ नहीं हैं। यदि आप इस का प्रबंध कर सकते हैं तो यह आपकी बहुत मदद करने वाला है।

अब यह समझना होगा कि अब हम सभी मानव निर्मित चीजों से बाहर आ गए हैं, जैसे मानव निर्मित देश। हम न अमेरिका के हैं, न इंग्लैंड के, न भारत के। हम परमेश्वर के राज्य के हैं। यूनिवर्सल कंट्री में हम आ गए हैं। अब हम सार्वभौमिक प्राणी बन गए हैं। जैसा कि हम सार्वभौमिक प्राणी बन गए हैं, हमारे पास ये सभी विभाजक कारक भी नहीं हैं, जो मनुष्य को एक जाति, या किसी भी उच्च, निम्न जातियों के रूप में विभाजित करते हैं। यह अब वहां नहीं है।

इसके अलावा, अब हमने सभी मानव निर्मित धर्मों को छोड़ दिया है। हम उस धर्म में प्रवेश कर चुके हैं, जिसे हम सार्वभौम धर्म कहते हैं, सार्वभौम शुद्ध धर्म और हमें इस पर गर्व होना चाहिए कि किसी न किसी तरह से हम उस सार्वभौम शुद्ध धर्म में रहने में कामयाब रहे हैं। तो, इस शुद्ध धर्म का मूल तत्व  क्या है, हमें पता होना चाहिए। इस सार्वभौम शुद्ध धर्म ने हमें क्या दिया है। सबसे पहले इसने हमें आत्मसाक्षात्कार दिया है। उसी के परिणामस्वरूप इसने हमें सामूहिक चेतना दी है। इसने हमें दूसरों की कुण्डलिनी जगाने की शक्तियाँ प्रदान की हैं। इसने हमें करुणा और प्रेम का स्रोत दिया है जो कार्य करता है, जो कार्य करता है, और एक प्रभावी चित्त दिया है। इसने हमें कितनी चीजें दी हैं। तो ऐसा नहीं है कि जब हम उस धर्म का पालन करते हैं, तो हम किसी अन्य धर्म का पालन करने वाले अन्य लोगों की तरह होते हैं, लेकिन हमारे पास कुछ शक्तियां होती हैं। तो, ये शक्तियाँ तब बढ़ती हैं जब हम विनम्र हो झुकते हैं। अहंकार से नहीं फूलते। अहंकार से व्यक्ति मूर्ख ही बन सकता है। घमंड और अहंकार का यही अंत है। तो व्यक्ति को जान लेना चाहिए कि इस विनम्रता से अब आप सहज संस्कृति के हो गए हैं। और सहज संस्कृति है विनम्रता की। यदि आप विनम्र नहीं हैं तो आपने अभी तक सहज योग प्राप्त नहीं किया है।

दूसरों से बात करते हुए, मुझे पता है कि ऐसे लोग हैं जो डरावने हैं, जो अच्छे नहीं हैं, जो बिल्कुल शैतानी दिखते हैं। लेकिन उनसे नाराज होने या उन पर चिल्लाने की जरूरत नहीं है। मुझे पता है कि इसे कैसे करना है, उस तरफ की देखभाल कैसे करनी है। आपको परेशान होने की जरूरत नहीं है। आप अपना संतुलन बनाए रखें, आप अपना संतुलन बनाए रखें और आप अपनी मुस्कान बनाए रखें और बस शो को मैनेज करें! किसी दूसरे व्यक्ति के चक्कर में न पड़ें। चर्चा और वाद-विवाद में न पड़ें। लेकिन सिर्फ आपकी चुप्पी भी वह सब सुधार सकती है।

अब जैसे-जैसे आप बड़े होंगे, आप में विवेक और उचित विचार विकसित होंगे कि कैसे प्रतिक्रिया करनी है, कैसे कार्य करना है। लेकिन आपको उस विकास को अभिव्यक्त होने देना है। उसके द्वारा आप बहुतों की कुंडलिनी उठा सकते हैं। मैं हमेशा कहती हूँ कि जिन लोगों ने सौ लोगों की कुण्डलिनी उठाई है उन्हें एक प्रमाणपत्र दिया जाना चाहिए कि वे सहजयोगी हैं! कम से कम सौ। वह भारत में है। लेकिन यहाँ मैं कहूंगी कि अगर आपने दस लोगों को आत्मसाक्षात्कार दिया है, (हँसी), क्योंकि वे बहुत कठिन लोग हैं, सबसे पहले, [इसलिए] एक सौ के बराबर है! तो आइए हम इसे [जैसा] दस लोग रखें। यदि आपने कम से कम दस लोगों को आत्मसाक्षात्कार दिया है, तो हम कह सकते हैं कि आप एक सहज योगी हैं। और जैसे-जैसे आप आत्मसाक्षात्कार देते जाएंगे आप इसका आनंद लेंगे, इसका आनंद लेंगे। और तब आपके पास और अधिक शक्तियाँ होंगी, और अधिक शक्तियाँ होंगी, और अधिक समझ होगी।

तो सबसे अच्छी बात यह होगी कि आपको अपना चित्त यह जानने के लिए अपने भीतर लगाने की कोशिश करनी चाहिए कि अपने वायब्रेशन के माध्यम से आप कहाँ तक आ गए हैं, अपने आप को जानें, आप में क्या आवश्यक है। सबसे पहली और महत्वपूर्ण बात, प्रकाश को स्वच्छ होना चाहिए। फिर देखें कि आप अपने प्रकाश को कहाँ तक पहुंचा सकते हैं, आप अपने आयाम को कितनी दूर तक बढ़ा सकते हैं, आप दूसरों के साथ कहाँ तक जा सकते हैं।

मुझे उम्मीद है कि आपके ध्यान और आपके उत्थान और उन्नति की विधि के बारे में यह छोटी सी छोटी सी व्याख्या आपको आगे बढ़ने में मदद करेगी। लेकिन अगर आपके कोई प्रश्न हैं तो मुझे कोई आपत्ति नहीं है, मैं उनका उत्तर देना चाहूंगी।

परमात्मा आप सब को आशिर्वादित करें

योगिनी: अपने रोज़मर्रा के जीवन में मैं लोगों के बीच दौड़ती हूँ, और वे अन्य लोगों के लिए मतलबी हैं, वे मेरे लिए मतलबी हैं, आप जानती हैं, अकारण। और मेरी वास्तव में एक प्रतिक्रिया है कि मैं पीछे समर्थन चाहती हूं, या उस व्यक्ति की सहायता करना चाहती हूं, और मुझे पता है कि यह मेरे लिए अच्छा नहीं है। तो मैं सोचती हूँ, हम सब इससे ऊपर उठने के लिए क्या कर सकते हैं जब कोई हमारे प्रति बुरा है या किसी अन्य के प्रति, या हम इसके बारे में क्या जान सकते हैं ताकि हम अनुग्रह से स्थिति को संभाल सकें?

श्री माताजी: मुझे लगता है कि मैंने आपको एक चीनी ऋषि की कहानी सुनाई थी। उसी तरह, देखने और साक्षी होने का प्रयास करें। कोई किसी पर चिख रहा है या चिल्ला रहा है, वह चुप रहेगा। बस उसे देखते रहो। अपनी आंखें खोलो, या आप इसे ऐसे ही धकेल सकते हैं। फ़ौरन वह आदमी समझ जाएगा कि वह मूर्ख है। आपको हर चीज से ऊपर होना होगा। यह बहुत सरल है। अगर कोई ऐसा कह रहा है तो उस व्यक्ति को देखें, वह क्या कर रहा है? और कुछ?

शामिल न हों।

योगी: माँ, मुझे कई साल पहले हर्पीस की बीमारी हो गई थी और मैं अब तक इससे छुटकारा नहीं पा सका हूँ। क्या आपके पास कोई सुझाव है कि मैं इससे कैसे छुटकारा पा सकता हूं?

श्री माताजी: मुझे लगता है कि आपको जो करना चाहिए। मुझे लगता है कि मैं आपको बता दूंगी कि क्या किया जाना है। हो जाएगा। तुम्हे करना चाहिए। किसी को इससे छुटकारा मिल गया है और मुझे लगता है कि हम इसे हल कर सकते हैं। ठीक है? परमात्मा आपको आशिर्वादित करें और कुछ? हाँ कृपया?

योगिनी: श्री माताजी, यह ध्यान के माध्यम से और अग्नि के उपयोग के माध्यम से होता है और हम निर्विचार जागरूकता में रहने की कोशिश करते हैं और हम अपनी सोच को नियंत्रित करने की कोशिश करते हैं। लेकिन कई बार, मेरे साथ ऐसा होता है, हालांकि मैं ध्यान करती हूं, मेरे दिमाग में विचार आते हैं। वे अचानक ही आ जाते हैं और मुझे पता है कि वे मेरा हिस्सा नहीं हैं। मैं कैसे करूँ, क्या इन विचारों को नियंत्रित करने की कोई विधि है जिससे हम ध्यान कर सकें?

श्री माताजी: आपको अपनी कुंडलिनी उठानी चाहिए। इसे उठाने का प्रयास करें। अपना ध्यान अपने सहस्रार पर लगाएं। कहो, "माँ मेरे सिर में आओ।" जैसे ही कुंडलिनी आज्ञा को पार करती है, आपके पास वह विचार नहीं हो सकते|

आप इस सरल विधि को भी अनुमति दें कि यदि कोई विचार आ रहा हो तो आप कहें, "मैं क्षमा करती हूँ"। "मैं क्षमा करता हूँ" एक बहुत बड़ा मंत्र है। ऐसा कहोगे तो विचार बंद हो जाएगा।

योगी: श्री माताजी, जब किसी घर पर बिजली गिरती है, इसका क्या मतलब है ?

श्री माताजी: घर पर बिजली गिरना, किसका घर?

योगी: यह मेरी पत्नी और मेरा घर है और हम इसे दूसरे व्यक्ति को किराए पर दे रहे हैं।

श्री माताजी: वह व्यक्ति ठीक नहीं हो सकता है। हो सकता है कि वह आपके घर का गलत इस्तेमाल कर रहा हो। उसके साथ कुछ गलत होना चाहिए। बिजली एक चीज है जो सब कुछ समझती है। बेहतर है उस शख्स से छुटकारा पाएं।

योगिनी: श्री माताजी, इस सप्ताह हम एक ऐसे ही अनुभव के बारे में बात कर रहे थे जो हममें से कई लोगों को आपके व्याख्यानों को सुनते समय होता है, ज्यादातर जब हम टेप सुनते हैं या वीडियो देखते हैं। और अगर ऐसा समय आता है जब हम सौभाग्यशाली होते हैं कि हम  लेफ्ट साइडेड या राईट साइडेड नहीं होते हैं, लेकिन जितना हो सके उतना मध्य में होते हैं, और हम आपकी हर बात को ध्यान से सुन रहे होते हैं, ऐसा कभी-कभी क्यों होता है, इसके तुरंत बाद, कोई व्यक्ति टेप के बारे में कुछ पूछता और अक्सर हम जो कुछ भी सुनते थे उसका एक शब्द भी सचेतन रूप से याद नहीं रख पाते? ऐसा नहीं था कि हम सोच-विचार कर रहे थे या हम परेशान थे, हम ध्यान से सुन रहे थे, लेकिन बाद में यह कोई सचेतन बात नहीं है कि हम याद कर सकें या बोल सकें।  इस सप्ताह हम इस के बारे में बात कर रहे थे।

श्री माताजी: क्या होता है? क्या होता है?

योगिनी: कि कभी-कभी आपका एक टेप सुनने के बाद हमें याद नहीं रहता कि आपने क्या कहा है, भले ही यह ऐसा समय न हो जब हम बाईं या दाईं ओर हों। हम अपेक्षाकृत प्रतीत होते हैं ...

श्री माताजी: लेकिन इसका असर होता है, ठीक है। इसका असर होता है। लेकिन उसके बाद मुझे लगता है कि आप सभी को कुछ देर के लिए ध्यान में चले जाना चाहिए। मेरा व्याख्यान सुनने के बाद आप बस मेरे ध्यान में चले जाइए। दरअसल, मेरे व्याख्यानों को आपके दिमाग से नहीं बल्कि आपकी कुंडलिनी और आपके दिल से समझा जाना है। तो कोई बात नहीं अगर आपको कुछ याद नहीं है। सब ठीक है। मैंने इतने सारे व्याख्यान दिए हैं। आप कैसे याद कर सकते हैं? मुझे भी यह ज्यादा याद नहीं है! (हँसी) लेकिन जब भी आप कुछ शब्दों या वाक्यों का उपयोग करना चाहते हैं, यह काम आएगा। आपको पता नहीं चलेगा कि यह कहां से आ रहा है। यह सब रिकॉर्ड किया गया है। यह सब दर्ज किया गया है।

बच्चों के बारे में क्या? कोई समस्या नहीं?

प्रश्न क्या है?

ग्रीगोइरे: क्या मैं एक प्रश्न पूछ सकता हूँ?

श्री माताजी: कृपया, कृपया।

ग्रीगोइरे: आपने कहा कि हम हमेशा - यह क्रोध के बारे में है। मुझे लगता है कि अगर कोई आपके साथ बदसलूकी करता है तो मुझे बहुत गुस्सा आता है। क्या यह सही है या यह गलत है?

श्री माताजी: यह सही है। यही एकमात्र समय है जब आपको वास्तव में क्रोधित होना चाहिए। गुस्सा सहज होता है, लेकिन आपको कुछ करने की जरूरत नहीं है। मैं अपना ख्याल रख सकती हूं! (हँसी) लेकिन प्रतिक्रिया सही है। प्रतिक्रिया सही है।

योगिनी: श्री माताजी, अगर बच्चे, जब आप उनसे कहते हैं कि ध्यान करो और वे कहते हैं, "नहीं, मैं इसे नहीं करना चाहता।" या "क्या मुझे पानी पैर क्रिया करना होगी?" मुझे नहीं पता कि कैसे - मैं ऐसा नहीं बनना चाहती कि, "ओह, आपको यह करना ही होगा", क्योंकि तब यह नहीं होगा। तो उनसे संपर्क करने का सबसे अच्छा तरीका क्या है?

श्री माताजी: ओह, यह ठीक है। उन्हें अकेला छोड़ दो। वे ठीक हैं। कोई दिक्कत नहीं है। उन्हें इसकी इतनी आवश्यकता नहीं है। उनमें से कुछ वास्तव में पैदाइशी आत्मज्ञानी होते हैं, और यदि वे कुछ मज़ेदार इकट्ठा करते हैं तो वे इसे बाद में करेंगे।

योगिनी: क्या इसका मतलब यह है कि हम अब भी उनसे ऐसा करवाते हैं? मुझे पता है कि वे इसे बाद में अपनाएंगे लेकिन हमें उन्हें अनुशासित जीवन देना चाहिए? यह उनके लिए अनुशासन है लेकिन यह हमारे लिए खुशी की बात है। लेकिन क्या हमें [ऐसा होना चाहिए] कि उन्हें ऐसा करना ही होगा? क्या ऐसा ही होना चाहिए?

श्री माताजी: बच्चे? नहीं नहीं नहीं। कठोर मत बनो, उनके साथ कठोर मत बनो। बच्चों से ऐसा कुछ नहीं कराना चाहिए। कुछ समय बाद जब वे आपको यह सब करते देखेंगे तो वे खुद ही ऐसा करने लगेंगे। लेकिन उन्हें खराब मत करो। यही बात है। आप देखिए, हमें इसके बारे में विवेक पता होना चाहिए।

कई बार हम अपने बच्चों को बहुत बिगाड़ देते हैं। उन्हें उदार होने के लिए प्रोत्साहित करें। उन्हें साझा करने के लिए प्रोत्साहित करें। उन्हें दयालु बनने के लिए प्रोत्साहित करें। उन्हें दूसरों के प्रति दयालु होने के लिए प्रोत्साहित करें। लेकिन अगर वे असभ्य हैं या वे कठोर हैं या आपको लगता है कि वे झगड़ रहे हैं तो आप उन्हें थप्पड़ मार सकते हैं। सब ठीक है। हां तुम्हें करना है। पांच साल तक आपको ऐसा करना है। यदि! मेरा मतलब है कि यह एक धार्मिक कर्तव्य नहीं है लेकिन..(हँसी)

योगी: माँ, आपने हमें करियर और पेशेवर नौकरियों के साथ समाज में खुद को स्थापित करने के महत्व के बारे में बताया है। हमें कैसे पता चलेगा कि हमें अपने पेशे में, अपने करियर में कहाँ तक जाना है, और वे कितने महत्वपूर्ण हैं और कब हमें कहना है, "बस इतना ही," और सहज योगियों के रूप में अपना जीवन जीना है। क्योंकि ऐसा महसूस होता है कि कभी-कभी सहजयोगियों के रूप में हमें जो चीजें करनी होती हैं वे हमारे पेशेवर जीवन के साथ संघर्ष में आ जाती हैं।

श्री माताजी: नहीं। यह ऐसे नहीं कर सकते आप देखिये। अब जो भी पेशा हो, अपना पेशा ले लो। आपको इसे सहज तरीके से करना है कि आप जानबूझकर इसकी बहुत अधिक योजना नहीं बनाये। यह आपके रास्ते आएगा। अगर आप मानते हैं कि पूरा ब्रह्मांड आपकी मदद करने की कोशिश कर रहा है, तो पूरा ब्रह्मांड आपके सामने सब कुछ सामने लाएगा और यह काम करेगा।

आपको ज्यादा मेहनत करने की जरूरत नहीं है, इसके बारे में सोचने के लिए कि, मुझे क्या चुनना चाहिए, क्या मुझे यह लेना चाहिए या क्या मुझे वह लेना चाहिए। केवल एक चीज जो आपको करनी है वह यह है कि आप स्वयं  देखें कि आप अपने पास आने वाले अवसर को देख-परख रहे हैं। और अवसर को अपने सामने आने का मौका दें। यह आता है। यहाँ क्या लेना है, क्या करना है, इसके बारे में आपको जान-बूझकर अपने दिमाग को परेशान करने की ज़रूरत नहीं है। कि आपको करने की जरूरत नहीं है। यह बस वहीं होगा। आप चकित होंगे कि यह कैसे काम करता है। मैं आपको एक उदाहरण देती हूँ: हाल ही में, एक श्री हरि जयराम हैं। वह एक औसत दर्जे का है, मैं कहूंगी, वह बहुत महान वैज्ञानिक या कुछ भी नहीं है, लेकिन उसने अपना भौतिकी, एम.एससी। या कुछ और किया है। और वह बहुत अच्छा नहीं कर रहा था। वह सिर्फ औसत दर्जे का था। अचानक, उन्होंने एक स्विच की खोज की जिसके द्वारा वे माइक्रोवेव या किसी चीज़ की तरंगों को बदल सकते थे। और वह नहीं जानता कि उसने इसे कैसे खोजा। वह काफी चकित हुआ। और उन्होंने उसे पदोन्नति दी, सब कुछ। और फिर उन्होंने कहा कि आपको आकर इसके बारे में व्याख्यान देना होगा। और वह नहीं जानता था कि उसने यह कैसे किया। तो उसने मुझे फोन किया, "माँ, कृपया मुझे बताओ कि आपने यह कैसे किया!" मैंने कहा, "आप बस अपनी आँखें बंद करें, मेरे बारे में सोचें और व्याख्यान दें।" और वह चकित था कि वह सब कुछ कैसे समझा सका। यह इस बात का प्रश्न है कि आप कहाँ तक समर्पित हैं, आप ईश्वर के साथ कहाँ तक एकाकार हैं। यह सब काम करता है। आपको ज्यादा विचार-विमर्श करने की जरूरत नहीं है, आपको चीजों के बारे में ज्यादा चिंता करने की जरूरत नहीं है। यह सब आपके मार्ग में आएगा, क्योंकि अब आप परमेश्वर के राज्य में प्रवेश कर चुके हैं। सही? सबका खयाल रखा जाता है। आप कल्पना नहीं कर सकते कि यह कितनी छोटी, छोटी चीजें काम करती हैं। विवरण में यह कैसे काम करता है। यह बहुत आश्चर्यजनक है। मेरे लिए नहीं, सबके लिए। सभी के लिए। और वे मुझसे कहते हैं, "माँ, मुझे नहीं पता कि यह कैसे हुआ!" तो जब आप उस सागर में विलीन हो जाते हैं, तो वही सागर है जो आपको ऊपर और नीचे ले जाता है। और आनंद लो, बस इतना ही। इसलिए आपको इसे अपने लिए तय करने के लिए उस महासागर पर छोड़ देना चाहिए।

योगिनी: श्री माताजी, ऐसा लगता है कि  पूर्वी तट पर लेकिन विशेष रूप से बोस्टन में, कि लोग बहुत बंद दिल के हैं, बहुत उनमे गर्मजोशी नहीं हैं। और ऐसा लगता है कि सहज योग के बारे में लोगों से बात करने में यह सबसे बड़ी रुकावट है। ऐसा क्यों है? और हम इस बारे में क्या कर सकते हैं?

श्री माताजी: मुझे नहीं पता। वास्तव में पूर्व पश्चिम से सामान्य रूप से बेहतर होना चाहिए। लेकिन अमेरिका में सब कुछ उल्टा है। क्योंकि आप देखिए, पूर्वी लोग, जैसे जापानी हमेशा उन पर, अन्य लोगों द्वारा बमबारी की जाती है जो उद्योगपति हैं, यह वह है, और वे हर चीज से पहले पैसा को मानते हैं। और वे इस तरह जीवन जीते हैं कि हर चीज के लिए बड़ी प्रतिस्पर्धा होती है और लोगों को लड़ना पड़ता है।

मुझे खुशी हुई कि पागल करने वाली भीड़ से थोड़ी दूर आपको यह जगह मिली। न्यूयॉर्क में,  वास्तव में आपको लगता है कि यदि आप वहीँ रहते  रहेंगे तो आप पागल हो जाएंगे। यह कितनी मज़ेदार जगह है। आप बुलेवार्ड पर हों या आप कार्यालय में दौड़ रहे हैं, आप नहीं जानते कि आप कहाँ हैं।

तो इन सभी घर्षणों और प्रतियोगिताओं का प्रभाव और बाहर से आने वाले ये विचार, यह सब काम करता है। और इससे हमें अजीब लगता है।

लेकिन सहज योग द्वारा एक बात कह कर ह्रदय खोला जा सकता है कि, "माँ, मेरे दिल में आओ।" बस इसे बारह बार बोलो। यह काम करता है। और दिमाग के लिए आप सात बार कह सकते हैं, यह काम करता है। मैं आपके लिए उपलब्ध हूं।

इस तट पर स्थित आप लोगों के लिए यह कहना और अपने ह्रदय खोलना बहुत महत्वपूर्ण है।

योगिनी: माँ, आध्यात्मिक खोज में, क्या आप तेजी से और तेजी से जाने की चाहत में बहुत अधिक दाहिनी ओर हो सकती हैं?

श्री माताजी: आध्यात्मिक खोज में? आध्यात्मिक खोज में, एक गति बिल्कुल महसूस नहीं होती है जो आप देखते हैं। उसमें आप सिर्फ अवस्था को महसूस करते हैं। आप आपकी अवस्था को महसूस करते हैं। आपको गति का अनुभव नहीं होता। आपको नहीं लगता कि आपको [कुछ] करना चाहिए। जैसे, मैंने कुछ लोगों को देखा है, जब मैं व्याख्यान दे रही हूँ तब भी वे ऐसा कर रहे हैं या वे ऐसा कर रहे हैं। यह पागलपन जरूरी नहीं है। बस चुप रहो। वैराग्य उत्थान का सबसे अच्छा तरीका है।

मैंने कहा है कि निर्विचार जागरूकता होनी चाहिए। बस शांतिपूर्ण ढंग से करो। आपकी गति वास्तव में कम हो जाएगी; उस स्थिति में आ जाएगी जब यह आपके वैराग्य के लिए अधिकतम होगा। भीतर की शांति, भीतर की शांति, यह बहुत महत्वपूर्ण है। अगर शांति है तो आप बढ़ेंगे। कोई दूसरा रास्ता नहीं है।

लेकिन आप देखिए, यह सब कर्मकांड, कभी-कभी हर समय बंधन देना या हर समय कुंडलिनी को ऊपर उठाना और लोग यह भी देखना चाहेंगे की क्या टेबल में भी वायब्रेशन हैं| वह बहुत दूर जा रहा है। वह सब बकवास करने की कोई जरूरत नहीं है। सहज योग समझदारी है, यह बकवास नहीं है।

योगी: माँ, क्या मैं एक बौद्धिक प्रश्न पूछ सकता हूँ?

श्री माताजी: ठीक है।

योगी : ध्यान में साक्षी होने और चित्त देने या चित्त का उपयोग करने में क्या कोई अंतर है?

श्री माताजी: ओह, मेरा मतलब है, साक्षी होना चित्त लगाने से बहुत अलग है। चित्त लगाना एक सोच समझ कर की गई क्रिया है। आप जानबूझकर किसी बात पर ध्यान देते हैं। जैसा कि मैं बात कर रही हूं, हो सकता है कि आपको आत्म बोध न भी हो, या आपको आत्म बोध हो, आप मुझ पर चित्त लगा सकते हैं। लेकिन साक्षी होना एक अवस्था है। जैसे, मैंने अपने साथ देखा है कि क्या होता है: अगर कोई समस्या है या कोई आपदा है, ऐसा कुछ,  अचानक मैं पाती हूं, मैं सब कुछ एक नाटक की तरह देख रही हूं। यह एक अवस्था है। लेकिन अगर आपको याद रहे तो आप इसे विकसित कर सकते हैं। मेरा मतलब है, उस समय लोगों को याद भी नहीं रहता। मान लीजिए कि आप पर कोई विपत्ति आ रही है। केवल आपदा को देखने का प्रयास करें।

इसके कुछ उदाहरण मैं आपको बताती हूँ। एक बार, मैं एक अखबार की बैठक के लिए गयी, अखबार के लोग मुझसे मिल रहे थे, एक तरह की एक प्रेस बैठक - मराठी लोग। और उनमें से एक व्यक्ति श्री केलकर नाम का था और उसने कहा, "माँ, मैं आपके बारे में सब कुछ जानता हूँ।" मैंने कहा, "कैसे?" उसने कहा, "मेरे एक मित्र हैं मिस्टर मराठे, और हम दोनों घाटों (पहाड़ों) से नीचे उतर रहे थे - घाट क्या हैं, आप जानते हैं, जब आप पहाड़ी पर जाते हैं - और हमारा ब्रेक फेल हो गया, और कार चल पड़ी नीचे फिसलते हुए। और अचानक हमने देखा कि पूरे रास्ते को घेरे एक बहुत बड़ा ट्रक आ रहा है और हमें नहीं पता था कि हम क्या करें क्योंकि हम कार को एक तरफ नहीं रोक सकते थे। और हमने बस सोचा, अब हम समाप्त होने जा रहे हैं। और अचानक उन्होंने मुझसे कहा कि, 'केलकर, तुम अपनी आँखें बंद करो और केवल श्री माताजी कहो।' बस इतना ही। और अचानक हमने पाया कि हम उसे पार कर चुके थे और हम दूसरी तरफ थे जबकि ट्रक उस तरफ जा रहा था।

आखिर, यह परमात्मा है! यह भगवान है, तुम्हें पता है। और ईश्वर क्या है?

मैंने आपको अपने पिता की मौसी की कहानी सुनाई है। उन्होने मुझे एक बार एक कहानी सुनाई थी, भगवान के बारे में बहुत अच्छी कहानी। उन्होने कहा कि एक सज्जन थे जो भगवान के दर्शन करने जा रहे थे। मेरा मतलब है, यह एक दादी माँ की कहानी है, ताकि आप समझ सकें। और वह जा ही रहा था, रास्ते में उसे एक सज्जन मिले जो बहुत तपस्या कर रहे थे, एक टांग, एक टांग पर, एक सिर पर खड़े थे, जैसे-तैसे चल रहे थे। तो उसने कहा, "क्या आप ईश्वर को मिलने जा रहे हैं?" "हां।" "तो क्या आप भगवान से कहेंगे कि मैं आपके दर्शन करना चाहता हूं। आप कब आओगे? मैं बहुत मेहनत कर रहा हूं, मैं ये सब चीजें कर रहा हूं। मैंने सभी रस्में पूरी कर ली हैं, सब कुछ, मैं आपको कब मिलूँगा? उसने कहा, “ठीक है। मैं उन्हें बताऊंगा।"

इतने में उसे एक सज्जन और मिले जो रास्ते में पेड़ के पास लेटे हुए थे और उसने कहा, "ओह! साथ आओ, साथ आओ। आप ईश्वर को मिलाने जा रहे हैं? "हां।" "कृपया उनसे कहना, उन्होने अभी तक मेरा खाना नहीं भेजा है, मैं उसका इंतजार कर रहा हूं।" तो वह काफी चकित हुआ, "देखो यह आलसी गांठ वहाँ बैठा है और परमात्मा को आदेश दे रहा है!"

तो वह परमात्मा के पास गया और उन्हें मिला। और फिर उसका सारा काम हो गया, चाहे जो भी हो। और आते समय उसने कहा कि “महोदय मुझे एक समस्या है। दो लोग हैं। एक बहुत मेहनत कर रहा है और वह उपवास कर रहा है और हर तरह की चीजें कर रहा है और वह जानना चाहता है कि आप उससे कब मिलेंगे। उन्होंने कहा, "उसे अभी भी थोड़ा और काम करने के लिए कहें। फिर भी उसे काम करने की जरूरत है। और फिर उसने कहा कि, "मैं एक दूसरे से मिला, एक आलसी गांठ, उसने अभी कहा कि उसे अभी तक भोजन नहीं मिला है, और भोजन का क्या?" वह बोले, नहीं! वह प्राप्त नहीं हुआ है? है भगवान्!" उन्होने लोगों को बुलाया, "आगे आओ," यह वह। "आप तुरंत व्यवस्था करें। यह कैसे है कि उसे खाना नहीं मिला?”

वह शख्स काफी चकित था।

ईश्वर ने कहा, “अब तुम देख रहे हो कि मैं क्यों चिंतित था। तुम नहीं समझोगे। लेकिन आप एक काम कीजिए। जब आप नीचे जाएँ तो आप उन्हें एक कहानी सुना दें। उनसे कहो कि जब तुम ईश्वर के पास गए, तो तुमने देखा कि उन्होंने एक ऊँट को सूई के छेद में से गुज़ारा और देखो, तुम्हें उत्तर मिल जाएगा।

तो वह नीचे चला गया। पहले वह इस आदमी से मिला जो ये सब व्यायाम कर रहा था और यह और वह कर रहा था। उसने पूछा, "भगवान ने तुमसे क्या कहा?" उन्होंने कहा, हां, आपको कुछ और करना होगा और फिर भी कड़ी मेहनत करनी होगी। अभी भी ठीक नहीं है।" तो उसने कहा, "लेकिन तुमने क्या देखा, तुम वहाँ थे?" उन्होंने कहा, "मैंने एक बहुत बड़ा चमत्कार देखा कि भगवान ने सुई के छेद से एक ऊंट को निकलवा दिया।" "एक सुई की छेद से गुजरा? वह बोला, ऐसा कैसे हो सकता है? यह नामुमकिन है। सुई का आकार क्या था?" "बस सामान्य आकार।" उन्होंने कहा, "ऐसा कैसे हो सकता है? ऊँट का नाप क्या था?” "बस सामान्य आकार।" "यह कैसे गुज़रा?" उसने कहा, "उन्होंने किया।"

तो वह दूसरे आदमी के पास गया, और उसने कहा, "अरे, मुझे खाना मिल गया है। मैं तो बस तुम्हारी परीक्षा लेना चाहता था। सब ठीक है। मुझे पता है कि ईश्वर मेरी देखभाल करेंगे। तो उसने कहा, "तुमने क्या देखा?" उन्होंने कहा, "मैंने एक चमत्कार देखा कि एक ऊंट सुई के छेद से निकल गया।" उन्होंने कहा, "इसमें क्या चमत्कार है? यह भगवान है। क्या आप जानते हैं कि वह भगवान हैं? वह परमेश्वर सर्वशक्तिमान है। एक ऊंट क्या है? वह ब्रह्मांडों के बाद ब्रह्मांडों को पार कर सकता है। वह आखिर ईश्वर हैं।

वह वही है, परमेश्वर। और वह परमेश्वर सर्वशक्तिमान है। कुछ भी संभव है।

केवल मैं ही नहीं, बल्कि मैं कहूंगी, एक सहज योगी भी है। वह जन्म से मछुआरा है लेकिन वह काम भी कर रहा है। वह ग्रेजुएट है, इसलिए बैंक में काम कर रहा है। वह एक अद्भुत व्यक्ति हैं। और एक दिन उन्होंने मेरे बारे में बात करने और सहज योग के बारे में बात करने के लिए दूसरे द्वीप पर जाने का फैसला किया। और वह अपने घर से बाहर आया और उसने पाया कि यह सब तूफान होने ही वाला था। वह वहाँ खड़ा हुआ, उसने कहा, “अभी देखो। मैं अपनी माँ के काम के लिए जा रहा हूँ, आपकी माँ के काम के लिए भी, और कृपया आप अपना उचित व्यवहार करें। जब तक मैं वापस नहीं आ जाता, तुम कुछ भी करने की हिम्मत नहीं करें। आप समझ सकते हैं? उन्होंने उन्हें (बादलों को)संबोधित किया। वह अपनी नाव ले गया, दूसरे द्वीप पर गया, उसने वहां उपदेश दिया, उसने उन्हें आत्मसाक्षात्कार दिया, घर वापस आया, और जब वह सोने वाला था तो वह बादल गड़गड़ाहट करने लगे। उन्होंने कहा, "अब यह ठीक है। आगे बढ़ो!" हमारे पास उस तरह के, उस स्तर के, उस किस्म के लोग हैं।

आप सब कुछ नियंत्रित कर सकते हैं क्योंकि आखिरकार आप परमेश्वर के राज्य में प्रवेश कर चुके हैं। कुछ भी संभव है। यह परमात्मा है। वह सर्वशक्तिमान है। वह कुछ भी कर सकता है!

यहां तक कि इसे महसूस करने के लिए भी आप ऊंचे उठते हैं। इससे बात सुलझ जाती है।

परमात्मा आप को आशिर्वादित करें।
