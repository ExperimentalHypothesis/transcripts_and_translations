Shri Krishna Puja. Cabella Ligure (Italy), 28 August 1994.

Σήμερα, βρισκόμαστε εδώ για να λατρέψουμε τον Σρι Κρίσνα. 

Όπως γνωρίζετε, ο Σρι Κρίσνα είναι ενσάρκωση του Βίσνου. Και ο Βίσνου είναι ο διατηρητής αυτού του σύμπαντος. Όταν δημιουργήθηκε ολόκληρος αυτός ο κόσμος, ήταν απαραίτητο να δημιουργηθεί και κάποιος που να τον διαφυλάσσει, διότι αυτός ο κόσμος θα είχε καταστραφεί ολοκληρωτικά αν είχε αφεθεί μόνος του, χωρίς κάποιον να τον προστατεύει. Και έτσι όπως είναι οι άνθρωποι, θα μπορούσαν να κάνουν οτιδήποτε σε αυτόν τον κόσμο. Αλλά ο Βίσνου είναι ο προστάτης. Αυτός είναι που διαφυλάσσει και Αυτός είναι ο μόνος που πραγματικά ενσαρκώνεται. Φυσικά, μερικές φορές ενσαρκώνεται και ο Μπραχμαντέβα, αλλά Αυτός παίρνει μόνο μορφές. Κατά την εξελικτική μας πορεία έχει πάρει διάφορες μορφές. Έχει έρθει στη γη με διάφορους τρόπους. Αλλά Αυτός είχε, όπως λέτε, δώδεκα... Μέχρι τις δώδεκα ήταν ο Σρι Ράμα και μέχρι τις δέκα ήταν Αυτός. 

Έτσι, δημιούργησε μια ατμόσφαιρα από πολλούς σπουδαίους προφήτες γύρω Του, για να μπορέσουν να διατηρήσουν το Ντάρμα (την ηθική) αυτού του σύμπαντος. Έτσι η βάση της διατήρησης ήταν το Ντάρμα, που είναι, όπως γνωρίζετε, το πιο σημαντικό και βασικό θεμέλιο για την πνευματική ζωή. Μέσα σε αυτό το Ντάρμα, οτιδήποτε έπρεπε να εδραιωθεί, έπρεπε να εδραιωθεί η ισορροπία. Οι άνθρωποι είχαν τη συνήθεια να υπερβάλουν σε οτιδήποτε. Γι'αυτό δημιούργησε μια ισορροπία μέσα μας. Η πρώτη αρχή του ντάρμα ήταν να δημιουργήσει ισορροπία. Αν κάποιος δεν έχει ισορροπία, δεν μπορεί να επιτύχει την άνοδό του. Τόσο απλά. Αν δεν υπάρχει ισορροπία στο αεροπλάνο, δεν μπορεί να ανέβει. Αν δεν υπάρχει ισορροπία, σε ένα καράβι ας πούμε, δεν πρόκειται να κινηθεί. 

Με τον ίδιο τρόπο, οι άνθρωποιπρώτα από όλα, έπρεπε να επιτύχουν την ισορροπία. Αλλά είναι γεννημένοι με διαφορετικές δυνατότητες, με διαφορετικές ικανότητες. Όπως λέγεται στο: "Ya Devi sarva bhuteshu Jhati rupena samsthita", που σημαίνει ότι οι δεξιότητες είναι διαφορετικές. Είναι γεννημένοι με διαφορετικές ικανότητες, με διαφορετικό πρόσωπο, με διαφορετικό χρώμα δέρματος, γιατί έπρεπε να δημιουργηθεί ποικιλία. Αν όλοι έμοιαζαν μεταξύ τους, βλέπετε, θα έμοιαζαν με ρομπότ ή κάτι τέτοιο. Έτσι ο καθένας δημιουργήθηκε με διαφορετικό τρόπο, ανάλογα με τη χώρα, ανάλογα με τους γονείς. Όλα αυτά οργανώθηκαν με την αρχή του Σρι Βίσνου, που δημιούργησε αυτόν τον κόσμο με ποικιλία. Έδωσε ποικιλία και ο Σρι Κρίσνα είναι ο Κύριος σε αυτό. Τον καιρό που ήρθε ο Σρι Κρίσνα, οι άνθρωποι ήταν πολύ σοβαροί και είχαν γίνει πολύ τυπολατρικοί. Η αιτία ήταν ότι ο Ράμα ήρθε και τους μίλησε για τα Μαριάντας, και αυτά τα Μαριάντας έκαναν τους ανθρώπους υπερβολικά, υπερβολικά αυστηρούς. 

Με αυτήν την αυστηρότητα οι άνθρωποι έχασαν την αίσθηση της χαράς, την αίσθηση της ομορφιάς, την αίσθηση της ποικιλίας. Έτσι, η ενσάρκωση του Σρι Κρίσνα ήρθε ως, όπως την ονομάζουμε, Σαμ-πούρνα, ολοκληρωμένη, διότι έχει 16 πέταλα. Όπως το φεγγάρι έχει 16 φάσεις έτσι και Αυτός έχει 16 πέταλα. Είναι λοιπόν Σαμ-πούρνα και είναι αυτό που αποκαλούμε Πούρνιμα, είναι η πανσέληνος. Με αυτήν την πληρότητα της ενσάρκωσής Του, της ενσάρκωσης του Βίσνου, από Βίσνου σε πολλές άλλες ενσαρκώσεις, ήρθε σαν ολοκληρωμένη ενσάρκωση, εκδηλώθηκε η ολοκληρωμένη μορφή του Σρι Βίσνου. Ό,τι έλειπε από την ενσάρκωση του Ράμα, Εκείνος το ανέδειξε. Όπως ξέρετε, στο κέντρο της δεξιάς καρδιάς έχετε δώδεκα πέταλα. Με αυτό τον τρόπο, έδειξε τόσα πολλά πράγματα που χάνουν εντελώς οι άνθρωποι, διότι, δυστυχώς, η Γκίτα καταγράφηκε. Όταν η Γκίτα καταγράφηκε, οι άνθρωποι άρχισαν να ακολουθούν το βιβλίο κατά γράμμα, χωρίς να καταλαβαίνουν. Και μέσα στην Γκίτα, το μήνυμά Του δεν ήταν ποτέ για ειρήνη. 

Δεν είπε ότι πρέπει να είσαστε ειρηνικοί. Ήταν κάτι σαν την Τζιχάντ (Ιερός Πόλεμος). Αυτό που είπε στον Αρτζούνα ήταν: "Πρέπει να πολεμήσεις". Σ'αυτή την εποχή, πρέπει να πολεμήσεις για το Ντάρμα, για την αλήθεια, πρέπει να πολεμήσεις". Εκείνος (ο Αρτζούνα) είπε: "Δεν μπορώ να σκοτώσω τους θείους μου, δεν μπορώ να σκοτώσω τον παπού μου, δεν μπορώ να σκοτώσω τους συγγενείς μου". Ο Κρίσνα είπε: "Αυτοί που σκοτώνεις, είναι ήδη νεκροί", επειδή δεν έχουν καθόλου Ντάρμα. Αν δεν έχεις Ντάρμα, τότε είσαι ήδη νεκρός. Άρα, τι υπάρχει για να σκοτώσει ή να μην σκοτώσει κανείς; Και αυτό βλέπουμε στη σύγχρονη εποχή, κυρίως στην Αμερική που είναι η χώρα του Βισούντι. Δεν έχουν καθόλου Ντάρμα, άρα είναι ήδη νεκροί, υπό την επήρεια ναρκωτικών ή όπως αλλιώς το λέτε, υπό τον φόβο κάθε είδους ασθένειας. Είναι ήδη νεκροί και ποιον πρόκειται να σκοτώσετε; Αυτό το μήνυμα, το έδωσε στο πεδίο της μάχης στον Αρτζούνα. 

Αλλά μετά ο Αρτζούνα είπε: "Μου ζήτησες να σκοτώσω αυτούς τους ανθρώπους, επειδή έχω Ντάρμα μέσα μου. Τους σκοτώνω, εντάξει, αλλά τι υπάρχει πέρα από αυτό;" "Τι υπάρχει μετά από αυτό;" Κι έτσι περιέγραψε τη Σαχάτζα Γιόγκα. Πέρα από αυτό υπάρχει η Σαχάτζα Γιόγκα. Αρχικά, περιγράφει στο δεύτερο κεφάλαιο ποιος είναι Στίτα Πράγκνια, που είναι ο ισορροπημένος άνθρωπος. Στη συνέχεια λέει, ότι ένας τέτοιος άνθρωπος δεν είναι ποτέ θυμωμένος. Δεν θυμώνει. Μέσα του βρίσκεται σε απόλυτη ειρήνη. Αυτό που περιγράφει στη συνέχεια, είναι πραγματικά η σύγχρονη εποχή ή μπορούμε να πούμε ότι είναι η δικιά μας Σαχάτζα Γιόγκα. Εκεί περιγράφει πώς πρέπει να γίνει κάποιος. Δεν έγραψε, ούτε είπε πώς μπορούμε να γίνουμε τέτοιοι άνθρωποι, αλλά η περιγραφή είναι παρόμοια, νομίζω, με αυτή του Χριστού όπου λέει ότι αν κάποιος σας χαστουκίσει, γυρίστε και το άλλο μάγουλο. 

Αυτή είναι η πραγματική περιγραφή των Σαχάτζα Γιόγκις. Του μέλλοντος. Δεν είναι της εποχής που οι Κάουραβας πολεμούσαν τους Πάνταβας. Δεν ήταν εκείνης της εποχής. Κατά τη διάρκεια εκείνης της μάχης, του είπε ότι αν γίνεις Στίτα Πράγκνια, τότε μπορείς να υπερβείς όλα αυτά τα προβλήματα, όλες αυτές τις αντιλήψεις που έχεις, και να γίνεις απόλυτα ειρηνικός με τον εαυτό σου. Από τη μια πλευρά είπε ότι πρέπει να πολεμήσεις. Σήμερα, δεν χρειάζεται να πολεμήσουμε με τους Κάουραβας, δεν υπάχουν Κάουραβας. Οι πέντε Πάνταβας πρέπει να πολεμήσουν τους Κάουραβας. Όμως τι είναι αυτοί οι πέντε Πάνταβας; Είναι οι αισθήσεις μας ή μπορούμε να πούμε ότι είναι το σύμπαν χωρισμένο σε διάφορα στοιχεία. Από τη μια πλευρά, πρέπει να πολεμήσουν, πρέπει να πολεμήσουν τους Κάουραβας που υπάρχουν μέσα μας. 

Σήμερα υπάρχουν εκατό Κάουραβας, όχι ένας. Αν το επεκτείνουμε, μπορούμε να πούμε ότι η φύση πρέπει να πολεμήσει κάτι που είναι ενάντια σε αυτήν. Τώρα, οι άνθρωποι θα πουν ότι ο θυμός είναι κάτι το φυσιολογικό, το να ενοχληθείς είναι κάτι το φυσιολογικό, το να είσαι επιθετικός είναι κάτι το φυσιολογικό. Δεν είναι. Ο θυμός και όλα αυτά τα πράγματα, μπορεί να ήταν κάποτε φυσιολογικά, αλλά τώρα πρέπει να γνωρίζουμε ότι διαθέτουμε τη φυσική ικανότητα να ανυψωθούμε. Φυσικό είνα το να πάμε ψηλότερα. Είναι φυσικό να είναι κάποιος Στίτα Πράγκνια. Είναι φυσικό να είναι κάποιος Σαχάτζα Γιόγκι. Και αυτό επίσης είναι έμφυτο μέσα μας. Για παράδειγμα, ένας σπόρος είναι ένας σπόρος. 

Όταν είναι σπόρος τον αποκαλούμε σπόρο. Εντάξει, είναι φυσιολογικό το να είναι σπόρος, αλλά μετά βλαστάνει και γίνεται δέντρο. Άρα είναι φυσιολογικό για ένα σπόρο, όλο αυτό το μέλλον, τα χιλιάδες των δέντρων που θα προκείψουν, να εμπεριέχεται μέσα του. Και τώρα, όπως γνωρίζετε, πειραματίζονται στο να φτιάξουν ένα σπόρο που θα δώσει χίλιες, το λιγότερο χιλιάδες πολύ μικρές εκβλαστήσεις και που θα μπορούν να γίνουν όλες δέντρα ή φυτά. Αυτό που έχει προκύψει είναι ένα καινούριο πράγμα. Επομένως, όταν έλεγε ότι πρέπει να γίνετε Στίτα Πράγκνια, προσπαθούσε να πει ότι πρέπει να πετύχετε την ισορροπία σας. Τώρα, όταν το είπε αυτό, μαινόταν ένας πόλεμος. Όταν πολεμάς, εντάξει, πρέπει να το κάνεις. Αν πρέπει να πολεμήσεις εναντίον κάποιων ανθρώπων, αν πρέπει να τους σκοτώσεις, εντάξει. Αλλά μετά, όταν όλα τελειώσουν, αυτό που πρέπει να κάνετε είναι να "χτίσετε" την πνευματική σας αίσθηση. 

Τώρα, το χτίσιμο της πνευματικής αίσθησης είναι η δική μας δουλειά και αυτό πρέπει να κάνουμε. Όχι μόνο το Ντάρμα. Πολλοί Σαχάτζα Γιόγκις νομίζουν ότι πορεύονται με το Ντάρμα κι έτσι είναι μια χαρά. Δουλεύουν με το Ντάρμα, ζουν μια ηθική ζωή. Το κάνουν. Εκπλήσσομαι και είμαι χαρούμενη που το κάνουν. Αλλά αυτό δεν είναι το τέλος. Αυτό είναι το κομμάτι της ισορροπίας, όπου εξισορροπείς τον εαυτό σου. Αυτό που πρέπει τώρα να κάνετε είναι να συνεχίσετε, να χτίσετε την πνευματική σας ζωή και να την εξαπλώσετε. Αυτή επίσης είναι η δουλειά του Σρι Κρίσνα, διότι Αυτός είναι που επικοινωνεί με τα πάντα. 

Όπως γνωρίζετε η Αμερική επικοινωνεί με όλους, με λάθος τρόπο μεν - αλλά το κάνει. Έχει υπολογιστές, τους έχει, έχει φτιάξει όλα τα μέσα επικοινωνίας, γιατί είναι έμφυτο σε αυτούς να επικοινωνούν. Αλλά επειδή δεν πιστεύουν στον Σρι Κρίσνα, ούτε στο Ντάρμα, η βάση αφ' εαυτού της είναι λανθασμένη, και με αυτή τη λάθος βάση έχουν αρχίσει να εξαπλώνονται. Με αυτήν την τόσο πολύ λανθασμένη βάση, άρχισαν να εξαπλώνουν όλα τα είδη της ηθικής διάβρωσης και ακαθαρσίας και δεν ξέρω τι άλλο, που είναι ενάντια στα ανθρώπινα όντα, ενάντια στην άνοδό μας, ενάντια στο Θεό. Και το κάνουν όλο αυτό. Γιατί; Γιατί κάνουν κάτι, που δεν είναι προορισμένοι να κάνουν; Νομίζω ότι είναι η διανόηση. Η διανόηση που είναι επίσης, ή θα έπρεπε να πω ότι είναι το μυαλό, που είναι η έδρα του Βιράτα. Μπορείτε να φανταστείτε; Είναι η έδρα του Βιράτα. Και με τη διανόησή τους, τι κάνουν; Λένε ότι είναι φυσιολογικό. Είναι φυσικό να είναι αντάρμικ (ανήθικοι). 

Είναι φυσικό να είναι επιθετικοί. Είναι φυσικό να είναι προσανατολισμένοι προς το χρήμα. Όλα όσα έχουν είναι φυσικά, γιατί σύμφωνα με αυτούς, με το μυαλό τους, έχουν κατά κάποιο τρόπο καταφέρει να σας πείσουν μέσω του ορθολογισμού σας, ότι αυτό είναι το σωστό να κάνετε. Χωρίς αυτό δεν μπορείτε να υπάρξετε. Εννοώ ότι αυτή θεωρείται ότι είναι η κουλτούρα τους πια. Αν τώρα αυτή είναι η κουλτούρα παντού, δεν είναι μόνο στην Αμερική, αλλά παντού, αυτού του είδους η ανόητη κουλτούρα είναι αποδεκτή εξαιτίας της διανόησης. Είναι πολύ πιο έξυπνοι. Βλέπετε, ένα άτομο που σκέφτεται τα χρήματα, το ένα, το άλλο, φυσικά γίνεται πολύ έξυπνο, με την έννοια ότι η λογική του οξύνεται. Γίνεται έξυπνος. Γίνεται έξυπνος, με έναν τέτοιο τρόπο, σαν να ξέρει τα πάντα. 

Αρχίζει να σκέφτεται ότι γνωρίζει τα πάντα, οτιδήποτε κάνει είναι σωστό, με οποιοδήποτε τρόπο και αν συμπεριφέρεται είναι σωστό. Έτσι, οι Πάνταβας που έχει μέσα του, αυτά τα στοιχεία που έχει, τα χρησιμοποιεί για ένα σκοπό που είναι καταστροφικός, απόλυτα καταστροφικός - ενάντια στο Θεό. Και δεν έχει επίγνωση, γιατί η εξυπνάδα του πάντα δικαιολογεί τις πράξεις του. Ό,τι κάνει είναι δικαιολογημένο. Και Εκείνος έχει δώσει τόσο πολύ μυαλό σε αυτούς τους διανοούμενους, που προσπαθούν ακόμη και να εναντιωθούν σε αυτό που είναι Ντάρμα. Για παράδειγμα, ακόμη και τη ζωή του Σρι Κρίσνα, προσπαθούν να την παρουσιάσουν, λέγοντας ότι ο ίδιος ο Σρι Κρίσνα είχε 5 συζύγους και αργότερα είχε 16 συζύγους. Στην πραγματικότητα αυτές ήταν οι δυνάμεις Του. Αλλά χωρίς να καταλαβαίνουν τι ήταν ο Σρι Κρίσνα, διότι η διανόηση είναι μια τόσο χυδαία ανοησία, που δεν σας οδηγεί στη σωστή σκέψη, αλλά πάντα στη λανθασμένη. Σας πάει προς τα εκεί, επειδή θέλετε να δικαιολογείτε τα πάντα και αυτές οι δικαιολογίες σας κάνουν να ζείτε με τον εαυτό σας. Διαφορετικά, κανονικά, δεν μπορείτε να ζήσετε με τον εαυτό σας. 

Είναι πολύ δύσκολο να ζήσετε μια ζωή που δεν έχει Ντάρμα, που είναι επιθετική, που είναι, αυτό που λέμε, ένας τύπος εμπορικού πολέμου. Αλλά ζουν. Έτσι, όλα όσα προσδοκούνται από έναν άνθρωπο, ακριβώς τα αντίθετα, ασυμβίβαστα με αυτά, γίνεται σε όλες τις δυτικές κουλτούρες. Μπορείτε να δείτε καθαρά πως δικαιολογούνται. Την ανηθικότητα μπορούν να τη δικαιολογήσουν. Ένας κύριος Φρόιντ εμφανίστηκε. και αντικατέστησε ακόμη και τον Χριστό. Βέβαια, εννοώ ότι έπρεπε να το κάνει, διότι ο Χριστός ήταν ακόμη πιο αυστηρός και από τον Μωάμεθ, ο οποίος είπε ότι όποιος κάνει οτιδήποτε με το ένα μάτι, με τα μάτια, πρέπει να βγάλει ένα μάτι, και οποιοσδήποτε που το χέρι του τον διαφθείρει, πρέπει να κόψει το χέρι του. Αυτό που θέλω να πω, είναι ότι οι περισσότεροι Ευρωπαίοι και Αμερικανοί θα ήταν χωρίς το ένα χέρι, νομίζω, σύμφωνα με τη διδασκαλία του Χριστού. Ευτυχώς δεν τον ακολούθησαν μέχρις αυτού του σημείου. 

Επίσης ο Μωάμεθ σκέφτηκε ότι ο Χριστός έχει κάνει τόσα πολλά για τους άνδρες, γιατί να μην κάνουμε κάτι για τις γυναίκες, και έτσι έκανε κάτι για τις γυναίκες. Και οι δυο νοιάζονται πολύ για τους ανθρώπους και δεν συνειδητοποίησαν ότι: Ποιος θα βγάλει το ένα μάτι του γι' αυτό; Έχουν μυαλό. Αν τώρα κοιτούν πολλές γυναίκες, υπάρχει δικαιολογία: είναι φυσιολογικό. Έχετε δει κάποιο ζώο να συμπεριφέρεται με αυτό τον τρόπο, αν τα ζώα είναι όντα της φύσης; Είναι χειρότεροι από τα ζώα. Και τι αταξία έχουμε δημιουργήσει με αυτού του είδους την κατανόηση, μέσα από αυτούς τους διαννοούμενους που προσπαθούν να μας πουν κάτι και εμείς το δεχόμαστε. Αυτό είναι ένα από τα προβλήματα. Όταν υπάρχει ένας έξυπνος άνθρωπος, κυριαρχεί. Για παράδειγμα, ξεκινά κάποιου είδου μόδας. Όλοι την ακολουθούμε. Είναι μόδα. 

"Αλλά γιατί την ακολουθείτε; ̈" "Είναι μόδα". Άρα το μυαλό ενός επιχειρηματία, μπορεί πραγματικά να σας εξαπατήσει. Αλλά όχι τους ανθρώπους που είναι σοφοί. Θα πουν: "Αντε χαθείτε, τα έχουμε όλα αυτά". Όσον αφορά το κομμάτι της ηθικής, αυτή είναι χειρότερα εφαρμοσμένη στη Δύση, και είναι χειρότεροι από τα ζώα θα έπρεπε να πω. Γι' αυτό υποφέρουν πολύ σήμερα. Υποφέρουν από τόσες πολλές ασθένειες, τόσα πολλά προβλήματα, το ένα, το άλλο. Το δεύτερο πράγμα που πάντα δικαιολογούμε είναι η βία. Τώρα, δεν μαίνεται κάποιος πόλεμος στο πεδίο της μάχης. Αλλά βλέπετε βία παντού. 

Στην Αμερική είναι τρομερό. Όταν η κόρη μου πήγε στην Αμερική, έβγαλε όλα της τα κοσμήματα, τα άφησε σε Μένα. Είπε: "Μαμά, δεν μπορώ να τα φοράω αυτά". Τίποτα δεν δόθηκε στο κορίτσι. Ψεύτικα πράγματα της έδωσαν, γιατί μπορεί να σκοτωθείς γι' αυτά. Δεν λέω ότι αυτό συμβαίνει μόνο στην Αμερική. Παντού συμβαίνει. Γιατί ο γκουρού όλων είναι η Αμερική. Ξεκινά από την Αμερική, η τάση και οι άνθρωποι απλώς την ακολουθούν τυφλά. Και έτσι η βία μπαίνει πλέον στις ταινίες μας, ακόμη και στις ινδικές ταινίες, αλλά τώρα εμφανίζονται κάποιες αντιρρήσεις. 

Μάλλον είναι υπερβολικά για εμάς. Αλλά αυτού του είδους τα πράγματα το να μπορείς να σκοτώσεις τον οποιοδήποτε, αν συνεχίσετε έτσι, αν αυτά είναι τα κριτήρια της μεγαλοσύνης, τότε οι άνθρωποι από την Ρουάντα πρέπει να τοποθετηθούν στην υψηλότερη θέση της εξελικτικής πορείας. Το να σκοτώσεις κάποιον δεν επιτρέπεται. "Ου φονεύσεις". Οι Μουσουλμάνοι σκοτώνουν. Όλοι σκοτώνουν τους πάντες. Τις προάλλες στην Ινδία, σκότωσαν έναν πολύ καλό άνθρωπο για το τίποτα. Αυτή η ιδέα της επιθετικότητας, τελικά σας οδηγεί στο να σκοτώσετε. Δεν μπορείτε να δημιουργήσετε ούτε καν ένα μυρμήγκι. Πώς μπορείτε να σκοτώνετε ανθρώπους με αυτόν τον τρόπο; Βέβαια, αυτή η δραστηριότητα του να σκοτώνετε έχει φτάσει στα ανώτερα όριά της, όπως ο Χίτλερ πίστευε ότι είναι στην κορυφή του κόσμου. 

Είναι το ίδιο, απλά αρχίσατε να ξεχνάτε ποιοι είστε πραγματικά και αρχίσατε να συμπεραίνετε μέσα από το Εγώ σας, ότι είστε κάτι σπουδαίο. Επίσης στη Σαχάτζα Γιόγκα, διαπίστωσα πρόσφατα ότι υπάρχουν κάποιοι που λένε ότι είναι θεοί, είναι θεότητες, τα πάντα. Το Εγώ σας, στην πραγματικότητα παίρνει ενέργεια από την εξυπνάδα σας, και ο χειρότερος εχθρός του ανθρώπου είναι, νομίζω, η εξυπνάδα του, γιατί είναι τόσο περιορισμένη, είναι τόσο προκατειλημμένη, και είναι τόσο αλαζονική και τόσο τυφλή. Η σοφία είναι κάτι διαφορετικό. Η σοφία δεν αποκτάται στα κολλέγια, στα σχολεία, στα πανεπιστήμια, πουθενά. Πού μπορείς να αποκτήσεις σοφία; Την αποκτάς μέσα από το Πνεύμα σου, που σου δίνει μια ολοκληρωμένη ιδέα του τι είναι σωστό και τι είναι λάθος. Ό,τι είναι λάθος, θα είναι πάντα αποδεκτό από το νου. Η διανόηση δεν είναι σοφία, πρέπει να το καταλάβετε. Είναι δυο διαφορετικά πράγματα - σοφία και διανόηση. Ο Kρίσνα είναι γνωστός ως διπλωμάτης. 

Είχε Θεϊκή διπλωματία. Τι σημαίνει αυτό; Ήταν πολύ έξυπνος. Αναμφίβολα. Χωρίς αυτό δεν μπορείς να κάνεις τίποτα. Έχω συναντήσει μερικούς ανθρώπους που είναι υψηλά ιστάμενοι, που δεν έχουν και πολύ εξυπνάδα, αλλά τώρα έχω καταλάβει ότι αυτή η διανόηση είναι επικίνδυνη. Έτσι ο Σρι Κρίσνα, χρησιμοποίησε την εξυπνάδα Του. Είναι Παντοδύναμος. Τίποτα δεν μπορεί να Τον κυριαρχήσει. Ακόμη και το μυαλό Του, δεν μπορεί να Τον κυριαρχήσει. Χρησιμοποίησε το μυαλό Του. 

Αυτή είναι η διαφορά που πρέπει να δείτε ανάμεσα στα δύο. Πρέπει να μπορείτε να χρησιμοποιήσετε την εξυπνάδα σας και να μην κυριαρχείστε από αυτήν. Έτσι, χρησιμοποίησε την εξυπνάδα Του, μέσω της οποίας έλυσε πολλά προβλήματα. Η διπλωματία Του ήταν να χρησιμοποιήσει την εξυπνάδα Του για να εκπληρώσει το σκοπό του Θείου. Όλη την ώρα το Θείο μέσα Του, Τον βοηθούσε να χρησιμοποιήσει την εξυπνάδα Του. Έτσι, η διαφορά μας είναι ότι είμαστε σκλάβοι της διανόησής μας, ενώ Αυτός είναι ο Κύριος του μυαλού Του και όχι μόνο, ο κύριος των πάντων. Είναι Κύριος των συνηθειών Του είναι Κύριος των συναισθημάτων Του, είναι Κύριος του σώματός Του. Είναι Κύριος των πάντων. Και όταν το καταφέρετε αυτό, θα δείτε ξεκάθαρα τη διανόησή σας, αυτό είναι που υπονοεί. Δεν είναι αυτό. 

Αυτός ο νους μπορεί να σας προσφέρει αυτό που αποκαλούμε, θετικές ιδέες ότι είστε ο άρχοντας ολόκληρου του κόσμου. Θεωρητικά είναι θετικές. Ή ο ίδιος νους μπορεί να σας δημιουργήσει την ιδέα ότι δεν είστε τίποτα. Ο νους παίζει με εσας. Δεν πρέπει να καθοδηγείστε από τη διανόησή σας, αλλά από τη σοφία σας, αφού είστε Σαχάτζα Γιόγκις. Επίσης, έχετε ένα πολύ καλό εργαλειο για να το αισθανθείτε αυτό, μέσα από τις δονήσεις μπορείτε να καταλάβετε τι είναι καλό και τι είναι κακό. Και μπορείτε να καταλάβετε μερικές φορές, αφού είστε άνθρωποι, ότι έχετε και κάποιες διανοητικές επιδράσεις. Αλλά με τη Σαχάτζα Γιόγκα μπορείτε να κρίνετε τι σας λέει αυτή η διανόηση. Διότι η διανόηση που έχετε, προήλθε από αυτό που είναι το ουσιώδες πράγμα και πρέπει να φτάσει στο λεπτό σημείο του πως αυτή η διανόηση ήρθε σε μας. Αυτή η διανόηση ήρθε σε μας, γιατί το μυαλό μας έγινε ενεργό πολύ σύντομα. 

Έχω δει κάποια παιδιά πολύ έξυπνα, αλλά δεν έχουν καθόλου σοφία. Αν μόνο το μυαλό αναπτύσσεται πολύ, μπορεί η μητέρα να είναι μια πολύ έξυπνη γυναίκα και ο πατέρας μπορεί να είναι πολύ έξυπνος, η κληρονομιά τότε έιναι σπουδαία, και έτσι την αποκτούν. Ή μπορεί οι συνθήκες, όπως το αν έχετε γεννηθεί σε μια συγκεκριμένη χώρα, ξαφνικά γίνεστε πολύ έξυπνοι. Έχω δει τους Αμερικανούς που διαβάζουν όλη την ώρα. Όλη την ώρα τους βλέπεις να διαβάζουν. Ακόμη και οι Άγγλοι διαβάζουν. Αλλά δεν ξέρω, ποιο είναι το αποτέλεσμα αυτού του διαβάσματος. Θα διαβάσουν κάθε βιβλίο. Αν τους ρωτήσεις τι είναι ο υπολογιστής, το ξέρουν, Αυτό το πράγμα, το άλλο, το παράλλο, όλα... Εγώ δεν ξέρω καν πώς να κλείσω την τηλεόρασή Μου. Αν τους ρωτήσεις για την τηλεόραση θα γνωρίζουν, θα γνωρίζουν... ό,τι θέλεις να μάθεις για μηχανολογικά πράγματα, θα ξέρουν να σου πουν. 

Θα ξέρουν τα πάντα για την πολιτική, ποιανού πατέρας ήταν αυτός και θα σου πουν: "Όχι, όχι, όχι, αυτό είναι σαν αυτό, αυτό είναι έτσι". Όλα αυτά είναι Αβίντια, δεν είναι γνώση. Είναι μη-γνώση. Έτσι νομίζουν ότι είναι πολύ έξυπνοι, διότι γνωρίζουν τα πάντα για τα πάντα. Τώρα, σχετικά με τη διανόηση, όπως έρχεται αυτή η συνείδητότητα αρχίζουν να δημιουργούν πολύ διανοητικές ιδέες. Ειδικά στην Αμερική, έχω δει πως έχουν για τα παιδιά όλων των ειδών τα παράξενα πράγματα, μόνο και μόνο για να βγάλουν χρήματα. Για παράδειγμα, υπάρχει ένα παράξενο πρόσωπο ή κάτι τέτοιο που έχει γενέθλια. Μπορείτε να φανταστείτε; Υπάρχουν γενέθλια και μερικές φορές, βλέπεις ακόμα και τους ανθρώπους να κάνουν μεγάλα πάρτυ για αυτά. Μετά άρχισαν να λένε, ας κάνουμε γενέθλια για τα σκυλιά, οπότε κάνουν γενέθλια για τα σκυλιά. Ο οποιοσδήποτε τους βάζει ιδέες. 

Μετά υπάρχουν οργανισμοί όπου λένε: "Εντάξει, όταν πρόκειται να πεθάνεις, μας λες τί κοστούμι θέλεις να φορέσεις, τί γραβάτα θέλεις να φορέσεις, τί παπούτσια, τί ρούχα, μετά μέσα σε τι είδους φέρετρο θέλεις να μπεις - πλαστικό, ή ξύλινο, ή αυτό ή εκείνο". Τα πράγματα έχουν καθοριστεί σε τέτοιο βαθμό, ώστε μερικοί άνθρωποι λένε: "Βάλτε μας στον πάγο, βλέπετε, ώστε να μείνουμε εκεί". Το χειρότερο πράγμα, πιστεύω, ειδικά στην Ευρώπη, είναι ότι έχουν διαφημίσει και εμπορευτεί πολύ καλά το θέμα των διακοπών. Οπότε, στην Ιταλία αν υποθέσουμε ότι κάποιος δεν πηγαίνει διακοπές, θα πει, "Περνάω κρίση στη ζωή μου". "Τι;" "Δεν μπόρεσα να πάω διακοπές." Μετά είπαν ότι πρέπει να πάτε εκεί, να μαυρίσετε στο πρόσωπο, να μείνετε σε ξενοδοχεία, τόσα πολλά ξενοδοχεία έχουν ξεφυτρώσει. Όλοι πρέπει να φύγουν. Ειδικά είχα εκπλαγεί που ολόκληρο το Μιλάνο είναι κλειστό για ένα μήνα. Δεν μπορείς να βρεις κανέναν εκεί. Βλέπετε, νομίζω αν όλοι πάνε και ζήσουν στις ζούγκλες, αυτή θα ήταν μια καλύτερη ιδέα. 

Θα μάθαιναν πολύ περισσότερα από το να σπαταλούν το χρόνο τους στην παραλία. Καταστρέφουν όλες τις παραλίες. Δεν έχουν κανένα σεβασμό για τη θάλασσα που είναι ο Πατέρας τους. Δεν έχουν κανένα σεβασμό ο ένας για τον άλλο. Οι γυναίκες προσπαθούν να αδυνατίσουν και να δείχνουν πολύ ωραίες, ώστε να μπορέσουν να ξεγυμνωθούν εκεί. Η όλη βιομηχανία είναι τόσο κακή. Εννοώ αν, κάποιος Μου πει: "Θα ήθελες να έρθεις στην παραλία;" δεν θα πήγαινα. Θα απεχθανόμουν να πάω σε ένα μέρος για να δω τόσες πολλές χαζές κυρίες στον ήλιο, να προσπαθούν να μαυρίσουν. Πώς θα μπορούσατε να δεχτείτε αυτή τη χαζή ιδέα, αν είσασταν έξυπνοι; Υπάρχουν τόσες πολλές ιδέες που επικρατούν σήμερα, οι περισσότερες έρχονται από την Αμερική, πρέπει να πω, που τις ακολουθείτε. Όπως είπα, η Αμερική είναι ο γκουρού όλων των Ανατολικών, όλων των Ευρωπαίων και των Άγγλων και όλων εκείνων των ανθρώπων. 

Συμβαίνει και ένα άλλο πράγμα βλέπετε, η ατμόσφαιρα μέσα στην οποία ζήτε. Ειδικά στην Αγγλία το έχω προσέξει. Κάποιος μπορεί να μην είναι τίποτα, ξέρετε. Ένας σκουπιδιάρης ήρθε στο σπίτι μας και είχαμε τότε μαζί μας τον πρόεδρο του ανωτάτου δικαστηρίου της Χάγης, του ανώτερου δικαστηρίου παγκοσμίως. Οπότε, του είπα: "Πρέπει να καθαρίσετε όλα εκείνα τα πράγματα." "Είναι πάρα πολλά!" Ως συνήθως, βλέπετε αυτοί είναι πολύ, δεν ξέρω τι να πω, αλλά, ανόητα περήφανοι για τους εαυτούς τους. "Δεν καταλαβαίνετε". Είπα: "Πόσα θέλετε;" "Θα σου δώσω δέκα λίρες." Εκείνες τις μέρες δέκα λίρες ήταν μεγάλο πράγμα. 

Είπε: "Δεν καταλαβαίνετε τους νόμους, βλέπετε είστε όλοι Ινδοί, νέγροι, αυτό, εκείνο." Μετά, αυτός ο κύριος που ήταν στο σπίτι μας, βγήκε και τον ρώτησε: "Γιατί φωνάζετε εδώ;" "Εσείς οι νέγροι, δεν καταλαβαίνετε από νόμους." Αυτός να είναι ο πρόεδρος του παγκοσμίως ανώτερου δικαστηρίου και αυτός ο ανόητος Άγγλος να του μιλάει έτσι! Οι Άγγλοι είναι πράγματι, κατά κάποιο τρόπο, είναι πράγματι κουτοί άνθρωποι, επειδή η εξυπνάδα τους ποτέ δεν τους είπε, δεν τους λέει ότι: "Είστε ένα τίποτα." Για ποιο πράγμα είστε περήφανοι; Τέτοιοι κουτοί άνθρωποι είναι. Δεν ξέρω, μπορεί να πάγωσαν από το κρύο ή οτιδήποτε, αλλά νομίζουν ότι είναι πολύ έξυπνοι. Η εκπαίδευσή τους ήταν εντάξει, αλλά εξεπλάγην ότι στην αρχή της εκπαίδευσης που λάμβαναν, έλεγαν ότι οι μαύροι άνθρωποι είναι σαν ζώα. Υπάρχουν τόσα πολλά βιβλία γραμμένα γι' αυτό και οι ίδιοι δέχονταν ότι οι Μαύροι είναι σαν ζώα, ενώ ζούσαν, δεν ξέρω και εγώ πώς, την ώρα που οι Μαύροι ήταν πολύ πιο προχωρημένοι. Όταν έχουν τέτοιου είδους ιδέες, το βλέπω και εδώ επίσης. Μπορώ να δω ότι οι Άγγλοι έχουν μεγάλη ιδέα για τους εαυτούς τους. 

Αλλά δεν καταλαβαίνουν ότι δεν ξέρουν τίποτα. Δεν έχουν σοφία. Έζησαν στην Ινδία 300 χρόνια. Δεν έμαθαν τίποτα από την Ινδία. Μπορείτε να φανταστείτε τη σοφία τους; Είναι λόγιοι κάποιοι απ' αυτούς, αλλά είναι ακόμη διφορούμενοι. Φερ' ειπείν ο Μπέρναρντ Σο, νομίζω ότι ήταν πολύ διφορούμενος. Τον τοποθετώ στους πολύ μεγάλους συγγραφείς, αλλά είναι διφορούμενος. Και μετά έρχονται οι Γάλλοι, ο Θεός βοηθός. Τώρα, το πως έχουν αρνηθεί τον Σρι Κρίσνα μπορείτε να το δείτε πολύ καθαρά στους Γάλλους. Οι Γάλλοι ήθελαν να γίνουν οι καλύτεροι στη διπλωματία. 

Τους λείπει εντελώς η διπλωματία. Άχρηστοι άνθρωποι. Έφτιαξαν την τηλεφωνία μας στην Ινδία, κατά τέτοιο τρόπο που την έχουν χαλάσει. Ύστερα, άρχισαν μια παράδοση στο ποτό. Τώρα, μπορείτε να φανταστείτε τον Σρι Κρίσνα να πίνει όλα αυτά τα πράγματα; Έχουν ένα λεξικό σχετικά με το ποτό, για τα πάντα γύρω από το θέμα. Έχουν γραφτεί βιβλία μετά βιβλίων. Εννοώ, φαντάζεστε πως θα μπορούσαν εξελιγμένοι άνθρωποι, να δεχτούν αυτού του είδους την ανόητη κουλτούρα, ότι πρέπει να ξέρεις τι να πιεις, τι να αγοράσεις, τι να βάλλεις μέσα, σε τι είδους ποτήρια να σερβιριστεί; Είναι όλοι ποτήρια, τίποτα άλλο παρά ποτήρια νομίζω. Πώς μπορούν να δέχονται ένα τόσο ανόητο πράγμα, να είναι κοινωνικά αποδεκτό; Η πορνεία είναι μια άλλη κοινωνική αποδοχή. Ηθικά, έχουν πραγματικά αρνηθεί εντελώς την αρχή του Σρι Κρίσνα. Ο τρόπος που έχουν καταστρέψει τους ανθρώπους τους και χτυπούσαν τα πάντα είναι ο ορθολογισμός. 

Μπορείτε να φανταστείτε ότι από το δέρμα ξεχωρίζετε τους ανθρώπους; Αντιθέτως, θα έλεγα οι Μαύροι, ειδικά στην Ινδία, είναι πολύ πιο εξελιγμένοι από όλους τους λευκούς αν τους βάλουμε μαζί, επειδή έχουν σοφία. Είναι σοφότεροι άνθρωποι. Αλλά εκείνοι οι λευκοί, πάνε να - εννοώ, πώς πήραν την Αμερική; Κυριάρχησαν τόσο πολύ, την κατέκτησαν, βολεύτηκαν εκεί. Είδατε χθες, από τη Σιέρρα Νεβάδα πως οι άνθρωποι πίστευαν στη σοφία και πως ζούσαν. Πήραν όλα τα εδάφη τους. Όλοι, βλέπετε, είναι τώρα ωραία ιδιοκτήτες της Αμερικής. Πώς; Είστε καταπατητές. Ήρθατε από άλλη χώρα, σκοτώσατε χιλιάδες και χιλιάδες ανθρώπους χωρίς να νιώθετε ένοχοι για αυτό. Αυτό σημαίνει ότι δεν είναι καν ανθρώπινα όντα. Και τακτοποιήθηκαν ωραία σαν Αμερικάνοι. 

Δεν ξέρω από που προήλθε αυτή η λέξη "Αμερική", αλλά αν σημαίνει "Αμάρ", τότε αυτοί δεν είναι. Αν σημαίνει "Α Μέρικας", δεν είναι. Οπως και να'χει, δεν ξέρω από που προήλθε αυτή η λέξη και τι είδους νόημα της δίνουν, αλλά η διανόησή τους αυξήθηκε ακόμη περισσότερο. Γιατί; Πάλι, εξαιτίας του προσανατολισμού προς το χρήμα. Δεν καταλαβαίνω την οικονομία και τον τρόπο που έχουν φτιάξει αυτή την οικονομία από τις διηγήσεις που βγήκαν απ' τα κεφάλια τους, έχει φέρει όλες τις χώρες σε οικονομική ύφεση, όλα τα είδη της απάτης και επίσης τη μαφία. Αυτό είναι το αποτέλεσμα αυτής της περιβόητης οικονομίας που έχουν. Η Σαχάτζ οικονομία είναι πολύ διαφορετική. Δεν δεσμευόμαστε από όλες αυτές τις ανόητες ιδέες που επικρατούν στην οικονομία. Δεν είναι τίποτα άλλο εκτός από εκμετάλλευση. Είναι μάρκετινγκ. 

Είναι το πώς να εντυπωσιάζεις τον κόσμο, πώς να πουλάς πράγματα, πώς να κάνεις αυτό, πώς να κάνεις το άλλο. Όλα αυτά δεν είναι τίποτα άλλο παρά, θα έλεγα, οικονομική επιθετικότητα. Τι ίσχυε για τον Σρι Κρίσνα; Ήταν βασιλιάς και ζούσε σαν βασιλιάς. Αλλά επίσης, ζούσε σε μια πολύ ταπεινή κατοικία στο Γκοκούλ. Δεν ήταν προσκολλημένος. Καταρχήν, με τον τρόπο που είναι προσκολλημένοι στα χρήματα, κάθε δικαιολογία για να βγάλουν λεφτά είναι εντάξει. Κάποτε πήγαμε σε ένα ξενοδοχείο στην Ινδία. Είχαμε κάποιους φίλους Αμερικάνους και ως συνήθως, δε μπορείς να φας όπως οι Αμερικάνοι, ξέρετε, οι Ινδοί δεν μπορούν να τους συναγωνιστούν. Μπορούν να φάνε πολύ. Οπότε έτρωγαν, έτρωγαν, έτρωγαν, αλλά δε μπορούσαμε να συμβαδίσουμε με αυτούς, ειλικρινά, εννοώ, δεν είμαστε καθόλου καλοί. 

Μετά από λίγο είπαν, "Έχετε τελειώσει;" Είπα "Ναι". "Εντάξει..." κάλεσαν το σερβιτόρο, "Βάλτε το σε πακέτο". Είπα: "Τί;" "Για ποιο λόγο θέλετε να το βάλουν σε πακέτο;" "Το πληρώσαμε". "Το πληρώσατε, αλλά... Στην Ινδία, κανείς δε θα φάει το φαγητό που έχει φάει κάποιος άλλος". "Όχι, βάλτε το σε πακέτο". Και δε ντρέπονταν καθόλου γι αυτό, τόσο αναίσχυντοι. Είπα: "Δεν το κάνουμε αυτό στην Ινδία". Είπαν: "Γιατί όχι;" Είπα: "Είναι κακοί τρόποι". "Αλλά το πληρώσαμε. Όταν πληρώνεις δεν υπάρχουν κακοί τρόποι". 

Είπα: "Α, εμείς δε θέλουμε να το βάλουν σε πακέτο". "Εμείς θα το φάμε. Θα το φάμε τη νύχτα. Θα το φάμε το βράδυ". Είχα εκπλαγεί που τόσο μίζεροι άνθρωποι λενε ότι είναι πολύ πλούσιοι και έχουν μεγάλη ιδέα για τον εαυτό τους, υπερβολικά μίζεροι. Πρέπει να σας πω, ότι οι Αμερικάνοι είναι επιφανειακά καλοί. Από την εμπειρία μου, δεν είναι σαν τους Άγγλους που περιφρονούν τους πάντες. Όχι, δεν νιώθεις έτσι με αυτούς. Αλλά είναι πολύ επιφανειακοί. Τους δίνεις δέκα δώρα, δεν θα σου δώσουν ούτε ένα. 

Δεν έχουν καθόλου συναίσθηση, καθόλου ντροπή για αυτό. Γιατί; Επειδή το όλο θέμα ειναι ότι το πληρώσαμε. Πηγαίνεις σε οποιοδήποτε μέρος, σε οποιοδήποτε εστιατόριο εκεί ή κάτι σχετικό και θα εκπλαγείς. Σου βάζουν τα πράγματα σε πακέτο αν κάτι περισσέψει στην Αμερική. Το κάνουν. Σε τέτοιο βαθμό μπορούν να φτάσουν μέσα στη μιζέρια τους, χωρίς καθόλου ντροπή. Και η μιζέρια είναι έξω από τη Σαχάτζα Γιόγκα. Δε μπορείτε να είστε μίζεροι. Πρέπει να είστε γεναιόδωροι. Πρέπει να δίνετε. 

Πρέπει να συμπονάτε τους άλλους. Είναι ο μόνος τρόπος που μπορούμε να εκφραστούμε. Όλη αυτή η γεναιοδωρία, δεν είναι για να σας κάνει κάτι σαν ήρωες. Αλλά το χειρότερο από όλα είναι το Χόλυγουντ. Η βιομηχανία παραγωγής ταινιών. Υπό το όνομα της βιομηχανίας, μπορεί κανείς να κάνει τα πάντα. Το Χόλυγουντ δημιουργεί τόσο απαίσιες ταινίες, αλλά το χειρότερο είναι οτι παίρνουν βραβεία για αυτές τις χειρότερες ταινίες. Υπάρχει μια ταινία που έδειξαν, δεν την έχω δει, δεν μπορώ να τη δω. Μου είπαν ότι ένας άνθρωπος είναι καννίβαλος και τρώει ανθρώπινη σάρκα και το έχουν δείξει και το απολαμβάνουν. Πολύ, πολύ διάσημη ταινία. 

Εκτός απ' αυτό, όχι μόνο διάσημη, αλλά πήρε βραβείο για την καλύτερη ταινία, τον καλύτερο ηθοποιό, το καλύτερο... Πρέπει να πάρεις ένα σκηνοθέτη από κει και να τον βάλεις να φάει ανθρώπινη σάρκα. Είναι ο μόνος τρόπος, νομίζω αυτό το απαίσιο πράγμα... Μετά παράγουν άλλες ταινίες. Είδα άλλη μία για λίγο, όπου δείχνουν νεκρά σώματα κρεμασμένα. Απαίσιο! Γιατί σε αυτούς τους ανθρώπους αρέσει να βλέπουν τέτοια απαίσια πράγματα; Ποιος είναι ο χαρακτήρας τους; Πού έχουν πάει; Γιατί ευχαριστιούνται πράγματα που κανένα ανθρώπινο πλάσμα, που είναι ανθρώπινο πλάσμα, δεν μπορεί να ευχαριστηθεί; Και μετά πηγαίνει παραπέρα. Το Χάλοουιν - Είδα μια ταινία, που είπα: "Θεέ μου". Αυτή είναι μια κόλαση, η οποία νόμισαν ότι ήταν σαν την οργή του Σρι Κρίσνα. Οπότε ήταν η συνείδηση του Κρίσνα νομίζω, που δούλευε εκεί. Υπάρχουν χίλια και ένα πράγματα που μπορούν να σε σοκάρουν στην Αμερική, και επίσης στην Αγγλία και στην Ευρώπη. Νόμιζα οτι η Αυστρία ήταν κάπως καλύτερα, αλλά στην Αυστρία όταν περπατάς στο δρόμο τη νύχτα μετά το πρόγραμμα, πρέπει να βλέπεις πολλές απαίσιες γυναίκες στο δρόμο. 

Εννοώ αυτό δεν είναι πουθενά... Ξέρετε, μας έχουν επιβληθεί αυτά. Και δεν μπορούν να κάνουν τίποτα γι' αυτό, είναι κάτι σαν δικαίωμα, βλέπετε. Τι ονομάζεις ανθρώπινο δικαίωμα στο να βλέπεις τέτοιες γυναίκες, και ανθρώπινο δικαίωμα για εκείνες τις γυναίκες να είναι στο δρόμο; Τόσα απαίσια πράγματα συμβαίνουν τριγύρω, έτσι οι Σαχάτζα Γιόγκις πρέπει να εφοδιαστούν πολύ περισσότερο με την αρχή του Σρι Κρίσνα. Η πρώτη αρχή είναι η επικοινωνία. Η πρώτη αρχή είναι το πως επικοινωνείς με άλλους. Ξεκινήστε το στο σπίτι με τα παιδιά σας, με τη σύζυγό σας, με το σύζυγό σας, πώς επικοινωνείτε; Είστε γλυκοί; Είστε ευγενικοί; Είστε κυριαρχικοί, επιθετικοί; Απλά προσπαθήστε να ανακαλύψετε. Αυτή η επιθετικότητα μπορεί να πάει σε οποιοδήποτε βαθμό είτε των γυναικών είτε των αντρών. Εδώ περισσότερο των γυναικών πρέπει να πω, λυπάμαι που το λέω. Από την εμπειρία μου έχω δει ότι οι γυναίκες είναι πολύ ηγεμονικές. Στην Ινδία, οι άντρες είναι υπερβολικά ηγεμονικοί, αλλά εδώ ανακαλύπτω ότι είναι οι γυναίκες. 

Τώρα, ως βασικά τα ανθρώπινα όντα πρέπει να έχετε καλούς τρόπους. Δεν βρίσκω καλούς τρόπους, εκτός από το ότι φορούν καλά φορέματα μπορεί να φορούν έναν ειδικό τύπο φορεμάτων και όλα αυτά. Όλοι ο τρόποι είναι στην ενδυμασία, αλλά όταν συναντιούνται δεν λένε τίποτα άλλο από σκάνδαλα. Θέλω να πω ότι συζητούν για ανυπόφορα, απαίσια σκάνδαλα. Αυτό είναι κάτι που πρέπει να καταλάβετε, ότι ο Σρι Κρίσνα ποτέ δεν μιλούσε για σκάνδαλα. Πώς γίνεται η χώρα του Σρι Κρίσνα και όλες οι ευρωπαϊκές χώρες να είναι γεμάτες με τα σκάνδαλα όλου του κόσμου; Απλά, δεν μπορώ να καταλάβω τι ενδιαφέρον βρίσκουν οι άνθρωποι στα σκάνδαλα. Έτσι, η αποκορύφωση όλων αυτών, είναι τα μέσα μαζικής ενημέρωσής τα οποία είναι απολύτως αντίθετα από τον Σρι Κρίσνα, επειδή πρέπει να βγάλουν χρήματα. Είναι οι πολύ στενές σχέσεις που αρέσει στους ανθρώπους να ακούν και όλες αυτές τις ανοησίες, γι'αυτό έχουν σκάνδαλα στην εφημερίδα. Τουλάχιστον πριν τριάντα χρόνια, δεν θα άκουγες ποτέ τέτοια πράγματα και όλα αυτά τα βιβλία ήταν τελείως απαγορευμένα. Και τώρα, ξαφνικά, το όλο πράγμα έχει ανθίσει τόσο καλά ώστε οποιοδήποτε περιοδικό, οτιδήποτε και να πάρεις, δε μπορείς να καταλάβεις τι κηρύττουν. 

Κηρύττουν την θρησκεία της απόλυτης καταστροφής. Και οι άνθρωποι το δέχονται και τους αρέσει και το δουλεύουν. Χρησιμοποιούν τις γυναίκες για το δικό τους σκοπό και οι γυναίκες το δέχονται βλακωδώς. Φυσικά κυριαρχούν, από τη μια πλευρά νιώθουν πολύ χαρούμενες που κυριαρχούν. Ήταν μια κυρία που καυχιόταν σε ένα περιοδικό ότι είχε τετρακόσιους άντρες στη ζωή της. Μπορείτε να το φανταστείτε; Τώρα δεν υπάρχει μέρος ούτε στην κόλαση για μια τέτοια γυναίκα. Πού θα βάλεις μια τέτοια γυναίκα; Δεν ξέρω, αυτό είναι ένα άλλο πρόβλημα. Αυτό το κίνημα λοιπόν, είναι απολύτως ενάντια στην αρχή του Ντάρμα και της επικοινωνίας. Τώρα, πως πρέπει να επικοινωνείτε. Ευπρεπώς, με πολύ τρυφερό και πολύ όμορφο τρόπο πρέπει να μιλάτε σε ένα άλλο άτομο, να μιλάτε σε άλλους Σαχάτζα Γιόγκις, να μιλάτε στον οποιοδήποτε, πρέπει να μιλάτε με έναν πολύ γλυκό τρόπο. 

Δεν εννοώ το γαλλικό στυλ, να κάνεις υπόκλιση και όλα αυτά τα φτιαχτά πράγματα. Όχι αυτό. Αν μιλάτε φυσικά σε κάποιον, πρέπει να μιλάτε με ευπρεπή γλώσσα, με αξιοπρέπεια, με ταπεινότητα και δεν χρειάζεται να λέτε πολλά και περιττά και να μιλάτε πάρα πολύ. Δεν χρειάζεται. Αλλά, αντιθέτως, αυτό ήταν το στυλ του Σρι Κρίσνα. Εν ολίγοις, η δύναμή Του ήταν η Μαντούρια, είναι η γλυκύτητα, όπως το μέλι. Όταν λατρεύετε τον Σρι Κρίσνα πρέπει να ξέρετε ότι πρέπει να μιλάτε με τέτοιο τρόπο που θα ευχαριστήσει τον άλλο. Έτσι, καθώς μιλάτε σε οποιονδήποτε μπορείτε να μιλάτε πολύ γλυκά, πολύ ωραία και με ένα τρόπο που θα ευχαριστήσει αυτό το άτομο, όχι να προκαλείτε, όχι να λέτε πράγματα που είναι σκληρά. Αλλά, κάποιοι άνθρωποι έχουν τη συνήθεια να λένε όλη την ώρα πολύ προκλητικά πράγματα, που δεν είναι καθόλου καλά. Μερικοί άνθρωποι, όταν έχει να κάνει με τις επαγγελματικές υποθέσεις τους είναι πολύ γλυκείς, αλλά όταν έχει να κάνει με κάτι άλλο είναι πολύ τραχείς. 

Έχουμε μια κοινότητα Τζαϊνιστών στη Ινδία. Έχω δει πολλούς Τζαϊνιστές. Όταν είναι για τις επαγγελματικές τους υποθέσεις είναι οι γλυκύτεροι άνθρωποι που υπάρχουν, αλλά όταν έχει να κάνει με κάτι άλλο, όπως το να δωρίσεις κάποια χρήματα ή κάτι τέτοιο, είναι υπερβολικά σκληροί. Θα δωρίσουν μόνο για ανόητα πράγματα, αλλά όχι για κάτι σημαντικό. Θα δουλέψουν για κάτι υπερβολικά χαζό, αλλά ποτέ για κάτι σημαντικό. Έχουμε μια άλλη κοινότητα που λέγονται Σίντις. Νομίζω ότι είναι κάτω από την επίδραση της Δύσης. Ίδιοι με τους Δυτικούς. Αν δείξεις ότι θα κάνεις κάποια δουλειά μαζί τους, αλλάζουν αμέσως. Αλλάζουν αμέσως. 

Δε μπορείς να καταλάβεις τι συνέβει σε αυτό τον άνθρωπο. Ή, αν ανακαλύψουν ότι είσαι σημαντικός, αλλάζουν. Ο Σρι Κρίσνα ήταν ακριβώς το αντίθετο. Κατά τη διάρκεια της ζωής Του, ήταν συνεχώς επισκέπτης του Βιντούρα που ήταν ο γιος μιας Ντάσι, μιας υπηρέτριας. Ο Βιντούρα ήταν γιος υπηρέτριας, αλλά ήταν αφυπνισμένη ψυχή. Οπότε ο Σρι Κρίσνα πήγαινε στο σπίτι του, έμενε στο σπίτι του Βιντούρα, μια πολύ ταπεινή κατοικία, και έτρωγε εκεί πολύ απλό φαγητό. Αλλά δεν πήγαινε στο παλάτι του Ντουρυόντανα. Αντίθετα. Αν κάποιος πιστεύει ότι έχεις παλάτι, θα είναι υπερβολικά ευγενικός, πολύ καλός, ξέρετε. Αλλιώς λένε, αυτός μένει σε καλύβα, είναι ένα τίποτα. 

Υπάρχει ένας τέτοιος προσανατολισμός στο χρήμα κατά λεπτό τρόπο. Ο Σρι Κρίσνα ποτέ δεν ενδιαφέρθηκε για τα χρήματα και ποτέ δεν σκοτίστηκε γι' αυτά. Μπορείτε να δείτε το παράδειγμά Του, που έχει δείξει πλήρη έλειψη προσκόλλησης για το θρόνο Του ή το βασίλειό Του, ή για το χρηματικό κομμάτι αυτού. Από τη στιγμή που προσκολλάστε, έχετε όλα τα κακά των χρημάτων. Είναι φυσικό, αν πιαστείτε από ένα φίδι, πάντα θα έχετε τα κακά του φιδιού, έτσι δεν είναι; Αλλά, αν υποθέσουμε ότι δεν είστε προσκολλημένοι, τότε μπορείτε να χρησιμοποιήσετε τα ίδια τα χρήματα. Από τη στιγμή που γίνεστε σκλάβοι των χρημάτων, τα χρήματα κάθονται στο κεφάλι σας. Τώρα, ξέρετε πολύ καλά ότι το να έχεις χρήματα είναι και επικίνδυνο στις μέρες μας. Η όλη αντίδραση αναπτύσσεται σταδιακά και εκεί είναι που όλα τα στοιχεία αντιδρούν εναντίον σας. Έχετε δει τη σοφία των ανθρώπων από τη Σιέρρα Νεβάδα, και ό, τι είπαν είναι αληθινό, ότι όταν προσπαθούμε να αποκτήσουμε περισσότερα χρήματα, συνεχίζουμε να αποκτούμε, συνεχίζουμε να αποκτούμε και βάζουμε μια ιδέα μέσα στο κεφάλι μας, μετά έρχονται οι πλιατσικολόγοι. Νομίζω ότι οι χειρότεροι είναι εκείνοι που πλασάρονται ως επιχειρηματίες. 

Για παράδειγμα, θα πουν: "Τώρα, πρέπει να έχετε ρολόι σχεδιαστή", τότε όλοι τρέχουν για ρολόγια σχεδιαστών. Τις προάλλες πήγα στην Ιταλία, όχι, στην Κωνσταντινούπολη και ανακάλυψα ότι μπλουζάκια φτιάχνονται εκεί και πωλούνται στη Γαλλία σαν να είναι γαλλικά. Δεν είναι. Από το Α μέχρι το Ω, φτιάχνονται εκεί, στην Κωνσταντινούπολη και το όνομα είναι πάνω σε αυτό Λακόστ, όλα αυτά. Και ο κόσμος πληρώνει οποιοδήποτε ποσό, αλλά όχι στην Τουρκία. Οτιδήποτε πλεόνασμα μένει, μπορούμε να το πάρουμε για εφτά λίρες. Η βλακεία είναι ότι μπορούν να σας κοροϊδέψουν. Ο Πιερ Καρντέν, μετά υπάρχει ένας άλλος, δεν ξέρω, ο Αρμάνι - αυτός είναι στην Ιταλία μόνο, αλλά στην Αμερική υπάρχουν πολλοί. Έρχονται σε σένα, στο σπίτι σου. Η Αγγλία είναι πολύ χειρότερη. 

Είναι τόσο αγενείς, θα έρθουν στο σπίτι σου για δείπνο και θα γυρίσουν το πιάτο ανάποδα για να δουν που φτιάχτηκε. Πράγματι. Ανοιχτά. Και θα συζητήσουν για την προέλευση των μαχαιροπίρουνων. Έτσι, παρ' όλο που νομίζουν ότι είναι πολύ πλούσιοι, τους εκμεταλλεύονται βλακωδώς με αυτού του είδους την ανοησία, ότι πρέπει να έχεις αυτό το ρολόι, να έχεις αυτό το πράγμα. Τώρα, στην Αγγλία έχουμε κάτι που ονομάζετε Σάβιλ Ρόου και το βάζουν από πάνω, ξέρετε, από πάνω από το παλτό - Σάβιλ Ρόου. Το φαντάζεστε; Με μάρκα. Βλέπετε, θέλουν να το κάνουν μεγάλο θέμα. Έτσι, από τη μια είναι πολύ έξυπνοι που καταλαβαίνουν ότι αυτό θα πουλήσει, αυτή είναι μόδα. Από την άλλη, δεν γνωρίζουν ότι είναι ηλίθιοι, γελοιοποιούνται όλη την ώρα λέγοντας ότι αυτό είναι κάτι ιδιαίτερο και ότι έχει και όνομα και υπάρχει, αυτό που λέτε, ένα μεγάλο οργανισμό πίσω από αυτό. 

Οι Σαχάτζα Γιόγκις πρέπει να καταλάβουν ότι αυτό είναι γελοιοποίηση και ηλίθιο πράγμα. Όσοι το φοράνε, θα το φορέσουν απλά για επίδειξη. Τι είναι αυτό; Γιατί αυτό θα έπρεπε να εντυπωσιάσει κάποιον; Σκεφτείτε το. Σκεφτείτε λοιπόν έξυπνα, γιατί πρέπει να εντυπωσιαστείτε από αυτά τα γελοία πράγματα που γίνονται; Τίποτα το ιδιαίτερο. Είναι απλά ίδια. Μου είπαν στην Κωνσταντινούπολη, ότι φτιάχνουν κοινά πράγματα και μετά βάζουν αυτή τη μάρκα από πάνω και τα κοινά, ας πούμε ότι κάνουν έξι δολάρια και με αυτή τη μάρκα κάνουν εφτά δολάρια. Δεν είναι κάτι το ιδιαίτερο, αλλά αυτή η ιδιαίτερη απάτη, νομίζω, ήρθε από την Αγγλία και την Αμερική ειδικά, ίσως και από τη Γαλλία, αλλά οι Γάλλοι είναι, ξέρετε, αλλόκοτοι άνθρωποι. Τώρα έχουν κάτι -τους έδειχνα σήμερα- τόσο ηλίθιο πράγμα, που κοστίζει 500 λίρες, αλλά οι άνθρωποι το δέχονται γιατί δεν έχουν σοφία. Δείτε τώτρα, τη διαφορά μεταξύ εξυπνάδας και σοφίας. Γιατί να επιδεικνυόμαστε, πρώτα από όλα και γιατί να επιδεικνύουμε κάτι που δεν έχει νόημα; Κοστίζει μόνο ένα δολάριο στη Τουρκία για να φορέσεις αυτό το πράγμα και ηλίθιοι άνθρωποι το επιδεικνύουν. 

Ισχύει ότι έχουμε εξυπνάδα, αλλά χωρίς να έχει θεϊκή δύναμη; Οποιοσδήποτε μπορεί να σας κοροϊδέψει στο τι σας αρέσει. Άρχισαν να κυκλοφορούν οι φούστες που είχαν μάκρος έξι ίντσες. Εντάξει, παντού έξι ίντσες. Δεν μπορούσες να βρεις ούτε μια με εφτά ίντσες μάκρος! Γιατί δεν είναι στη μόδα. Δεν είναι τελευταία λέξη της μόδας, σε αυτό το τρελοκομείο; Απλά, κοιτάξτε τώρα τον τρόπο του Σρι Κρίσνα – τόσο σοφό, παρατηρεί τα πάντα, πώς Εκείνος διασκεδάζει και πώς Εκείνος κερδίζει. Υποθέστε τώρα, ότι Εκείνος ήταν προσκολλημένος. Δεν θα μπορούσε να το κάνει. Έτσι, για να την ξεπεράσετε, πρώτα από όλα, ξεκολλήστε τον εαυτό σας από αυτή την αντί-Κρίσνα κουλτούρα. Είναι πολύ σημαντικό. 

Αυτό είναι στη μόδα. Εκείνο είναι στη μόδα. Όλη αυτή η μόδα είναι υπερβολικά καταστροφική. Τώρα, αν δεν βάζετε λάδι στα μαλλιά, θα καταλήξετε με φαλάκρα. Εντάξει. Μετά υπάρχουν ειδικοί, βλέπετε, πάλι σχεδιαστές, που φτιάχνουν περούκες, περούκες σχεδιαστών. Έτσι φοράτε μια περούκα στο κεφάλι και γράφετε του «τάδε» σχεδιαστή. Το σκεπτικό μου είναι να αντιληφθείτε, πόσο ηλίθιοι μπορούν να γίνουν οι άνθρωποι με την νοημοσύνη που έχουν. Σήμερα, δεν θέλω να αναφέρω τις ποιότητες του Σρι Κρίσνα, γιατί τις γνωρίζετε. Αλλά το πώς εσείς οι άνθρωποι, στη Δύση, έχετε ξεφύγει από το στιλ του Σρι Κρίσνα, τις μεθόδους Του. 

Οτιδήποτε έκανε ήταν για να καταστρέψει το κακό, να καταστρέψει την αρνητικότητα και να γεννήσει τη χαρά, που είναι το Ρας, Εκείνος το ξεκίνησε. «Ρας» - Ρα είναι ενέργεια μαζί με αυτό. Το Ρας είναι η ενέργεια που έχετε και ο τρόπος που τη χρησιμοποιείτε, αυτή την ενέργεια και απολαμβάνετε. Έφερε το "Χόλι" (Ινδική γιορτή) Φυσικά σήμερα, "Χόλι" μπορεί να είναι οτιδήποτε, αλλά πολύ λογικά το Ιερό το έφερε για να εκφράσει τη χαρά σας μέσα από το κέφι, με εύθυμους τρόπους, γιατί αυτό έλειπε από τη ζωή του Σρι Ράμα. Είπε: "Απλά, επιτρέψτε στον εαυτό σας να απολαύσει", αλλά αυτό ήταν μόνο για τους Σαχάτζα Γιόγκις. Όχι για τους άλλους. Οι υπόλοιποι ξέρετε ότι πάνε στις παμπ και τι συμβαίνει. Έχουμε βεβαίωση εδώ ότι είμαστε πολύ ειρηνικοί, πολύ καλοί άνθρωποι, το ένα και το άλλο. Αυτό είπε ο Σρι Κρίσνα και έκανε, ότι πρέπει να χαιρόμαστε τα πάντα, αλλά με έναν ηθικό τρόπο. Δεν πρέπει να είμαστε ανήθικοι. 

Το Ντάρμα πρέπει να σας δίνει Χαρά. Διαφορετικά, αν είστε ηθικοί, ξέρετε τι συμβαίνει, ότι γίνεστε απολύτως αυστηροί, άνθρωποι, χωρίς χαρά και μερικές φορές κυνικοί, γιατί σκέφτεστε ότι οι άλλοι είναι ανήθικοι και το ένα και το άλλο. Αλλά οι τρόποι του Σρι Κρίσνα είναι ότι μπορεί να είστε εύθυμοι, και χαρούμενοι και με αυτή τη χαρά επικοινωνείτε με τους άλλους. Χωρίς αυτή η τη χαρούμενη φύση δεν μπορείτε να είστε αρωγός της επικοινωνίας. Αλλά, όπως γνωρίζετε, όταν πήγα στους Γάλλους, Μου είπαν: «Μητέρα, φαίνεσαι τόσο χαρούμενη, πρέπει να λες ότι είσαι δυστυχισμένη». Είπα:«Μα δεν Είμαι». «Αν δεν το λες, δεν πρόκειται να σε πιστέψουν». Είπα: «Γιατί;» «Γιατί είναι όλοι μίζεροι και νομίζουν ότι είναι πολύ δυστυχισμένοι άνθρωποι». Έτσι ξεκίνησα τη διάλεξή μου με Τους άθλιους, και τους είπα ότι σε κάθε τέταρτη λάμπα του δρόμου βρίσκετε μια ιερόδουλη και σε κάθε δέκατη λάμπα, βρίσκετε μια παμπ. Έβλεπα τόσους πολλούς να κάθονται στο πεζοδρόμιο, έτσι τους ρώτησα «Γιατί κάθονται εδώ»; Είπαν: «Περιμένουν ολόκληρος ο κόσμος να καταστραφεί». 

Είπα: «Αλήθεια;» Μετά το ποτό, έρχονται αυτές οι σκέψεις, όπως ας καταστραφεί όλος ο κόσμος γιατί ίσως δεν έχουν άλλα χρήματα για να πάνε στις παμπ. Δεν ξέρω γιατί. Τώρα, σκεφτείτε το επίπεδό τους, απλά σκεφτείτε το επίπεδό τους. Πού βρίσκονται σε σχέση με όλους εσάς; Έτσι Αυτός είναι ο ένας, όπως το Βιράτα, που φωτίζει το μυαλό σας. Σε αυτό το φως βλέπετε τι είναι ηλίθιο, τι δεν είναι σοφό. Αυτή είναι η ευλογία του Σρι Κρίσνα. Σας δίνει «Νιρανάντα», γιατί αν δεν έχετε το φως δεν μπορείτε να απολαύσετε τη χαρά του μυαλού σας ή τη χαρά της νόησής σας. Δεν μπορείτε. Αυτό συμβαίνει μέσα από το φως Του και βλέπουμε τους εαυτούς μας έτσι γεμάτους χαρά και δεν ξέρουμε τι να κάνουμε με αυτό και πώς να το χειριστούμε, πώς να εκφράσουμε τη χαρά μας, πώς να εκφράσουμε τα συναισθήματά μας. Γιατί το έχουμε τόσο πολύ αυτό. 

Αυτό είναι μια άλλη μόδα να λέμε: «Παραείναι». Οτιδήποτε τους πεις: «Μητέρα, αυτό παραείναι». Επειδή το μυαλό είναι γεμάτο ανοησίες, έτσι ότι και να τους πεις, δεν καταλαβαίνουν τίποτα. «Παραείναι». Έτσι ο σοφός άνθρωπος, όπως είναι ο Σρι Κρίσνα, ο σοφότερος των σοφών, Αυτός είναι η πηγή της σοφίας, πρέπει να γίνει Στίτα Πράνγκνια. Σημαίνει ότι πρέπει να είναι σε ισορροπία, πρέπει να είναι στο Ντάρμα και πάνω από όλα, πρέπει να είναι σε χαρά. Τώρα, εσείς δεν είστε μόνο σε κατάσταση χαράς, αλλά γνωρίζετε και την αλήθεια. Γνωρίζετε την απόλυτη αλήθεια. Αυτή η απόλυτη αλήθεια είναι εκείνο που σας κάνει να καταλαβαίνετε τι είναι σωστό, τι είναι λάθος και αναπτύσσετε τη σοφία σας, όχι τη διανόησή σας τόσο. Ύστερα βλέπετε το μυαλό σας να παραφέρεται μερικές φορές, υποβάλλοντας σας αρνητικές ιδέες, μερικές φορές ιδέες γεμάτες επίθεση. 

Μπορείτε να γίνετε παρατηρητής, Σάκσι, γι’ αυτό ο Σρι Κρίσνα είπε, «Είμαι ο Σάκσι όλου του κόσμου, ο παρατηρητής όλου του κόσμου». Βλέπετε, μπορείτε να συνεχίσετε να μιλάτε γι’ Αυτόν, αλλά αυτό που πρέπει να καταλάβουμε, είναι πού κάνουμε λάθος και πώς μπορεί να μας σώσει ο Σρι Κρίσναι. Όχι τραγουδώντας: «Χάρι Ράμα, Χάρι Κρίσνα». Αλλά, μέρα με τη μέρα να γίνεστε σοφότεροι άνθρωποι. Η σοφία σας δίνει ξεκάθαρες ιδέες για το πώς πρέπει να είστε. Αν υπάρχει ακόμα αυτό το πράγμα που συνεχίζεται. Βλέπετε, ο δυτικός τρόπος, είναι να δείχνουν έτσι. Ρωτήστε τους: «Πώς είσαι;» «Είμαι έτσι». Τι σημαίνει αυτό; «Έτσι». Αν αυτό υπάρχει ακόμα, τότε ο Σρι Κρίσνα δεν έχει αφυπνιστεί, αλλά αν γνωρίζετε τι είναι, θα έχετε το ίδιο χαμόγελο που είχε ο Σρι Κρίσνα. 

Το ξέρω. Το γνωρίζω αυτό. Τώρα πρέπει να καταλάβουμε ότι το Βισούντι μας πρέπει να είναι καλά. Αισθάνομαι πρόβλημα στο Βισούντι, γιατί γνωρίζω τι είναι. Αυτό είναι η Αμερική και πρέπει να είναι καλά, διαφορετικά το Βισούντι Μου δεν θα είναι ποτέ καλά. Νομίζω. Αλλά για το Βισούντι, έχουμε τόσα πολλά πράγματα στη Σαχάτζα Γιόγκα, τα οποία κάνουν πολύ λίγοι άνθρωποι. Τουλάχιστον, αν εσείς οι Σαχάτζα Γιόγκις διατηρείτε το Βισούντι σας καλά, θα είμαι πολύ καλύτερα. Αλλά, δεν προσπαθείτε ποτέ να διατηρήσετε το Βισούντι σας καλά. Συνεχίστε με αυτό. 

Συνεχίστε με αυτό. Μέχρι και ο πρόεδρος της Αμερικής έχει το χειρότερο Βισούντι που έχω δει ποτέ μου, έτσι μπορείτε να φανταστείτε τι καλό θα κάνει. Τι σοφία θα έχει; Τώρα είστε μια νέα φυλή, ευλογημένη από το Θείο, έχετε τον Σρι Κρίσνα μέσα σας αφυπνισμένο. Στη δική Του δόξα, στο δικό Του φως, πρέπει να γνωρίζετε τι πρέπει να γίνει. Κάθε ένας πρέπει να επικοινωνεί. Αυτό πρέπει να κάνετε, αλλά έχω δει ότι οι άνθρωποι δεν διαλογίζονται καν. Ακόμα κι αν διαλογίζονται, δεν θέλουν να επικοινωνούν. Μερικές φορές όταν επικοινωνούν, νομίζουν ότι έχουν γίνει θεοί. Είναι πολύ δύσκολο. Τα ανθρώπινα όντα είναι πολύ δύσκολο είδος να χειριστείς. 

Πρέπει να επικοινωνείτε με απόλυτη ταπεινότητα, όπως έκανε ο Σρι Κρίσνα. Μέσα από το παιχνίδι - χορό Του, διέδωσε την ενέργεια της Ράντα σε όλους αυτούς τους ανθρώπους, καθώς κρατούσε ο ένας το χέρι του άλλου. Έτσι, η παιδική Του ηλικία όπου σκότωσε τόσους πολλούς ανθρώπους και έκανε όλα αυτά, τελείωσε. Μετά, ακόμα και στην εφηβεία Του, που έπρεπε να σκοτώσει τον ίδιο Του το θείο, επίσης τελείωσε. Αυτός λοιπόν, έγινε ο βασιλιάς. Όταν έγινε βασιλιάς, τότε τι έκανε; Επικοινωνούσε. Οι περισσότερες από τις ποιότητές Του εκφράστηκαν, αφού έγινε βασιλιάς και μετά. Πριν από αυτό ήταν απασχολημένος σκοτώνοντας, τον έναν μετά τον άλλον, αυτούς τους φρικτούς ανθρώπους. Μετά από αυτό έχτισε, έχτισε ανθρώπους. Έχτισε τη Ντβάρικα και προσπάθησε να επικοινωνήσει με τους ανθρώπους. 

Το καθήκον σας τώρα, είναι να χτίσετε τον εαυτό σας και να επικοινωνήσετε με τους άλλους με όλη την γλυκύτητα, τη Μαντούρια, του Σρι Κρίσνα, με όλη την ομορφιά του Σρι Κρίσνα, με απόλυτη κατανόηση των ηλίθιων πραγμάτων που συμβαίνουν συνέχεια τριγύρω μας. Από τη στιγμή που θα το καταλάβετε, δε θα το ανέχεστε, γιατί θα γίνετε αρκετά σοφοί ώστε να μη συμμετέχετε στα ανόητα πράγματα που συμβαίνουν. Είναι τόσα πολλά, που, σε αυτή τη διάλεξη, δεν μπορώ να σας πω, αλλά αν γίνετε παρατηρητές του όλου πράγματος θα δείτε τι συμβαίνει. Τώρα, πρέπει να τους αποτρέψουμε από το να πάνε στην Κόλαση. Θα πρέπει στα αλήθεια να αναπτύξουμε μια πάρα πολύ καλή προσωπικότητα ως Σαχάτζα Γιόγκις. Όλοι σας. Γίνονται πολλοί γάμοι, μετά ξαφνικά αποφασίζουν να χωρίσουν. Το διαζύγιο επιτρέπετε στη Σαχάτζα Γιόγκα, αλλά αυτό το ανόητο αμερικάνικο στυλ δεν θέλω να υπάρχει. Οι γυναίκες μπορεί να γίνουν πολύ ηγεμονιικές. Ένας τύπος έφυγε τρέχοντας για τη Ρωσία. 

Δεν έχουν ιδέα από γάμο. Δεν ξέρουν πώς να το δουλέψουν. Όλη η γλυκύτητα του γάμου καταστρέφεται. Αν ο άντρας εξουσιάζει, η γυναίκα εξουσιάζει, αυτό συμβαίνει, μετά χωρίζετε. Ποιο είναι το επίτευγμα; Γι’ αυτό πρέπει να δουλέψουμε τα πάντα μέσα μας γιατί είμαστε προκατειλημμένοι, είμαστε μέσα σε μια ατμόσφαιρα. Θα ζητούσα από όλους σας να προσπαθήσετε να καταλάβετε αυτές τις λεπτότητες στο χαρακτήρα του Σρι Κρίσνα. Προσπαθήστε να γίνετε έτσι: εξαιρετικά ειρηνικοί, εξαιρετικά ευγενικοί, να προσφέρετε και να βοηθάτε με ταπεινότητα. Εκείνος δεν είχε συνείδηση των χρημάτων. Καμία. Επίσης, όπως γνωρίζετε ήταν ένα σκοτεινό πρόσωπο για κάποιο λόγο, αλλά ο τρόπος που οδήγησε τη ζωή Του, πρέπει να είναι παράδειγμα για εσάς. 

Είμαι σίγουρη τώρα, ότι όταν πάτε πίσω στην πατρίδα σας θα δείτε όλες αυτές τις ανοησίες. Σας παρακαλώ καταγράψτε τις. Καταγράψτε τι κάνουν αυτοί οι παράλογοι άνθρωποι και στείλτε τα σε Εμένα. Αυτό είναι το θέμα. Έτσι σήμερα, είναι η Πούτζα του Σρι Κρίσνα. Δεν χρειάζεται να σας πω πόσες ποιότητες έχει, όπως είπα, αλλά η μεγαλύτερή ποιότητα που έχει είναι ότι Αυτός είναι ο γιατρός των γιατρών. Τώρα, από το όνομά Του θα γνωρίζετε πόσες ποιότητες έχει και θα καταλάβετε. Προσπαθήστε να καταλάβετε ότι πρέπει να έχουμε μέσα μας αυτές τις ποιότητες. Από όλες τις ποιότητες που περιγράφονται ή λέγονται, προσπαθήστε να δείτε πόσες έχετε. Με αυτόν τον τρόπο θα ξεκινήσει η ενδοσκόπηση. 

Από τη στιγμή που ξεκινάτε την ενδοσκόπηση και την κατανόηση του εαυτού σας, η σοφία θα μεγαλώσει – όχι βλέποντας λάθη στους άλλους, κατηγορώντας τους άλλους, αλλά τον εαυτό σας. Να πως θα δουλέψουν τα πράγματα. Παρόλο που ο Κρίσνα δεν χρειαζόταν να το κάνει αυτό, επειδή ήταν Σαμπούρνα, ήταν ολοκληρωμένος. Αλλά πρέπει να το κάνουμε όλο αυτό, να δούμε ότι και εμείς γινόμαστε πλήρης. Σας ευχαριστώ πολύ. Είθε ο Θεός να ευλογεί όλους. Είθε ο Θεός να σας ευλογεί. Υπάρχει ένα άλλο σημείο που θα ήθελα να αναφερθώ για τους Σαχάτζα Γιόγκις, ότι σας φέρνουμε σε επαφή με την κλασική Ινδική μουσική, γιατί νομίζω ότι βοηθάει στις δονήσεις. Αλλά όπως είναι η φύση των δυτικών, με οτιδήποτε αχοληθούν, πρέπει να το φτάσουν μέχρι το τέλος, μέχρι να χαθούν ολοκληρωτικά. Οπότε τι ανακαλύπτω τώρα, ότι όλοι τους αγοράζουν κασέτες. 

Κάποιες κασέτες... Τώρα κάποιοι από αυτούς αγοράζουν κασέτες, έμεινα έκπληκτη, από πολύ άγνωστους ανθρώπους, τελείως τρελό. Κάποτε ταξίδευα με μια γυναίκα στην Αμερική, ήταν μαθήτρια του Μουκτάναντα. Είπε: «Έχω μια πολύ ωραία κασέτα» και έπαιξε τη διάλεξη του Μουκτάναντα. Οι άνθρωποι του Ράτζνις, θα παίξουν την κασέτα του Ράτζνις. Αλλά εδώ τώρα, έχουν όλοι πάει στη μια πλευρά. Έτσι, μία τη μία, μία την άλλη, έχουν όλα τα είδη μουσικής. Αύριο, θα σας πούμε ότι πρέπει να καταλάβετε τον ινδικό χορό, έτσι όλα μου τα βίντεο θα αντικατασταθούν με ινδικό χορό από το Α ως το Ω. Είστε Σαχάτζα Γιόγκις. Εντάξει και εμένα μου αρέσει η μουσική, αλλά δεν είναι αυτός ο τρόπος. Ποιο είναι το βασικότερο πράγμα στη ζωή σας; Έμεινα έκπληκτη από το πως οι άνθρωποι χάνονται μες τη μουσική. Θέλω να πω πρέπει να υπάρχει μια περίσταση. 

Είναι ήδη σε έναν άλλο κόσμο με τη μουσική. Μην κάνετε αυτά τα πράγματα. Φτάνετε στα άκρα με όλα τα πράγματα. Αυτό δεν είναι σωστό, ακόμα και με τις Πούτζες, στα πάντα, πηγαίνετε στα άκρα. Αν πηγαίνετε στα άκρα, δεν είστε στο κέντρο. Δεν θα είστε στο μέρος του Σρι Κρίσνα, εκεί που πρέπει να είστε. Αντιθέτως, θα είστε απλά σε έναν άλλο, φανταστικό κόσμο. Έτσι, από συνήθεια δημιουργήσαμε έναν τέτοιο κόσμο: κάποιος έχει τον κόσμο της μουσικής, κάποιος τον κόσμο του χορού, κάποιος άλλος έχει έναν άλλο κόσμο, το έχω δει με τους Σαχάτζα Γιόγκις που νομίζουν ότι αυτοί είναι και κανένας άλλος. «Έχουμε μια ιδιαίτερη σχέση με τη Σρι Μάτατζι». Είναι πολύ συνηθισμένο πράγμα. 

Μα δεν μπορώ να έχω καμιά ιδιαίτερη σχέση. Συγνώμη, αλλά κανένας δεν έχει ιδιαίτερη σχέση με Εμένα. Αυτό θα ήθελα να σας το πω πολύ καθαρά και δε θα έπρεπε να ισχυρίζεστε κάτι τέτοιο και μετά να γίνετε, όπως μερικοί άνθρωποι λένε: «Είμαστε θεότητες». Θέλω να πω ότι αυτό είναι κάτι φρικτό. Θα μιλήσω για δυο λεπτά στα Μαράτι, αν δεν σας πειράζει. Τώρα θα ήθελα να μιλήσω στα κορίτσια από τη Μαχαράστρα. Έχετε παντρευτεί με δυτικούς άντρες και έχετε πλούσιους συζύγους. Αλλά από τη στιγμή που ήρθατε εδώ, αρχίσατε να στέλνετε χρήματα στους γονείς σας. Αυτό συμβαίνει στην Ινδία; Μπορείτε να στέλνετε χρήματα στους γονείς σας από το σπίτι των πεθερικών σας; Δεύτερον είναι τα κοσμήματα. Αρχίσατε να έχετε τόσα πολλά κοσμήματα. 

Ρώτησα έναν Σαχάτζα Γιόγκι σύζυγο γιατί δεν αγοράζει ένα πουκάμισο για τον εαυτό του. Απάντησε: "Τι να κάνω, η γυναίκα μου ξοδεύει τόσα λεφτά σε κοσμήματα." Αυτή η πλεονεξία για κοσμήματα δεν αρμόζει σε Σαχάτζα Γιόγκι. Αυτό είναι ένα πολύ σοβαρό θέμα. Πρόσφατα έμαθα ότι όλες οι Ινδές γυναίκες μετά το γάμο τους, απέκτησαν πολλά κοσμήματα. Έτσι δεν μένει τίποτα στον άντρα. Αυτοί οι άντρες που συνήθιζαν να υποστηρίζουν τη Σαχάτζα Γιόγκα πριν το γάμο, δεν μπορούν να το κάνουν μετά το γάμο. Λένε ότι δεν τους μένουν χρήματα. Τι πάθατε; Θυμηθείτε ότι ήρθατε εδώ από τη γη των Αγίων. Ο Σίβατζι Μαχαράτζ έτρεφε μεγάλο σεβασμό για τον Άγιο Τουκαράμ και προσέφερε λίγα κοσμήματα για τη γυναίκα του. 

Η γυναίκα του θα ήταν κάποια σαν και εσάς, αφού αμέσως δέχτηκε τα κοσμήματα. Γιατί σε κάποιον να αρέσουν τόσο πολύ τα κοσμήματα; Ακόμα και Εγώ που είμαι Θεά, δεν μου αρέσουν τα κοσμήματα, Γιατί λοιπόν, να αρέσουν σε εσάς τόσο πολύ; Μου τα προσφέρουν με το ζόρι, γι’ αυτό τα δέχομαι. Έτσι ο Σίβατζι τα πρόσφερε και εκείνη τα δέχτηκε. Όταν ήρθε ο Άγιος Τουκαράμ είπε: Τι νόημα έχει να κατέχουν κοσμήματα άγιοι σαν και εμάς; Έτσι επέστρεψε πίσω όλα τα στολίδια. Καταλάβετε ότι έχετε έρθει εδώ από τη γη των αγίων και αυτή η συμπεριφορά σας, είναι ένα σημάδι φτώχιας. Στέλνετε χρήματα στους γονείς σας και δεν μπορώ να σας εξηγήσω πόσο εκτενώς έχει φτάσει να γίνεται αυτό. Δεν ήρθατε εδώ για να παραφέρεστε έτσι. Ήρθατε εδώ για να βοηθήσετε τη Σαχάτζα Γιόγκα και όχι να φτιάχνετε κοσμήματα. Αν το κάνετε αυτό μια στο τόσο, εντάξει, αλλά αν βάζετε όλη σας την προσοχή στα κοσμήματα, μπορεί να χάσετε τον άντρα σας και να αφήσει τη Σαχάτζα Γιόγκα. Αυτό θα είναι το κατόρθωμα που θα επιτύχετε! 

Από εδώ και στο εξής χωρίς την άδειά Μου, κανείς δεν πρέπει να φτιάχνει κοσμήματα. Θα κανουμε την Πούτζα τώρα. 