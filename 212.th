8 พฤษภาคม 1994
Sahasrara Puja
Campus, Cabella Ligure (Italy)

วันนี้มีส่วนประกอบพิเศษ ของวันแม่ในหลายประเทศ และวันแห่ง สหัสราระสําหรับสหจะโยคี แม่คิดว่าวันนี้มีความสําคัญที่สุด ในกระบวนการวิวัฒนาการของมนุษย์ เหตุที่ว่าสําคัญก็เพราะว่า เหตุการณ์ และการอวตาร และความพยายามในการนํา สภาวะแห่งจิตวิญญาณ (มาสู่โลก) ล้วนแต่ล้มเหลว ในทางตรงกันข้าม กลับตกอยู่ในสภาพตัวดักแด้ (ไร้การเจริญเติบโต) ไม่มีทางออก ต่างเอาตัวชนกําแพง สร้างปัญหาแม้แต่กับสิ่งศักดิ์สิทธิ์ และต่อสิ่งที่เป็นที่สุด ของความสวยงามทางจิตวิญญาณ เป็นไปไม่ได้ที่จะหาข้อผิดพลาด กับอวตาร ที่ลงมาเกิดในศาสนาต่างๆ แม่คิดว่า การเป็นดักแด้ (สภาพการณ์ของการไร้พัฒนาการ) นั้นเป็นมหามายา ดักแด้เป็นตัวแทนของความไร้ตัวรู้ อาจกล่าวได้ว่า มหามายาไม่ได้เป็นผู้กระทํา ตัวดักแด้นี้เกิดแต่ ความปราศจากตัวรู้ หรือความโง่เขลาของมนุษย์ และการคาดคะเนที่ผิดพลาด (ต่อปรากฏการณ์ทางจิตวิญญาณ) ในที่สุด ลักษณะของธรรมชาติมนุษย์คือ การผสานตัวตน เข้ากับสิ่งที่ไม่มีความจริง หรือกล่าวได้ว่า อะไรที่เป็นความจริงแท้ กลับเป็นสิ่งยาก ที่เหล่ามนุษย์จะต่อรองได้ ความลําบากก็คือว่า ความจริงนั้น ไม่สามารถจะต่อรองได้ เมื่อเป็นเช่นนั้น เหล่าบรรดาความเขลา ความเท็จ และพลังทางลบทั้งหลาย จึงรวมตัวกันเข้า เพื่อดึงดูดให้จิตมนุษย์ มาคล้อยตามพวกมัน บางทีอาจจะเป็นอัตตาของมนุษย์ ที่ทําให้พวกเขาเห็นสิ่งที่ไม่ดี เป็นของน่าอภิรมย์ เพราะพลังไม่ดีจะคอย พะเน้าพะนออัตตาของมนุษย์ และในจุดส่วนที่เป็นจักรอักนียะ นี้เป็นจุดที่พลังกุณฑลินีผ่านได้ยากมาก และพวกเราจะต้องผ่านจักรนี้ เพื่อจะไปสู่สหัสราระ จักรอัคนียะนี่เอง ที่จะพาให้เราไฉเฉ จากซ้ายไปขวา ถ้าผลักดันรุนแรงไป จึงทําให้เราตกอยู่ในดินแดน แห่งความเขลาเบาปัญญาและสติรู้ ซึ่งความรู้ตัวนี้ ตกอยู่ใต้อิทธิพลของมหามายา กล่าวกันว่า สหัสราระ เมื่อเทวีแห่งสหัสราระปรากฏ พระองค์ขึ้น เทวีจะสรวมอยู่ในสภาพมหามายา แล้วเทวีจะเป็นอะไรได้เล่า สําหรับโลกที่เป็นอยู่ในปัจจุบัน ที่เทวีจะต้องจุติ มาสู่โลก?

การมาในรูปแบบอื่นๆ อาจจะสร้างความทุกข์เข็ญมาก เพราะเหล่าอวตารต้องมาเผชิญ กับอัตตาของมนุษย์ และอัตตาของมนุษย์ ในกาลียุกต์ก็สูงมากที่สุด ฉะนั้น พวกมนุษย์ ช่างโง่เขลาเสียนี่กระไร พวกมนุษย์ มีความสามารถในการทําร้าย โดยวิธีการต่างๆ และใช้ความรุนแรงในรูปแบบต่างๆ ต่อสิ่งศักดิ์สิทธิ์ที่จุติลงมา จึงเป็นไปไม่ได้ ที่ท่านเหล่านั้น จะพํานักอยู่ในโลก ในรูปแบบอื่นๆ นอกจากในรูปลักษณ์ของมหามายา อย่างไรก็ตาม อวตาร และสิ่งศักดิ์สิทธิ์ ก็ยังดลบันดาลให้คนที่แสวงหา และท่านจะมีรูปแบบ ของการเผยให้เห็น ในหนทางที่แตกต่างออกไป ในภาคหนึ่งท่านปกป้องสหัสราระไว้ เหล่าผู้แสวงหาจะถูกทดสอบ หากว่าพวกมนุษย์ถูกครอบงําโดยคน ประเภทที่แปลก แต่งกายแปลกประหลาด แสดงถึงแต่สิ่งที่แปลก ประกอบด้วย เหล่าคุรุที่มีมิจฉาทิษฐิ สติฟุ้งหรือ เหล่าพวกมนุษย์ที่ไม่มีคุณค่า ที่ชอบดึงดูดความสนใจของมนุษย์ เป็นเพราะมหามายา หรือเราอาจกล่าวได้ว่า มหามายาคือผู้ตัดสินบุคคล มหามายาเปรียบเสมือนกระจกเงา ไม่ว่าท่านจะเป็นอะไร ท่านจะเห็นตัวตนของท่านเองในกระจกนั้น กระจกไม่มีหน้าที่รับผิดชอบ หากว่าท่านหน้าตาเหมือนลิง กระจกก็จะสะท้อนภาพลิง หากท่านหน้าตาเหมือนพระราชินี กระจกก็จะบอกว่าท่านเป็นพระราชินี มันไม่มีอํานาจหรือ ความตั้งใจ ที่จะใส่ความคิดใดๆ ลงไปในสมองของคุณ หรือใส่ความคิดผิดๆลงไปในตัวคุณ มันสะท้อน ล้วนแต่ภาพแห่งความเป็นจริง ดังนั้น ในการที่จะบอกว่า มหามายาเป็น สิ่งที่ล่อลวงเรา เป็นความคิดที่ไม่ถูกต้อง ในทางตรงข้าม เมื่อเรามองเข้าไปในกระจก เราเห็นตัวของเราอย่างที่เราเป็น สมมุติว่าคุณเป็นคนที่โหดร้าย โหดร้ายมาก หน้าคุณในกระจกเงา ก็จะสะท้อนความโหดร้าย แต่ปัญหาจะเกิด เมื่อมหามายาเข้ามาร่วม คุณไม่เห็นภาพลักษณ์ของตน คุณเมินหน้าหนีออกจากมัน คุณไม่ต้องการจะเห็น และไม่ต้องการจะรู้ เมื่อมองไปในกระจก คุณเห็นบางอย่างน่าสะพรึงกลัว คุณเพียงแต่หันหน้าหนี และปฏิเสธความเป็นจริง "ฉันจะเป็นอย่างนั้นได้อย่างไร? ฉันไม่ได้เป็นอย่างนั้น ฉันเป็นคนดี ไม่มีอะไรผิดปกติกับฉัน ฉันไม่ได้ทําอะไรผิด และฉันปกติสมบูรณ์แบบดีทุกอย่าง" และภาคที่สามของมหามายาคือ คุณถูกดึงดูดโดยพลังทางลบ ในแง่ที่คุณเห็นตัวคุณในกระจก และคุณก็เห็น กระจกบานนั้นซ้ําแล้วซ้ําเล่า และคุณเห็นโลก ทั้งใบในกระจกบานนั้น ผลก็คือ คุณเริ่มมีความรู้สึกบางอย่าง "ฉันทําอะไรอยู่? ตัวตนของฉันคือใครกัน? แล้วโลกนี้เป็นอะไร? ฉันเกิดที่ไหน?" และนี่คือจุดเริ่มต้น ของการค้นหาที่ยิ่งใหญ่ของคุณ คุณไม่พอใจกับมัน ดังนั้น มันจึงเป็นความช่วยเหลือ ที่ยิ่งใหญ่ของมหามายา เคยมีคนมาหาแม่ เป็นครั้งแรก เมื่อเขาเห็นแม่ดื่มน้ํา เขากล่าวว่า "แล้วท่านจะเป็นผู้ศักดิ์สิทธิ์ ได้อย่างไรเล่า? ท่านยังดื่มน้ําเหมือนคนปกติ" หากว่าแม่ดื่มโคคาโคล่า ก็เหมือนกับทุกคน ที่ดื่มโคคาโคล่านั่นแหละ คนก็จะถามว่า "ว๊าว แล้วคุณแม่ จะดื่มโคคาโคล่าได้อย่างไร? คุณแม่ไม่น่าดื่มของแบบนั้น ควรจะดื่มเฉพาะนํ้าเกษรดอกไม้" อีกภาคหนึ่งของมหามายาคือ เมื่อคนต่างๆมาหาแม่ บางคนก็เริ่มตัวสั่นเทา พวกเขาคิดว่า "โอ้ เราเป็นพลังงานที่ใหญ่ยิ่ง เพราะเหตุนั้น มันจึงเกิดขึ้นกับเรา" มันเกิดขึ้นกับคนอื่นๆเช่นกัน พวกเขาได้รับความรู้สึก ในหนทางที่ไม่ตรงกับความจริง เหตุเพราะปฏิกิริยา ที่เกิดขึ้นของพวกเขา ปฏิกิริยาที่เกิดขึ้นก็คือ "ว๊าว เราไปที่นั่น และรับพลังทั้งหมดได้ เราสั่นๆๆ เพราะว่า เราเป็นอะไรที่ยิ่งใหญ่" พอเวลาที่เกิด ความคิดเห็นเป็นดังนี้ ก็ทําให้พวกเขามีอัตตามากขึ้นอีก แต่ในทางกลับกัน หากว่าพวกเขาเห็นคนอื่นๆ ตัวสั่น มันเคยเกิดแล้ว พอถามว่า "คุณคือใคร?" พวกเขาตอบว่า "เราคือพวกวิกลจริตจากโรงพยาบาล" แล้วจากนั้น ในทางที่เปรียบเทียบ กับคนบ้า พวกเขาจะคิดได้ว่า "โอ้พระเจ้า ตกลงเราเองเป็นคนบ้าด้วยหรือไม่? แล้วทําไมเราจึงตัวสั่น?

เราไม่ควรตัวสั่น หากพวกนั้น เป็นคนวิกลจริตเสียสติจริง และตัวสั่น แล้วเราเองก็ตัวสั่น....." จากนั้น พวกเขา เริ่มเห็นการเปรียบเทียบ ในด้านหนึ่ง มีคนวิกลจริตตัวสั่น อีกด้านหนึ่ง ตัวเขาเองสั่น (ปรากฏการณ์นี้แสดงว่า) มีบางอย่างผิดปกติเกิดขึ้น กับคุณอย่างแน่นอน ดังนั้น การคิดเปรียบเทียบ ในลักษณะนี้ก็มีผลเช่นกัน ที่จะทําให้ ม่านที่กั้นอยู่ สลายลง เมื่อคุณไม่ต้องการ เผชิญหน้ากับความจริง แต่เมื่อความจริงมาปรากฏอยู่ ให้เกิดการเปรียบเทียบ เมื่อวานคุณเห็นละคร เมื่อเปรียบเทียบกับคนอื่นๆ พวกคุณดูปกติดีทุกอย่าง ฉลาด มีเหตุผล มีวุฒิภาวะ และเมื่อคุณสามารถจะเข้าถึง การเปรียบเทียบเช่นนั้น คุณจะเริ่มที่จะวางรากฐาน ให้กับตนเองในสหจะโยคะ มหามายาสําคัญมาก หากไม่เป็นเพราะมหามายา คุณจะไม่สามารถเผชิญหน้าแม่ได้ และนั่งอยู่ที่นี่ คุณจะไม่สามารถพูดกับแม่ คุณจะไม่สามารถนั่ง ในรถคันเดียวกันกับแม่ และไม่สามารถขับรถ พาแม่ไปแห่งหนใดๆ ทุกอย่างจะเป็นไปไม่ได้หรอก แม่เองคงจะอยู่ในอากาศ พวกคุณทั้งหมดก็จะรวมตัวอยู่ ในที่แห่งหนึ่ง และมันคงจะโกลาหลทีเดียว แม่ไม่จําเป็นต้องเดินทางโดยรถไฟ โดยรถยนต์ แม่อาจแค่บินไป แต่แล้วนี่มันอะไรกันเล่า? แม่ไม่ต้องปรากฏกายต่อหน้า พวกคุณก็ได้ แม่เพียงอยู่ในนิราการ ในสภาพไร้รูป แต่แล้วจะสื่อสารกันยังไงเล่า? จะโต้ตอบอย่างไร? ก็เพราะเหตุนี้นั่นเอง แม่จึงต้องมีรูปกายของมหามายา เพื่อที่ว่า พวกคุณไม่กลัว และไม่มีความเหินห่างต่อแม่ ใครๆจึงสามารถเข้าใกล้แม่ได้ และเข้าใจแม่ได้ เป็นเพราะว่า ความรู้ที่แม่ ต้องการถ่ายทอดแก่พวกคุณ ต้องได้รับการมอบหมาย เพื่อที่จะได้เกิดการตระหนักรู้ อย่างน้อย ผู้คนต้องนั่งอยู่ต่อหน้ามหามายา หากพวกเขาเอาแต่วิ่งหนีแล้ว จะมีประโยชน์อะไร? ดังนั้น ท่านสร้างมนุษย์ คุณลักษณะที่สมบูรณ์แบบ ของมนุษย์ในสหัสราระ ท่านมาในรูปแบบของมหามายา สหัสราระเป็นจักร ที่ทรงอานุภาพที่สุด เพราะเป็นจักรที่เจ็ด เป็นจักรที่รวบรวม จักรทั้งหมดเข้าด้วยกัน เมื่อคุณบรรลุถึงสหัสราระแล้ว คุณจะทําอะไรก็ได้ คุณจะจัดเตรียม พระอาทิตย์ พระจันทร์ โลก อุณหภูมิ ทุกอย่าง แต่เพียงเพราะมหามายา ทุกอย่างจะดูเสมือนทํางานตามปกติ ปกติมากๆ สิ่งต่างๆ จะทํางานดูเหมือนปกติ ตัวอย่างเช่น คนจะบอกกับแม่ว่า "คุณแม่ บรรยากาศของโลกเรามีแต่ ปัญหาทางสิ่งแวดล้อม ทําไมคุณแม่ไม่ทําให้ บรรยากาศสะอาดขึ้นกว่านี้ และถ้าหากว่าบรรยากาศสะอาดแล้ว คนทั่วๆไปก็จะผลิต (สิ่งสกปรกขึ้นมาอีก) นี่เป็นปัญหาของมนุษย์ หากว่าแม่ช่วยแก้ไข พวกเขาก็จะไม่เห็นความสําคัญ พวกเขาต้องเผชิญกับ ปัญหาเหล่านี้ด้วยตนเอง พวกเขาต้องแก้ไขนิสัยของเขา พวกเขาต้องเข้าใจว่า พวกเขานั่นแหละ ทําลายตนเอง ทําให้เกิดความพินาศขึ้นแก่ตนเอง หากว่ามีคนช่วย ทําให้สะอาดอยู่เสมอๆ พวกเขาจะไม่ เรียนรู้การเปลี่ยนแปลง และที่น่าอัศจรรย์ใจคือ เราสามารถทําหลายอย่าง มีคนถามว่า หากว่าแม่สามารถแก้ปัญหา ให้พวกสหจะโยคีได้แล้วล่ะก็ ทําไมไม่แก้ปัญหาให้คนอื่นๆด้วย ไม่ การแก้ปัญหาให้คนเหล่านั้น ไม่ใช่ภารกิจของแม่ และไม่ใช่จุดประสงค์ของแม่ด้วย แต่แม่ต้องการที่จะ เตรียมความพร้อมให้แก่พวกเขามากกว่า เพื่อที่เขาจะสามารถ แก้ไขปัญหาให้แก่ตนเองได้ นั่นคือภารกิจของแม่ ก็อย่างที่แม่บอก คุณต้องเป็นหมอให้ตัวเอง เป็นคุรุของตนเอง แต่หากขาดมหามายาแล้ว คุณก็ไม่สามารถทําได้ เพราะว่ามหามายา จะทราบดีว่าจะแก้ไขมากแค่ไหน จะต้องควบคุมแค่ไหน เพราะมนุษย์ส่วนมาก มีความเป็นอิสระ แต่สหจะโยคี ไม่มีอิสระที่โง่เขลาเช่นนั้น สหจะโยคีมี ความเป็นอิสระแห่งจิตวิญญาณ ดังนั้น การแก้ปัญหา ของตนจึงเป็นสิ่งถูกต้องอย่างสมบูรณ์ แต่แล้วมนุษย์ ก็ต้องการอิสรภาพมากยิ่งๆขึ้น ประโยชน์อย่างไรต่ออิสรภาพที่ ให้กับคนต่างๆ ซึ่งต่อเนื่องมาเรื่อยๆ โดยไม่ตระหนักว่า มีความผิดปกติอะไรมากับอิสรภาพนั้น ว่าอิสรภาพนั้น ทําให้โลกเป็นอย่างไร? ดังนั้น สําหรับเขาเหล่านั้น จึงจําเป็นที่จะมาสู่สหจะโยคะ และนั่นคือเหตุผลว่าทําไม จึงเป็นมหามายาสวรูป (รูปแบบแห่งมหามายา) บางที หากแม่ลงมา ในฐานะพระแม่มารี หรือพระแม่ราธา พวกนั้นคงจะมาร่วมกัน ร้องเพลงไพเราะๆ ที่นี่ แต่นั่นไม่ใช่ประเด็น ตอนนี้ พวกท่านจะต้องมี วุฒิภาวะ จะต้องพัฒนาตน จะต้องเติบโต มันสําคัญมาก ที่พวกคุณจะต้องมาสู่สหจะโยคะ คุณจะต้องเติบโตในสหจะโยคะ มิฉะนั้น มหามายาจะยังดําเนินไป ท่านจะใช้เล่ห์กลเอากับพวกคุณ อีกตัวอย่างหนึ่ง การดื่มนํ้า และพวกเขายังเคยถามว่า "ทําไมแม่ยังต้องดื่มนํ้าเล่า? คุณแม่น่าจะเป็นเช่น ผู้ศักดิ์สิทธิ์ที่สามารถดํารงอยู่ในอากาศ" ช่างเป็นเหมือนละครเสียจริง สหัสราระเป็นพื้นที่ของวิราฏังคนา วิราฏ และวิราฏังคนา วิราฏ คือพระวิษณุ และต่อมาท่านกลายเป็นพระราม ต่อมากลายเป็น พระกฤษณะ และวิราฏ ดังนั้น ท่านเป็นลีลา ท่านเป็นลีลาดารา และการที่จะทําให้ละครนี้ถูกต้อง ท่านจะต้องมาในรูปมหามายา แต่แล้ว ก็มี ช่องโหว่มากมาย พวกประชาชน สามารถล่วงรู้ได้โดยง่าย สิ่งที่ค้นพบได้โดยง่ายคือ พลังปรมไจตันยะ พลังปรมไจตันยะนี้ท่านสําแดงตน ในรูปภาพของแม่ ทําให้คนทั้งหลายค้นพบแม่ ในหลายวิธี ที่ไม่น่าเชื่อว่าจะเป็นไปได้ ไม่เคยเกิดขึ้นมาก่อน แม่เองรู้สึกประหลาดใจ ที่เฝ้าดูว่า พลังนี้ได้เปิดเผย ตัวตนของแม่ตลอดเวลา เมื่อตอนเราอยู่ที่เมืองบริสเบน พวกเขาถ่ายรูปรุ้งกินน้ําข้างนอก นอกอาศรม และสิ่งที่ปรากฏบนฟากฟ้า เป็นสิ่งที่น่าอัศจรรย์ยิ่ง เมื่อภาพถ่ายจะปรากฏ เป็นภาพวาดของพระแม่มารี และพระเยซูคริสต์ ที่แม่ชื่นชอบตลอดมา ภาพของมาดอนนา และพระโอรสเยซูคริสต์ - บนท้องฟ้า จะมีอะไรดีไปกว่านี้? ท่านทราบได้อย่างไรว่า แม่รักภาพนั้นเหลือเกิน? และภาพนั้นตราตรึงอยู่บนฟากฟ้า พลังปรมไจตันยะพยายาม ที่จะเผยให้เห็นถึง มหามายาสวรูป (รูปแบบแห่งมหามายา) เพื่อให้คุณเข้าใจ ว่ามหามายาคืออะไร ท่านพยายามที่จะทําให้ พลังของท่านเป็นที่ประจักษ์ แม่ไม่เคยขอร้องท่าน หรือบอกให้ พลังปรมไจตันยะสําแดงสิ่งใดๆ แต่ท่านสําแดงของท่านเอง จากว่าท่านเห็น ว่าผู้ติดตามของแม่ ยังไม่อยู่ในระดับที่ควรจะเป็น บางคนยังมีพัฒนาการ (ทางจิตวิญญาณ)ที่ไม่เข้มแข็ง น่าประหลาดใจ เขาจะพัฒนาได้มากสักแค่ไหน แม่ไม่อยากจะเชื่อ หลังจากพวกเขาเข้ามาสู่สหจะโยคะ หลังจากเห็นภาพทั้งหลายของแม่ หลังจากประสบกับทุกๆอย่าง พวกเขายังสามารถจะตกไปสู่ระดับ ความเขลาที่ต่ําลงไปมากๆได้อยู่ สิ่งนี้ยังมีอยู่ต่อไป แม่ไม่ทราบว่าพลัง ปรมไจตันยะจะไปไกลแค่ไหน พลังปรมไจตันยะ ที่ดําเนินไปตามธรรมชาติ และสิ่งหนึ่งที่เห็นได้ชัดเจน พลังนี้ประสงค์ให้พวกคุณ มีความมั่นคงในศรัทธา ไม่ใช่ศรัทธาที่มืดบอด (แต่ความจริงที่ประจักษ์ได้จาก) ภาพส่วนใหญ่ ภาพถ่ายที่สามารถนําไปพิสูจน์ได้ ใครก็ตามที่เป็นผู้มีปัญญา สามารถหาหนทางและวิธี ที่รอให้พิสูจน์ว่า "คุณเป็นผู้กระทําสิ่งเหล่านี้" และในฐานะเป็นสหจะโยคี เรายังไม่ได้ทําอะไร แต่ว่า มีปรากฏการณ์ต่างๆ เกิดขึ้น จุดมุ่งหมายคืออะไร? เราไม่ทําให้ปรากฏกับ คนภายนอกที่ไม่ใช่สหจะโยคี เราจะทําให้เพียงโยคีเห็น แล้วเป็นเพื่อเหตุผลใด?

สหจะโยคีควรจะทราบแล้ว พวกเขาควรจะเข้าใจว่า พวกเขาจะต้องมีพัฒนาการ พัฒนาการหรือการเติบโตนี้ จะต้องเป็นทั้งสองด้าน ด้านหนึ่งคือ ตัวของเรา ลองพิจารณาดูว่า "วันทั้งวันฉันคิดถึงสหจะโยคะเท่าไหร่ และใช้เวลาคิดถึง เรื่องส่วนตัวมากน้อยเท่าใด การศึกษาของฉัน ธุรกิจของฉัน หน้าที่ของฉัน งานของฉัน ครอบครัวของฉัน" เพราะว่าสิ่งเหล่านี้สําคัญ สมองต้องถูกใช้ไปกับการ "คิด" และวิราฏก็อยู่ที่นั่น ในสหัสราระ เราใช้พลังงานมากเท่าใด ที่คิดถึงสหจะโยคะ? แล้วเราจะเผยแพร่สหจะโยคะอย่างไร? เราจะทําอย่างไร? แล้วเราจะทําอย่างไรต่อไป? แล้วเราต้องสนับสนุน มากเท่าใด ในหนทางใด? และจะดําเนินชีวิตในวิถี สหจะโยคะทุกๆขณะอย่างไร? ทําอย่างไรในการมองทุกๆอย่าง เห็นการทํางาน ของสหจะโยคะในทุกๆอย่าง อะไรคือวัฒนธรรมของสหจะ? แล้วตัวเราเองอยู่ใน วัฒนธรรมสหจะหรือไม่? แล้วเราประทับใจกับ วัฒนธรรมอื่นๆอย่างไร ทั้งแฟชั่น ทั้งสิ่งต่างๆ? การปฏิบัติสหจะโยคะ จะนําอะไรมาสู่คนทั่วไป จะได้อะไรจากการที่ จะพัฒนาสติรู้และวิธีคิดแบบสหจะโยคะ?

ตัวอย่างเช่น คนที่มีบุคคลิกแบบของสหจะโยคะ เขาจะมองเห็นสหจะ ในทุกๆอย่าง ในพรม ในแสงสว่าง ในรูปปั้น ในสิ่งที่ห้อยแขวน ในทุกๆอย่าง หากมองไปเราสามารถ สะท้อนถึงสหจะโยคะได้ อย่างไรหรือ มองดูเสาเหล่านี้ตั้งอยู่มุมๆหนึ่ง ลองนึกดูว่า ในการที่จะค้ําจุนเสา เราจะต้องสร้างสิ่งที่โน้มไปหาเสา แล้วในสหจะโยคะเล่า? เราต้องโน้มตัวของเรา เข้าสู่สิ่งศักดิ์สิทธิ์เช่นกัน หากทําเช่นนี้ จะพบว่าความคิด จะเคลื่อนไปในทิศทางเดียวกับสหจะโยคะ กระบวนความคิดจะเป็นไป ในทางเดียวกับสหจะโยคะ เช่นเดียวกับการแต่งงาน หากทั้งสามีและภรรยาต่าง เป็นสหจะโยคี เขาทั้งสองจะพูดแต่เรื่องสหจะโยคะ ไม่พูดสิ่งไร้สาระ ไม่พูดถึงอะไร ที่ไร้ประโยชน์ แต่พูดแต่เรื่องสหจะโยคะ สามีและภรรยา แบบสหจะโยคะเป็นอย่างไร เป็นความสัมพันธ์แบบไหน? เป็นสิ่งที่น่าสนใจมาก ในการเป็นสหจะโยคะแบบนั้น ในแบบนั้น พวกคุณจะเห็น ทุกๆอย่างเป็นแบบสหจะโยคะหมด คิดทุกๆอย่างเป็นแบบสหจะโยคะหมด เมื่อเป็นเช่นนั้น คุณจะสามารถ ใช้วิจารณญาณของคุณในการมองถึงสภาพมหามายา ว่าคุณมีความใส่ใจ ต่อสหจะโยคะแน่แท้แค่ไหน? แต่ความวิตกทั่วไปจะเป็นในทางว่า "ฉันจะได้เงินมากแค่ไหน? ฉันจะได้ธุรกิจมากแค่ไหน? ฉันจะได้ความสุขมากแค่ไหน? จะแก้ไขปัญหาทางร่างกายอย่างไร?" การได้ทั้งหมดนี้ ไม่มีอะไรเลย เมื่อเปรียบเทียบกับ วุฒิภาวะที่ได้จากสหจะโยคะ แต่จิตของเราก็จะเอาชนะเรา ให้ครุ่นคิดแต่ในทางโลก จิตพะวงอยู่แต่ เรื่องราวมากมายไม่รู้สิ้น เกี่ยวกับภรรยา ลูก บ้าน โน่น นั่น นี่ แต่หากว่าคุณคิด แบบสหจะโยคะ คุณจะคิดว่า "ฉันควรจะทําบางอย่าง เพื่อให้ลูกของฉันเป็นสหจะโยคี ฉันจะสร้างบ้าน ที่เป็นประโยชน์ต่อสหจะโยคะ ฉันจะประพฤติตนเป็นสหจะโยคี" ความมีวุฒิภาวะในตัวเราต้องเติบโต ในลักษณะที่เรารู้สึกได้ อย่างแรกคือความสงบ หากคนเราไม่สงบ จิตของเขาจะเหมือน วัตถุที่ย็อบแย๊บ ความคิดและสติปัญญาไม่กระจ่าง มีความเข้าใจ ไม่สามารถทะลุปรุโปร่ง เมื่อเราอธิบายอย่าง เขาไปเข้าใจอีกอย่าง ตอนนี้ โลกทั้งโลกก็อยู่ในสภาพ ย็อบแย๊บ (ไม่หนักแน่น มั่นคง) ทั้งโลกเลย เราเห็นพรรคการเมืองใหม่ ที่ได้ทําให้ พรรคเก่าหมดรูปหมดร่าง ต่อมาพรรคใหม่ ก็จะถูกถอดให้หมดรูปไปเช่นกัน ทุกอย่างช่างกลับตะละปัด เป็นงานของมหามายา เราต้องยอมรับ ว่าโลกอยู่ในสภาวะแปรปรวน มันไม่ใช่สงคราม ไม่ใช่สงครามเย็น แต่เป็นอะไรที่แปลกๆ เป็นยุทธการ ที่ไม่สามารถ อธิบายออกมาเป็นคําพูด ตอนนี้คุณจะพูดอย่างไร กับสิ่งที่เกิดขึ้นในอิตาลี? คุณเห็นปรากฏการณ์อะไรในบอสเนีย หรือในประเทศอื่นๆ ที่จะเห็น ปรากฏการณ์ของปํญหา ที่แสดงถึงความอับปัญญา คนฆ่ากัน ไม่มีความสงบ ไม่มีความมั่นคง คุณจะเห็นว่าในโลกนี้ เวลาเปิดนสพ.อ่าน นสพ.ภาษาอังกฤษ แม่ไม่อยากอ่าน ผู้หญิงมากมายถูกข่มขืน ผู้ชายมากมายถูกฆ่า และมีการทําเช่นนี้เป็นรายย่อยๆ ผู้ปกครองเช่น ประธานาธิบดีทําสิ่งไร้สาระ เราจะเห็นว่า สิ่งที่เกิดขึ้น ล้วนแล้วแต่ปราศจากเหตุผล ช่างดูไร้สติ เมื่อตอนที่สมัยแม่ยังอายุ เท่าคุณ สิ่งเหล่านี้ไม่ค่อยได้ยินมาก่อน ผู้คนจะมีศักดิ์ศรี ครองสติมีเหตุผล ตอนนี้เหล่าผู้คน ถูกทําลายจนแหลกละเอียด ไม่มีความสงบในใจพวกเขา พอที่จะเห็นว่ากําลังทําอะไรอยู่ พวกเขาอยู่ที่ไหนกัน ความรับผิดชอบอยู่ไหน การแสดงออกมีแต่ความชั่วร้าย สื่อพูดถึงแต่สิ่งชั่วร้าย สภาพนี้ไม่เกิดขึ้นมาก่อน เราเคยแต่อ่านเกี่ยวกับ สิ่งสวยงาม สิ่งดีงาม ในสื่อก็เช่นกัน แต่ทุกวันนี้เปลี่ยนไปมาก โลกกลายเป็นนิยมวัตถุ เป็นวัตถุนิยมสุดโต่ง มีแต่การตลาด การตลาดและการตลาด ตลาดค้ามนุษย์ และแล้ว พวกเขาก็เอาเด็กๆไป เอาผู้หญิงและเด็กไปขาย เอาหญิงไปขาย ไปทําอะไรต่างๆนานา มีการทําตลาด แม้เกี่ยวกับพระผู้เป็นเจ้า ตลาดจิตวิญญาณ ไม่รู้ว่าแม่จะพูดอะไรได้อีก การขายแม้แต่ลูกของตน การที่โลกมีแต่พวกวิปลาส ฉะนี้เองมหามายาจึงจําเป็น มหามายาจะแสดงให้เห็นว่า มนุษย์ต้องจ่ายด้วยราคาแพง ด้วยราคาแพงมากสําหรับสิ่ง ที่กระทําลงไปในชาตินี้ สมมุติว่ามีคนที่เลวมากๆ มีนิสัยชอบทําลายล้าง ติดสุรา สูบบุหรี่ เที่ยวผู้หญิง และการกระทําจําพวกนี้ ภายใน 2 ปี พบว่าตนเองล้มละลาย เห็นหรือไม่ว่าเขาจะต้องรับผล สิ่งที่เขาทํามันแสดงผลออกมา ผู้ชายอีกคน "แล้วอะไรเล่าที่ผิด? มีอะไรผิด?

มีอะไรผิด?" สิ่งไร้สาระไร้สติยังเกิดขึ้น ผู้คนติดโรคเอดส์ หรือโรคอื่นๆ โรคที่รักษาไม่หาย เราเรียกว่า การจ่ายเงินสด (โดยสิ่งศักดิ์สิทธิ์) เทวีท่านจ่ายเป็นเงินสด "หากคุณทําสิ่งนี้ ก็เอาผลลัพธ์เช่นนี้ไป หากทําสิ่งที่ดี ก็จงมีสุขกับผลเช่นนี้" เป็นเช่นนั้น นี่คือปรากฏการณ์ของมหามายา มหามายาท่านว่องไวมาก บางทีแม่ยังตกใจเลย แม่ว่าท่านลงโทษคนหนักไปหน่อย แต่ก็เป็นเช่นนั้น หากว่าคุณขับรถแบบหุนหันพลันแล่น "โอ ฉันชอบขับรถเร็ว" ได้ ก็อาจจะจบ จบลงด้วยความพิการ ของอวัยวะขาหรือมือหัก ดังนั้น ทั้งกฎหมาย และกฎของมหามายา ต่างก็ทํางาน เมื่อก่อน กรรมไม่เดินทางเร็วเท่าวันนี้ สมมุติว่า มีประธานาธิบดีสหรัฐอเมริกา คิดดูว่าตําแหน่งสําคัญขนาดนั้น ประธานาธิบดี อาจถูกท้าทายโดยคนข้างถนน เป็นไปได้ไหม? เมื่อก่อนไม่มีใครทํากัน แต่เดี๋ยวนี้ มหามายาใช้จิตอิสระของท่าน ตรวจสอบจิตอิสระมนุษย์ สิ่งที่เราเรียกว่า อิสรภาพ สิ่งที่เราต้องการ จะซึมซาบความสุขของมัน นําเราไปสู่จุดจบ มนุษย์เริ่มคิด แล้วนี่คืออะไร? คนสําคัญๆ พวกคุณรู้ไหม มีนักมวยที่มีชื่อเสียงมาก คนวิ่งตามกัน ตอนนี้ไปอยู่ในคุก อีกคนเป็นนักแข่งรถกรังสปรีซ์ ซึ่งแม่ก็ไม่ค่อยสนับสนุน เกิดตายขึ้นมา ผู้คนอาจคิดว่า เขาเป็นวีรบุรุษ อะไรก็แล้วแต่ แต่พอเสียที ไม่ควรจะมีใครทําแบบนั้นอีกแล้ว วีรบุรุษคนเดียว แบบนี้พอแล้ว ไม่ใช่ฉัน ธุรกิจกรังสปรีซ์ แบบนี้แม่ไม่เอา น่าจะพอเสียที แม้ได้สร้างผู้กล้าคนหนึ่ง แต่น่ากลัวจริง แต่น่ากลัวจริงที่จะต้องทําสิ่งไร้สาระแบบนี้ จากนั้นพวกเขาก็จะไป เรียกว่าอะไรนะ? สกี กีฬาแบบนี้ก็ทําให้คนเสียชีวิต ขาพิการ แม่คิดว่า แม้แต่ในราชวงศ์ ก็มีบางอย่างเกิดขึ้น เดี๋ยวนี้มีคนอังกฤษ ไปเล่นสกีน้อยลง แม่คิดว่า ตอนนี้มีแต่คนสวิส เท่านั้นที่จะต้องได้รับบทเรียน มันมีบางอย่าง ลองเฝ้าดู วันนี้ หากมีคน คุยอวดอ้างตนเองมากๆ คุณรู้ไหม พรุ่งนี้คุณจะพบว่าเขาอยู่ในคุก น่าประลาดใจ ในอิตาลี มีรัฐมนตรีคนหนึ่ง ที่ต้องการให้แม่ไปพบ "แต่แม่ไม่อยากพบเขา" เขามีประวัติไม่ค่อยดี ตอนนี้ติดคุกแล้วด้วย แม่เลยพบเขาไม่ได้อยู่ดีตอนนี้ พวกนี้เขาติดกับตนเอง ติดกับดักของมหามายา มหามายาสร้างกับดัก ขึ้นมาจากตัวของมนุษย์เอง เพราะพวกเราไม่ชอบ เผชิญหน้ากับตนเอง เราไม่อยากรับรู้ความจริง เราต้องการหลีกเลี่ยงความจริง นี่คือลักษณะของมหามายา ที่ทําให้ในทันใด เราก็มาเผชิญหน้ากับตัวของเราเอง มีอะไรเกิดขึ้นบ้างเล่า? ลองคิดดู พวกคนใหญ่โตมหาเศรษฐีติดคุก คนมีชื่อเสียงจาก เช่น ยาเสพติด คนยิ่งใหญ่ คนรํ่ารวย ต่างอยู่ในคุก แล้วมันเกิดขึ้นอย่างไร? ทําไม? เพราะมหามายาต้องการสอนบทเรียน เพื่อสอนบทเรียนแก่คนๆหนึ่ง มันสามารถสั่นคลอนคนนับพัน เพราะคนเหล่านั้นจะมองเห็นประเด็น เมื่อเกิดการสูญเสียชีวิต หรืออะไรก็ตามที่เกิดขึ้น หรือแม้กระทั่ง คนๆนั้นอาจไม่ได้เรียนรู้อะไร เพราะเขาอาจจะ ตายไปแล้วจึงไม่ได้มีโอกาสเรียนรู้ แต่คนอื่นๆ จะเรียนรู้ (และการแพร่กระจายของตัวสติรู้) จะออกไปสู่มวลชน สื่อต่างๆก็เช่นกัน สื่อชอบที่จะเล่นกับข่าวร้าย ในบางหนทาง สื่ออาจไม่รู้ ว่าสื่อสามารถทําอะไรดีๆ ให้เกิดแก่สังคมได้(ผ่านมหามายา) แม่อยากจะบอกให้คุณทราบว่า พฤติกรรมหลายอย่างที่เรากล่าวถึง เช่น การสูบบุหรี่ การดื่มสุรา จะกลายเป็นของที่ล้าสมัย พวกสหจะโยคะทําอะไรหรือ? เปล่าเลย มหามายาต่างหาก พวกคนที่(สูบบุหรี่) ก็จะได้รับมะเร็งเป็นผล พวกแพทย์ก็ทราบแล้วว่า (การสูบบุหรี่)มีความเกี่ยวข้องกับมะเร็ง แพทย์ขอให้ผู้คนเลิกสูบบุหรี่ ไม่อย่างนั้นก็จะเป็นโรคมะเร็ง ดังนั้น มหามายาจึงสร้าง เหตุแห่งความเสื่อมนั้นขึ้นมา โรคมะเร็ง อย่างเดียวนั้น เพียงพอที่จะ ทําให้คนทั้งหลายระวังตัวมากขึ้น ยิ่งกว่านั้น โลกนี้ กลายเป็นสถานที่ๆน่าตกใจกลัว และไม่มั่นคงเสียเลยในปัจจุบัน เราไม่ทราบมาก่อนเลยว่า แม้แต่นมวัว ก็อาจเจือปนด้วยสารพิษ อย่างอื่นๆที่เกิดขึ้น ก็เช่นกัน น้ํากลายเป็นน้ําเน่าเสีย เข็มฉีดยา ก็กลายเป็นเข็มที่ติดเชื้อ ดังนั้นทุกคน จึงรู้สึกหวาดกลัว เป็นโรคประสาท และคิดว่า ทําอย่างไร จะรักษาชีวิตของตนไว้ได้ พวกคนทั้งหลายก็เริ่มคิด แต่หากว่าพวกท่าน อยู่ในขอบเขตแห่งสหจะโยคะ ถ้าคุณมา สิ่งเหล่านี้ จะทําอะไรท่านไม่ได้เลย นี่คือลักษณะของมหามายา ท่านจะคอยปกป้องคุ้มครองคุณ พลังของมหามายาปกป้องคุณ ไม่มีใครจะทําลายสหจะโยคีได้ นอกเสียจากว่า พวกเขาเหล่านั้นจะต้องการที่จะถูกทําลาย ความปรารถนาของโยคีเป็นสิ่งสําคัญ ไม่มีใครจะแตะต้องพวกเขาได้ เวลาพวกเขาเล่าถึงประสบการณ์ มหัศจรรย์ ปาฏิหารต่างๆ เหมือนเมื่อวันก่อน ที่มีเด็กชายชาวออสเตรเลีย คนหนึ่ง ซึ่งเพิ่งเป็นโยคี เขาขับรถจักรยานยนต์ ทันใดนั้น เขาก็เร่งความเร็วขึ้นสูงมาก และต่อมาทั้นใด เขาพบว่า มีรถบรรทุกสองคันวิ่งมากระหนาบ แต่แทนที่เขาจะถูกชน เขาเพียงแต่ ถูกเบียดออกไป กระเด็นออกไปตกที่ข้างทาง เขาไม่ได้รับบาดเจ็บ และเขาก็ยืนขึ้นได้ ผู้คนต่างประหลาดใจ รถจักรยานยนต์ของเขาพังยับเยิน แต่ตัวของเด็กชายคนนี้ ไม่ได้เป็นอะไรเลย ผู้คนต่างๆ ไม่เข้าใจว่า เขารอดมาได้อย่างไร เรื่องทํานองนี้เกิดขึ้นอีกมากมาย ซึ่งแสดงให้เห็นว่า มหามายาปกป้องสหจะโยคี การปกป้อง การเอาใจใส่ แม้แต่ในความฝัน ท่านก็ปกป้อง ที่น่าประหลาดใจ คือการฝันเหล่านั้น และผู้ที่ฝันสามารถได้รับยา ได้รับการรักษา พวกเขาสามารถเข้าใจว่า อันตรายชนิดไหนที่เขาประสบอยู่ และในความฝันนั้นเอง ที่พวกโยคี ได้รับคําบอกกล่าวว่าผู้คนเป็นอย่างไร ผู้คนต่างๆ ประพฤติปฏิบัติต่อเขาอย่างไร บางที พวกโยคีไม่จําเป็น ต้องได้รับข้อมูลเหล่านี้ ในสภาพที่เขาตื่นอยู่ แต่เขาจะได้รับข้อมูลเหล่านี้ ในสภาพที่พวกเขาหลับไหลอยู่ ต่อมา พวกเขาพัฒนาตัวรู้ ว่าอะไรดีและไม่ดีสําหรับเขา พวกเขาจะทราบเอง ความรู้ในลักษณะนี้เป็นสัญชาตญาณ ที่มาจากมหามายา มหามายาประทาน สัญชาตญาณให้แก่พวกท่าน แล้วจะทําอย่างไร แล้วจะทําอย่างไร ทําอย่างไรที่จะนําตัว ออกจากปัญหา และคุณก็ทําได้ ไม่ว่าพวกคุณจะแก้ปัญหาหรือไม่ ปัญหานั้นจะได้รับการแก้ไข มีตัวอย่างมากมายเกี่ยวกับ (มหามายา) ถึง 1001 ตัวอย่าง หนึ่งในตัวอย่าง ที่แม่เล่าให้ฟังได้ แม่นึกออกเดี๋ยวนี้เอง ในออสเตรเลีย มีโยคีคนหนึ่งที่ช่างดีเหลือเกิน เขาเป็นโยคีที่ยิ่งใหญ่ และเป็นคนที่มีความรู้ แต่เป็นคนง่ายๆ อย่างไรก็ตาม มีคนไม่ดีคนหนึ่ง บอกเขาว่า ให้ซื้อที่ดินผืนหนึ่ง แถบที่เรียกว่า ลิลลี่เดล "เราสามารถเริ่มสหจะโยคะที่นั่น และบอกเขาว่า สามารถทําสิ่งนั้น สิ่งนี้ได้ที่นี่" ดังนั้น เขาจึง รวบรวมเงินทั้งหมดที่มี แล้วทุ่มไปซื้อที่ดินผืนนั้น เป็นการเริ่มต้น "และธนาคารก็พูดว่า "เราจะให้เงินคุณกู้(เพื่อซื้อที่ผืนนี้)" แต่ในสัญญา เขียนกํากับไว้ว่า "เราใช้ทรัพย์สินของสหจะโยคะ และทรัพย์สมบัติส่วนตัวของแม่ ฯลฯ เป็นหลักทรัพย์ค้ําประกัน เผื่อเราไม่จ่ายเงินเขา" เมื่อแม่เห็น แม่คิดว่า "ตอนนี้มันมากไป" แม่ถามทนายความ และเขาแนะนําว่า ควรจะประกาศในหนังสือพิมพ์ มิฉะนั้น จะไม่มีใครซื้อที่ดินผืนนี้ หรือทรัพย์สมบัติอื่นๆของคุณ แต่สิ่งหนึ่งที่แน่นอนคือ คุณจะต้องขึ้นศาล ด้วยกันเป็นเวลาหลายปี ดังนั้น การประกาศหนังสือพิมพ์จะดีที่สุด ว่าคุณแม่ไม่มีอะไรเกี่ยวข้อง กับลิลลี่เดลที่ดินผืนนี้ และสหจะโยคะก็เช่นเดียวกัน โยคีท่านนี้จึงวิตกกังวลมาก เพราะว่าธนาคาร ก็จะไม่ให้เงินกู้แก่เขา และคนที่จะขายที่ให้แก่เขา ก็จะฟ้องร้องเขาด้วย ในขณะนั้น เขากลายเป็นคนที่ ล้มละลายแล้ว เขาไม่รู้ว่าจะทําอย่างไรต่อไป เขาเดือดร้อนมาก แม่กล่าวกับเขาว่า "อย่าวิตกไป เขาอยู่ภายใต้การปกป้อง" และพวกคุณ ก็จะต้องประหลาดใจทีเดียว ท่ามกลางความ หวาดกลัวต่างๆนานาว่า เขาอาจจะถูกจับ และพระเจ้าทราบดีว่า ไม่ว่าเขา จะมีบ้านอีกกี่หลัง ทุกหลังจะต้องถูกขายทอดตลาด ทุกอย่าง เป็นไปในทางตรงข้าม ลิลลี่เดลผืนนั้น มีคนเสนอซื้อที่ผืนนั้น ในราคาสูงกว่านั้นมากมาย โยคีผู้นี้จึงขายที่ได้ในราคาสูง เขาจึงขายที่ผืนนั้นไป แสดงให้เห็นว่า คนเราต้องมีความอดทน มีศรัทธา และความกล้าหาญ เขากล่าวกับแม่ว่า "ผมทราบดีว่าไม่มีใครทําลายผมได้" และนี่คือการปกป้องของมหามายา ภาคแรกของมหามายา คือการเปิดโปงชายคนนี้ สหจะโยคีคนที่ไม่ดี ให้เป็นที่รู้แก่คนอื่นๆ มีคนสนับสนุนเขามาก เขาเป็นนักพูดที่เก่ง พอคนต่างๆรู้เข้า ก็ไม่มีใครเข้าข้างเขา สิ่งนี้เป็นคุณประโยชน์ แก่กลุ่มสหจะโยคะ แสดงให้เห็นถึงว่า มีคนที่ พยายามจะทําความเดือดร้อนให้สหจะโยคะ เอาละ มหามายายอมให้เขา ทําความเดือดร้อนอยู่ชั่วขณะ พอถึงจุดหนึ่ง มหามายาจะสําแดงตน ปวงชนก็จะงงงวย ประหลาดใจ สหจะโยคีต่างประหลาดใจ ที่พบว่าคนนี้กลายเป็นแบบนี้ มหามายานี้ พวกคุณมักจะกล่าวว่า เป็นเหมือนส่าหรีของแม่ ที่คอยปกป้องคุณ ถึงแม้จะสวยงาม ใจดี และคอยห่วงใย และมีเมตตาสูง ท่านจะมีความรัก และคอยดูแลโอบอุ้มเราอย่างอ่อนโยน ท่านจะโกรธมากๆๆ และฆ่าคนต่างๆได้ หากคนเหล่านั้น จะทําลายงานของพระผู้เป็นเจ้า เช่นเหล่ารากษก(ยักษ์) และเหล่าพวกชั่วร้าย และทําให้พวกคุณไม่แปดเปื้อน ด้วยความเลวร้ายของพวกที่ชั่วร้ายเหล่านี้ อีกลักษณะดีของมหามายาคือ ท่านแปลงสภาพของพวกคุณ ทุกๆอย่างมาจากสมองของมนุษย์ หากว่าเราเป็นพวกคดโกง ในสมองก็จะมีแต่ความคิดในการคดโกงผู้อื่น หากว่าคุณเป็นพวกเกลียดชังคนอื่นๆ สมองก็จะบรรจุแต่ความเกลียดชัง หากว่าคุณเป็นผู้ที่เสพติด สมองคุณก็จะเป็นเช่นนั้น มันเป็นลักษณะการสร้าง เงื่อนไขที่ซับซ้อนในหัวของคน ดังนั้น สหัสราระ จึงสําคัญที่สุด ไม่ต้องสงสัย เป็นพลังของวิราฏ และวิราฏังคนา และจะเป็นประสิทธิผล ตราบเท่าที่ปรากฏรูปของมหามายา และท่านได้ช่วย อย่างอ่อนโยน เพื่อเปิด สลายเงื่อนไขทั้งหลาย เงื่อนไขที่ทําให้เราน่าชัง เงื่อนไขที่ทําให้เราน่าหวาดกลัว เงื่อนไขที่ทําให้เราอารมณ์ร้อน .และไม่เป็นสหจะโยคี ท่านเหมือนพระแม่ธรณี ท่านประทานให้ทั้งหมดที่ท่านมี ที่จะทําให้คุณมีความรื่นเริง สุข เพื่อที่ท่านจะได้ มีสุขนิรันดร์และอนันต์ มีแต่ความรื่นเริง และสิ่งนี้คือสหัสสะราระ แต่มันจะเป็นไปได้ เมื่อบรามา-รานทรา(พรหมรันธระ) จะเปิดออก หากมิฉะนั้น คุณจะไม่สามารถเข้าสู่ความลึกซึ้งของ อํานาจแห่งความรัก ของสิ่งศักดิ์สิทธ์และเมตตา ของความหลั่งไหลแห่งพลังมหามายา จากภายนอก แม่ได้กล่าวให้ฟัง แล้วว่า ท่านเป็นอย่างไร แต่จากภายใน เมื่อเราเข้าสู่สภาพของมหามายา ผ่านบรามา -รานทรา และเมื่อมหามายา ซึ่งเป็นอวตาร ตามที่ท่านทราบดี ของพลังศักดิ์สิทธิ์อันแผ่ไพศาล ท่านจะมีลักษณะแปลกออกไป ด้านหนึ่ง ท่านพยายาม จะสอนบทเรียนให้แก่เรา ท่านจะทําลายล้างเหล่าคนชั่ว หรือแม้แต่สิ่งต่างๆ ที่เป็นอันตราย และทําลายล้าง และในอีกด้านหนึ่งของพลังของท่าน คือความรักและการปกป้อง พลังปกป้องของท่าน นําทางคุณอย่างละเอียดอ่อน ความรักที่ท่านมอบให้ ไม่ต้องการสิ่งตอบแทน พลังของท่านรัก เพราะว่า ท่านไม่สามารถหยุดยั้งการให้ความรักของท่าน และในความรักอันนั้น เราจะชุ่มฉ่ําอยู่ในความรักของท่าน เราจะรื่นรมย์ เราทุกคนรู้ว่าเราใกล้ชิดกับท่าน ใกล้ชิดทีเดียว และเมื่อเราต้องการความช่วยเหลือ เราจะขอท่านได้เสมอ และไม่ว่าจะอยู่ที่ไหน เราจะได้รับการช่วยเหลือ ดังนั้น สหัสสะราระเป็นสิ่งสําคัญมาก เพราะว่า ผ่านสหัสราระ เท่านั้นที่เรามีปฏิกิริยา สะสมความเขลา ความไร้สาระ ของโลกที่ไร้สาระที่เราอาศัยอยู่ เราควรต้องเป็นเหมือนดอกบัว ไม่มีอะไรมาทําให้แปดเปื้อนได้ ไม่มีอะไรทําให้กระทบได้ และท่ามกลาง ความเลวร้ายที่เกิดขึ้น นี่คือบททดสอบ นี่คือปารีสชา ในเวลานี้ ในเวลาแห่งความยากลําบาก เรายังสามารถผลิบาน สร้างความหอม และนําผู้คน เข้าสู่สภาพแห่งความหอมนี้ นี่คือ ความสวยงาม เป๊นสงคราม เราสามารถพูดได้ว่า ฉัน ต่อต้านสิ่งที่ไปทางพลังด้านลบ แล้วพลังด้านลบนี้คืออะไรหรือ? อะไรหรือคือพลังของเงื่อนไขนี้?

อะไรคือพลังของความเขลา เหล่านี้ที่ทุกคนสามารถเห็น? คุณได้พัฒนา การมองเห็น วิสัยทัศน์ คุณจะเข้าใจอย่างชัดเจนเลย ว่าคุณเป็นผู้รับผิดชอบ คุณเป็นเซลส์ ของสหัสราระนี้ ของสมองนี้ และพวกคุณทั้งหมด ก็จะต้องนําไปสู่การปฏิบัติ เมื่อวานแม่รู้สึกถึงความรัก เมื่อได้ยินคุณพูดว่า แสงสว่างเหล่านี้ จะต้องให้การตระหนักรู้แก่แสงสว่างอื่นๆ คํากล่าวเช่นนี้ ช่างเป็นคําสัญญาที่ยิ่งใหญ่ต่อแม่ ดังนั้น การเข้ามาสู่สหจะโยคะ ไม่ใช่เพียง เพื่อผลประโยชน์ส่วนตัว บุคลิกภาพหรือ เพื่อแก้ไขปัญหาส่วนตัว แต่ที่จริง เป็นอย่างที่แม่บอก แล้วว่า ตัวของพวกคุณนั่นเอง ในด้านหนึ่งคุณ ต้องเจริญเติบโตในสหจะโยคะ และในอีกด้านหนึ่ง คนอื่นๆ ก็จะต้องเติบโตผ่านพวกคุณ นี่คืออีกด้านหนึ่ง ที่พวกคุณต้องดูแลเอาใจใส่ วันนี้ แน่นอน แม่มีความสุขมาก ว่าในชั่วชีวิตของแม่ แม่ได้เห็น การสําแดงของมหามายา มันเป็นความงดงาม ที่ประตูนี้เปิดขึ้น เพื่อให้พวกคุณ เดินเข้ามาในอาณาจักรของพระเจ้า เข้ามาเพื่อรื่นรมย์กับ ความสุขแห่งสวรรค์และการปกป้อง ขอจงมีศรัทธา มีศรัทธาใน (มหามายา) อย่ารู้สึก กระทบโดยสิ่งเล็กๆน้อยๆ สิ่งเหล่านี้ แม่เชื่อว่า จะแก้ไขไปเองในวิธีที่ดีทีเดียว หากว่าคุณมี ความศรัทธาอย่างสมบูรณ์ มอบการปล่อยวาง ให้แก่สิ่งศักดิ์สิทธิ์อย่างสมบูรณ์ แม่เชื่อว่า ทุกอย่างจะเป็นไปด้วยดี ขอให้พระเจ้าจงอํานวยพรแก่ท่าน ขอเราจงบูชาพระศรีคเณชา และจากนั้น สหัสราระบูชา