21 lipca 1993
Ganeśa Pudźa
Berlin (Niemcy)
Shri Ganesha Puja, 21.07.1993 Berlin, Niemcy

Dzisiaj będziemy czcić Shri Ganeshę.

Jak wiecie, w całej Europie, Ameryce, Anglii utracono wiarę w Shri Ganeshę. Brakuje też troski o Jego moce i Jego błogosławieństwa. W rezultacie kraje te nie mają wszystkich Jego błogosławieństw.

Pierwszym błogosławieństwem Shri Ganeshy, które jest największe, jest mądrość: dowiadujemy się, co jest dla nas dobre, a co złe; co jest budujące, a co niszczące; co powinniśmy zrobić, aby osiągnąć naszą Samorealizację? Ci ludzie, którzy mają mądrość, są bardzo szczęśliwymi osobami. Ale mądrość nie pochodzi z żadnego źródła, ale z własnego zrozumienia życia.

Kiedy osoba zaczyna myśleć: "Dlaczego ja robię takie i takie rzeczy? Jaki jest efekt mojego działania? Jaki jest rezultat mojego zachowania? Czy to jest dla mnie dobre czy złe?"

Wtedy przychodzi mądrość. Nawet jeśli niektórzy ludzie wiedzą, że to jest dla nich złe, nadal nie mają mocy, aby kontrolować siebie. Wciąż robią wiele złych rzeczy, których nie powinni robić.

Powodem jest to, że nie mają mocy mądrości. Osoba mądra, wie nie tylko to, co jest dobre a co złe, ale także bardzo dobrze zna swoją własną moc, by nie robić czegoś złego. Po prostu tego nie robi. Mądrość jest całkowitą mocą w nas samych, przez co nie czynimy żadnych wysiłków, ale po prostu spontanicznie to działa przez nas i robimy rzeczy, które są właściwe i prawe. Dzięki tej mądrości, wiele osób wzrosło w życiu bardzo wysoko.

Przykładowo, weźmiemy przykład Kabira. Kabir urodził się w rodzinie tkaczy. Mówi się, że prawdopodobnie się w niej nie urodził, ale został znaleziony przez tkacza, cokolwiek to jest.

I należał on do rodziny muzułmańskiej. Ale uświadomił sobie, że Muzułmanie praktykując swój Islam, nie dadzą mu tego, czego chce. Musi szukać siebie, musi poznać samego siebie.

Więc to co zrobił, to poszedł nad brzeg rzeki Ganges w Benares i tam przebywał czekając na wielką Zrealizowaną Duszę, znaną jako Ramananda, Swami Ramananda. Kiedy Swami Ramananda wrócił po kąpieli, [Kabir] natychmiast przypadł mu do stóp. Jeśli ktoś, złapie stopy jakiegokolwiek Bramina po kąpieli, ten na niego nakrzyczy. Ale on był świętym, nie był Braminem. Zapytał: "Czego chcesz mój synu?" On odrzekł: "Panie, daj mi inicjację. Chcę Samorealizacji". I Swami Ramananda natychmiast się zgodził. Wszyscy inni ludzie powiedzieli: "Panie, on jest Muzułmaninem, jest sierotą, wychowanym w rodzinie muzułmańskiej. Jak możesz dać Realizację? On nie zaakceptuje żadnej z zasad, która wygląda jak wywodząca się z religii hinduskiej". Ramananda spojrzał na Kabira; on potrafił dostrzec wielkiego poszukiwacza. Powiedział: "Nie znacie go, ja go znam". I zabrał go ze sobą, a po tym Kabir stał się wielkim świętym. Jest on akceptowany przez Hindusów i Muzułmanów, ponieważ miał tę moc mądrości, poszedł do człowieka, który nie należał do jego religii, który mógł go nie zaakceptować, który mógłby po prostu wrzucić go do rzeki, było to też możliwie. Ale wiedział także poprzez swoją mądrość, że "ten człowiek jest tym, który mnie pokocha, ponieważ jestem poszukiwaczem Prawdy".

Tak więc ta moc prawdy działa nie tylko dlatego, że wiecie co jest dobre a co złe, powtarzam, ale po prostu dlatego, że nie robicie czegoś, co jest złe. Teraz ktoś mógłby zapytać: "Matko, więc jakie jest źródło tej mądrości?" Źródłem jest Shri Ganesha. Źródłem jest Shri Ganesha, który jest Dawcą Mądrości.

Kiedy Shri Ganesha jest obrażany i znika za chmurami ignorancji, wtedy ludzie zaczynają robić rzeczy, które są niemądre. Dzieje się tak w wielu sprawach. Przypuśćmy, że obecnie w demokratycznych krajach, nie wolno wam nic mówić o moralności, o tym, jak ludzie powinni się zachowywać, jakie powinny być ich relacje. Nie starają się dbać o społeczeństwo, ponieważ myślą, że troska o społeczeństwo nie jest naszym zadaniem, to jest sprawa prywatna. W rezultacie, ludzie biorą wolność w swoje ręce i zaczynają obrażać Shri Ganeshę.

Kiedy Shri Ganesha jest obrażany, następuje całkowita blokada w istocie ludzkiej, tak myślę.

Człowiek staje się idiotą. Staje się głupcem. Nie rozumie, jak dalej podążać kierując się mądrością. Bez mądrości, każdy zrobiony krok jest destrukcyjny. To jest pierwsza cecha Shri Ganeshy, że On nam daje, obdarza nas mądrością. Więc musimy szanować Shri Ganeshę w sobie, to jest bardzo ważne szczególnie dla tych wszystkich demokratycznych krajów, które teraz schodzą na psy, ich rodziny są niszczone, ponieważ ich styl życia jest tak okropny, ich dzieci są zniszczone, pod każdym względem, one są w wielkim niebezpieczeństwie.

Tę mądrość można łatwo przywrócić, jeśli obudzimy ich Kundalini. Jeśli Kundalini obudzi się, ten Ganesha może zostać przebudzony, ponieważ bez Jego pomocy Kundalini nie może zostać przebudzona. A jeśli Shri Ganesha wie, że Kundalini ma zostać obudzona, On wszystko wybacza, zapomina wszystko i przychodzi do pomocy, aby wspierać wznoszenie się Kundalini. W każdej czakrze On jest po to, aby was wspierać, dopóki nie dostaniecie Realizacji, On jest po to, aby wam pomóc.

Sednem, którego brakuje we wszystkich tych krajach jest mądrość i dlatego napotykacie tak wiele destrukcji, dzieje się tak wiele nonsensu, i nie możecie zrozumieć, dlaczego ludzie są tak głupi.

Kolejna moc, jaką posiada Shri Ganesha jest taka, że On generuje niewinność w nas. Szanujemy naszą niewinność. Szanujemy naszą czystość. Szanujemy styl życia, który jest przyzwoity i stosowny. W każdym świętym piśmie jest napisane, że powinniśmy ubierać się w taki sposób, abyśmy wyglądali przyzwoicie i stosownie, i że nasze ciało nie powinno w żaden sposób wyrażać nieprzyzwoitego uczucia lub nieprzyzwoitego zachowania z naszej strony. To jest powód, dla którego w Sahaja Yodze musimy ubierać się w określony sposób. Myślę, że Sahaja yogini zdali sobie z tego sprawę, że nasz strój powinien być przyzwoity, powinien być godny, i że nie powinniśmy w żaden sposób starać się pokazywać naszej wulgarności. Bo jeśli niewinność jest najważniejszą cechą, którą powinna mieć istota ludzka, jeśli jest to kompletna ozdoba istoty ludzkiej, wtedy należy dbać o własną czystość i własną moralność.

Oczywiście, w niektórych krajach sądzą, że czystość jest przeznaczona tylko dla kobiet, a nie dla mężczyzn. Ale to nieprawda. Tak uważają ludzie Islamu. To jest bardzo niewłaściwe. To jest przeznaczone dla obojga z nich. Jak osoba, która próbuje zmusić drugą stronę, jak mężczyźni próbujący zmusić kobiety, aby były czyste a sami nie są cnotliwi, to kobiety nie będą czyste. Ze strachu, mogą one wyglądać, wydawać się, próbować być [takie], ale jeśli mają szansę, to będą prowadzić życie, które jest niewłaściwe. Ponieważ widzą drugą stronę, mężczyzn próbujących je zdominować, wtedy myślą: "Co w tym złego, jeśli oni mogą to robić, to dlaczego my nie możemy tego robić?"

A więc całe społeczeństwo musi prowadzić bardzo przyzwoite życie i bardzo, bardzo stosowny, godny styl życia. Nie tylko w ubiorze, ale nawet w życiu codziennym jest to ważne. W przeciwnym razie zaczyna działać rodzaj niepewności pomiędzy mężczyznami a kobietami, zbyt wiele komplikacji, zaczyna się zbyt skomplikowane życie.

Trzecią cechą, o której dziś mówię jest to, że osoba niewinna nie powinna się bać, ponieważ Bóg opiekuje się niewinnymi ludźmi. Są zawsze chronieni. Jeśli ktokolwiek spróbuje skrzywdzić niewinnego, Bóg chroni go i jak to widzieliście, wiele dzieci, które spadają z wysokich pięter, jest ocalonych i dzieje się tak wiele rzeczy. Ale widzimy też, jak wiele dzieci jest zabijanych przez ludzi, którzy są wyjątkowo agresywni. Jest to oczywiście bardzo, bardzo okrutne i złe, aby zabić niewinne dzieci, ale kiedy te dzieci są zabijane, a w rzeczywistości nikt nie ginie, jak wiecie bardzo dobrze, cały świat jest wstrząśnięty; cokolwiek przydarza się dzieciom, cały świat jest wstrząśnięty, a potem cały świat zaczyna chronić niewinność. Jeśli niektórzy ludzie, mężczyźni, zostaną zabici lub coś im się przydarza, nikt tak bardzo się tym nie przejmuje, ale jeśli choć jedno dziecko jest w trudnej sytuacji, wszyscy ludzie łączą wysiłki, aby uratować to dziecko. To jest tak ważne, to nie dziecko, ale niewinność dziecka, która generuje to uczucie, że musimy uratować to niewinne maleństwo, które ma problem.

To dlatego w całej historii, wszędzie tam, gdzie znajdowały się opisy zabijanych dzieci lub gdzie została zaatakowana niewinność, całe społeczeństwo, w ujęciu historycznym również, buntowało się przeciwko temu. A ten bunt pochodzi od mocy Shri Ganeshy, że On z pewnością może stworzyć uczucie obrzydzenia do ludzi, którzy próbują być niemili dla dzieci. Jeśli popatrzycie, to gazety również piszą o tym, jak dzieci cierpią. Jaki jest problem dzieci, jak one cierpią? To jest bardzo, bardzo poruszające, kiedy krzywdzone są dzieci.

W Sahaja Yodze mamy teraz dzieci, które są urodzone-zrealizowane i rozumiemy ich niewinność. Staramy się trzymać je poza zasięgiem wszystkich tych strasznych rzeczy, które dzieją się dzisiaj na świecie. I staramy się tak nimi zaopiekować, aby wyrosły na dzieci, które są nie tylko urodzone-zrealizowane, ale które uratują innych od dylematu zniszczenia samych siebie przez nieszanowanie swojej niewinności. Ten szacunek dla niewinności, gdy już się rozwinie, poprzez takie wydarzenia, poprzez swoje własne dzieci, poprzez ich własne relacje, wtedy cały naród może zostać ocalony.

Innym sposobem jest czczenie Shri Ganeshy, które pochodzi od Matki Ziemi - zasady niewinności. Matka Ziemia jest tak niewinna, niezależnie czy jesteście dobrzy czy źli, Ona daje wam owoce, Ona daje wam drzewa, Ona opiekuje się wami. Nawet jeśli jesteście kłamcami czy oszustami, Ona wciąż to robi. Oczywiście do pewnego momentu a potem Ona może wywołać jakiś rodzaj nieszczęścia jak trzęsienie ziemi, czy coś w tym rodzaju.

Obecnie, cały czas istnieje wielka obawa trzęsienia ziemi w rejonie Los Angeles. I praktycznie mają tam co roku wstrząsy. Powodem tego są media kinematografii w Los Angeles i one generują te wszystkie zabawne pomysły obrażające Shri Ganeshę wewnątrz nas. To jest przyczyna ciągłego całkowitego zagrożenia dla tych ludzi, którzy mieszkają w tej okolicy, którzy to popierają. Również Ameryka wydaje się być całkowicie zagrożona, jeśli chodzi o naturę. Powodem są wszystkie te pomysły wyciekające z Ameryki a ludzie ślepo je akceptują. Nie wiem, dlaczego akceptują te pomysły. Te pomysły przyszły do ​​nas, możemy powiedzieć, że Freud je przyniósł.

Obecnie Freud nie mógłby dobrze prosperować w Niemczech. On tutaj był, był w Austrii, nie mógł tutaj prosperować; ludzie go nie słuchali, ale kiedy pojechał do Ameryki, dostał całe wsparcie i dzięki temu wsparciu udało mu się.

Otrzymał to wsparcie, ponieważ całkowicie się przeciwstawił idei prowadzenia czystego życia. On powiedział: "To wszystko jest absurdem, to jest całkowicie bezsensowne i nie należy słuchać wszystkich tych rzeczy". I rozpoczął całą teorię, na bardzo, bardzo poniżających zasadach a ludzie to zaakceptowali. Potem ci sami Niemcy, ci sami Austriacy, ci sami Europejczycy ślepo zaakceptowali Freuda. Bo w jakiś sposób, jeśli coś pochodzi z Ameryki staje się kolektywne.

Bo jak wiecie Ameryka jest krajem Shri Krishny, który jest dla ludzi, który jest dla kolektywności i tak właśnie cokolwiek pochodzi z Ameryki, staje się kolektywne. A jeśli jest to trucizna, rozprzestrzenia się bardzo szybko i to naprawdę paraliżuje cały świat. Więc teraz musimy być mądrzy, aby dostrzec co niszczy nas i co niszczy naszą wewnętrzną istotę. Dla Sahaja yoginów jest to bardzo ważne, ponieważ powiedzmy, że jest tkanina lub sari, powiewające na wietrze, nawet jeśli możecie uchwycić je za jeden róg, możecie je przytrzymać. A po pewnym czasie wszystko może ustąpić.

I tak rzeczywiście musi się stać ze światem, jeśli Sahaja yogini będą trzymać sari, lub możemy powiedzieć ten Wszechświat swoją mądrością i mocną wiarą w Sahaja Yogę. W przeciwnym razie mogą również zostać zdmuchnięci, jeśli oni nie są prawidłowo osadzeni, jeśli nie są ugruntowani, jeśli nie są ustabilizowani w swojej własnej oświeconej wierze Sahaja Yogi, mogą zostać zdmuchnięci przez ten wiatr, który jest tam, by torturować cały świat, aby zniszczyć cały świat.

Tak więc odpowiedzialność Sahaja yoginów jest bardzo ważna, żeby ich zasada Ganeshy była w porządku. Jeśli nie jest w porządku, to cały ruch Sahaja Yogi może upaść. Do kobiet i do mężczyzn muszę mieć pokorną prośbę, aby spróbowali umieścić swojego Shri Ganeshę na bardzo szanowanej pozycji w swoim stylu życia. To powinno być najwyższe, najważniejsze i również każdego dnia trzeba o tym pamiętać, że jesteśmy bardzo pobłogosławieni przez Shri Ganeshę, aby uzyskać naszą Samorealizację. Jest tak wiele cech Shri Ganeshy, które opisałam. Jedną z nich jest to, że On jest dzieckiem. On jest bardzo pokorny, jest bardzo radosny, jest bardzo zainteresowany [wszystkim] i jest niesamowicie pokorny, i pomimo swojej wagi jest bardzo lekki, ponieważ może siedzieć na małej, malutkiej myszce. On nie próbuje się popisywać, nie ma tak wspaniałego pojazdu jak ma Vishnu czy czegoś takiego.

Jego pojazd jest bardzo prosty, najprostszy - lub możemy powiedzieć najmniejsze stworzenie, które może właściwie [tylko] pełzać - to myszka i On używa tej myszy. Za pomocą tej myszy wyraża swoją własną moc, że nie potrzebuje żadnego innego pojazdu. To jego pojazd, to jego skromność. On porusza się, przenika i wpływa na życie ludzi poprzez bardzo, bardzo proste, słodkie metody. W Sahaja Yodze musimy uświadomić sobie, w jaki sposób wywieramy wrażenie na innych? Na przykład, nikt nie będzie pod wrażeniem Sahaja Yogi, jeśli macie wspaniały samochód czy cokolwiek lub jeśli przejawiacie obraz zamożnego życia. Nikt nie będzie pod wrażeniem, widziałam to.

To, co robi wrażenie na ludziach, jest prostym wyrażeniem waszej miłości poprzez pewne gesty, przez określone prezenty, poprzez pewne zachowania. I widziałam ludzi, którzy są bardzo słodcy, którzy po prostu jak dzieci wyrażają siebie w tak niewinny prosty sposób, który trafia ludziom do serca. W tym sensie, jak Sahaja yogini czasami opisują Mi innych Sahaja yoginiów - jest to bardzo zaskakujące jak wyrażają swoje uznanie dla innych Sahaja yoginów - są bardzo, bardzo słodcy i niezwykle kochający, delikatni, całkiem jak dziecko.

Jak dziecko bawi się i jak was potrafi rozbawić, jak dziecko próbuje robić rzeczy dla was. Ja znam Moje wnuki, siedziałyby na zewnątrz, kiedy Ja bym się kąpała. One były urodzone-zrealizowane. Kiedy wyszłam na zewnątrz, zastałam je siedzące tam z pudrem na moje stopy, z perfumami na moje ręce, wszystko to miałoby miejsce. I nigdy im nie powiedziałam, nikt im nie powiedział, ale one będą tam siedziały. Jeśli leżę, to przychodzą i przykrywają Mnie i cały czas starają się dowiedzieć, jak mogą się Mną opiekować, jak gdyby one były moimi rodzicami lub były większe ode Mnie a także w pewnym sensie starają się Mnie prowadzić. Na przykład, jeśli idę a one widzą kamień czy coś takiego, położą swoje ręce: "Babciu, nie idź tędy, tu jest kamień. Uważaj, idź tą drogą". Jakbym nie miała oczu, aby zobaczyć, one są Moimi oczami, które Mi mówią, jak wszystko robić. Tak słodko, widziałam w ich dzieciństwie, jak były ostrożne i wiedziały, co Ja lubię a co Mi się nie podoba. Tak słodko i tak upewniając się, że one cały czas starały się po prostu Mnie zrozumieć.

Następną cechą Shri Ganeshy jest to, że zawsze stara się zadowolić swoją Matkę. On nie chce robić niczego, co uczyni Ją nieszczęśliwą. On nie mówi: "Nie". Niektórzy Sahaja yogini mają zły nawyk. Jeśli coś im powiem, odpowiedzą: "Nie, nie to". Tak nie powinno się robić. Szacunku do Matki należy uczyć się od Shri Ganeshy. Przy tym stwierdzam, że ludzie są trochę za bardzo przemądrzali. Powiedzmy, że coś powiem, oni natychmiast Mnie poprawią: "Nie, to nie tak".

Ten spryt nie jest zbytnio pomocny, jak sądzę. Bo jeśli coś powiem, to mogę też powiedzieć, że dzisiaj właśnie teraz jest poranek, przypuśćmy, że tak powiem. Teraz wy natychmiast powiecie: "Nie, nie, nie, to nie poranek. Czy nie widzisz? Jest wieczór". Co osiągnęliście? Wiem, że jest wieczór. Ale dlaczego powiedziałam: "Jest poranek?" Tylko żeby zobaczyć. Nic przez to nie osiągniecie. Mówiąc: "Nie, nie to, to nie było tak, to jest tak" to jest spryt. Ale poprzez ten spryt, sami siebie przechytrzacie. Więc co osiągnęliście? Widzicie, co musicie pokazać? Zobaczcie, co osiągnęliście? Robiąc te komentarze lub mówiąc w ten sposób lub w taki sposób, co osiągnęliście? Nic.

Lecz jesteście cały czas testowani. I podczas tego testowania dowiadujecie się, co jest z wami nie tak. Jest to bardzo ważne dla osób, które są bliżej Mnie, aby zrozumiały, że jeśli coś powiem, nie bierzcie tego bardzo dosłownie, ponieważ Ja jestem też Mahamayą.

Jeśli coś powiem, może to być tylko, aby was testować. Następnie kontynuujecie: "Nie, nie to, nie to". To umysł, który po prostu absorbuje nawet testowanie, przechodzi testy. Wtedy tylko będziecie wiedzieć, że jesteście testowani i że wasze testy są tylko po to, aby zobaczyć jak dalece głęboko Mnie rozumiecie.

Ale są też inne osoby, które błędnie Mnie interpretują. Widziałam, bardzo źle jest to robić, ale to się przydarza, ponieważ oni nie są wystarczająco mądrzy. Źle interpretują, chcą powiedzieć: "Matka powiedziała to, Matka powiedziała tamto, to nie jest dobre, tamto nie jest". Próbują się popisywać mówiąc: "Bardzo dobrze zrozumieliśmy Matkę". Nie jest łatwo Mnie zrozumieć, muszę wam to bardzo szczerze powiedzieć. Nie możecie bardzo dobrze Mnie zrozumieć, jedynie spróbujcie zrozumieć siebie.

Jestem dla was jak lustro. Więc kiedy patrzycie w lustro, to je widzicie; nie możecie zrozumieć lustra, ale możecie zrozumieć siebie. Więc kiedy patrzycie w lustro, próbujecie zrozumieć siebie. Nie patrzycie w lustro, żeby zrozumieć lustro. Kiedy spróbujecie zrozumieć lustro, lustro zostanie rozbite i koniec. I wasz obraz również będzie skończony. Jest to bardzo prosta sprawa, ale całkiem subtelna. I taka jest jakość Shri Ganeshy, że On wie o wszystkim co spodoba się Jego Matce i On robi wszystko to, co jest dla niego dobre, ponieważ przez to On sprawia przyjemność swojej Matce.

On jest całkowicie oddany Matce, niczemu innemu, żadnym innym bóstwom, On walczył z nimi wszystkimi. Nie przejmuje się tym, kim inni są. On zmierza do nich wszystkich poprzez zrozumienie Matki i szanuje ich poprzez zrozumienie Matki. Ale niektórzy ludzie, jak widziałam, nadal nie mogą tego zrobić. Nadal trzymają się jakiegoś bóstwa, które czcili, jakiejś ideologii, którą mieli. Wtedy nie są w całkowitym połączeniu ze Mną. I takim właśnie On jest, po prostu połączony ze swoją Matką. Dla niego Ona jest wszystkim. Ona jest źródłem wiedzy, Ona jest źródłem radości, Ona jest źródłem Prawdy. On nie musi patrzeć na nikogo innego. Teraz wydaje się bardzo egoistyczne, mówienie takich rzeczy we współczesnych czasach, kobieta mówiąca w ten sposób, że "wszyscy zachowujecie się w ten sposób".

Ale możecie zrozumieć, że jeśli macie cokolwiek zyskać, jeśli macie zdobyć pewną wewnętrzną wiedzę, jeśli macie wznieść się wyżej, wtedy musicie uczyć się od Shri Ganeshy. Co On robi i jaka jest Jego relacja ze swoją Matką, która oczyszcza, odżywia i nastawiona jest na wynik, w rezultacie którego stopniowo wzrastacie.

Jak mówiłam wczoraj niektórym ludziom, że nie powiedziałam wszystkiego od samego początku, wszystkich tych subtelnych rzeczy. Stopniowo wzrastaliście a Ja stosownie do tego mówiłam. Gdybyście wszyscy od samego początku byli jak Shri Ganesha, powiedziałabym wszystko, ale Shri Ganesha nie potrzebuje nawet niczego wiedzieć, On już wie, On jest bardzo dojrzałą osobą. Albo możemy powiedzieć, że najbardziej dojrzałym bóstwem jest Shri Ganesha. Teraz to, co zrobiliście, to dzięki mądrości wyrośliście i stopniowo powiedziałam wam o wielu rzeczach.

Ale nie mówiłam o wielu rzeczach, takich jak Genesis, jak początek naszego życia. Skąd się wzięliśmy. Powiedziałam to w pewien sposób, bardzo, bardzo przyziemny sposób, ale o wszystkich subtelnościach nie powiedziałam wiele. Ponieważ nie chcę, abyście wdawali się w jakąś dyskusję lub dochodzili do jakiegoś punktu, którego nie można zweryfikować waszymi wibracjami. Cokolwiek możecie zweryfikować poprzez swoje wibracje staje się waszą wiedzą. To właśnie stopniowo wam mówiono. Nie powinniście ingerować. Albo nie powinniście zagłębiać się w te książki i rzeczy, które mówią o pochodzeniu Ziemi i pochodzeniu tego i tamtego. Nie powinniście wchodzić w te sprawy, ponieważ wasz umysł zostanie przekierowany, zwrócicie się w stronę wiedzy, która może nie być wiedzą i wtedy zaczniecie myśleć: "Och, nie znam tej części, nie znam tamtej części".

To, co musicie wiedzieć, jest bardzo proste - czym jesteście? Jesteście Duchem i światło Ducha stopniowo powie wam o wszystkim, tyle ile możecie znieść. Nie powie wam czegoś, czego nie możecie znieść. To bardzo dobra analogia, kiedy mówimy: "Wy jesteście światłem", ale światło, które nosicie bardzo różni się od tego zwykłego światła.

To światło nie rozumie, nie myśli. Teraz światło, które nosicie, jest światłem, które rozumie, myśli i daje wam tyle światła, ile możecie znieść. Ono nie będzie migać, jeśliby migało bylibyście w szoku. Ono nie przygaśnie. Będzie ono absolutnie w relacji do tego, co możecie zrozumieć. Czasami widziałam, że Bóstwa emitują zbyt wiele wibracji podczas pujy. Ale jeśli nie możecie tego znieść, one nie wchodzą w was. One sprawiają problem Mnie, ale nie wejdą w was.

Trzeba więc zrozumieć, że nie jest ważne to, co wiecie o tym i co wiecie o tamtym, i co wiecie o tym - nie jest to tak ważne. Ważne jest to, na jakim etapie jesteście. Jak dojrzali jesteście w Sahaja Yodze. Teraz jest tak wiele cech Shri Ganeshy, jak wam powiedziałam, myślę, że nie ma już dzisiaj czasu, aby o tym mówić. Ale stopniowo mówiłam o wszystkich jego cechach i wszystkie z nich można wyrazić i zamanifestować w waszej istocie, jeśli naprawdę Go szanujecie. Absolutnie, to jedyny sposób, w jaki można przejawić Jego cechy.

Niech was Bóg błogosławi.