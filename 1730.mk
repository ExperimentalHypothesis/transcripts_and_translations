Денес ќе направиме пуџа на Ади Шакти.

Да се зборува за Ади Шакти е навистина тешка тема, затоа што не е лесно да се разбере дека Ади Шакти е моќта на Садашива. Садашива е Семоќниот Бог. Таа е Неговиот здив, како што го нарекуваат некои луѓе. Некои велат дека Таа е желбата, а некои велат дека Таа е целата моќ на Садашива, и Садашива не може да стори ништо без Нејзините моќи. Оваа тема е опишана од многу луѓе во различни книги на различни начини. Но, всушност, не треба да одиме во позадината на создавањето на Ади Шакти. За тоа барем ќе ви требаат седум предавања. Ќе дојдеме до точката кога Ади Шакти започна да работи на оваа Мајка Земја. Првото нешто што мора да го знаеме, е дека Таа ја создаде Кундалини во Мајката Земја. Го создаде и Шри Ганеша од Мајката Земја, тоа е многу интересно.

Значи, Мајката Земја станува многу важна за нас. Ако не знаеме како да ја почитуваме Мајката Земја, не знаеме како да се почитуваме себеси. Изразувањето на Ади Шакти во вас е Кундалини, без сомнение. Тоа е одразот на Ади Шакти во вас. Но, одразот во Мајката Земја исто е изразен, како што сите знаете, на различни места, различни земји, различни градови, како манифестација на чакрите и креациите на Ади Шакти. Прво беше многу важно да се создаде многу света Мајка Земја за да се родат човечките суштества. Така, одразот на Ади Шакти како Кундалини најпрво беше во Мајката Земја. Треба да кажеме дека Кундалини е извонреден дел од Ади Шакти, или можеме да кажеме дека Таа е желбата, чистата желба на Ади Шакти. Значи, Ади Шакти е желбата, целосната желба на Садашива и Кундалини, Ади Кундалини, е желбата, целосната желба на Ади Шакти. Прво беше изразена во Мајката Земја, внатре во Мајката Земја.

Кундалини се појави внатре во Мајката Земја, на начин што го олади внатрешниот дел на Мајката Земја, толку колку што можеше, а потоа се манифестираше на површината на земјата како различни чакри. Огромна е сличноста што ја имаме со Вирата, Мајката Земја и човечките суштества. Ако сите ги рефлектира Ади Кундалини, тогаш треба да има голема врска меѓу нив. Човечките суштества не разбираат како се поврзани со Мајката Земја. Кундалини помина низ различни центри, создавајќи различни центри во Мајката Земја и на крајот проби низ Кајлаша. Не знам колку од вас биле во Кајлаш, ќе видите како течат огромни вибрации од Кајлаш. Начинот на кој ја навредуваме нашата Мајка Земја, она што го правиме е да ја навредуваме Ади Шакти. Има толку многу начини на кои треба да ја почитуваме Мајката Земја. Индиски обичај е кога ќе станете од кревет и со нозете ја доприрате Мајката Земја, да кажете: „О, Мајко Земјо, ве молам простете ми затоа што ве допирам со нозете.“ Сите движења на Мајката Земја се контролираат од оваа внатрешна Кундалини, што е одраз на Ади Шакти. Гравитацијата е исто така манифестација на Кундалини во Мајката Земја.

Но, зошто страдаме на оваа прекрасна планета? Затоа што не го почитуваме она што треба да го почитуваме најмногу. Што значи да се почитува Мајката Земја? Тоа значи дека што и да е создадено на оваа земја, со движењето на земјата, со морето, со сите елементи, треба да се почитува. Денешниот проблем е загадувањето, сите видови работи за кои зборуваат луѓето. Причината зад тоа е што луѓето никогаш не ја разбраа важноста на сите овие пет елементи кои го поддржуваат нашиот живот. За да оддадат почит на Мајката Земја, луѓето прават Бхуми Пуџа. Многу луѓе, кога градат куќа, ќе направат Бхуми Пуџа, значи дека ќе ја почитуваат Мајката Земја. Бидејќи ако не ја почитуваат, можеби ќе има земјотрес. Тоа значи дека оваа Мајка Земја разбира, знае и дејствува.

Дејствува на таков начин што човечките суштества не разбираат зошто се случуваат такви работи. Mожеме да кажеме дека, во местото наречено Латур, беше четиринаесеттиот ден на Шри Ганеша, кога ги потопуваат статуите во морето или во реката, па отидоа сите заедно, пеејќи, танцувајќи. Откако се вратија, сите почнаа да пијат. На Мајката Земја воопшто не и се допаѓа пиењето. Ако сте пијан и одите по патот, ќе паднете. Така се случи со нивното пиење што се појави голем земјотрес. Сите што танцуваа, пиеја, сите тие, беа зафатени од тој земјотрес од Мајка Земја. Само нашиот центар таму беше опкружен со голема празнина (заштитен), но ништо не се случи со нашиот центар и ниту еден Сахаџа Јоги не беше уништен. Бидејќи сме Сахаџа Јоги, можеме да разбереме како дејствувала Мајката Земја за да ги спаси тие луѓе, кои биле Сахаџа Јоги. Значи, разбирањето на Мајката Земја за светците е многу големо.

Таа знае кој е светец, ги знае стапалата на еден светец и затоа знаете дека се создадени многу работи, како Мојсеј, Тој отиде до морето и се појави Мајката Земја, за да поминат. Да отидеа сите Евреи, немаше да успее, но за Мојсеј и Неговата светост се појави самата Мајка Земја и помогна.. На ист начин кога Рама градеше голем мост помеѓу Ланка и Индија, Мајката Земја се појави како мост. Затоа, не треба да се обидуваме да ја проколнуваме Мајката Земја за какви било несреќи на оваа Земја. Ако луѓето се свети, тие секогаш ќе бидат заштитени од Мајката Земја. Таа секогаш ќе се обиде да им даде се што сакаат. Можете да забележите особено тука во Кабела, розите се со таква големина, толку големи рози, нема да најдете толку големи во целиот свет. Но, ние ги имаме тука, толку големи. Во Пратиштхан имавме цвеќиња од сончоглед толку големи. Сам човек не може да ги подигне. Зошто се случува сето ова на одредени места?

Тоа е Мајката Земја, таа знае кој живее тука, кој оди по Нејзе, по Нејзината почва затоа што Мајката Земја ги разбира вибрациите. Сега, одредени места за кои велиме дека се многу свети. Како откриле дека овие места се свети? Тоа е поради магнетните сили. Се изненадив, магнетните сили во Англија се прекрстуваа на местото наречено Окстед, каде што живеевме. Тие преминуваа од поодамна, но ние подоцна живеевме таму. Значи, Мајка Земја исто така организира и аранжира работи за светите луѓе. Многу е интересно да се види како Мајката Земја ве води на правилен начин. Мислам, не знам колку примери можам да ви дадам. Но, ние не ја разбираме вредноста на разбирањето на оваа Мајка Земја и Нејзината заштита исполнета со љубов за сите светци.

На ист начин, мора да разбереме како целата атмосфера, дождот доаѓа во соодветно време, месечината, сонцето, сè работи на таков прекрасен начин, бидејќи тие знаат дека се светци.. Тие знаат дека ова се свети луѓе што седат тука. Тие знаат дека се чисти луѓе, дека тие се суштината на животот и дека треба да се грижат за нив, треба да бидат згрижени, тие треба да се грижат за нив. Не се вонемируваат за луѓе кои не се од корист. На пример за Хаџ, толку многу луѓе отидоа и толку многу беа убиени. Некои отидоа во Амарнат и беа убиени затоа што не беа светци, само ритуалисти, кои одат на ритуал, кои, според дискреционото право на Мајката Земја, не им било од корист за нив. Но, никој не зеде поука од ова, никој не научи. Кога толку многу луѓе одеа во Амарнат, беа убиени. Пакистан рече: „Тие не требаше да одат во Амарнат, тоа е лажно место, зошто отидоа таму? И одејќи таму она што се докажа е дека не е свето место.“ Но, кога се случи работата на Хаџ, тие немаа што да кажат, не знаеја како да ја објаснат оваа работа со Хаџ и умирање на толку многу луѓе. Причината е дека овие луѓе цело време оделе на Хаџ.

Еднаш се случи стампедо од триесет и две илјади луѓе повредени, вознемирени и убиени. Сега тоа е тоа. Она што сугерира Мајка Земја е дека одењето на овие места, свети места, тие се навистина свети, без сомнение; одење на овие места, не правите никакво духовно искачување. Вие не постигнувате ништо со одење во овие места, кои се навистина свети. Не може да се оспори тоа. Тие се свети места. Сигурно знаете дека сум родена во Чиндвара, а Мека и Чиндвара се на истата линија на рак. Зошто е така? Што е со Мека? Мека е Макешварашива - тоа е Шива.

Зошто Мухамед Сахиб ги замоли луѓето да се поклонат на камен? Тој не веруваше во камења, тој беше против секакво обожавање на идоли. Тогаш зошто рече треба да му се поклоните, на овој црн камен, и дека луѓето треба да одат таму. Која беше причината? Бидејќи можеше да ги почувствува вибрациите, можеше да почувствува дека е свајамбху. Сите муслимани како луди одат таму. Со одење таму никој не се подобрил, не сум видела некој да се подобрува со одење во Мека. Тоа е само еден вид ритуал. Мислат ако одат таму, кога ќе умрат утре ќе му речат на Бога: „Господи видете, имаме сертификат, бевме во Мека.“ Како нашиот папа некогаш одамна даваше потврда дека кога одите во рајот, можете да го покажете сертификатот дека сега сте вистински христијанин На овој начин, се појавија сите овие вештачки работи, но зад тоа постои реалност. Разликата е вотоа што реалноста за вистинските луѓе, а не за лажните луѓе.

Но, ритуализмот прерасна премногу. На пример во Индија, имаме многу свајамбхуа создаден од Кундалини, повторно би рекла, кои навистина се обожаваат. Сум била на повеќето од нив и бев изненадена што повеќето пуџари страдаа од некаква сериозна болест. Еден од нив беше парализиран. Тој рече: „Тука му служиме на Бог, а вие рековте дека ова е свајамбху, тогаш Мајко, зошто страдаме од оваа болест? “ Реков: „Затоа што заработувате пари. Не можете да заработите пари од Бога. Ако не сакате да му служите на Бога, не останувајте тука, но ако сакате да му служите на Бога, тогаш можете да останете, но не заработувајте пари од ова.“ Тоа е многу честа појава, оние луѓе кои заработуваат пари добиваат парализа, го видов тоа. Тоа е многу длабоко разбирање за сите овие елементи, Мајката Земја, сите, за сè. Бидејќи нивната Кундалини не е како вашата Кундалини, која сама по себе е чиста, но заради човечките потфати, човечки грешки, его, суперего, секакви глупости, Кундалини не е толку чувствителна, ниту ви кажува што се случува.

Мора да биде многу будна, чувствителна духовност во вас, со која веднаш ќе можете да кажете што мислите, што знаете, што разбирате за што било. Но, проблемот е што ова не постои. Зошто да не бидете толку чувствителни? Напротив, видов, ако нивниот ум работи против некого, тогаш тие почнуваат да велат: „Вие блокирате тука, блокирате таму.“ Всушност, лицето што го кажува тоа блокира. Значи, со ова нешто треба да се разбере дека ако ние сме вистинскиот одраз на Ади Шакти, тогаш треба да бидеме чисти, апсолутно чисти, како белиот снег. Дури и една црна капка - затоа денес носев бело сари - паѓа на бело, го покажува. Треба да бидете толку бели што било што, секоја најмала црна дамка треба да можете да ја видите, а исто така да ја почувствувате во другите. Ако таа висина се постигне со чист живот, со чисто размислување, со чисто срце, не е потребно да се манипулира со ништо; не, нема потреба воопшто. Сето тоа е природно како што е Мајката Земја. Дали таа манипулира со нешто?

Не. Погледнете колку е спонтана. Ќе ставите семе во Мајката Земја и видете како никнува. Таа е толку спонтана, Нејзината активност е толку спонтана, никогаш не се прашуваме за тоа. Погледнете ги различните видови цвеќиња, различни видови мириси, различни видови грмушки и дрвја, како Таа ги расте со таков баланс на секое место. Во секој најмал атом и молекула на Мајка Земја има чувствителност. Пред нас е најдобриот одраз на Ади Шакти и тоа е оваа Мајка Земја. Значи, прво мора да ја почитуваме Мајката Земја. Ми се допаѓате вие луѓе, затоа што седите на земја, тоа е многу добро. За медитација, ако можете да седите на Мајката Земја, тоа ќе биде исклучително добро.

Бидејќи еден посебен квалитет кој го има Мајката Земја, што исто така го имам за жал, ги апсорбирам вашите проблеми. Таа ги прима во себе вашите проблеми и кога ќе го впие вашите проблеми, вие се ослободувате од нив без никакви тешкотии. Значи, ако не можете, седнете на земја, тогаш земете камен, подобро е, или можете на мермер или нешто што е природно на кое треба да се обидете да седите. Но, ако седите на пластика и медитирате, не знам што ќе ви помогне - пластиката? Затоа ве замолувам секогаш користете природни работи, бидејќи природните работи можат многу добро да ги апсорбираат вашите проблеми. Во спротивно, ние живееме неприродно. Гледате дека е на физичко ниво, исто така и на ментална линија. На умствена линија она што правиме, е продолжуваме да се расправаме, објаснуваме, тоа трае и продолжува и продолжува и понатаму! Нема крај. Всушност, со сето тоа човек би добил главоболка.

Но, ако сте спонтани, ако сте многу спонтани, веднаш ќе знаете: Другото лице што се обидува да направи или да каже или да комуницира. Не треба многу да размислувате за тоа, бидејќи можете да ја апсорбирате дури и мислата на друга личност. Апсорпцијата не значи дека ќе ги преземете лошите работи од таа личност, но тоа е како просејување. Вие го апсорбирате она што друго лице го зборува и го просејувате. Проблемот на оваа Ади Шакти е што решив дека ќе ви дизволам на сите да влезете во Моето тело, да ве апсорбирам сите вас. Знам, тоа е многу опасна игра, но Јас ја одиграв, затоа што требаше да ја направам во оваа фаза од времето, требаше да ве апсорбирам сите во Моето тело. Така, со вас, сите ваши проблеми изсчезнаа во Мене, сите ваши проблеми, исто така, преминаа во Мене. Но, апсорбирајќи ги, видете, тоа е како океан во кој сте ставени и сте прочистени. Но, што е со океанот? Океанот сеуште ги има вашите проблеми, а работите траат, тие се многу проблематични.

За вас најдоброто нешто би било да се исчистите. Чистењето преку интроспекција е многу важно. Тоа не значи размислување, никогаш не значи размислување. Интроспекција значи медитација и дека сите треба да медитирате. Морам да ви кажам, имавме состанок со лидерите, тие дојдоа и седнаа во салата. Веднаш штом се собраа, добив толку силна болка во стомакот и толку лоша дијареја што не би поверувале. Кој имаше такви проблеми, не знам. Не знам кој ги донесе овие проблеми. Но, како Мајка, како Мајка, ништо не ми пречи, сè додека сите не оздравите и прочистите. Исто како што Мајката Земја се грижи за вас, Јас исто така се грижам за вас.

И исто како што ве сака Мајката Земја, Јас исто така те сакам, без разлика дали сте лоши или добри. Но, за да бидете љубезни кон Мене, барем можете да се обидете да бидете навистина добри Сахаџа Јоги, не се фалете, да не сте бизнис тип, не бидете ментален тип, не бидете аргументивни, ниту пак да ги критикувате другите ако само се обидувате да медитирате секој ден по десет до петнаесет минути, ви велам, моето здравје ќе биде од прва класа. Затоа што ги направив вашите инјекции внатре и тие почнаа да го мачат мојот живот, без причина. Видете, тоа е ризик што го презедов и сум сигурна дека сите сте многу разумни луѓе, и ќе разберете дека вашата Мајка не треба да страда. Понекогаш, знаете, ова е секојдневно распетие за Мене, и не знам што да кажам. На пример, пред некој ден во Делхи, еден господин кој е лидер, дојде да Ме види, и едната нога почна да оди така и толку многу да Ме боли. Не знаев што да му кажам: „Ајде излези?“ Едноставно не можам да го повредам. Но, реков: „Што се случи, каде бевте, што направивте?“ И така сфати и излезе, и навистина се подобри. Блискоста, исто така, мислам дека има ефект, затоа што ако таков човек, или таква дама е полна со проблеми и се приближи повеќе до Моето внимание, тогаш треба да го земам крстот. Така е. Треба да има едно едноставно разбирање: „Зошто сме во Сахаџа Јога?“ Во Сахаџа Јога сме за да се искачиме, да се издигнеме повисоко и повисоко, како што пеевте вчера.

Вчера беше многу забавно, начинот на кој зборувавте за вашите амбиции, да бидете сѐ повисоко и повисоко. Навистина беше многу радосно, несомнено. Но, треба да видиме што правиме за тоа, што се обидуваме за тоа. Сериозно мора да размислиме, дали медитираме, дали сите правиме нешто за да ги воздигнеме другите, да им дадеме реализации на другите? Специјално жените, сум видела, не прават многу, што е многу лошо, затоа што вие сте мајки. Сите треба да излезат надвор за да им дадете реализација на другите. Но, мажите се поактивни на тој начин, а жените не се. Работи обратно. Од една страна мислам дека мажите се активни, но не медитираат. Жените медитираат, а мажите работат надвор, тоа е некако скратено работно време, или можете да го наречете добра поделба на трудот: „Вие медитирајте дома а ние ќе излеземе.” Нема да може да функционира така.

Човек мора и да медитира и да излезе надвор и да ја шири Сахаџа Јога. И двете работи треба да се направат. Да претпоставиме дека медитирате и дека не ја ширите Сахаџа Јога, никогаш нема да се искачите. Затоа што во крајна сметка Кундалини е разумна жена, Таа е многу разумна. Таа мисли: „Зошто да ја направам светица? Каква корист од тоа?”. Сахаџа Јога не е Индивидуалистичка, не е само за една личност да стане светец и да седи некаде, не е така. Не е наменета за една личност, за себе, не е индивидуалистичка. Тоа е колективно случување. Значи, ако не му помагате на колективот, Кундалини вели: „Добро, останете си така“, исто како и нашето тело.

Погледнете, во нашето тело ако еден орган каже: „Добро, добро сум и нема да рботам.“ или една клетка да каже: „Нема да растам сега, сѐ во ред. Зошто да се грижам за целото тело? “, Тоа нема да работи. Тоа е жив, жив организам, сто пати реков, кога еден организам е жив треба да расте, треба да расте и исто така да апсорбира. За да имате енергија, мора да медитирате и да растете. Ако не растете, готови сте. Вие повеќе не сте Сахаџа Јоги. Јас не би нарекла Сахаџа Јоги, личност која дури и не му дала реализација на еден човек. Не може да е Сахаџа Јоги. Еден Сахаџа Јоги треба да им дава реализација на другите.

Освен другите активности, главната активност треба да биде: „Како им даваме реализација на другите.“ Сѐ додека навистина не се грижиме за таа страна од животот, никогаш, никогаш не можеме да пораснеме во Сахаџа Јога. На пример сега, заземете ја Мојата позиција. Добро сум, јас сум комплетна, немам проблем. Зошто работев толку напорно и сакав да има толку многу Сахаја Јоги, зошто? Не морам и јас да растам, веќе доволно сум порасната. Не мора да го сторам тоа, но зошто? Која е потребата? Потребата е ваква, потребата е од љубов. Имам толку многу љбов што морам да ја канализирам. Ако не, ќе се задушам, не можам да се сакам себеси.

Значи, оваа љубов мора да се шири. За тоа вие сте ми потребни, вие кои можат да ја дадете оваа љубов на другите и да ги направите среќни. Ова е Мојата визија! Ова посебно време, беше ветено од многу луѓе, од многу светци, и е толку очигледно дека сите сте специјално избрани за ваква работа. Колку длабоко ја разбирате вашата важност, тоа е друга тема. Направете го за вашата еманципација, во ред, медитирајте. Но, ако не ја канализирате љубовта, Божествената Љубов, каква е користа? Да претпоставиме дека поправам нешто: Ја поправам оваа машина, ставајќи ја во ред, сè, и не зборувам, каква е користа да го имам ова? На ист начин, ако работите многу напорно, познавам луѓе кои стануваат во четири часот, се бањаат, прават медитација, вечерта пак седнуваат за медитација. Но, тие никогаш не излегуваат надвор, никогаш не разговараат со други, никогаш не ја шират Сахаџа Јога.

Тие не даваат Божествена љубов на другите, па како може да се реши овој голем проблем на овој свет, ако тој нема љубов? Никогаш не ја познавал Божествената Љубов.. Треба да им се даде. Треба да ја почувствуваат оваа Божествена Љубов, оваа моќ на Ади Шакти. Тие мораат да го знаат тоа. Инаку сте себични, си поминавте убаво добивајќи го сето ова и не сте го дале на другите. Ова е причината зошто Сахаџа Јога понекогаш не успева да создаде соодветна избалансирана личност кај човечкото суштество. Некои луѓе се вакви, ако претпоставиме дека Сахаџа Јоги се оженил со друга Сахаџа Јогинка, заземаат таква позиција. Мојата желба е тие да развијат целосно меѓусебно разбирање, љубов едни кон други, но и љубов кон Сахаџа Јога и кон другите. Само така можеме да го оправдаме бракот во Сахаџа Јога. Во спротивно зошто треба да се венчаат?

Но, не се случува така. Она што се случува е дека штом ќе се венчаат, или ќе се караат, ќе побараат развод; ако тоа не се случи за среќа, затоа што во Сахаџа Јога е толку лесно да се ожените, знаете. Ако тоа не се случи, тогаш почнуваат со „Своето семејство, свои домови...“ повторно стануваат многу мали, многу, многу мали, многу ограничени. Дали дојдовте во Сахаџа Јога за тоа? Треба да ја сфатите вашата одговорност. Погледнете ја Мајката Земја, како Таа ја знае својата одговорност. Таа едноставно не е направена од ништо друго освен од земја, малку кал, но погледнете ја. Колку е свесна, колку е конкретна, како работи, колку е внимателна, како е грижлива. Додека вие, иако сте благословени со сè, дали размислувате да им го дадете на другите? Со дванаесет ученици, кој и да беше проблемот на христијанството, морам да кажам дека не беше ништо добро, но сепак христијанството се прошири.

Исламот не беше многу добра работа, тој се прошири. Сите тие лоши работи се раширија толку многу, па зошто да не и доброто дело на Сахаџа Јога? Мора да се прошири, на разни места. Обидете се и откријте каде можете да отидете и разговарајте за тоа и направете нешто добро за другите, помогнете им некако да се издигнат над ова вообичаено постоење на мизерија, несреќа и уништување. Времето е многу кратко и мислам дека ако го погледнете времето, стапката со која се движиме не е соодветна. Мора да бидеме многу побрзи, мора да одиме многу понапред и да создадеме многу повеќе Сахаџа Јоги преку нашиот постојан, многу интензивен напор. Но, ние - тоа е споредно прашање, гледате, тоа е патем, Сахаџа Јога е патем. И ова е местото каде што ние не успеваме во нашата одговорност. Мора да учиме од Мајката Земја. Можеби ќе речете: „Матаџи, како можеме да бидеме како Вас?

На крајот на краиштата, вие сте Ади Шакти.“ Многу луѓе го велат тоа. „Вие си Ади Шакти, така што со еден прст можете да ги задвижите работите.“ Но, зошто треба јас? Зошто треба, каква е потребата? Значи, во тој одраз во кој вие сте Јас, во тој одраз во кој Мајката Земја е Јас, во таа прекрасна креација во вас, треба да станете многу чувствителни за потребата на светот. Која е потребата на светот? Ако не успеете денес, целата работа ќе пропадне засекогаш. Само многу малку ќе останат. Значи, потребата од вас е да ја ширите Сахаџа Јога, бидејќи оваа љубов не е само за вас. Ви Неа не треба само вие да уживате, туку целиот свет да ужива што може повеќе. Така, денес треба да одлучиме дека, како деца на Ади Шакти, треба сите да излеземе надвор, насекаде, на секој агол, да се провикнеме и гласно да кажеме во кое време живееме, и каква е одговорност што треба да ја исполните како Сахаџа Јоги.

Сигурно има некаква причина зошто сте тука. На почетокот, Сахаџа Јогите ме прашуваа: „Мајко, дали во последниот живот, дали бев Шиваџи во последниот живот?“ Реков: „Која е користа? Може да сте биле било што, но она што сте денес е многу поголемо.“ Обидете се да разберете. Можеби сте биле да речеме, Наполеон, можеби стебиле еден од кралевите, или можеби кралица од некаде. Па што ако ? Па што направија тие? Дали ја подигнаа на никого Кундалини? Дали имаа некаква моќ? Дури и учениците Христови, дури и учениците на Мохамед Сахиб, кој било - дали го сторија тоа? Имаа ли разбирање за Кундалини?

Дали имале љубов кон другите, дека треба да им дадат реализација? Имаше суфи, тие никогаш не дадоа реализација на никого. Имаше толку многу светци кои никогаш не дадоа реализација на никого. Мухамед Сахиб никогаш не даде реализација на никого. Гаутам Буда никогаш не даде реализација на никого, помислете на тоа. Христос никогаш не даде реализација на никого. Никого. Кришна не го стори тоа, Рама не. Никој - но можеш да го сториш тоа! Но вие можете!

Вие можете да го направите тоа и знаете сè за Кундалини. Тоа е многу голема работа затоа што сте деца на Ади Шакти. Вие сте тука и вашата Мајка е тука. За Мене тоа е многу голема среќа што сте тука. Многу се гордеам со вас, но повторно и повторно морам да ви повторам дека работата треба да биде со поголема брзина, ние треба да се движиме со поголема брзина и да привлечеме повеќе луѓе во Сахаџа Јога. Мене ми е, прилично тешко, да кажам нешто насила, тоа не е во Мојата природа. Не можам да бидам лута и гневна, и не можам насила да ви кажам нешто, но ако не успеете, тогаш единствено ќе биде што целосно ќе ме доведете до неуспех.. Тоа значи дека, ако не сакате да го сторите тоа (ме доведете до неуспех. ), тогаш би ве замолила сите да ми дадете завет денес дека ќе ја ширите Сахаџа Јога, ќе зборувате за Сахаџа Јога, ќе знаете за Сахаџа Јога. Има многу што не знаат ништо. Многу е изненадувачки што тие се Сахаџа Јоги и не знаат ништо.

И не Ми создавајте проблеми, како брак: „Сега не можеме да живееме со сопругата, не можеме да живееме со сопругот“. Во Сахаџа Јога луѓето ми создаваат секакви бесмислени проблеми Дали сте тука за да создадете проблеми или да ги отстраните проблемите на луѓето? Во целина, добро се справивме морам да кажам, но тоа не е финалето. Ние мора да работиме побрзо со поголем ентузијазам и радосно. Не знаете каква радост добивате кога некому ќе му дадете реализација. Најрадосен моментот е кога им давате реализации на другите. Само обидете се, мора еднаш да пробате, ќе уживате, тогаш ќе сакате сè повеќе и повеќе. Сега после Сахаџа Јога навистина навистина сѐ што сакаме исчезнува во една желба: „Боже мој, овој човек заминува, дали треба да го повикам и да му дадам реализација? На улица ќе почувствувате дека ќе го повикате: „Дојди овде, дојди овде, сакам да ти дадам нешто“, потоа седнете и дајте му реализација. Ова ќе биде вашиот стил, како луди - ќе речете: „О, не, не, погледни го, овој господин е без реализација, ајде да му дадеме.“ Ќе треба да се оди на црквите, ќе мора да одат во универзитетите, да одите на сите такви собранија каде што тие немаат идеја за тоа што можат да постигнат; и потоа кажете им без никаков страв, без никаква злоба.

Можете да разговарате со нив и треба да им кажете: „Ние сме тука да ви помогнеме, за ваше добро. Ние не сме дојдени за наше добро, но, за ваше добро, слушнете нè.“ И сигурна сум, многу сигурна, дека Кундалини во вас ќе биде многу среќна. Не е задоволна, не е задоволна од луѓето кои не ја користат целосно. Таа ќе бидам многу среќна да ви помогне да направите нешто што е потребно за еманципација на целиот свет. Бог да ве благослови!