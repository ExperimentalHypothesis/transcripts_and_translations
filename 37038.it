05/2024 NUOVI SOTTOTITOLI, TRADUZIONE INEDITA VERIFICATA

S H R I   M A T A J I   N I R M A L A   D E V I

Shri Akshaya Tritiya Puja

“Pregate e chiedete l’amore eterno di Dio”

Pune (India), 19 Aprile 1988

[Discorso in Hindi]

Fin dall’antichità in questo giorno propizio (Akshaya Tritiya) la gente ha chiesto molte cose a Dio. Ad esempio, in tanti in questo giorno chiedevano a Dio di far piovere in Maharashtra, affinché le loro fattorie ottenessero buoni raccolti.

Va bene chiedere che le fattorie ottengano buoni raccolti, che piova, che la gente abbia il cibo. Ma al di là di questo? Voi non avete chiesto niente di eterno. Pioverà e la gente avrà il cibo, ma questo non è qualcosa di eterno, che non si può aggirare, e che non dovrete di nuovo assistere qui alla scarsità. Nessuno può dirlo.

E, se piove, che cosa accade? Che faranno nuovamente cose che dispiaceranno al Divino, e di nuovo non ci sarà l’acqua.

La mente umana è così: quando rivolge richieste a Dio, non si pensa al perché una certa situazione si sia creata, o a quale errore si sia commesso.

Ora, in Maharashtra è sopraggiunta molta prosperità, e sono nate molte fabbriche di zucchero che hanno iniziato a produrre molto zucchero. dopodiché hanno iniziato a produrre alcool. Non hanno pensato che, producendo alcool, avrebbero guadagnato denaro ma sarebbero andati contro il Divino. E, in questo Kali Yuga... Da quando è iniziato il Krita Yuga (era dell’azione), ormai queste cose non saranno tollerate a lungo.

E costoro si sono messi a produrre alcool, coinvolgendo anche la politica, ed hanno causato perdite ai poveri. Chi aveva grandi coltivazioni di canna da zucchero è impazzito e si è messo a diredi non credere in Dio, che Dio non esiste, che esiste solo la canna da zucchero; la canna da zucchero era il loro Dio e oggetto di adorazione. Ma ora che hanno problemi a causa della canna da zucchero, nel giorno di Akshaya Tritiya dicono: “Madre, per favore, fai che piova”. Ma di nuovo vi state comportando in un modo tale da avere problemi dovuti alla canna da zucchero.

Non sfiora la nostra attenzione di pensare a qualcosa di eterno, o di cercare di ricevere qualcosa di eterno. Molti chiedono cose di altro genere. È tutto un gioco, una commedia, quando la gente chiede cose per cui ha una debolezza o tentazioni nascoste.

D’accordo, poiché è stato richiesto in questo giorno, deve essere concesso. Il Divino è vincolato da questo e dice: “Bene, prendo tutto ciò che vuoi”.

Allora qualcuno dirà: “Desidero una moglie che sia “sulakshani” (dotata di buone qualità propizie), che si prenda cura della casa e dei dintorni, e che sia bella. E ciò viene concesso. I vostri occhi però vagano ancora in cerca di altre donne: non avete ottenuto una posizione eterna. E se poi la salute della moglie si rovina o contraete qualche malattia, che cosa direte? Per quale motivo è accaduto? E questo accadrà sicuramente.

Qualsiasi cosa chiediate, fatelo in forma pura, nella sua purezza: allora può arrivare a quella posizione eterna. Se ad esempio avete chiesto la pioggia, Dio deve concedervela. Ma qual è la sua pura forma? Che voi chiediate la pioggia affinché il Maharashtra non abbia più scarsità e la gente diventi felice. Voi però non avete fatto questo, avete iniziato a vendere i prodotti agricoli a caro prezzo, avete commesso azioni errate di ogni genere, avete venduto da qui lo zucchero ai Paesi arabi e adesso i poveri non hanno zucchero da mangiare. Allora è accaduto che avete fatto bancarotta, siete rimasti senza soldi, la banca vi ha dichiarati falliti. Dite di aver chiesto tutto nello stato eterno, invece non avete richiesto lo stato eterno e non l’avete nemmeno con uno scopo puro.

Chiedere con purezza significa che, se chiedete la pioggia con purezza e Dio benevolmente ve la concede, dovreste pensare: “Questa pioggia è una benedizione di Dio, ma siamo degni di questa benedizione? Ciò che coltiviamo, lo usiamo solo per scopi egoistici, truffe e meschinità, o usiamo questa benedizione per glorificare Dio? Che cosa stiamo facendo per la gloria di Dio? Dio ci ha benedetti, che cosa stiamo facendo per glorificarlo? Quando questo pensiero si stabilisce nella mente, tutto diventa puro. Avete ricevuto una bella moglie: che cosa avete fatto, quale trasformazione avete apportato in voi, come le avete manifestato le migliori qualità di marito o espresso la vostra lealtà? Avete abbandonato le cattive compagnie adottando belle compagnie? Dovremmo pensare: quando Dio ci ha benedetto, noi cosa gli abbiamo dato in cambio?

Fiori, frutta, acqua, tutto ciò che offrite, Dio lo accetta. Bene, avete offerto fiori, frutta e acqua e Dio ne è stato soddisfatto; e nel giorno di Akshaya Tritiya sicuramente ottenete, avrete ciò che chiedete. Ma per un po’ di tempo, non per sempre. Qualsiasi tentazione continuiate ad invocare sarà sempre soddisfatta, soprattutto i sahaja yogi hanno molte tentazioni, di ogni tipo: avrete denaro, un nome, una reputazione, avrete un aspetto bello e giovane, vi sposerete, avrete comodità di ogni genere, la salute migliorerà, accadrà tutto; ma non lo stato eterno.

Lo stato eterno non è una tentazione, è uno stato.

Dhruv chiese lo stato eterno. Dhruv disse a Dio: “Dammi lo stato eterno, non voglio nient’altro”. E la posizione che ha ottenuto è quella di splendere ancora in cielo (la stella polare[1]). Molte volte a Londra lo vedo.

Prahlada chiese a Dio lo stato eterno, e nessuno riuscì a distruggerlo: fu bruciato, messo in una fornace, scagliato da una altezza elevata, ma non poté essere distrutto in alcun modo. Dopodiché, quando Shri Vishnu si incarnò sulla Terra come Shri Narasimha, distrusse Hiranyakashipu (un rakshasa che era il padre di Prahlada) e chiese poi a Prahlada che cosa desiderasse, Prahlada rispose: “Dio, io non desidero niente”. Solo dopo aver ottenuto lo stato eterno tutto diventa eterno, perché la prospettiva cambia, il pensiero cambia, il carattere si modifica completamente ed anche la capacità di comprensione.

Soprattutto in India, chiedere lo stato eterno è molto importante. Infatti vedo che nei Paesi stranieri la gente ha ottenuto tutto, visto e compreso tutto, e adesso la situazione è tale che non c’è nulla da chiedere. Non c’è nulla nelle cose materiali, sono tutte assurdità: perché chiederle? È tutto già fatto: peccati e buone azioni (punya), pellegrinaggi di ogni genere, hanno fatto tutto questo ma non sono arrivati al Divino, non hanno ottenuto lo stato eterno.

È dunque sorprendente che, in confronto ai sahaja yogi indiani, i sahaja yogi stranieri hanno una maggiore profondità. Non vogliono nient’altro che Sahaja Yoga, che lo stato eterno, non desiderano nient’altro.

Se chiedo a tutti loro di buttarsi in mare si butteranno tutti, se chiedo loro di scalare una montagna la scaleranno tutti. Non gli importa di niente al mondo. E quando vengono qui in India, se si sposano qui o altro, vedono che qui i sahaja yogi entrano in Sahaja Yoga solo per scopi egoistici: chi vuole qualcosa, chi vuole un lavoro, chi vuole guarire da una malattia, nessuno è in gioia - sono pochissimi, ce ne sono alcuni, non che non ve ne sia nessuno. Allora rimangono molto sorpresi che in questa terra, dove fluiscono fortissime vibrazioni, dove ovunque nell’ambiente echeggiano Shri Rama e Shri Krishna, dove sono vissute grandissime incarnazioni, dove sono nate personalità straordinarie... Nella storia e nei Purana, in quali altri Paesi sono accaduti eventi tanto grandiosi? E perché i sahaja yogi hanno in sé atteggiamenti così tiepidi? Per loro è incredibile. Considerano gli indiani come forme del Divino, ma pian piano, mentre iniziano a cercare quel Divino, hanno la sensazione che non ci sia nemmeno lo Spirito, solo una sorta di egoismo. Invece della beneficenza, si vede solo egoismo, e si sorprendono molto. Dicono: “Costoro vivono tutti nell’oceano di ambrosia (amruta) e che cosa chiedono? Il fango? Che cosa succede?”. Non riescono a crederci. Non capiscono ancora. Dicono: “No, no, noi non riusciamo a capire, noi non siamo ancora in grado di vedere con chiarezza, queste persone (yogi indiani) sono molto elevati ecc. ecc.”. Per quanto gli si spieghi la situazione, sono pronti a toccarvi i piedi: “Toccando i piedi di questi yogi, raggiungere uno stato eterno elevato”.

In questa atmosfera, oggi celebriamo questa grande e propizia occasione di Akshaya Tritiya. Essendo sahaja yogi, dovete chiedere soltanto lo stato eterno, uno stato eterno dal quale non cadere. Un uomo che sale cinque gradini per poi scenderne dieci, quando arriverà in cima? In matematica avevo visto questo tipo di problemi che chiedevano quando la persona avrebbe raggiunto la cima. Ho commentato: “Dove arriverà? Cammina nella direzione opposta, se cambia e va nella direzione contraria potrebbe arrivare; diversamente non ci arriverà mai, perché sale e poi riscende. Mi chiedo perché provi a salire, ha una maggiore capacità di scendere; quindi dovrebbe starsene seduto a casa, non serve perdersi il disturbo”.

E vediamo l’ego – l’ego indiano – mettersi in evidenza nelle piccole cose, e io continuo ad esaminare cosa dirgli e come spiegare di tenere l’ego da parte e diventare sahaja yogi. E l’ego si mostra in determinati modi, come ad esempio: “Noi siamo del Maharashtra”, “Noi siamo indostani, parliamo hindi, tutto il resto è inutile”. Oppure: “Noi siamo del Punjab”, e così via, uno dopo l’altro. Poi: “Noi siamo abitanti di Pune”, “Noi viviamo in quella strada di Pune”, “In quella strada noi viviamo in quella fila”. Le correnti di Sahaja Yoga adesso scorrono in modo tale che avete abbandonato ogni cosa e ne siete stati trascinati, e la goccia è diventata l’oceano. E se non è così, perché venire in Sahaja Yoga per disturbare?

Oggi dovete soltanto chiedere: “Madre, per favore, donaci lo stato eterno”. Io penserò a tutto il resto: se volete la pioggia pioverà, se volete l’aria fresca la brezza fresca soffierà, se la temperatura deve scendere – sta scendendo, se deve aumentare – si può fare, tutto può accadere. L’unica cosa che voi dovreste chiedere da dentro, con completa devozione, è: “Noi desideriamo lo stato eterno”. Non dovrebbe esserci alcuna finzione o ipocrisia in questo: non ne nascerà niente. Che cosa si può dire o spiegare a qualcuno che è intenzionalmente finto e ipocrita? Con tutto il cuore: “Madre, per favore, donaci lo stato eterno” (Akshay-pada).

E chiedendolo oggi, potreste anche ottenerlo, ma poi dovete sopportarlo.

Se chiedete una corona che pesa 10 maund[2], sarete in grado di portarla? Vi si dovrebbe dare ciò che potete sopportare. Potete chiedere tutto, ma dovreste essere in grado di sostenerlo. A che serve darvi qualcosa se non riuscite a portarlo? Il Divino ha questa capacità di comprensione, i dati di ognuno sono nel computer. Il Divino sa che cosa potete ottenere, sopportare e cosa vi può essere dato. E, con questa capacità di comprensione, gioca con voi, vi fa cadere in tentazione e vi si vede girare qua e là per queste tentazioni.

Ora noi ridiamo di quelli che vanno come pazzi nei templi in nome della religione, e sono vincolati in ogni modo con il ritualismo, e di quelli che fanno cose strane nel nome di Dio come andare da qualche parte con la portantina, a fare danze da spettri nei tempi; da qualche parte digiunano, da qualche parte cantano il nome di Rama, tutto ciò è strano.

Ma anche quelli che, dopo essere entrati in Sahaja Yoga, lo usano solo per soddisfare il proprio ego e condizionamenti, dovrebbero capire che è una cosa molto sottile. Ora qualcuno potrebbe dire: “Madre, mi dia un cuore” – vi è stato dato un cuore, quanti cuori volete? – “mi dia un cuore tale da ricercare sempre e soltanto lo stato eterno”.

Ora, cercatelo con lo stesso cuore che avete: per un altro cuore ci vorrà un trapianto, oppure si andrà alla prossima vita. In questa vita dovete farlo con il cuore che avete, ed è proprio con questo cuore che dovreste capire che siete sahaja yogi. Questa è una grande cosa. Qualcuno ha sentito parlare di un albero di tamarindo che produca mele? Oggi, nel Kali Yuga, i sahaja yogi stanno emergendo come frutti. Nel Kali Yuga. Sono come rose che sbocciano fra le spine; nessuno ha visto rose sbocciare dalle spine, le rose crescono fra le spine. Ma qui è come se le rose fossero sbocciate dai cactus. È una grande miracolo che, in questo mondo sporco, in questo mondo pieno di peccati, siate sbocciati come loti. La fragranza però non si è ancora manifestata. Quindi, lo stato eterno significa che avviene questa fioritura, la gioia si manifesta e noi viviamo in questa gioia. Questo è lo stato eterno, questa è nirananda, questo è da raggiungere, è la sua luce. È ciò che si può definire uno stato inamovibile da cui non si cade. Infatti quella stessa gioia si diffonde tutto intorno come un oceano, e l’oceano vi fa saltare in alto ripetutamente e, in questo salto, siete seduti beati a gioire. Non è difficile ascendere a questo stato, solo il cuore dovrebbe essere puro ed anche il cervello, che riceve nella mente molti pensieri inutili. Lo stato di guru lo avete ottenuto, l’intelligenza innata che si è risvegliata in voi e con il cui supporto capiamo in maniera innata ciò che è giusto e ciò che è sbagliato; con quella intelligenza innata potete capire se vi ergete sul principio della purezza, sul puro desiderio, e se avete pensato ogni cosa sulla base del puro desiderio.

Proseguendo sotto questo aspetto, notiamo come la gente si arrabbi per delle inezie. Ad esempio, io ora sono venuta qui e ci sono persone che non mi hanno mai incontrata, sono qui da anni e fanno il lavoro, ma... se ci incontriamo ci incontriamo, altrimenti no, ma loro sono nella beatitudine e gioiscono senza risentimenti o lamentele. Se chiedete loro cosa fanno, rispondono: “Amiamo Madre”. “Dove, qui?”. “Vedi questa pietra? In essa vedo Madre”. Ci sono anche persone così. Mentre l’altra categoria è quella degli irascibili: se arrivo ma non mi presento subito a salutarli, rimangono male perché “Non mi hanno permesso di incontrare Madre, intorno a Lei ci sono persone molto rudi, non permettono di incontrare Madre, diversamente Madre vuole incontrare tutti”.

È una cosa molto piccola da capire.

Quando Madre è ovunque e il canto del cuculo è ovunque, e quando la brezza fresca scorre dappertutto, cosa c’è di tanto speciale nell’incontrare Madre? È l’ego che fa pensare di essere qualcuno di speciale e per questo “Madre deve incontrarmi, per questo intenzionalmente mi sono il tempo di venire qui”. Può essere, ma hai preso appuntamento con Madre o sei semplicemente venuto? Oppure hai chiesto durante un programma: “Madre, dovrei venire”. E Madre cosa dovrebbe dire, di non venire? Va bene, vieni. Allora arrivano con tutti i bagagli e se qualcuno dice loro che Madre non può incontrarli, ribattono: “Voi siete cattivi, state mentendo, nessuno può dirmi niente”.

Oggi sto parlando di questo perché sono esperienze quotidiane in questa città di Pune. E i poveretti intorno a me e ai quali viene detto di comunicare, sono infastiditi da questi individui ogni giorno, e io mi sento molto triste nel vederli affrontare questi contrasti tutti i giorni. Abbiamo pochissima di questa saggezza. Inoltre si lamentano con me per delle inezie, a volte è davvero sorprendente. Il pensiero di una qualche penitenza non viene a nessuno. Per ottenere lo stato eterno (la gente sempre suggerire): “Io sono seduto qui, porgetemelo qui su un piatto d’argento e lo accetterò”.

“Bene, eccolo qui su un piatto d’argento, almeno ora mangia”. “No, qui c’è poco sale, qui c’è poco zucchero, qui c’è poco riso e qui manca qualcos’altro”. “Bene, ora è tutto a posto, adesso mangia”. “No, non mangerò a meno che non stia con mani giunte davanti a me”. “D’accordo, sono con mani giunte davanti a te, ora mangia” Poi: “Va bene, ho mangiato, ma non prenderò il gusto, lo prenda Lei”. Allora perché ho lavorato così tanto? Ho cucinato con tanto sforzo, assaggia e gusta”. “No, il gusto lo prenda Lei, noi continueremo a lamentarci perché il piacere di lamentarsi è legato al gustare il sapore”. Questa è la mia esperienza. Prima assaggiate e poi parlate. Anche dopo così tante spiegazioni, anche dopo aver spiegato con tanto amore. Per seguire il flusso di Sahaja Yoga occorre un certo carattere e questo manca. E non si deve fare niente per avere quel carattere, non si deve adottare niente, non si deve dare niente, ci si deve solo dissolvere in esso e questa è una cosa molto semplice.

Vedo una persona normalissima che magari è venuta ad un mio programma e ha ricevuto Sahaja Yoga. Se l’ascoltate rimarrete stupiti. Non mi ha mai incontrata ma dice: “Madre ha moltissimo lavoro, io la incontrerò standomene qui”, e vive in quella soddisfazione. Si possono vedere molto diversi tipi di ego. Ad esempio, se qualcuno mi dice qualcosa, lo interromperanno a metà. Io mi sorprendo: quel poveretto mi stava parlando, perché lo avete interrotto? Queste piccolezze mostrano che avete ancora bevuto il nettare della bellezza silenziosa di Sahaja Yoga, non ci siamo entrati, non ne abbiamo gioito, dovete entrare in quel nettare.

Lo scopo speciale di oggi era, in qualche modo, con un duro lavoro, di farvi immergere. Poi vedremo. Cercherò di farlo per tutti voi, ma dipende anche dal vostro stato personale. A volte il Divino potrebbe voler riempire una pietra con l’acqua (sacra) del fiume Gange, ma è piuttosto difficile. Anche in Sahaja Yoga è simile, a volte davanti vengono certe persone che ci si chiede come risvegliare, nel loro cuore, il desiderio e capacità di sopportare del supremo, meraviglioso stato eterno (akshay pada). Il puro desiderio è stato risvegliato, la Kundalini è stata risvegliata. Io vi benedico affinché possano l’aspirazione ed il pensiero del supremo principio risvegliarsi da soli in voi mediante la comprensione del loro valore.

Stavo aspettando di essere invitata. Non è venuto nessuno. Mi sono chiesta: “Avete dimenticato di chiedere oggi lo stato eterno? Oppure avete pensato che fosse troppo difficile e di non riuscire ad ottenere lo stato eterno, quindi meglio non invitare Madre? Per un’ora ero pronta ad aspettare, ma nessuno è venuto ad invitarmi, allora ho pensato di andare da sola. È la stessa cosa dell’offrire cibo. In un certo senso è stato un bene che sia arrivata in ritardo, così dovete aver preparato il vostro cuore per ricevere questo stato eterno, questo grande stato: molti hanno desiderato questo stato supremo.

[Discorso in inglese]

Ci sono anche alcuni stranieri, quindi vi spiegherò. Oggi è il giorno in cui, qualsiasi cosa vogliate conoscere che abbia natura eterna, potete chiedermela e durerà in eterno.

Molti però pensano che oggi sia il giorno nel quale Dio debba concedervi tutto ciò che chiedete. È vero, otterrete tutto ciò che chiedete. Questa però è solo una tentazione. Oltre essa c’è l’eternità.

Pertanto, qualsiasi cosa chiediate, dovrebbe essere qualcosa di eterno, indistruttibile.

Oggi deve essere chiesto quello stato più elevato, definito lo stato permanente di gioia e beatitudine, perché qualsiasi altra richiesta è sprecata e tornate di nuovo alla posizione in cui eravate. È importante capire che questa volta, oggi, dovete chiedere qualcosa di eterno per voi stessi, qualcosa di eterno per la vostra famiglia, qualcosa di eterno per il vostro Paese e qualcosa di eterno per questo mondo e questo universo.

Voi siete tutti sahaja yogi, e di un livello molto elevato, e sono felice che siate venuti tutti qui per questo stato eterno del vostro essere.

E, se funziona, dovreste ottenere quello stato eterno dentro di voi. Dovreste ottenere quello stato nel quale non volete più altro e vivete in questa bellissima condizione di pace e beatitudine assolute. Questo è ciò che è a vostra disposizione  e potete facilmente conseguirlo.

Non posso parlare di queste cose a chi non sia un sahaja yogi. Però posso sicuramente parlarne a persone che siano sahaja yogi e che abbiano già ricevuto la realizzazione del Sé.

Quindi, oggi, spero che voi, voi tutti, pregherete e chiederete quell’amore eterno di Dio, ed esso dovrebbe fluire attraverso di voi in continuazione.

Che Dio vi benedica tutti.

[1] C'era un bambino di 5 anni chiamato Dhruva. Era il figlio di Suniti e del re Uttanapada. Il re aveva un'altra moglie chiamata Suruchi e un figlio Uttama. Un giorno, Dhruva era seduto sulle ginocchia di suo padre quando la regina Suruchi lo spinse via e fece sedere lì Uttama. Quando Dhruva lo interrogò, Suruchi gli disse di chiedere al Dio. Quindi Dhruva andò nella foresta e su consiglio del saggio Narada pregò il Signore Vishnu senza mangiare né bere nulla. Il Signore Vishnu fu contento e apparve davanti a lui. Il Signore chiese a Dhruva di chiedere una grazia, quando chiese di poter cantare riguardo al Signore. Con le benedizioni ha cantato il Dhruva Stuti. E il Signore lo benedisse affinché Dhruva avesse sempre un luogo dal quale non avrebbe mai potuto essere spostato. Dhruva tornò a casa e divenne re per molti anni. Successivamente divenne la Dhruva Nakshatra o la stella polare, l'unica cosa nel cielo che non si muove mai.

[2] Circa 370 kg.
