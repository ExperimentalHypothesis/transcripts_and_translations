La nuova epoca, Seminario di Plaw Hatch (GB), 16 Novembre 1980.

Potete prendere con voi le persone che sono molto seriamente interessate a Sahaja Yoga, che sono dedicate, che hanno passione per Sahaja Yoga, che sentono che questa è la cosa più importante della vita. Adesso dovete aver realizzato, che siete le persone che sono gli uomini e le donne di Dio. E che dovete essere preparati a prendere la bandiera di questa “Nuova Epoca”, della trasformazione di Sahaja Yoga in Maha Yoga, in una vasta area di spiritualità. Voi siete i canali, e genererete questa energia. Se voi foste stati semplicemente canali, la vostra responsabilità sarebbe stata allora molto minore.

Ma Sahaja Yoga è un tipo di processo vivente molto differente. Forse potreste aver già sentito, che una volta ricevuta la Realizzazione, per prima cosa essa inizia a trasformarvi. Poi inizia a trasformare gli altri. Attraverso la vostra presenza, voi iniziate a trasformare gli altri. Con la vostra esistenza, iniziate a trasformare l’atmosfera, i più sottili problemi di negatività, e tutto riesce. Come un albero, che quando sta fiorendo, con la fragranza della fioritura, crea un differente tipo di aurea attorno a sé, la quale attrae tutte le api per raccogliere il miele.

Alla stessa maniera, quando una persona è realizzata, è illuminata, l’aurea si espande ed iniziate ad attrarre le persone verso di voi. Dovete ricordare alcuni punti su ciò che concerne Sahaja Yoga, primo che ricevete la luce, il secondo passo è che voi generate la luce. Non avviene in nessun altro processo, che voi generate la luce da voi stessi, con la vostra volontà, con la vostra comprensione, con la vostra libertà. Per esempio un albero può generare dei semi, ed i semi potrebbero diventare alberi. Ma i semi non si rigenerano, essi non hanno volontà. Perché qui i semi sono esseri umani. Solo gli esseri umani hanno volontà.

Ora voi siete stati illuminati con la vostra volontà. Con la vostra volontà potete rigenerare, o dovreste dire, che voi potete generare da voi stessi - Sahaja Yoga - andare avanti. E’ una sottilissima comprensione, che quando una luce si accende, come in questa candela, essa non è in grado di generarne altre attraverso la sua volontà. Deve farlo qualcun altro. Così, la vostra volontà è importantissima in Sahaja Yoga. “Ciò che voi volete”. Questo è davvero importantissimo.

“Volontà” però non significa “desiderio”. Volontà significa desiderio messo in azione. Potete farlo. Quello che voi fate è desiderare, e quindi mettete il desiderio in azione. Potete farlo. Prima di tutto dovete sapere che dobbiamo avere desiderio. Su questo non c’è nessun dubbio. Voi siete assolutamente ricercatori. Intendo dire che appartenete a quella categoria, che siete nati come ricercatori, non potete sottrarvi a questo. Voi siete ricercatori. Qualsiasi possano essere i vostri problemi, da qualsiasi origine siate venuti, qualsiasi errore abbiate commesso, voi siete ricercatori. I ricercatori sono ricercatori.

Per esempio in questa stanza, se voi vedete, quante luci ci sono? Circa 6, 7, 8, 9, 10, 11, fra tutte e due le stanze insieme. In questa stanza solo 5. Non tutti sono una luce. Voi siete quelli che danno la luce, e questo riuscirà attraverso la vostra volontà. Quanto dovrebbe essere potente la nostra volontà? Quanto dedicati dovremmo essere per ciò che concerne la nostra volontà?

Dobbiamo sapere, che dobbiamo scandagliare questa volontà dentro di noi. Una volta che iniziate a fare Sahaja Yoga, allora riconoscete che Sahaja Yoga è così importante, che dà un vero significato all’intera creazione agli occhi di Dio e del Potere Divino. Questo deve riuscire, è lo scopo di vita. E sorprendentemente, ciò è lasciato alla vostra volontà, non alla Mia volontà. Io non ho volontà, non ho azione. è la vostra volontà ciò che lo farà riuscire. Perciò dovete dedicarvi.

Ed ora, dovete pesarvi. Quanto sono volenteroso? I seminari vi aiutano a vedere quanto voi veramente volete che Sahaja Yoga abbia successo. Questa è la seconda cosa. Cosa dovremmo fare per far aver successo a Sahaja Yoga? Dobbiamo capire i fondamentali di Sahaja Yoga, provare a vedere dentro noi stessi, capiamo i fondamenti, ed abbiamo quelle qualità che ci permettono di sostenere questi fondamenti?

La prima cosa fondamentale in Sahaja Yoga è che voi dovete diventare il vostro Spirito, in maniera che il vostro corpo emetta solamente i poteri dello Spirito. Questa è la prima base di Sahaja Yoga. Da sempre, in tutte le religioni, in tutti i grandi libri, persino nella Bibbia e nella Geeta, è scritto che voi dovete avere fede. Dovete avere fede. La parola “Fede”, non è mai stata spiegata in nessuno di questi libri, e così la gente pensava che la fede cieca sia la sola maniera per credere, avere fede cieca. Questo avrebbe dovuto essere spiegato. Ma è stato tenuto un “grande termine” come “Fede”. E lo usano: fede cieca e fede. Per esempio state camminando sulla strada, e dite stavo pensando a Dio ed improvvisamente ho trovato un anello d’oro, così la mia fede ha avuto sostentamento perché è Dio che mi ha aiutato a trovare quest’anello d’oro.

O dite che c’era un divorzio, o qualcosa del genere, ho pregato Dio e questo divorzio non c’è più stato. E’ l’aiuto di Dio. Ma questo tipo di preghiera ha un’altra faccia della medaglia. La gente potrebbe dire che quelli che non credono affatto in Dio hanno molto successo. Come spiegate questo allora? Non hanno nessuna fede, sono veramente pagani, ed hanno molto successo nella vita. Allora, come spiegate tutto questo? Sahaja Yoga ha un altro grandissimo aspetto, cioè esso è la rivelazione di tutti i grandi termini che furono usati prima. Perchè a nessuno era data la Realizzazione, e non si poteva parlare di fede, o di fede cieca e fede reale. Perchè se non avevano gli occhi, come potevate parlargli della luce e dell’oscurità?

Così a quei tempi la fede era un sostegno, come sorreggere voi stessi? E secondo c’era la fede nella vostra Resurrezione, nel fatto che voi sareste stati il vostro Spirito. Il terzo livello è oggi, sapere che la Realizzazione vi dà esperienze, ed allora la vostra fede si stabilizza. Non cieca, ma fede completamente illuminata. Per esempio voi entrate in questa casa e vedete da voi stessi ciò che è. Ed allora avete fede in questo, cioè che è così.

Credete in questo, quello che voi avete visto ora, avete visto “Sakshat”. Avere Sakshat significa ottenere, comprendere l’intera cosa che avete percepito attraverso i vostri cinque organi di percezione. A provarlo, è chiaro come la luce del sole. Questa è la cosa reale, senza congetture, non solo parlare di questo. Così tutte queste parole che furono usate nelle Scritture sono una “Rivelazione”. Significa che nella vostra vita reale avete visto queste cose accadere. Come quando Io dico “Ha”, e la Kundalini sale, lo avete visto tante volte. Io dico “HA”, ed iniziate a sentirla. Solo dicendo HA e HOO, e HEE, ottenete le vibrazioni. è assolutamente così, ora potete vederlo da soli. Non c’è proprio incertezza, “potrebbe riuscire o non potrebbe riuscire, non potrebbe riuscire, potrebbe non essere verità. Tutto ciò non esiste. Questa è verità assolutamente.

Ma prima di tutto: “Voi dovete diventare il vostro Spirito”. Senza conoscere lo Spirito non potete conoscere Dio. Ma lo Spirito stesso è una cosa sensibile. Non c’è dubbio, sta là, non c’è dubbio, ma dovrebbe risplendere nella vostra attenzione. Dovete sapere che la vostra attenzione deve essere congeniale allo Spirito. Se l’attenzione non è congeniale, allora lo Spirito non risplende. Lo Spirito risplenderà in un attenzione che è solida. Rafforzatela attraverso il bilanciamento, portatela ad uno stato solido. Bilanciate i vostri pensieri, i vostri occhi, i vostri desideri. Provate a bilanciarli. Bilanciate i vostri Ego e Superego; bilanciateli. Così l’attenzione è bilanciata moltissimo.

Ora, che fate per la vostra volontà? Prima di tutto desiderate, e quindi poi agite. Dove sto andando? Cosa sto facendo? Io sono un ricercatore, questa è una cosa giusta da fare per un ricercatore? Il bilanciamento verrà immediatamente. Questo bilanciamento deve venire; la cosa principale è bilanciarvi. Alcuni comportamenti estremi devono essere bilanciati. Alcune estreme attitudini verso la vita devono essere eliminate. Ora qui troviamo che la volontà agisce per opporsi, ed in una opposta direzione.

Per esempio la gente diventa ostinata. Non vogliono accettare che dobbiamo bilanciarci, e dicono “Oh, io sono a posto”, e danno tutte le spiegazioni per mostrare che loro sono a posto. Per chi date queste spiegazioni? State combattendo con voi stessi. Perché? Perché non siete ancora completamente integrati dentro di voi.

Così, il secondo punto è l’integrazione. Integrazione della vostra attenzione. L’integrazione arriva quando voi fate qualcosa, la desiderate e ne gioite. Se voi volete qualcosaltro, allora scoprirete che l’integrazione è barcollante nella vostra attenzione. Se invece cercate lo Spirito, allora volete solo che il vostro Spirito sia felice. E come renderete lo Spirito felice? La sola cosa da fare, se dite di voler che lo Spirito sia felice, quello che dite è che volete che la vostra attenzione sia felice. Se mantenete la vostra attenzione felice e gioiosa, completamente integrata al vostro essere, non al vostro Ego.

Qui è dove il discernimento deve essere usato. Da bilanciamento ed integrazione, andiamo al terzo punto, che è il discernimento, perchè voi siete membri molto addentrati di Sahaja Yoga, studenti di alto livello, e sapete come essere discernenti. Cosa prendere e cosa non prendere. E’ molto facile criticare gli altri, è facilissimo dire che gli altri sbagliano, ma la cosa più facile dovrebbe essere vedere cosa c’è di sbagliato in voi, perché voi non potete correggere gli altri, ma potete correggere solo voi stessi. E’ così semplice! Come se una figlia fosse sposata con un altro uomo, e qualora ci fosse qualche problema fra i due, è meglio che parliate con vostra figlia piuttosto che con l’altro uomo, perché ella vi appartiene. Alla stessa maniera è meglio correggere se stessi piuttosto che gli altri. Correggersi è la cosa più facile, se poteste osservare il vostro ego. Chi ci guadagna? Chi è la persona che riceve le benedizione, e la benedizione di Sahaja Yoga?

Così, le vecchie abitudini, che sono dentro di noi e che ci danno ostinazione, devono essere viste con grande discernimento, ed ora con tutto questo “training” in Sahaja Yoga, dovreste essere capaci di vedere persino razionalmente come questo discernimento sia parte di esso. Ho visto delle persone che vanno sempre per la stessa strada, e sono molto discernenti, sanno perfettamente dove girare, le svolte da saltare, come raggiungere un certo posto. Questo è un segno della vostra maturità. Dovete essere discernenti, discriminati.

Un’altra cosa è che avete le vibrazioni ad insegnarvi ad essere discriminati. Ma qualche volta potreste perderle. Allora con la razionalità, se voi discriminate e cercate di scoprire cosa c’è di sbagliato, dove state sbagliando, capirete molto facilmente che state sbagliando in una certa cosa, ed è meglio controllare voi stessi piuttosto che gli altri. Perché state guidando la vostra automobile. Controllate solo i vostri freni e non i freni di un altro. E’ una situazione così ridicola, che ognuno guidi l’automobile di tutti gli altri e non la propria. Con il discernimento, saprete come correggere voi stessi persino razionalmente.

Ora la vostra razionalità è assolutamente logica. Prima questa razionalità era illogica. Ma ora con l’integrazione la vostra razionalità diventa logica, e vi dice “No, questo è sbagliato, questo non può essere”. Sapete su ogni cosa ora. Praticamente tutto. Non penso che ci sia qualcosa che richieda informazioni per voi. Significa che provate a pensare a qualcosa ed ottenete la risposta. E’ tutto nel vostro cervello. Esso è aperto, perchè ogni singola parola che Io dico, sviluppa il vostro discernimento. Se non avete discernimento, lo dovete sviluppare, dovete crescere, maturare. Così allora andiamo dal discernimento alla comprensione, cioè quando discerniamo e scopriamo qualcosa, quello che dobbiamo fare è cercare i nostri propri sbagli, e correggerli con discernimento. Perché parlare degli altri? Che dobbiamo fare? Se state a quel livello, se anche una farfalla che vola, o una piccola foglia che cade da un albero può darvi dei “catches”. Intendo che se foste a quel livello, allora non avrei dovuto mai mettervi a questa prova. Ma voi non siete così. Siete capaci di superare prove molto più grandi di questa, ed è bello giocare con loro, non è vero?

Altrimenti perché si dovrebbe fare l’autostop. Lasciate stare l’autostop, perché si dovrebbe nuotare? Intendo, è meglio stare seduti sulla riva ed osservare. Addirittura perché andare vicino al fiume. Potreste prendere un raffreddore. Meglio star seduti a casa. E poi perché accendere la luce, potreste vedere qualcosa e potreste spaventarvi. E’ meglio dormire. Persino perchè andare a dormire, potreste sognare. Se c’è questo tipo di situazione, questo affare “non toccarmi”, allora devo dirvi che non contiamo nulla. Siamo soldati, e dobbiamo sviluppare immunità da tutti i tipi di “baddhas”, da tutti i tipi di persone. Da tutti i tipi di Sahaja Yogis che verranno, perché questo è un grande cancello da dove tutti possono entrare, ogni tipo di persona. Potrebbero avere cento bhoots, o potrebbero averne dieci mila.

“Venite. Qualsiasi tipo di bhoots ci sia, sappiamo come lavorarli”. L’attitudine dovrebbe essere questa. Perché Io non posso abbandonare nessuno. Devo dare una possibilità a tutti. Siete voi che discriminate fra loro, e mandate via quella gente. Io proprio non posso farlo. Mi dispiace!

Verrà qualcuno, griderà verso Me, e Mi insulterà, Mi darà problemi. Va bene, non importa. Si metteranno a posto. Potrei farli sparire dalla circolazione, se sono assolutamente inutili. Ma fino alla fine dovrò provare. E troverò i più esili miglioramenti, prenderò da loro dei catches. Potrei dover lavorare molto più duramente su di essi. Potrebbero essermi più vicino rispetto ad altri. Se queste persone sono perse, Io devo prendermene cura. Dovete sapere che è vostra responsabilità badare a tutte quelle cose per le quali Vostra Madre non ha tempo. Questa è la vostra qualità. Siete questa qualità di persone. Tutti gli Dei e gli Angeli si inchinano a voi. Assi hanno la loro attenzione su voi. Avete visto, persino il Sole è venuto qui, fra queste nuvole, circondato dalle nuvole, ma è qui. Quindi dovete crescere.

Ed una cosa piccola, come la collettività, è l’inizio di Sahaja Yoga. Se non volete diventare collettivi.... Sahaja Yoga non è una cosa individuale. Questo devo averlo detto almeno sei anni fa, o sette anni fa in Inghilterra, e circa dieci anni fa in India. Qui state venendo per diventare un essere collettivo, perché lo Spirito è l’essere collettivo. La qualità dello Spirito, è che esso è un essere collettivo. è una parte del collettivo. è assolutamente uno con il collettivo. Esso è così collettivo che non potete neanche immaginare dal livello umano quanto collettivo sia.

Per esempio ieri stavo facendo un commento alla Geeta, ed il Vishuddhi si è aperto. Krishna si è seduto qui ed ha parlato attraverso Me. Non c’è proprio nessuna differenza. È lo stesso. Io sono Krishna, Io sono Mataji, Io sono Cristo. Così “uno” che non potete immaginare che unità c’è. É un unisono che esiste. Per ravvivare in maniera assoluta lo Spirito dentro di noi, dobbiamo sapere, come ci relazioniamo con gli altri? Come parliamo agli altri? Quale è la nostra maniera di giudicare?

Ma naturalmente, come ho detto ci sono persone delle quali non bisogna occuparci affatto. Esse non sono interessate di Sahaja Yoga. Sono contro Dio. Sono contro Cristo. Dimenticateli. Essi hanno iniziato un altro movimento, verso l’Inferno. Non potete fermarli. Prima iniziate a lavorare con le persone più semplici. Ma se una persona viene nella Mia attenzione, allora dovete accettarla. Ma di testa vostra, non continuate a sprecare la vostra energia con loro. Io non ho mai detto di andare in qualche posto pieno di “bhoots” e combatterli. No. Se possibile, provate se vi riesce. Ma non perdete la vostra energia con certa gente, come Cristo ha detto: “Non gettate le perle ai porci”. Perché nei porci vivono tutti i tipi di parassiti.

Così in collettività, fra coloro che sono Sahaja Yogis, fra coloro che si sono uniti a Sahaja Yoga, deve esserci completo unisono ed articolazione completa. Assolutamente. E gioite ognuno della compagnia degli altri. Ognuno di noi è un bel fiore. Ho visto invece che la gente è più attaccata ai nuovi arrivati. Supponiamo che venga una persona posseduta.... Abbiamo avuto un buon esempio in India, una donna che veniva era posseduta. Veniva sempre, si sedeva davanti, non si sedeva mai nei posti indietro. Appena stava per cominciare una cassetta iniziava a fare cose strane. Ho provato a curarla in ogni maniera, abbiamo provato tutti, ma non fu possibile. E lei era interessata solo in questo. Poi volle scrivere poesie per me, e voleva leggerle. Una cosa molto imbarazzante. Le dissi: “Non leggerle”, perché tutti i bhoots venivano fuori dalle sue poesie. Glielo abbiamo detto in molte maniere. Continuò per un anno circa, lei ancora andava avanti, e stava solo creando problemi per i Sahaja Yogis. Lei era un medium attraverso il quale venivano tutti questi bhoots. Glielo dissi molte volte che era meglio che non veniva. Poi gli dissi molto chiaramente. Le dissi: “Esci da qui”, arrivai a questo. Passò il secondo anno. Lei ancora non voleva ascoltare. Così dissi a suo marito, che se fosse ancora venuta al programma ci saremmo rivolti alla polizia. Così suo marito la fermò.

Ma sapete, la gente ha così comprensione, per questi bhoots, non vedono che lei va contro Madre, va contro Sahaja Yoga, che sta portando dentro tutti i tipi di bhoots, e perché Madre le dovrebbe dire ogni volta di non venire? Così quando andai via, lei iniziò a venire di nuovo. Tutti le dicevano: “Non venire”. Ma c’erano dei simpatizzanti con lei! “Lei è una signora, perché dovreste dirle qualcosa”, questo e quello. Ma quando lei si fece assolutamente inflessibile, allora le dissero: “Se tu non vai via, noi ti butteremo fuori”. Ancora non voleva andare, rimaneva li seduta. Così qualcuno prese a calci il suo borsellino e lo mandò fuori. Intendo, che bisogno c’è di toccare il suo borsellino con le mani, non toccatelo. Lei dovette alzarsi per riprendere il borsellino, perché se il borsellino era finito fuori, lei non poteva rimanere seduta li. Allora non tornò più ed andò via.

E vedete, mi arrivavano lettere da lì. “Questo non sembra gentile da parte dei Sahaja Yogis, comportarsi così, buttargli via il borsellino così, questo non avrebbe dovuto accadere, quello non avrebbe dovuto accadere”. Io dissi che questo era sconsiderato. Se lei è un bhoot, ditele di non venire, perché non era benvoluta, non avrebbe potuto essere una Sahaja Yogini, non è una ricercatrice, è una medium dei bhoots. Ma ancora dà problemi. Allora chi simpatizza? Naturalmente le persone che sono possedute. Esse simpatizzano fra loro. Lei non è una Sahaja Yogini.

La collettività deve essere con i Sahaja Yogis. Non con gli altri. Perché non è lì, è una cosa falsa. È come dire “Siamo fratelli e sorelle”. Lo siete? Non lo stiamo sentendo. Questo non è risvegliato dentro di voi. Se una foglia dice io sono un fiore, ci diventa? La foglia è una foglia, un fiore è un fiore. Tra i fiori ci dovrebbe essere la collettività. Perché questa è la cosa naturale che c’è, che esiste. Non con gli altri. Questa è la questione, che la gente non sa come discriminare. Voi tutti insieme siete una sola cosa, ma combatterete uno contro l’altro, mentre invece appena viene qualcuno: “Prego, prego, si sieda”. Sorprendente! Ho visto che succede questo.

Siete voi che siete i miei bambini. Siete voi che parlate lo stesso linguaggio. Siete voi che conoscete ogni cosa. Voi siete le persone che hanno desiderato. Voi siete i Principi. Gli altri devono ancora diventarlo. E’ una cosa diversa. Voi sedete nella vostra gloria. E poi questa idea che i Santi dovrebbero recarsi ai piedi di terze persone! Non è che voi siete dei re. Voi vivete come dei re. Dovete mantenere le distanze dalla gente comune.

Naturalmente non dovete permettere al vostro ego di svilupparsi! Ma sappiate che non potete gioire del vostro regno, senza e finchè non portate dentro di esso altra gente. Dovete ottenere molto, molto di più, ma mantenete la vostra dignità. Voi siete a questo livello. Mantenetelo. E poi trattate con gli altri alla stessa maniera, “quelli a cui vi siete uniti”. Voi siete i santi. Dovete assumere i vostri poteri. Assumeteli, non c’è orgoglio. Voi siete così, e se siete così che motivo c’è di essere orgogliosi? Intendo che voi siete anime realizzate, niente altro. Come esserne consci? Voi lo siete. Lo siete. Voi avete la conoscenza. Voi siete la conoscenza. Una volta che realizzate questo, la discriminazione lavorerà molto meglio.

Non buttate giù nessuno, non scartate nessuno. Ma gli altri non sono quello che voi siete. Dovete conoscere questo principio. Voi non state dicendo questo è più alto o più in basso, o qualcosa del genere. Ma voi siete diversi, loro sono diversi. Loro devono venire ed unirsi a voi. Essi devono diventare. Voi non potete diventare così, ma loro possono diventare come voi. La discriminazione è davvero importante. In Sahaja Yoga, una delle più grandi basi per la vostra crescita è discriminare. Confidate nei Sahaja Yogis, non negli altri. Non date mai più fiducia ad un non Sahaja Yogi piuttosto che ad un Sahaja Yogi. Egli è un vostro fratello, o sorella, un compagno, è tutto. Gli altri stanno dall’altra parte. Non sono vostri, possono venire da questa parte. Ma non sono come voi. Dovete assorbire tutto questo dentro di voi. Così la collettività crescerà forte.

Dovete sapere, che combattendo l’uno contro l’altro, state riducendo il potere di Sahaja Yoga. Arrabbiandovi l’uno con l’altro, state riducendo il potere di Sahaja Yoga. Immaginate se i canali iniziassero a combattere l’uno contro l’altro, come incanalereste l’Energia? Prima di tutto dovete ottimizzare i canali. E capire che tutti noi, canali messi insieme, faremo il lavoro meglio. Dobbiamo essere uniti. L’unità deve essere sentita. Quando la collettività è disturbata, qual è il centro danneggiato? Potete dirlo? Il Vishuddhi. Ed il Sahastrara, perché Io sono la collettività di tutte le Divinità. Tutti i centri sono nel cervello, nel Sahastrara. E terzo quando si supera un certo livello, si sviluppa il blocco nel vostro Cuore. Così, Vishuddhi, Sahastrara e Cuore; inizia questa combinazione. Se poi si aggiunge a questo l’Agnya destro o sinistro, sviluppate problemi di Ekadasha Rudra.

Ora, come possiamo attraverso il Vishuddhi sinistro o il Vishuddhi destro offendere gli altri? E’ così evidente! Supponiamo che abbiate un problema di Vishuddhi destro. Sono stata in Giappone. Sapete, i giapponesi hanno delle idee che sembra che la timidezza e la vergogna non abbiano nessun significato. Ed un gentiluomo, che è il presidente di una grandissima compagnia internazionale, venne a visitarmi in albergo. Ed aveva una grande cosa sulla sua bocca bianca, un qualcosa come una specie di Hanumana. Gli chiesi che cosa mai si supponesse che sia stato. E Mi parlò, e questa cosa era sul naso, così. Vidi che il suo Vishuddhi destro aveva serissimi problemi. Ancora non riuscivo a capire. Mi disse: “Mi dispiace Signora, ma aveva questa cosa è qui perché ho preso il raffreddore”. Così si mettono quella cosa, che debbano vedere la Regina o qualsiasi altra persona. Indosseranno questa cosa ed andranno in visita.

Quando avete un raffreddore, gli altri prendono dei catches. Questo è un catch che si prende molto velocemente. Così se avete un raffreddore, lo prendo anche Io. Se avete un raffreddore, si deve imparare che se uno ha un raffreddore, egli stesso deve dire: “Ho il raffreddore, non venire”. Se dovete scusarvi con qualcuno perché non volete andare in qualche posto, dite: “Ho il raffreddore”. “Va bene. Va bene, non venire”. Nessuno se ne preoccupa.

Questo è il Vishuddhi destro, che potete vedere molto chiaramente. Ma il Vishuddhi sinistro non lo potete vedere.... Ma sentire. Il Vishuddhi sinistro crea tutti i tipi di problemi sociali. Il Vishuddhi destro crea tutti i tipi di problemi politici. Per esempio quelli che hanno il Vishuddhi destro bloccato sono gli oratori. Essi devono parlare troppo. Potrebbero creare problemi con il loro Vishuddhi destro parlando troppo o stando zitti, in tutte e due le maniere. La gente con problemi di Vishuddhi sinistro, parla in maniera sarcastica, orribile, cattiva, non aggressiva ma fanno pressione sulla gente. Possono creare dei buchi nelle persone. Essi non pensano di uccidere direttamente. Vogliono far pressione. Far pressione sulla gente qua e là. La relazione fra Vishuddhi destro e Vishuddhi sinistro è molto stretta, come le due facce di una moneta.

Un lato è aggressivo, così sul lato destro, quando la gente parla agli altri, essi opprimono o aggrediscono, dicono cose aggressive. Dicono cose molto aggressive. Abbiamo visto gente parlare così,.... cose vanitose, aggressive.

La gente sul lato sinistro, come vi ho detto sono le persone scaltre, furbe, sono così. Quelli sul lato destro rovinano le relazioni con la troppa aggressività, diciamo per esempio un uomo di partito si alzerà in piedi e dirà “Io sono unico”. Le relazioni fra partiti politici sono rovinate. Essi non possono articolarsi. L’altra parte (del Vishuddhi) anche è unica, non può articolarsi. Perché la relazione basata sulla furbizia, quando scende troppo in basso, finisce in una vita sessuale perversa. Così andate a casa di qualcuno, trovate un amico venuto a stare lì, e scappa via con la madre (di chi lo ospita), o qualche tipo di assurdità del genere. Così sul lato sinistro, questo tipo di strana relazione che c’è quando non capite la purezza delle relazioni nella vita sociale, questa scende di livello, e crea problemi. Nelle relazioni sociali Vishuddhi destro e sinistro, entrambi, giocano una grandissima parte.

Poi c’è il Sahastrara. Voi sapete cos’è il Sahastrara. La gente vuole giudicarmi. Hanno diritto di farlo. Nel senso che Io non posso impedirlo. Potete giudicarmi. Potete fare quello che volete. Intendo che non posso dire non giudicatemi. Non possiamo dire di non giudicarmi. Io non posso dirlo. E voi continuate a giudicarmi. Ma quale è lo strumento che avete per giudicarmi? Sono così nascosta! Una bolla di sapone, una personalità così recedente. Come mi giudicherete? C’è una maniera per giudicarmi? Non lo potrete mai afferrarmi in nessun posto. È un camuffamento. Prima di tutto sono senza orgoglio, senza ego e senza azioni. Come potreste afferrarmi? Al contrario attraverso tutti questi attributi potrei crearvi dei problemi, perché Io sono Mahamaya. Voi non potete capire una persona che non ha orgoglio. Perché tutti voi potete parlarmi in maniera molto graziosa, potete essere molto dolci, potete sedervi proprio vicino a Me. E improvvisamente ve ne uscite con qualcosa che mostra che non siete consci di con chi state parlando.

Improvvisamente fate qualcosa di cui non siete consci. Perché Io continuo a giocare. Io sono estremamente amichevole con voi. Assolutamente priva di orgoglio. Guardate chi ha raggiunto un’alta posizione nella vita, sembrano sempre stare con il naso in alto. Il mio è sempre piegato. Io ho sempre voglia di scherzare. Ed allora come potrete capire la mia posizione? Non c’è nessun segno esteriore. Non ci sono trombe che suonano, niente che potrebbe farmi sembrare una stella del cinema. Sono troppo semplice, troppo dolce.

Non c’è nessun modo con il quale potete sentire veramente quanto Io sia grande. Sono assolutamente una persona ordinaria. Sono straordinaria fra gli ordinari. Questa è una cosa che la gente non capisce. Va bene, per le persone non realizzate, sono scusate. Ma voi avete sentito le vibrazioni, avete avuto la Realizzazione attraverso Me. Io devo essere qualcosa. Metteteci attenzione per capire questo. Deve esserci una cosa straordinaria dentro questo corpo. È così ovvio per voi.

Questo deve essere capito, che nessuno mai, Krishna, Gesù Cristo, Rama, nessuno di loro ha dato la Realizzazione del Sè alle masse. Loro avevano altri poteri, Krishna aveva la Samhar Shakti, Egli poteva così uccidere chiunque. Anche Io ho questi poteri dentro di Me, ma sono una semplicissima, ordinaria signora indiana. E Cristo aveva il potere di far crocifiggere Se stesso. Ce l’ho anche Io. Ho anche il potere di risorgere. Perchè questi poteri non sono usati? Dovreste capirlo. Perché ora l’attenzione è principalmente volta ad alzare la Kundalini, e per ciò questi poteri non sono richiesti. Date la Realizzazione a qualsiasi numero di persone. A che serve farsi crocifiggere adesso, chi alzerà la Kundalini? Mi piacerebbe far questo. Intendo, se fossi stata lì a quei tempi avrei detto: “Aspettate un po’ con la croce, ci salirò più tardi”. Che bisogno c’è adesso di distruggere la gente? Guardate quanti vengono da noi, osservate. Così questi poteri non servono. Oggi è richiesto il potere di alzare la Kundalini di migliaia e migliaia, milioni e milioni di persone!

Ho intenzione di essere proprio come voi per il resto della mia vita. Nel senso che diventerò vecchia, proprio come voi. Sarò vecchia, sarò sempre come voi. Non farò qualcosa fuori dal normale. É come una macchina tedesca. Ma siete voi che dovete capire il potere della macchina tedesca. È del miglior tipo. Ma poi lo capite, che tutto deliberatamente è fatto così. All’inizio naturalmente non riuscirete a capire. Va avanti così: “Come può essere, come può essere, Lei fa questo, Lei fa quello”. Va avanti così.

Non giudicatemi, non è questo il modo in cui voi capirete. Solo realizzate, e riconoscete che deve esserci qualcosa di straordinario. Era necessario avere qualcuno così per compiere un dovere così straordinario! Ed era necessario per voi nascere, di essere con Me per aiutarmi, Io conosco quelli che stanno con Me. Mi sosterranno ovunque. Potrei giudicarli un po’, per una cosa o l’altra, ma so che loro rimarranno con Me. Dovete sostenermi. Quelli che vogliono scappare via, scapperanno via. Proverò, proverò a fermarli fino a che sarà possibile.

Veniamo ora alla collettività. Dovete capire che siete cellule del Mio corpo. Io vi ho risvegliato. Se voi degenerate, il mio corpo degenera. Lo avete già visto. Se vi ammalate Io mi ammalo. Nel senso che Io emetto, libero più vibrazioni, e così mi ammalo, perché voi non siete in grado di assorbirle. Quando assorbite le vibrazioni, Io mi sento bene. Questo però lo possono capire solo coloro che hanno fede in loro stessi, non quelli che hanno complessi di superiorità o d’inferiorità. Complesso significa nessuna fede in voi stessi. Voi dovreste aver fede in voi stessi perché siete coloro che sono stati scelti. Voi siete veramente la gente fatta apposta per fare questo grande lavoro. E’ una cosa straordinaria che siate nati tutti ora. Una volta realizzato e riconosciuto questo, non sarete più infastiditi dalle piccole cose della vita. E’ la qualità dentro di voi che deve essere nutrita e curata, attraverso la collettività. Ma la collettività dei Sahaja Yogis. Io so chi reagisce in modo appropriato alle cose. Se viene un certo Sahaja Yogi in visita, si sentono felicissimi: “Oh, sta arrivando!” Dite: “Ci sono cinque nuove persone che hanno avuto la Realizzazione”. Si sentono felicissimi.

Non avranno bisogno di fingere, saranno felici di andare tutti in visita, ad incontrare un Sahaja Yogi, o di fare qualsiasi cosa per un Sahaja Yogi. E’ così che si riconosce un Sahaja Yogi. Un Sahaja Yogi aiuterà segretamente un Sahaja Yogi in difficoltà. Non per soldi o altro. Sta nascendo una nuova razza. Gli altri sono esseri umani, voi non più. Voi non siete più esseri umani. Voi siete Sahaja Yogis. É una razza diversa. Questa razza deve crescere in ogni parte del mondo.

Noi dobbiamo costruire noi stessi. In un unico gruppo, in un’unica comprensione. Assoluto unisono. Non ci devono essere segreti, non ci devono essere domini. Ogni cosa deve essere articolata, ognuno dovrebbe parlare agli altri, ognuno dovrebbe sapere cosa succede agli altri. Dovete essere completamente aperti e franchi con gli altri. Assolutamente! Parlate agli altri dei vostri problemi. “Ho un problema qui, cosa devo fare? Ho un blocco là, cosa devo fare? Come posso curarlo?” Non siate timidi. Dobbiamo gioire fra noi. Gioite anche delle vostre malattie, affinchè possano essere curate. Rideteci sopra. Se avete cattive abitudini, rideteci sopra. É il miglior modo di fare. La differenza fra un essere umano un ed Sahaja Yogi, è la stessa che c’è tra un essere umano ed un ubriaco.

Vi racconto la storiella di un alcolizzato. C’erano due alcolizzati che erano ubriachi. Andarono in albergo. Volevano una stanza per loro. Dio sa cosa volevano, loro non lo sapevano. Entrarono e dissero al portiere che volevano due letti con una stanza. Egli non capì. “No, no. Due stanze con il letto”. Così egli disse: “Va bene, volete una stanza con due letti”. Così aprì la stanza e disse: “Questi sono i letti per voi”. Così, completamente vestiti, i due si misero dormire nello stesso letto. Uno disse all’altro: “Ci deve essere qualcuno nel mio letto”. E l’altro replicò: “Anche io ho qualcuno nel letto”. Così il primo dice: “Che possiamo fare?” Ed il secondo suggerì: “Proviamo a buttarli fuori dal letto”. Così ci fu una gran lotta, ed un sacco di rumore nella stanza. Alla fine il primo disse: “Ce l’ho fatta, l’ho buttato giù”. Il secondo dice: “Io no, lui ha buttato giù me”. Riprese il primo: “ Va bene, allora puoi venire a dormire con me!” Perché lui lo aveva buttato giù, allora che fare? Così sono gli esseri umani.

Questa è la differenza. Che bisogno c’è di discutere con loro ed arrabbiarsi, entrare in tensione. Intendo, loro sono ubriachi. Se vedete un ubriaco, scappate alla velocità di cinquecento miglia all’ora! Questo è il mio principio. Non c’è utilità a discutere con un pazzo od un ubriacone. Forse con un pazzo potrebbe essere, ma con un ubriaco mai, ....non digerirà l’alcool per almeno tre ore. Questa è la differenza. Essi sono ubriachi. Essi sono ubriachi di soldi, ubriachi di potere, qualcosa di materiale. Voi siete pieni della Luce di Dio Onnipotente. Questo è ciò che è, questa è la differenza. Se voi capite la differenza, realizzerete che non bisogna combattere con questa gente. Sono ubriachi. Sono così. Se voi gli parlate, cosa potete dire, intendo, loro non capiscono. Proprio non capiscono. Dimenticateli. Vi darò così tante prove e cose da superare, attraverso le quali voi avrete contatti con questa gente, li vedrete ed andrete via, senza che vi verrà fatto alcun male.

Questo è necessario, dovete avere questi contatti. Dovete andargli vicino, dovete stare con loro. Voi siete in un altro stato. Penso che oggi dovremmo decidere questo, che noi tutti vivremo con un solo cuore, ed un solo desiderio, una sola testa, ed un solo fegato. Tutti noi. Osservate come funziona.

Per esempio cinque Sahaja Yogis vanno in albergo. Uno dice: “Prenderò questa cosa”. Tutti prenderanno questa cosa. Questo è il segno. Non c’è bisogno di prendere decisioni. Perché perdere energie per decisioni, per discutere? Se mangiate pesce e patate, oppure patate e pesce, è sempre la stessa cosa. Il Sahaja Yogi non dissipa le sue energie così. Voi avete visto vostra Madre, non c’è nessuna scelta da fare. Solo gioia. Dov’è il tempo per discutere? La gioia si sta diffondendo dentro di voi. Gioite. Che Dio vi benedica.

Osservate, perché c’è problema? Perchè avete la volontà, qualsiasi altra cosa non ha volontà. Ed una volta che proverete a mettere la vostra volontà in sintonia con gli altri, voi sentirete il vostro ego, il vostro ego ferito. Non volete star così, non volete perdere questo, o pensate che facendo questo diventate subnormali. No. Voi siete anime realizzate, ed un’anima realizzata è una cosa così unica che non può essere paragonata a nulla. Per esempio, posso dire che se c’è un forte vento, tutti gli alberi si muovono alla stessa maniera. Ma gli esseri umani, se il vento soffia...... Supponiamo che arrivi un vento qualsiasi; qualcuno andrà da una parte, qualcuno da un’altra, perché hanno una volontà.

I Sahaja Yogis invece, se soffia il vento, tutti metteranno le teste contro il vento e lo combatteranno. Questa è una cosa alla quale non può essere dato paragone, perché voi state andando più in alto degli esseri umani. Non è mai esistita una cosa del genere. Voi siete la creazione più unica che c’è. Non posso paragonarvi a nessuna altra cosa che c’era prima, o dovrei dire, che era a questo livello. É un livello diverso. Quando fate qualsiasi cosa allo stesso modo, lo fate perché siete consapevoli della Collettività dell’Essere Primordiale dentro di voi. Ecco perché lo state facendo. Questo cambiamento è il punto che dovreste raggiungere. E’ qualcosa che sento, quando iniziate a trovare analogie, come è possibile trovare un’analogia per qualcosa che non è mai esistita prima? Mai. “Atula”, ciò che non può essere comparato. É anche un nome della Dea. Non posso darvi analogie, ma posso farvi capire che se il vostro Spirito è risvegliato (in ognuno di noi c’è lo Spirito, che è un Essere Collettivo), allora agite così perchè è il vostro Spirito ad agire.

Non curatevi dell’Ego, del Superego e di tutte le stupidaggini che sono solo barriere alla crescita della collettività vivente. Ora siete diventati questo, voi siete questo. Un nuovo essere è dentro di voi. Se provate a fare qualcosa di diverso, non vi piacerà, perché adesso non c’è il vostro Ego, ma il vostro Spirito. Così come prima ascoltavate il vostro Ego, ed eravate felici con esso, ora sarete felici di ascoltare il vostro Spirito. Perché ora siete diventati lo Spirito. È una situazione proprio unica. Voi siete lo Spirito.

E quando siete lo Spirito, diventate diversi. Quale analogia posso fare? Allora la responsabilità è qualcosa in più da capire. Così, quando dite sì, un altro dice sì. Osservate, vi sentite felici nel dire sì. Supponiamo che voi chiediate pesce e patate, poi un altro dirà pesce e patate, tutti chiederanno questo. “Andiamo a destra, andiamo a destra”, andiamo a destra, tutti diranno questo. Fino a che ci sarà qualcuno, che conosce la via, e dirà: “No, no. Questa non è la direzione. La destra non è la strada giusta. Andiamo a sinistra”. Ognuno dovrebbe sapere che lui conosce la strada. Allora direte: “Sì, andiamo a sinistra”. Le discussioni devono finire nel nulla, perché voi siete nell’unisono.

Un’altra volta vi parlerò di come dovete nutrire Sahaja Yoga, questa sarà la seconda metà. Ma oggi, nella prima metà, vi ho parlato delle fondamenta. Che Dio vi benedica.