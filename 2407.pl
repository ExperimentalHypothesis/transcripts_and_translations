21 marca 2002
Możecie Wiele Zrobić
Urodzinowa Pudźa
Nowe Delhi (Indie) | Translation (Hindi to English) – Reviewed

[Część EN]

Mówię im o miłości, o wszechogarniającej miłości Boga Wszechmogącego.

On stworzył to wszystko. Cała atmosfera jest obecna. Panuje uczucie miłości. Ale to możliwe jest tylko dla ludzi niewinnych, jak dzieci. Jeśli jesteście bardzo dojrzali w swojej nienawiści, nikt was nie uratuje. Będziecie mieli dziesięć argumentów, aby udowodnić, że wasza nienawiść jest usprawiedliwiona. Wtedy zrobicie wszystko, by ją usprawiedliwić. W naszym kraju mieliśmy ludzi, którzy mieli być bardzo, rzekomo bardzo, trzeźwym narodem, bardzo pokojowym krajem; mieliśmy ludzi, którzy wierzyli jedynie w zabijanie – zabij to, zabij tamto. Tak więc nawet w tym kraju, który nie wierzył we wszystkie te rzeczy, popadał we wszelkiego rodzaju przemoc od dawna. Ale zasadniczo jesteśmy ludźmi wierzącymi w pokój, ponieważ bez pokoju nie może nastąpić rozwój.

Musi panować pełny pokój. Jeśli w waszym sercu jest pokój, jeśli pokój was otacza, stajecie się pięknym narodem. Nie z powodu strachu, nie pod presją, ale z wnętrza; jeśli jesteście osobą, która posiada pełen pokój w sercu, nie dlatego, że nie boi się niczego, ale dlatego, że emanuje pokojem. On daje pokój. Każdy, kto zbliży się do takiej osoby, odbiera pokój, uczucie spokoju. Wy wszyscy jesteście Sahadźa Joginami. Wszyscy osiągnęliście swoje Oświecenie. To znaczy, wasz duch teraz emituje wibracje pokoju i radości. Gdziekolwiek jesteście, będziecie emitować pokojowe wibracje. Stworzycie pokój.

Znajdziecie sposoby tworzenia pokoju, jak ustanowić spokojną atmosferę. Bardzo ważne jest, abyśmy rozwijali się w taki sposób, abyśmy tworzyli pokój i dawali pokój innym oraz stawali się jego przykładem. Nie mogę uwierzyć, że w tym Delhi mogłam mieć tylu ludzi, którzy są oświeconymi duszami. Nigdy bym się tego nie spodziewała. Przede wszystkim musiałam poczekać, aż ludzie osiągną właściwy stan umysłu, aby zrozumieć Moje dzieło, ponieważ mieliśmy rozbicie, a tak wielu ludzi straciło życie, utraciło swoje majątki i doświadczyłam tego wszystkiego. Widziałam to sama i oni po prostu nie potrafili; nie potrafili wybaczyć innym. Dlatego wybaczenie jest bardzo dobrą metodą zrozumienia bólu innych; kłopotów innych, ale tej głębi musicie się nauczyć. Zamiast się złościć, mścić, jeśli potraficie rozwinąć w sobie ten pokój, jeśli uda wam się mieć spokojny umysł dzięki Boskiej miłości, nie ma potrzeby robić nic więcej. To po prostu pokój, który teraz macie w sercu. Po prostu go poczujcie.

Jesteście spokojnymi ludźmi. Nie jesteście ludźmi, których łatwo wyprowadzić z równowagi. Nigdy nie będziecie tłumaczyć się za złość, za psucie nastroju innym. Tego nie uczynicie. Wy jesteście tymi, którzy wznoszą się ponad całą tę złość i tę głupią chęć zemsty. Trudno jest wyjaśnić to ludziom, którzy nie są oświeconymi duszami, ponieważ jeśli do nich przemówię, oni nie będą tego akceptować. Jeśli osiągną swoje oświecenie, wtedy możemy z nimi rozmawiać. Dlatego powinniście rozpowszechniać Sahadźa Jogę. Rozpowszechniajcie ją wśród Sikhów, wśród Muzułmanów, wśród Chrześcijan, wszędzie, a zwłaszcza wśród Hindusów, ponieważ obecnie zauważam, że Hindusi również stracili zrozumienie naszego kraju i jego kultury, i tak właśnie szukają zemsty. Nie rozumiem tego rodzaju zemsty, ale cóż poradzić?

Ludzie już są na tym poziomie, na tak niskim poziomie, gdzie nie rozumieją wielu rzeczy. Na przykład teraz nie chcą, aby budowano świątynię Śri Ramy w określonym miejscu. Ponieważ nie są Sahadźa Joginami, nie mogę im powiedzieć, że to jest miejsce, gdzie On się urodził. Dlatego musimy okazać pełen szacunek Jego wcieleniu. Jeśli to miejsce, w którym On się urodził, czujemy przez wibracje, to czemu zaprzeczać faktowi i prawdzie tylko dlatego, że nie chcecie, aby to zostało uczynione? Bardzo trudno z nimi rozmawiać. Należy zrozumieć, co Babar uczynił dla nas? Kim był Babar? Był cudzoziemcem, a ten nie został nawet zbudowany przez Babara. Nie, tak nie było.

Został zbudowany przez kogoś, kto był z jego – jednego z wojskowych, który poszedł i zbudował to, i dlatego nazywają to Babri Masjid. Ale dowiedzmy się, co stało się z panem Babarem. On zmarł, ale przybył z zagranicy. Nawet nie był Hindusem. I to nie ma znaczenia, nie urodził się tam. Mam na myśli, że nie miał nic wspólnego z tym miejscem, ale zdecydowanie wiem i wy wszyscy będziecie wiedzieć, możecie to poczuć, że to Babri Masjid, to miejsce, gdzie Śri Rama się urodził. Teraz, jeśli chcecie tam zbudować świątynię, co się stanie z ludźmi? Co im się stanie, jeśli tam świątynia zostanie zbudowana? Mam na myśli, że to po prostu kwestia szacunku i uczuć wobec tego. Ja również używam imienia Ramy; wszyscy używają Jego imienia, bo daje ono taką pociechę i komfort.

Ale sposób, w jaki ludzie postrzegają rzeczy, jest trudny, nie możecie z nimi rozmawiać. Teraz mówią o kolejnym absurdzie, że mamy jeden włos Mohammed Sahiba w Kaszmirze. Ktoś teraz powiedział, że to nie jest Jego włos. Skąd on to wie? Jakie jest jego kryterium, by zdecydować, czyj to jest włos? W rzeczywistości będziecie zdumieni, gdy byłam w Kaszmirze; jechaliśmy samochodem i nagle poczułam ogromne wibracje. Więc zapytałam kierowcę: „Dlaczego nie skręcasz tutaj?” On odpowiedział: „Dlaczego?” „Bo chcę jechać.” On powiedział: „To stara droga i mieszka tam niewielu ludzi.” „To nie ma znaczenia.” „Jedźmy tam.” Zbliżaliśmy się coraz bardziej i były tam domy muzułmanów, więc zawołaliśmy ich i zapytaliśmy ich: „Co tu się dzieje?” Odpowiedzieli: „To Hazrat Bal.” Nawet samo imię daje wam taki spokój. To był włos Muhammed-sahib. Teraz Hindusi nie chcą wiedzieć o Nim, a Muzułmanie nie chcą wiedzieć o Śri Ramie. To bardzo zaskakujące.

Wszyscy mają swoje sklepy i sprzedają własne rzeczy, ale nie rozumieją, że cokolwiek sprzedają, jest tym samym, co sprzedają inni. Na przykład mówią: „Allah.” Kim jest Allah? Według Sahadźa Jogi, Allah to nikt inny jak Wisznu, a Wisznu przyszedł także jako Śri Ram. Więc cokolwiek nazywają Allah, to jest sam Śri Ram. Tylko Sahadźa Jogini mogą to zrozumieć. Jeśli teraz podniesiecie ręce, gdy mówię, będziecie zdumieni, jakie wibracje są tam, ponieważ to jest Śri Ram, który jest Allah, którego próbujecie obrazić swoją głupotą. Więc to może być głupota ze strony Muhammed-sahib lub Hindusów. Hindusi też nie rozumieją. Jakoś wiedzą, że to jest miejsce narodzin Śri Ramy. Jakoś, nie wiem, ktoś im o tym musiał powiedzieć.

Albo może – nie wiem, skąd to wiedzą – nie znają wibracji. Jeszcze nie spotkałam wielu Hindusów, którzy mieliby te wibracje – mam na myśli tych, których można nazwać fundamentalistami. Oni nigdy nie mają wibracji. Zastanawiałam się więc, jak wiedzą, że to jest miejsce narodzin Śri Ramy? Może, jakoś to się dowiadują. Ale nie mają nic do udowodnienia. Problem polega na tym, że gdyby oni byli oświeconymi duszami, gdyby nasi sędziowie Sądu Najwyższego byli oświeconymi duszami, gdyby nasz rząd składał się z oświeconych dusz, to moglibyście z nimi porozmawiać. Ale wszyscy oni są – co mogę powiedzieć? – całkowicie zablokowanymi ludźmi. Jak im powiedzieć, że ta kłótnia to bzdura?

Całkowicie w porządku jest budowanie świątyni Śri Ramy. Ale cokolwiek powiecie, problem polega na tym, że najpierw wszyscy muszą otrzymać Samorealizację. Właśnie teraz, w czasie naszej rozmowy, zobaczcie, nie ma wystarczającej liczby ludzi, którzy osiągnęli Samorealizację. Wy wszyscy jesteście oświeconymi duszami. Był jeszcze ktoś, kto mówił Mi, kto dawał Samorealizację tym mahantom – mahantom to ludzie, którzy mają być świętymi – i każdy z nich, gdy dostawał Samorealizację, zostali obnażeni, więc nie wiedział, co z nimi zrobić. To może zdarzyć się każdemu, nawet w kościołach chrześcijańskich lub u Żydów – wszędzie znajdziecie, że to jest problem. Jeśli dasz im Samorealizację, zostaną obnażeni. Więc jaki sens ma niepokojenie wszystkich ludzi, którzy mają taką wiarę w siebie i uważają, że są bardzo wielkimi ludźmi. Obecnie jedynym sposobem, by ich ocenić, są wibracje. Ale z miłości nie mogę im powiedzieć: „Nie jesteście zrealizowanymi duszami.

Nie macie prawa rozmawiać o Śri Ramie ani o Mohammed-sahib. Są znacznie ponad wami.” Tak więc problem teraz leży między ludźmi, którzy nie są obeznani, a tymi, którzy są obeznani. Wcześniej ta przepaść była bardzo wielka. Kiedy tylko jedna osoba była zrealizowaną duszą, kamieniowano ją, bito ją, robiono wszelkie rzeczy. Teraz jest was tak wielu. Więc, jeśli przedstawicie swoje racje gdziekolwiek, nawet na tym etapie, nikt nie będzie was słuchał. Prosiłabym was tylko o jedną rzecz. Obdarzajcie ludzi Samorealizacją, tak wielu jak to możliwe, a nie jakimikolwiek tzw. "duchowym" ludziom. Ponieważ zostają obnażeni, jaki jest tego sens?

To jest rzecz powszechna. Tak wielu ludzi powiedziało Mi: "Daliśmy Samorealizację kapłanowi. On został obnażony. "Co to znaczy, co się stało?" "On został obnażony, Matko. Trafił do więzienia." "Ach, to jest za dużo. Po otrzymaniu Samorealizacji trafia do więzienia." Więc to jest problem. W miłości nie można być obłudnym.

Miłość – musicie być czystą osobowością. Musicie próbować oczyszczać siebie. Musicie się zmienić. Jeśli nadal jesteście źli, jeśli nadal jesteście chciwi, jeśli macie te wszystkie cechy, miłość nie zadziała to nie zadziała. Nie powiedzie się. Tak więc, aby kochać kogoś w Boski sposób, najpierw trzeba zrozumieć wartość niewinności. Dlaczego kocham dzieci? Ponieważ są niewinne. Nie mają tych wszystkich rzeczy. Jak w naszym kraju ostatnimi czasy, rozpoczęła się epidemia – epidemia korupcji – epidemia.

To nie jest proste. Każdy, kogo spotkacie, po każdej trzeciej osobie, napotkacie epidemię korupcji. A dlaczego? Ponieważ chcą pieniędzy. W porządku. To co robią ze swoimi pieniędzmi? Nie potrafią ich ukryć, więc wkładają je do jakiegoś garnuszka czy czegokolwiek i pieniądze giną. Jeśli nie, to zostają schwytani. To nie jest takie ważne. Ważne jest: "Dlaczego ta chciwość?"

Ludzie bogaci są bardziej chciwi niż ludzie biedni, ponieważ biedni przynajmniej odczuwają choć trochę strach przed Bogiem. Ale bogaci są bardzo chciwi. Gonią za tym, gonią za tamtym. To nie ma końca. To bardzo zaskakujące, że w naszym kraju rozpoczęła się ta nowa choroba. Przy tej chorobie, nawet w Sahadźa Jodze, są ludzie, którzy zrobili interes na Sahadźa Jodze. Tak więc chciwość to coś, co przychodzi od prawej strony i zaczynacie ją usprawiedliwiać. Na prawej stronie nie ma miejsca na miłość. Teraz ta chciwość posunęła się tak daleko, że cały kraj się rozpada. Nigdy nie będziemy mogli się rozwijać.

Nigdy nic nie osiągniemy, ponieważ wszędzie panuje chciwość, gdy ludzie tylko biorą. Ale jeśli kochacie swój kraj, jeśli macie miłość do swojego kraju, nie uczynicie tego. Ale tej miłości brakuje. Oni kochają – nie wiem kogo kochają. Kochają swoje dzieci w taki sposób, że niszczą ich życie. Miłość nie jest ograniczona. Miłość musi być nieograniczona. Nieograniczona miłość, która łączy cały świat. Istnieje ta siła, ta siła już działa; jedyne, co musicie zrobić, to stać się emisariuszami tej siły, ludźmi, którzy potrafią przekazywać tę miłość. Macie pełne prawo do tego wielkiego bogactwa miłości i możecie ją wszędzie rozpowszechniać.

Ale zauważam, że nawet tutaj ludzie myślą w kategoriach pieniędzy. Pieniądze są wrogiem miłości. Zapewniam was, jeśli interesujecie się pieniędzmi, nigdy nie rozwiniecie się w Sahadźa Jodze. Jestem beznadziejna, zgadzam się. Nie wiem, jak w ogóle zainteresować się tym. Co w nim takiego interesującego? A ludzie śmieją się ze Mnie, mówiąc: "Nie znasz prostych rzeczy, nawet liczenia pieniędzy." Odpowiedziałam: "Wiem." Mogłabym wam powiedzieć, ile pieniędzy jest, ale mnie to nie interesuje. Jest tyle innych rzeczy, którymi można się zainteresować.

Spójrzcie na dzieci. Spójrzcie na miłych, przemiłych ludzi. Na całym świecie jest tyle pięknych ludzi, pięknych rzeczy. Dlaczego przywiązywać tyle uwagi do tych bezużytecznych rzeczy, które przychodzą i odchodzą? Ale to właśnie jest to, co najbardziej – powinnam powiedzieć – porywające. W Indiach jest najgorsze, myślę. Mówią, że Indie są najbardziej skorumpowanym krajem, ale ja nie wiem. Nigdy nie widziałam czegoś takiego, ale musi być prawda. Przy takiej okazji bardzo pomyślne jest, abyście uznali, że pieniądze nie mają dla was żadnej wartości, nie mają wartości, a będziecie zdumieni, że nigdy nie zabraknie wam pieniędzy - absolutnie. To jedna rzecz w Sahadźa Jodze, którą musicie pojąć, że pieniądze nie mają wartości.

Nie ma w nich żadnego zainteresowania. Wasze bogactwo polega na tym, ilu ludzi macie w Sahadźa Jodze, ilu ludzi przyprowadziliście do Sahadźa Jogi, ilu ludzi otrzymało tę radość. Nie kupiliście tego. Nikt nie musi tego kupować. Jest darmowe, płynie wszędzie. Daje tak wiele radości. Czego jeszcze chcecie od pieniędzy? Nic. Tylko z pieniędzmi – bóle głowy, strach i wszelkie problemy. Tak więc, równolegle do naszej Sahadźa Jogi, powinno to być życie w wolności, pełne wolności i radości, o którą nie trzeba się martwić.

Nic nie zależy od pieniędzy. Widziałam ludzi żyjących w bardzo trudnych warunkach, niezwykle szczęśliwych i radosnych; podczas gdy ci, którzy mają mnóstwo pieniędzy, szczególnie w krajach zagranicznych, są bogatymi ludźmi. Mają depresję, wszelkiego rodzaju zabawne, dziwne sytuacje im się przytrafiają. Popełniają samobójstwa. Dlaczego? Jeśli pieniądze były wszystkim, dlaczego wszyscy bogaci ludzie z krajów rozwiniętych popełniają samobójstwa? Jaki mają z tego zysk? Spójrzcie, i cały czas myślą, jak wejść w jakąś modę. Moda, bo jeśli nie macie pieniędzy, nie możecie się w nią wcielić. Mody są teraz tak powszechne, tak pospolite, że ludzie za nie tęsknią.

Jeśli nie mogą się dostosować do mody, myślą, że coś z nimi jest nie tak, coś jest – ale nie wy, ponieważ jesteście Sahadźa Joginami. Teraz widzicie, jak te rzeczy się dzieją, więc co wy macie zrobić? Współczujcie takim ludziom – bez pogardy, lecz ze współczuciem – i musicie im powiedzieć: "Co robicie?" Dlaczego marnujecie swój czas? To najlepszy czas, aby osiągnąć najwyższy cel waszego życia, Samorealizację i dlaczego tak bardzo gonicie za tymi wszystkimi rzeczami? Co sprawia, że biegniecie w tym wyścigu szczurów? Myślę, że wszędzie następuje punkt krytyczny i ludzie się zastanawiają, ale wy jesteście tymi ludźmi, którzy powinniście zapewnić. Na bardzo dużą skalę możecie to rozwiązać. Mam na myśli, że widziałam ludzi, którzy mają w sobie nic. Oni nie są duchowi.

Nie są tymi, którzy mogą dać Samorealizację ani cokolwiek. Ale tylko dlatego, że zajmują się jakąś działalnością społeczną, są bardzo znani. Czym jest ta działalność społeczna? Opieką nad biednymi czy czymś takim. Teraz, gdy wasza miłość, która jest tak wielka, tak skuteczna, zaczyna działać, wy poczujecie, że powinniście coś zrobić, wtedy będziecie zdumieni, jak zrozumiecie swoją Sahadźa Jogę. Jak dotąd Sahadźa Joga jest w porządku, ludzie są bardzo mili, doskonali, święci i tak dalej. Ale efekty tego muszą być widoczne i ludzie powinni dostrzegać efekt tego, waszej miłości. Pierwsze to wybaczenie. Musicie wybaczać ludziom. Są całkowice głupi.

Właśnie wyjaśniłam wam, jak głupi oni są. Więc nie ma się czym martwić. Jeśli jesteście tak mądrą osobowością, powinniście próbować oceniać wszystko z mądrością i nie wpadać w pułapkę rzeczy, gdzie czujecie, że musicie to robić według jakiejś mody czy jakiegoś rodzaju – jak to powiedzieć? – jakiejś grupy. Nie ma potrzeby, jesteśmy Sahadźa Joginami. Jesteśmy samowystarczalni. Nie potrzebujemy niczego. Jeśli jesteście jednością, to jesteśmy w porządku. Jeśli jest was wielu, to jesteśmy w porządku. Teraz musicie wiedzieć, że osiągnęliście bardzo wysoki stan i dotknęliście tej miłości, tej uniwersalnej miłości Boga.

Wyrażajcie więcej tej miłości w waszym codziennym życiu. Okazujcie więcej tej miłości w relacjach z innymi. Wyrażajcie swoją miłość tak, aby inni byli uszczęśliwieni. To wszystko warto przemyśleć. Jak możecie się kłócić, jeśli jesteście prawdziwymi Sahadźa Joginami? Jak możecie umniejszać innym, jeśli jesteście Sahadźa Joginami? Jak możecie oszukiwać innych, jeśli jesteście Sahadźa Joginami? To niemożliwe. Nie powinniście interesować się tymi rzeczami. To oznacza, że teraz jesteście oczyszczeni, jesteście przejrzyści i jesteście teraz Nirmal.

Nikt nie może was dotknąć. Taka postawa, powinna wiązać się z szacunkiem dla siebie. Takie zrozumienie musicie mieć o sobie. Jaka jest wasza rola? Jakie jest wasze stanowisko? Powinniście wiedzieć, że jesteście oświeconymi duszami i wiecie co powinniście robić jako zrealizowane dusze. Nie jesteście kolejnym szaleńcem biegającym w wyścigu szczurów ani też nie jesteście w rywalizacji. Nie rywalizujecie. Po prostu postępujecie dzięki waszej własnej miłości i błogosławieństwom. Wiem, jak działają błogosławieństwa.

Ale przede wszystkim musicie być godni tego błogosławieństwa, w przeciwnym razie – nic nie da się zrobić. Wasza kochająca natura. Dlatego Chrystus powiedział, że musicie być jak dzieci, aby wejść do Królestwa Bożego. Jesteście już w Królestwie Bożym, ale musicie być jak dzieci; jak one są niewinne jakie są proste i cieszą się z małych, małych rzeczy. Nie pragną czegoś nadzwyczajnego. Bardzo zaskakujące jest, jak nasza miłość, która jest tak naprawdę oświecona Boską Miłością, może zmienić cały świat. Jak wpadłam na ten pomysł i jak się on rozwinął. Jeśli wszyscy mi w tym pomożecie, jestem pewna, że Sahadźa Joga może dokonać tak wielu rzeczy, których nie osiągnięto. Teraz idźcie do domu i przemyślcie to, co wam powiedziałam. Pomyślcie o tym.

Potrzebujecie introspekcji. Potrzebujecie zrozumienia. „Co uczyniłem ze swojego życia jako Sahadźa Jogin?” A wtedy odkryjecie, że możecie zrobić wiele, wiele. I to musi zostać dokonane. Niech Bóg was błogosławi.