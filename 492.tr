Diwali Puja. Lake Piru, Los Angeles, (USA) – 3 Kasım 2002.

Hepinize çok çok mutlu bir Diwali dilerim! Hepinizi burada görmek, Sahaja Yoga’yı böylesi güzel bir şekilde kabul etmeniz bir mutluluk Benim için. O sizin, öz sizin, ruh sizindir fakat özü almak zordur. O sadece arzularınız, sanıyorum ki gerçekleşti ve işte bu şekilde aydınlanmanızı aldınız. Çok iyi bildiğiniz üzere, bu zorlanamaz. Bu sadece arzunuzla, teslimiyetinizle çalışmalıdır. Onun hakkında konuşmanın bir yararı yoktur, onun hakkında ikna etmeye çalışmanın faydası yoktur, çalışan şey sizin arzunuzdur, bu kadar basit. Içinizdeki arzunun gücü onu çalıştırır. Bu dünya üzerinde aydınlanmasını almış ama (şu an) burada olmayan bir çok kişi var. Ben hepsini hatırlıyorum ve sizler de hepsini hatırlayacaksınız. Dünya üzerinde aydınlanma almış olanların tümünü düşündüğümüzde, bugün güzel birgün. Bu gerçek Diwali: insanoğlunun aydınlanması. Bu bir mum değil, bir tür lamba değil, insanoğulları.

Eğer onlar aydınlanırsa, geriye hiçbir problem kalmaz. Problemler aydınlanmamış insanlarla birlikte gelir çünkü onlar karanlıktalar. Karanlıkta el yordamıyla yollarını bulmaya çalışıyorlar ve bazıları gerçekler hakkında tamamıyla cahil  olduklarını bilmiyorlar. Sahaja Yoga’ya bir kez gelip,  kendinizi aydınlatırsanız, başlangıç olarak bu ışığın içinde, neyin iyi, neyin kötü olduğunu göreceksiniz. Sonra da bunun içinde güzelce büyüyeceksiniz, tıpkı  her zaman mutlu olan, size her zaman neşe veren çiçekler gibi. Benzer  şekilde bu ışıkla aydınlandığınız zaman hiç birşey aramazsınız. Içinizde olan her şeye sahip olursunuz. Işıkları açık tutun.

Ama yapabileceğiniz bir başka şeyde; kendi ışığınızla başka insanları da aydınlatabilirsiniz. Burada yaptığımız gibi, aydınlanmış bir mumumuz var ve bununla tüm diğerlerini aydınlattık. Hepiniz bunu yapabilirsiniz çünkü içinizde bu ışık var. Bu ışıkla başkalarını aydınlatabilirsiniz ve onlar kendi Ruhlarının kendi neşesini hissedebilirler. Bu şimdi görülmesi gereken bir şeyde, aynı sizin koyduğunuz bir çok ışık gibi. Aynı şekilde sizler  bütün dünya için ışıksınız ama ışığınızın olması yeterli değil, aynı zamanda bu ışığı vermelisiniz, başkalarını aydınlatmalısınız, tıpkı bu mumlar gibi.

Bir kez bunu yapmaya başladınız mı neye sahip olduğunuzun farkına varacaksınız ve sonra kendinize saygı duyacaksınız ve bir aziz nasıl davranırsa öyle davranacaksınız, hiçbir şey ilan etmeden hikmetli olabileceksiniz. Varlığınızın içinde sadece bu güzel, muhteşem güzellikteki mizacı geliştirirsiniz ki bu neşe verir.

Kendiniz hakkında herhangi bir yanlış fikir vermek istemezsiniz çünkü gerçek olan her ne ise, o sizinledir. Kendiniz hakkında gerçek olmayan şeyler söylemenin gereği yok. Insanlar aydınlanmış olduğunuzu anlayacaklardır, onlar sadece süptil tabiatınızı, gerçeğinizi hissedeceklerdir. Hindistan’dan da gelmişseniz, İngiltere’den de gelmişseniz veya Amerika’dan, hepiniz içinizde bu sevgi ve bilgi okyanusuna sahipsiniz. Hepsinin orada olduğundan emin olun, önce sadece siz kendi sevgi okyanusunuzdan neşe duyarsınız. Başta siz bundan neşe duyarsınız ve sonraları başkalarınınkinden de neşe duyarsınız. Size, “birbirinizi sevin” dememe veya  herhangi bir şey diye söylememe gerek yok, sadece sever, sadece anlar, sadece çevrenize ışığınızı yayarsınız.

Bazen ülkenizdeki, belki de şehrinizdeki, belki de kasabanızdaki henüz aydınlanmamış insanlar tarafından engellenirsiniz. Ama en iyi şey bunun üzerinde çalışmaktır, üzerinde çalışmalısınız. Biliyorsunuz en başta aydınlanmasını Benden alan tek bir bayan vardı, çok yaşlı bir bayan. Şimdi hepiniz buradasınız. Aynı şekilde hepiniz aydınlanma işini yapabilirsiniz. Bunun için herhangi bir hesaba gerek yok, herhangi bir şükrana gerek yok, o sadece  orada ve çalışıyor.

Işık için ne yaparsınız? Sadece bakın. Sadece mumun yanına koyar ve ışığı alırsınız. Aynı şekilde, sizin aydınlanmanızda ışığı bunun gibi, tüm dünyada, binlerce ve binlerce insana verecek. Bildiğiniz gibi, hala ulaşmamız gereken bir çok ülke var. Ama bunu yapacağız. Sadece keşfedin ve bulun: nereye gitmeniz lazım ve nerede çalışmanız lazım. Öncelikle, aydınlanma verebilecek yetkinliktesiniz, öylesiniz. İnsanlara aydınlanma verebileceğinize dair kendinize güveniniz olsun; ki bunun için hiç bir yardıma ihtiyacınız  yok, tek bir kişi bunu yapabilir, binlercesi bunu yapabilir. Bu tüm dünyanın Diwalisi için çok önemli,  insanlara aydınlanma vermemiz çok önemli.

Şimdi, Sahaja Yoga’da birçok insan kendileri tarafından biraz engelleniyorlar gibi, özellikle geçmişleriyle. Geçmişi unutun! Geçmiş önemli değil, önemli olan şu andır. Şu anda, ne yapmanız lazım? “Şunu yaptım, bunu yaptım” gibi, geçmiş için endişelenmenize gerek yok, ne yaptıysanız bitti. Şimdi geleceğe bakmalısınız gelecek için ne yapabilirsiniz. Şu veya bu şekilde,  ışıkla yolunuzu görürsünüz, tüm bu karanlıktan kurtulursunuz ve ne kadar uzağa gideceğinizi, insanlara nasıl ulaşacağınızı ve Sahaja Yoga’yı nasıl yayacağınızı bilirsiniz. Bu zaten içinizde olan bir şey ama hepiniz önce onunla  bağlantınızı oturtmalısınız. Eğer bu okyanusla, içinizde sahip olduğunuz okyanusla bağlantı kurduysanız, şüphesiz onu çalıştırabilirsiniz, çok güzel bir şekilde çalışabilirsiniz ve nasıl başarılı olacağınıza şaşıracaksınız. Bütün bu bilgisizlikle elde edeceğiniz başarıyla, hayrete düşeceksiniz ama ışığınız var. Bu ışıkla bütün karanlıkları ortadan kaldırırsınız. Üzerinde düşünmenize gerek yok, sadece ortadan kalkar, çünkü ona sahipsiniz. Ama eğer ışığınız yoksa, o zaman hakkında konuşmanın gereği yok. Onu yapmanın gereği yok, çünkü herhangi bir başarı getirmez. Tam tersine, bu başarısızlıktır, en kötü başarısızlık. Ve insanlar için çok tehlikeli olabilir. Sahaja Yoga’da da çok komik deneylerimiz var. Ama sanıyorum ki hepsi şunun yapılmaması lazım, bu yanlış diyerek, bir bir bunların ardından koşuyorlar: Şimdi sizi kör eden şeyi bulmamız lazım.

Bu ülkede, böyle para odaklı bir ülke, Amerika, bunu tüm dünyaya yaydı. Para odaklı olarak aklımız başımızdan alınıyor, Sahaja Yogadan para kazanmalısınız gibi hissediyor musunuz. Bu şekilde düşünmeyenler bazıları var ama hala para yapma peşinde koşuyorlar. Buna hiç gerek yok, para yapmanıza veya parada kendinize bir çeşit güvenlik bulmanıza gerek yok. Güvenliğiniz kendi içinizde inşa edilmiştir. Yani bütün bu dışsal şeyler tamamen gereksizdir, sizi kör etmemelidir. Şimdi eğer ışığınız varsa, bunu net olarak görebilirsiniz. Divine’ın yardımını hayatınızda çok açıkça görürsünüz ve Divine’ın size farkı noktalarda nasıl yardım ettiğine şaşırırsınız. İnsanlardan “Anne, teşekkür ederim, problemimden kurtuldum, düşmanlarımdan kurtuldum”, bu tür şeyler  söyleyen mektuplar alıyorum. Ama Ben hiçbir şey yapmadım. Bu, karanlığı ortadan kaldıran sizin ışığınız. Eğer cahilseniz, sizi cehaletinizin de karanlığından kurtaracak olan sadece ışıktır.

Aslında, ışıkta ne kadar güç olduğunu bilmiyoruz. Burada gördüğünüz gibi, bütün ışıklar sadece enerji vermekle kalmıyor bütün resmi de veriyorlar. İşte böylece anlayabilirsiniz, örneğin birinin aydınlanmış olup olmadığını anlayabilirsiniz. Bu insanın yanına gitmenize, özel bir ilgi göstermenize veya  herhangi bir şeye gerek yok. Sadece bu insanın aydınlanmış ruh olup olmadığını bileceksiniz. Benim bunun gibi birçok deneyimim oldu, insanların kimin aydınlanmış olduğunu bilmediklerini gördüm, bu çok şaşırtıcı. Eğer kimin aydınlanmış ruh olduğunu bilirseniz, problemin yarısı çözülmüştür. Şimdi, ikinci şey de, bu kişiyi neler yapabilmeye yetkin olduğunu ikna etme problemi. Ben bu problemi Sahaja Yogilerde de görüyorum. Bütün dünyada çok yüce bir  iş yapabilmeye muktedirler. Normal şekilde, normal insanların fark edemeyeceği bir çok şeyi ortaya çıkarabilirler. Sahaja Yogiler nasıl bir insanla karşı karşıya olduklarını derhal ortaya çıkarabilirler.

Fark budur. Bu, gerçeği biliyorsunuz demektir. Herkes hakkındaki gerçeği, tüm durum hakkındaki gerçeği, sadece böbürlenen kişi hakkındaki gerçeği veya sadece öyküye makyaj yapan hakkındaki gerçeği veya bir tür iki yüzlülüğü değil. Bu zor değil çünkü artık görüşünüz var. Işığınızla başkalarında neyin iyi, neyin kötü olduğunu görebiliyorsunuz. Böyle bir kutsama sizin kandırılmamanız için çünkü aynı zamanda Divine tarafından korunuyorsunuz, her zaman Divine size rehberlik ediyor. Divine’a inanın, Divine’a inanın! Bu çok önemli, muma inandığınız gibi. Divine’ın size ışık vereceğinize inanın, yolunuza rehberlik edecek, sizi doğru yere ve doğru şeyleri yapmaya götürecektir! Demek istiyorum ki, bir çokları Benim sizlerle birlikte olduğumu deneyimledi. Ne kadar çok insanın işlerinin nasıl hal olduğunu Bana yazdığını söylemeyeceğim. Tüm bunlara rağmen, bizler kollektifiz, birbirimize karşı naziğiz, yalan söylemiyoruz, kimseyi yok etmeye çalışmıyoruz. Bu demektir ki bizler bütün insan hatalarının üstündeyiz ve bu sadece ışıktan dolayı böyle. Nerede sendelediğinizi görebilirsiniz. Bunu kendiniz için görebilirsiniz. Bu yüzden, sanıyorum ki, meditasyon  Sahaja Yoga’da en önemli şey.

Her gün meditasyon yapmalısınız. Meditasyon yapmayanlar, düşebilirler. Çünkü meditasyon lambaya yağ koymak gibidir. Meditasyon yapmayanlar, bu olmadan da yapabileceklerini düşünürler ve üzücü bir hata içindedirler. Meditasyon sabah ve akşam yapılmalıdır. Problem olan her şey çözülebilir, her şey çok basit gelir, meditasyonun çok önemli olduğunu anlamıyorlar. Tipik. Siz değil ama aydınlanmasını almış olan ve meditasyon yapmayan bir çokları var,  biliyorum. Onların tarzı farklı, tabiatları farklı. Meditasyon öyle teskin edici bir şeydir ki, Divine ile bağlantı kurmanın öyle güzel yoludur ki, bütün problemleriniz bu medidatif konumda çözülür. Eğer meditasyon yapmıyorsanız, meditasyonu izlemiyorsanız, o zaman belki de ışığınız olmayacaktır, yeterli ışık vermeyecektir. Bu önemli, kendiniz hakkında, başkaları hakkında meditasyonda öğrenmek çok önemli.

“Nasıl meditasyon yapmalı? “ bir çok insan soruyor. Hiçbir şey yapmayın sadece düşüncesiz farkındalık konumuna girin, düşüncesiz farkındalık konumuna girmeye çalışın. Eğer bu düşüncesiz farkındalık konumuna giriyorsanız, işi yaptınız demektir çünkü bu,  doğru ile, gerçekle, neşe ile, çok temel olan her şeyle  birlikte olduğunuz zamandır.

Meditasyon yaptığınızda, ondan bir fonksiyon elde etmemeye çalışın, hayır. Meditasyon kendinizi sesizleştirdiğiniz bir şeydir, düşüncelerinizi sessizleştirdiğiniz ve kendi içinizdeki derin okyanusa girdiğiniz bir şeydir. Ama farz edelim ki bunu yapmıyorsunuz, eğer meditasyon yapmıyorsanız, kimin meditasyon yaptığını yada kimin yapmadığını derhal anlayabilirim. Bu Benim için zor değil. Meditasyon yapmayanlar her zaman tereddüt ederler. Kafaları karışıktır, anlayamazlar. Bu yüzden meditasyon Sahaja Yoga’da en önemli şeydir.

Sadece içinden elektirik akan bir ışığın yanması gibi, mumlar sayesinde görebilir veya satın alabilirsiniz, aynı şekilde meditasyon Divine’ın kuvvetinin sürekli olarak kullanılabilirliğini sağlıyor. Bu tüm isteklerinizi azaltacaktır. Sadece bu da değil, bütün negatif düşünceleri alır, cesaret kırıcı bütün şeyleri alır. Ve bu şekilde meditasyon yaptığınızda, düşüncesiz farkındalıkta, içinizden ve dışınızdan ne kadar yardım gördüğünüze şaşıracaksınız. Bu düşüncesiz farkındalık çalışan inanılmaz bir güçtür. Meditasyon yapmayanlar, Sahaja Yoga’nın avantajları ile çok fazla ileri gidemezler. Kişi  meditasyon yapmaya çalışmalı ve düşüncesiz farkındalık noktasına kadar yükselmelidir. Yani size olan nedir? Düşüncesiz farkındalıkta iseniz, güven kazanırsınız, Tanrısallığın tam güvenini kazanırsınız. Biliyorsunuz buna sahipsiniz. Dharamshala’daki okulumuzdan gelen çocuklar gördüm: son derece kendine güvenliler  ve  son derece alçakgönüllüler. Onlara sordum, “ Ne yaparsınız?”, onlarda “Anne, biz meditasyon yaparız. Biz okulda akşamüstü meditasyon yapıyoruz ve bu meditasyon yardımcı oluyor” dediler. Düşünün bu küçük çocuklar bunu söyleyebiliyorlar, öyleyse neden siz de meditasyonun güvenlik getireceğini, size gerçek aydınlanmayı ve Divine ile tam bir bağlantıyı vereceğini anlamıyorsunuz. Divine ile bağlantı olmadan Sahaja Yoga yapmanın ne faydası var?

Meditasyon yapan insanları biliyorum, kendi benliklerinin içine doğru gidenleri ve çok gelişmiş olanları biliyorum. Biraz yüzeysel olanları da biliyorum. Derinliğiniz düşüncelik farkındalıktır. Bu ulaşacağınız çok önemli bir nokta. Her şeye bakarken, eğer düşüncesiz farkındaysanız, o zaman gerçekten onu yansıtır duruma gelmişsinizdir, sadece bu şekilde çalışır. Bu durumda ne kadar uzun kalabiliyorsunuz bilmiyorum. Ama sadece bir saniye için bile bunu başarabilirsiniz, sonra daha ve daha fazla başarmaya başlarsınız. Daha önce meditasyon hakkında çok konuştum ama bugün bütün mumların yandığını gördüğüm zaman, düşünüyorum ki hepsi meditatif  durumda, hepsi meditasyonda ve işte bu şekilde yanıyorlar. Aynı şekilde, meditasyon yapan Sahaja Yogileri biliyorum ve yapmayanları da biliyorum. Problemleri olursa, neden problemlerin orada olduklarını biliyorum.

Temel şey, Divine ile olan bağlantınızdır ve bu ancak meditasyon yaptığınız zaman ve düşüncesiz farkındalıkta olduğunuzda mümkün olabilir. Bu Divine’in çalıştığı noktadır, O size yardım eder. O yardımınıza öyle bir şekilde gelir ki nasıl başardığınızı bilemezsiniz. Yani  düşüncesiz farkındalık hepinizin ulaşması gereken ilk noktadır. Çok önemli. Bundan sonra başka şeylere de ulaşabilirsiniz ama ilk adım  düşüncesiz farkındalıktır.

Düşüncesiz farkında olmak çok önemli çünkü o zaman soldan ve sağdan gelen düşünceler yoktur, şimdiden veya gelecekten. Sadece şu anda oradasınız. Bu hepinizin sahip olduğu bir şey. Bu sadece Benim size söylediğim bir şey değil, hepiniz buna sahipsiniz ama kendinizi sabitleyin! Kendinizi düşüncesiz farkındalıkta sabitlemelisiniz. Ne kadar olduğu önemli değil. Önemli olan ona dokunmuş olmanız, ona dokunmaya devam edeceksiniz. Bir çok insan meditasyon yapıyor ama düşünme işlemleri devam ediyor, onlar düşüncesizce sessiz değiller. Şimdi bu çok önemli bir nokta. Eğer büyümeniz gerekiyorsa, düşüncesiz farkındalık yoluyla Divine ile tam bir bağlantıda olmanız gerek. Dua etmenize gerek yok, herhangi birini çağırmanıza gerek yok, hiç bir şey, bu sadece içinizde olduğu için çalışır. Bütün bu düşünceler aklınızdaki her iki taraftan bombarduman ediyorlar. Bu aklınıza gelen düşüncelerin sizde bir anlamı yok, sizi kanıtlamıyorlar. Siz bir okyanussunuz ve bu düşüncesiz  farkındalık konumuna girmelisiniz.

Bütün yüce kitaplarda bundan her zaman bahsedildi ama Benim size söylediğim kadar çok açık şekilde değil. Bazılarınızın düşüncesiz farkınlık konumuna giremediğini, bu yüzden işe yaramaz olduklarını söylemiyorum, hayır. Ama lütfen çaba gösterin. Hepiniz düşüncesiz farkındalık konumuna girebilirsiniz, eğer bir saniye için bile olsa erişebilirseniz, bu çok iyi bir fikir. Sonra o saniyeyi yükseltmeye devam edersiniz.

Sanıyorum bu yansıtıcı bir akıl. Herhangi bir şeye baktığınızda, düşüncesiz farkında olacaksınız ve sonra da aklınız gördüğünüz şeyin derinliğini yansıtır. İşte bu şekilde hepiniz  çok yaratıcı Sahaja Yogiler haline gelirsiniz. Gördüğüm şey şu ki, düşüncesiz farkındalık bir çoğunda yerleşmedi, ki bu iyi değil.

Bugün, bu Diwali gününde, söylemeliyim ki: kendinizi düşüncesiz farkındalık konumu ile aydınlatın! Bu zor değil, bu içinizde, çünkü düşünceler bu taraftan ve şu taraftan geliyorlar. Ve bunlar aklınızın dalgaları değil,  hayır, sadece sizin kendi reaksiyonlarınız. Ama kelimenin gerçek anlamı ile meditasyon yaptığınızda, o zaman düşüncesiz farkındalık konumuna gireceksiniz ve bu çok önemli bir nokta. Size faydası olmayan bütün bu saçma düşünceler kaybolacaktır.  Orada olmayacaklar ve sonrasında gelişmeniz mümkündür ve çok iyi gelişeceksiniz. Buradaki bir çok insan, “Anne, bu konuma giremiyoruz” diyeceklerdir. Deneyin, bunu deneyin! Giremediğinize inanamıyorum. Her biriniz bunu başarabilirsiniz- Hepiniz “ben ulaşabilirim” düşüncesine sahip olabilirsiniz. Orada hiçbir şeyden vazgeçmek zorunda değilsiniz, herhangi birşey görmek zorunda değilsiniz, sadece meditasyona girin ve nasıl çalıştığına şaşıracaksınız. Tabiki sizler çok fazla oradasınız, bir çoğunuz ama hala, söylemeliyim ki, düşüncesiz farkındalık konumunu arttırın, bu alandaki.

Bugün çok önemli bir gün çünkü bu gün Diwali günü. Diwali Aydınlanma günü olmalı. Ama aydınlanma içtedir. Ne  kadar düşüncesiz farkında kalındığıdır? Ve herşey çalışır, çünkü sizler onun okyanususunuz. Kendi içinizde buna sahipsiniz. Sadece ona hafifçe dokunmalısınız. Eğer ona dokunmazsanız, o zaman çalışmaz. Sadece ona dokunun ve böylesi bir neşenin kaynağı olduğunuza şaşıracaksınız, böyle bir mutluluğun kaynağı, demeliyim ki, gerçek aydınlanmanın kaynağı olduğunuza şaşıracaksınız.

Yani, bugünün mesajı, meditasyondayken düşüncesiz farkındalık konumuna girmeniz. Hiç bir düşünce önemli değil çünkü bunlar sizin kendi yarattıklarınızdır. Ama Divine’ın yaratısı ile bir olmanız gerekiyorsa, düşüncesiz farkındalık konumuna ulaşmalısınız, bu minimumun minimumu. Size gelenle, gitgide büyüyeceksiniz ve Sahaja Yoga’da nasıl çok büyük bir şekilde büyüyebildiğinize şaşıracaksınız.

Çok teşekkürler