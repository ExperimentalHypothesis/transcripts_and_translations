
2deNacht van Navaratri

 

13 oktober 2007, Sydney, Australië

&nbsp;

Engelse transcriptie: IBP verified
Nederlands: reviewed/nagekeken 05/10/2010

&nbsp;

Kom ook hier, kom binnen, ga hier zitten, die andere ook… [pratend tegen mensen], kom naar voren! Er zijn mensen die niet konden gaan zitten. Kun je gaan kijken of iedereen binnen is?

Sorry, ik wist niet dat jullie allemaal hier waren. “Nu!” zei ze, dus ik zei: “In orde!” Kunnen jullie mij daar horen? Jullie allemaal? Zij die mij niet kunnen horen, steek jullie hand op! [gelach] Goed, dank je. Hebben jullie iets nodig? Kom naar voren. Zijn jullie allemaal in orde?

Dus jullie gaan nu een lied zingen. Het spijt me, men vertelde mij nu pas dat er mensen aan het wachten waren. [bhajan zang]

Het is heel fijn om jullie hier allemaal zo gelukkig te zien!

Vandaag is het de tweede dag en het is een heel belangrijke dag, vanuit het standpunt van de evolutie. Zoals jullie weten is onze tweede chakra zeer belangrijk, daarom is vandaag zeer belangrijk. Dus, wat is de tweede chakra? Weten jullie wat de tweede chakra is? Ah! Wat zeiden ze? [“Swadisthan!”, antwoordt iemand] Jullie moeten het luid zeggen!

Swadisthan is de chakra… die heel belangrijk is, want in deze Kali Yuga werkt Swadisthana het meest. We hebben zoveel vertegenwoordigers om het te laten werken en om heel hard te werken. Jullie weten wat er is in de tweede chakra. Wat gebeurt er in de tweede chakra? Dat we gevangen zitten in onze ambitie, en de ambitie laat je op en neer rennen, en ik heb ook vele Sahaja yogi’s verloren zien geraken. Dus het is een zeer belangrijke dag voor jullie allemaal.

Dus de tweede chakra is belangrijk omdat hij, in deze moderne tijden, zowel erg werelds als actief is. We worden heel actief, overactief en we beginnen over iedereen na te denken, waar we niets mee te maken hebben! En onze hoofden te vermoeien. Dus de chakra van vandaag is zeer belangrijk omdat het je hoofd vermoeit. Het bezorgt je een hoop last! En je begint over hen na te denken. Je begint te denken: wat je hebt gezegd, wat er gebeurd is, wie er kwaad is, alle soorten onzin!

Jullie zijn allemaal Sahaja yogi’s! Jullie zouden je geen zorgen moeten maken over al deze mensen, wat ze zeggen, wat ze doen… Je zou gewoon moeten genieten. De tweede chakra, daar moet je genieten. Dat is de beste manier om van Sahaja Yoga te genieten. Wanneer je Swadisthan tevreden is, kan niets je vernietigen of verstoren. Bij de Swadisthan kun je er echt op letten. De Swadisthan chakra is zo goed voor jullie, omdat jullie nu Sahaja yogi’s zijn en jullie hem meester kunnen worden. Dat is één chakra die van streek is, vooral in het Westen, de mensen denken teveel. De hele tijd denken, denken, denken, dat komt van de Swadisthan. Je krijgt dat probleem van de Swadisthan. Om de Swadisthan tevreden te stellen, moet je jezelf toeleggen op stilte. Je moet je toeleggen op kalmte, en jezelf bekijken. Wat verstoort je? Wat verontrust je? Wat geeft je ideeën en gedachten? Het is de Swadisthan.

En sommige mensen denken zo veel! Er hoeft nog niet eens een probleem te zijn, maar ze creëren hun eigen probleem met de Swadisthan en blijven zich gewoon druk maken over die dingen. De Swadisthan is erg gelukkig wanneer je gewoon lacht en geniet en je geen zorgen maakt over onzin. Hoeveel tijd verspillen we toch aan onzin! We hebben het niet nodig, Sahaja yogi’s hebben het niet nodig. Het zijn enkel degenen die nog niet gerealiseerd zijn, die waarschijnlijk zullen lijden. Ze lijden echt, en ze zouden je zelfs last kunnen bezorgen, maar lach er gewoon om, en je moet hun genade schenken, hen vergeven, want ze doen dit omdat ze het niet kunnen helpen! Zie je, deze Swadisthan chakra hindert hen, dus ze kunnen er niets aan doen..

Maar je hebt geen plaats, kom naar voren, arme man! [gelach] Het spijt me. [gelach] Je kunt naar voor komen, hier, daar is een zitplaats. Laat sommige mensen plaats maken voor hen. Ah, goed. En kom naar voor, alsjeblieft. Breng je harmonium, en kom naar voor. [gelach, ook door Shri Mataji] Willen jullie dansen? [“Ja, Moeder.”] Fijn. [gelach]

Dus, laat je brein niet toe zich zorgen te maken over eender welke onzinnige gedachten die opkomen, allerlei soorten, allerlei soorten van onzinnige gedachten. Je hebt niets met ze te maken, maar de gedachten komen. Nu, dit is het werk van Mr. Swadisthan, hij probeert je af te leiden. Je moet in de stilte komen. Eens je in de stilte komt, zal hij weggaan en je niet meer lastigvallen.

Mijn volledige aandacht is gericht op jullie land, omdat jullie heel goede Sahaja yogi’s zijn. We hebben Sahaja yogi’s over de hele wereld gehad, weet je, er zijn er duizenden, maar niet zoals de Australiërs, zie ik. Want zij zijn, op één of andere manier, zeer diep geraakt door en begaan met de wereldproblemen.

Dus waar je nu aan moet denken, is om niets te maken te hebben met de Swadisthan. Maar wat jullie moeten worden, zijn Sahaja yogi’s. En geen Swadisthan zou je mogen hinderen.

Dus er was… Ik wist helemaal niet dat jullie allemaal hier waren. Nu pas vertelden ze me dat jullie allemaal hier zijn. Ze zeiden: “Er zijn maar enkele mensen hier,” ik zei “Goed!” [gelach] Ah? Hoeveel? Heb je ze geteld? [gelach, ook Shri Mataji] Nu,… [gelach] heel lief… [Shri Mataji glimlacht naar enkele kinderen die vooraan zitten]

Australië is werkelijk geweldig, om mooie kinderen zoals deze te hebben! En de mensen geven om kinderen. Dat is het eerste dat je moet doen, dat is voor je kinderen zorgen. Dat is vechten met je Swadisthan. Is er iets dat je hindert? Wees bekommerd om je eigen kinderen, en afgelopen! Je moet om ze geven, en alles zal uitwerken!

[tegen iemand in de groep] Wat is er aan de hand, ben je niet in orde? Is alles goed met je? [Shri Mataji glimlacht]

Jullie zijn ongetwijfeld gezegend, omdat jullie niet ten prooi vallen aan de grillen van jullie Swadisthan, ongetwijfeld, en dat is ook de chakra van jullie land, dus hij laat je op en neer rennen, en denken, denken, denken! Vooral alle Sahaja yogi’s hebben dit probleem. Dus je zou gewoon moeten denken dat je op de Swadisthan zit en je moet hem berijden, niet erdoor bereden worden, goed? [gelach] 

Ik ben zo trots op jullie. Mensen van dit land hebben het pad getoond aan de rest van de wereld, hoe je verenigd kunt zijn en één kunt zijn. Het is erg verrassend. In andere landen is het probleem anders. Jullie land heeft het probleem van de Swadisthan, zoals ik eerder verklaarde, maar jullie hebben het overwonnen. Toen ik hier voor het eerst kwam, zag ik iedereen z’n hoofd bewegen [bezig] met de Swadisthan. Toen werden ze stil, en heel vredig. En nu zie ik jullie allen en ik ben heel gelukkig, omdat dat nu verdwenen is, al die onzin is geëindigd, en er is niets dat jullie hindert.

De wortel van alle ziekten is de Swadisthan. Het komt daar vandaan. Dus je moet weten dat je niet in de kaart van de Swadisthan moet spelen en almaar denken, denken, denken. Ze blijven maar denken, ik bedoel, over iets dat niet bestaat! Ze blijven maar denken. Dus als er een van zulke gedachten komt, zeg je: “Wij willen niet denken.” Afgelopen! Ik ben hier om voor jullie te denken. [gelach] Jullie moeten niet denken! Als je een probleem hebt, laat het me dan weten, maar jullie moeten niet denken! Wat je kunt doen is, je kunt het neerschrijven en de problemen naar mij sturen. En ik zou ze graag willen zien. Goed?

En dan, de Swadisthan is de chakra van jullie land, dat is de tweede chakra en het is hier... En jullie zullen verbaasd zijn om te horen dat Sahaja yogi’s -er zijn er van elk land, maar de Australische hebben iets speciaals. Ze hebben een zeer groot vertrouwen in zichzelf. Ze neigen niet naar verkeerde ideeën. Ik heb dat gezien, en ik ben jullie daar enorm dankbaar voor.

Dus als jullie nog liedjes zouden willen zingen, wil ik ze graag horen.

[Mata, oho Mata]

Prachtig, prachtig, dank God.