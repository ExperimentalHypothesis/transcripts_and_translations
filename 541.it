Shri Mahalakshmi puja (riassunto). Sofia (Bulgaria), 8 settembre 1993.

Oggi è un grande giorno in cui celebriamo il Puja a Mahalakshmi.
Dovete sapere che oggi è il giorno di Maria, Madre di Cristo, che era Mahalakshmi. Mahalakshmi stabilizza il nostro dharma attraverso il quale diventiamo veramente retti e religiosi. Questa trasformazione si verifica automaticamente....con la grazia di Mahalakshmi.
Quindi inizia a conferirvi benedizioni. In primo luogo vi è la benedizione del benessere fisico dalla quale il vostro sistema nervoso parasimpatico ottiene un buono stato di salute e ne viene stabilizzato l'equilibrio... non andrete quindi troppo sul lato destro o sinistro.
Attraverso questo principio vi renderete conto di che cosa sia sbagliato nelle religioni esteriori. Vi rendete conto che, dal di dentro, tutte le religioni sono nate come dei fiori sullo stesso albero della spiritualità e automaticamente cominciate a venerare tutti i profeti.

Ascendendo con questo principio ottenete una personalità con la quale diventate un essere universale. Capite i problemi del vostro Paese e del vostro popolo e arrivate a vedere che cosa ci sia di sbagliato in essi e come correggerlo. Quando il principio di Mahalakshmi è risvegliato vi rendete conto che esternamente possiamo essere differenti ma dentro siamo perfettamente uguali. Il principio di Mahalakshmi è intaccato dagli spostamenti della nostra attenzione sul lato sinistro o lato destro. Dovete stare all'erta perchè siete venuti in Sahaja Yoga per ascendere. Ora, se vi spostate sul lato destro cominciate a litigare con il vostro leader, a trovare difetti nel leader e, come disse Cristo, divenite delle anime mormoranti. Ho scelto Io stessa i leader e so che cosa non va in loro. Sono a stretto contatto con me e quindi non dovete giudicarli.
Vi sono poi altre persone che cercano di trovare nuovi metodi. Tali persone sono estremamente difficili perchè il loro ego li condiziona a tal punto che non vedono che cosa ci sia di sbagliato in loro e essi non si rendono conto di fare delle attività contro il Divino... Chiunque inizi a comportarsi in questo modo soffre molto. Non c'é gioia sui loro visi. Cercano solo di mettersi in mostra e questo è molto, molto pericoloso. Ho visto persone che hanno provato tutti questi stratagemmi ed hanno avuto un sacco di problemi perchè Sahaja Yoga ha la sua cultura ed i suoi metodi che sono assolutamente approvati da Me. Non c'è alcun bisogno di iniziare dei metodi nuovi. Se ciò accade i responsabili devono andarsene da Sahaja Yoga. È il peggior tipo di ego e non bisogna aver nulla a che fare con tali persone... questo viene da un tipo di ego che non sente le vibrazioni molto bene e che quindi cerca di allontanarvi dal principio di Mahalakshmi.
Persone di lato sinistro cadono nelle trappole di altri tipi di "guru". Certe volte la gente rimane troppo attaccata alle proprie mogli, ai propri figli o alle proprie famiglie. Essi non hanno gioie e non vogliono che gli altri possano gioire. Anche tali persone sarebbe bene che uscissero da Sahaja Yoga finchè
abbiano superato i propri attaccamenti... il principio di Mahalakshmi è di grande aiuto e nutrimento spirituale ed è il solo modo attraverso il quale possiamo ottenere la nostra realizzazione e illuminazione, ma è necessario avere un buon equilibrio.
Il principio di Mahalakshmi si è incarnato per la prima volta come Shri Sita, poi Shri Radha e quindi come la Madre di Cristo. La cristianità ha fallito perchè non ha riconosciuto i poteri di Maria. Questo Paolo odiava le donne e mostrò di non aver rispetto per le donne. Come risultato di ciò le donne che seguono la così chiamata religione cristiana diventano molto insicure. Esse accettano di mettere in mostra e di vendere il proprio corpo perchè non hanno identità. In India se un uomo cerca di avere una relazione con un'altra donna, sua moglie non avrà più nulla a che fare con lui e l'intera società la appoggerà. Ma in occidente la posizione delle donne è molto bassa, assolutamente primitiva. Non ho mai capito perchè le donne in occidente sono così ansiose di attrarre gli uomini... non riesco a capirlo perchè è l'Adi Shakti che ha creato questo universo, non Sada Shiva. Se le donne non sono rispettate, nè rispettabili le Deità non possono risiedere in quel paese. Quindi dobbiamo capire che le donne devono avere la loro dignità e non devono cedere alle pressioni degli uomini quando cercano di degradarle. Allo stesso tempo queste devono rispettare i loro mariti....e devono essere estremamente amorevoli e compassionevoli.
Nel pensiero occidentale non può essere compresa l'immacolata concezione e non può essere compreso che Dio e le Divinità possono fare qualsiasi cosa. Shri Ganesha fu creato da Parvati senza la necessità di Suo marito e gli indiani non ne dubitano... Quando dissi che Ganesha è il nostro Signore Gesù Cristo la gente non ci voleva credere... Ma ora è provato scientificamente. Ci sono molte altre cose da dire a proposito dell'anima, ed ora stanno lavorando sui geni ed hanno scoperto che una persona che è malvagia e cattiva, che non è normale lo è a causa di un cattivo gene - che noi chiamiamo "bhoot". Ecco come la scienza si sta avvicinando a Sahaja Yoga. Ma gli scienziati trovano molto difficile accettarMi. Non sono in grado di capire che Io posso essere la Fonte del Potere Divino. Finchè non avete lo strumento delle vibrazioni come potete dire, come potete capire? Nonostante ciò ora Sahaja Yoga è diffuso in 55 paesi.
Ma la cosa più importante è di mantenere il vostro principio di Mahalakshmi pulito e aperto... Una donna che è Mahalakshmi è un'ottima donna di casa, un'ottima regina, Raja Lakshmi. Ci sono otto forme di Lakshmi che devono essere espresse e manifestate da una Sahaja Yogini. E l'uomo deve rispettare questo principio di Mahalakshmi in loro. Prima di tutto devono essere dharmiche, e la base del dharma è il rispetto e la dedizione; se non riuscite ad arrendervi e a distaccarvi non potete entrare nel Mahalakshmi. Dovete essere distaccati dal denaro e dal potere. Quindi il principio di Mahalakshmi inizia a lavorare e voi diventate ricercatori. In ogni chakra Mahalakshmi vi dà le Sue benedizioni ma a livello del Sahastrara vi dà la consapevolezza collettiva. Lei vi dà profondità nella pratica e nella comprensione di Sahaja Yoga. Ho visto gradualmente i Sahaja Yogi diventare molto sottili e posso parlare loro ad un livello molto sottile.
Sono molto contenta oggi: siamo qui a celebrare il principio di Mahalakshmi nel giorno del compleanno di Maria. Lei passò attraverso le più grandi prove per vedere suo Figlio crocifisso, ma sapeva quale era lo scopo di questa crocifissione e lo accettò... Se qualcuno indossa una croce se la tolga perchè il messaggio di Cristo è la resurrezione, non la crocifissione. Ma forse i cristiani, specialmente Paolo devono aver pensato di dover usare la croce per far sentire tutti colpevoli.
Con questo principio di Mahalakshmi l'attenzione dovrebbe essere sulle nostre virtù. Dobbiamo godere della nostra generosità, della nostra purezza, della nostra innocenza e castità. Anche gli uomini devono farlo. Dobbiamo godere del nostro distacco. Tutto questo è già alla vostra portata. Ho sentito, mentre ballavano, che queste persone sono tutte del Kashmir, in India. E l'Adi Shakti si è incarnata per la prima volta nel Kashmir. Ho trovato i Bulgari molto simili agli indiani e anche i Rumeni. Ho visto il vostro talento nella musica ed ecco perchè siete in grado di cantare la musica indiana così facilmente.

Benedico tutti voi Sahaja Yogi perchè possiate sviluppare un adeguato senso dell'equilibrio e diffondere Sahaja Yoga in tutta la Bulgaria, facendo diventare tutti gioiosi e felici come voi. Noi siamo qui per cambiare il mondo - è un compito tremendamente difficile - è il più grande evento nella storia della spiritualità e voi ne siete i protagonisti. Quindi dovete capire che la vostra purezza è molto importante e la vostra arresa vi sarà assolutamente di aiuto per ascendere sempre più in fretta.

Che Dio vi benedica.