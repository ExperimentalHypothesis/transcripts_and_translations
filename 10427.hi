16 अप्रैल 1996
Public Program
Kathmandu (Nepal)
Talk Language: Hindi | Transcript (Hindi) - Draft

सत्य को खोजने वाले आप सभी साधकों को हमारा नमस्कार,  हम अंदर से न जाने कुछ खोजते रहते हैं।  सन्तोष हमारे अंदर नहीं है। और कोई भी चीज बर्दाश्त करने की हमारे अंदर शक्ती नहीं है। सो ये जान लेना चाहिए, कि हमारे अंदर ये असन्तोष, ये तकलीफे, ये परेशानिया, चीन्ता, ये क्यों हैं। इसका कारण हमारा मन है, और ये जो मन जिसे हम कहते हैं, ये हमने ही बनाई हुई एक संस्था है,  ये संस्था हमने दो प्रतिक्रियाओं से बनाई हैं। एक तो हमारे अंदर जब अहँकार हो जाता है, तो उस अहँकार के कारण हम प्रतिक्रिया करते हैं। कोई हमारा अपमान करे या किसी पर हमें गुस्सा हो, या हम किसी को नाश करना चाहें, इस सब चीजों से एक हमारे अन्दर विचारो का बड़ा भारी तुफान उपजाता है,  और उसी के बूलबुले तैयार हो जाते है,  और दुसरी तरफ हमारी प्रतिक्रिया होती है ,वो हमारे संस्कारों से,  सु-संस्कार कम हैं कुसंस्कार जादा है,  उन संस्कारों के कारण भी हमारे अंदर प्रतिक्रिया स्वरुप अनेक विचार इकठ्ठे हो जाते हैं,  और ये सारे विचार इकठ्ठे हो कर,  एक मन नाम की संस्था हमारे अंदर बना देती है, और उसी के सहारे हम चलते हैं, उसी कि हम गुलामी करते हैं,  जिस प्रकार, अब हमने घड़ी बनायी और हम घड़ी की गुलामी करते हैं,  हम घड़ी की गुलामी करते हैं और उस गुलामी के सहारे हम बंधे चले जाते हैं,  हमने कॉम्पुटर बनाया अब उस की गुलामी करते हैं, इसी प्रकार हमने ये मन बनाया हैं और इसि कि हम गुलामी करते हैं. अब इस गुलामी में हम समझ नहीं पाते की जो असलीयत है, जो वास्तविकता है, जो रियालीटि है, उससे हम दुर रह जाते है, इसी तरह इस मन से परे जाना चाहिये जब तक हम इस मन से परे नहीं जायेगे,  तब तक हमारे अंदर, मन के अंदर किसी की प्रकार की  शांति प्रस्थापित नहीं हो सकती।

और उसके लिए परमपिता परमेश्वर ने हमारे अंदर एक कुंडलिनी नाम की शक्ती रखी हैं, जिसकी जाग्रुती से हम उस मन को लांघकर और चार तरफ व्यापी हुई इस परमात्मा की शक्ती से एकाकारिता प्राप्त कर सकते हैं। अब जैसे हर एक चीज़ का मार्केट होता है, उसी तरह कुंडलिनी का भी मार्केट हर जगह है,  इसका आप मार्केट नहीं कर सकते हैं। ये एक जिवन्त क्रिया है। इसे आप बेच नहीं सकते हैं,  जैसे जमीन में एक बीज लगाने से, वो अपने आप स्पूरित होता है,  उसी प्रकार आप के अंदर बसी हुई कुंडलिनी भी अंकुरित होती है, अपने आप  – सहज,  उसके लिए कुछ करना नहीं होता है,  उसके लिए पैसा तो छोड़िए, कोई व्यार्थ का सायास भी नहीं करना होता है। घर छोड़ो, सन्यास लो, फलाना करो, ढिकाना करो, तपस्या करो आदि कोई चीज करने की ज़रूरत नहीं,  क्योंकि इस कलजुग में किसी के पास इतना समय भी नहीं है और दूसरी बात यह है यह सब चीज आप कर चुके, पिछले जनम में, अब इस जनममें, आपको पाने का है, और ये पाने के लिए आप यहां आए हैं,  और यह पाना बहुती सहज और सुलभ है।  पहले तो जब ये कुंडलिनी जाग्रुत होती है तो आपके हाथ से चैतन्य की लहरियां बहने लगती है, ये चारों तरफ फ़ैली हुई जो शक्ती है, जिसको आज तक आप सुनते आए हैं, वो शक्ती आपके अंदर से बहने लगती है और आपको यह महसूस होती है, आपको प्रतीत होता है कि ये कुडलिनी की शक्ती जाग्रुत हो गई है, और हमारे हाथ से बह  रही है और जब यह शक्ती आपके हाथ से बहने लगती है तो आप वास्तविक में शक्तिशाली होते हैं, कोई पैसे से या मग्रूरी से शक्तिशाली नहीं होता। शक्तिशाली होता है ये अंदर की शक्ति से,  और यह अंदर की शक्ति जब तक हमारे अंदर जाग्रुत नहीं होगी हम कभी शक्तिशाली - समर्थ नहीं हो सकते अब यह शक्ति आप सबके अंदर है, और इस शक्ति का लाभ उठाना,  यह आपका आज का परम कर्तव है,  गर आपने इसका लाभ नहीं उठाया तो इसका जो कुछ भी मूलभूत सवाल होगा, वो ये कि क्यों नहीं उठाया आपने, क्योंकि यह आवश्यक है, हर एक धर्म में बताया है कि तुम्हारा फिर से जन्म होना चाहिए, वो जन्म जिसे हम पुनरुत जीवन कहते हैं जिसे हम आत्मसाक्षात्कार कहते हैं,  उसे प्राप्त करना चाहिए पर उसे लोग गर सोचे कि काली विद्या से प्राप्त करें, तो वो बड़ी गलतफैमी में है, उल्टे काली विद्या में जाने से बहुत नुकसान होते हैं, बहुत तकलीफे हो जाती हैं, इससे कोई फायदा नहीं है ,उल्टे आपके पैसे चले जाते हैं, और आपको कोई न कोई बिमारीया लग जाती हैं , बहुत ज़रूरी है कि आप इस आत्मसाक्षातकार को प्राप्त करें,  इसके प्रकाश में आपको पूर्ण शान्ति प्राप्त होगी, इतना ही नहीं, लेकिन इसके प्रकाश में आपको केवल सत्य जो है,  ऑप्सल्युट ट्रुथ जो है वो पता होगा, आपके उंगलीयों पर आप जान सकते हैं, सहजयोग से हजारों लोगों की तंदुरुस्ती ठीक हो गयी, बहुत सारी बिमारियां भाग खड़ी हुयी। कैसंर जैसे बिमारी लोगों की ठीक हो गयी, उसमें कोई पैसा देने का नहीं, किसी डॉक्टर के पास जाने का नहीं, आप अपनी ही शक्ती से इसे ठीक कर सकते हैं, इसको दूसरे के पास जाने ज़रूरत नहीं, कुछ करने की ज़रूरत नहीं, और जब इतना आसान है तो इसे क्यों न प्राप्त करें, किसी भी प्रकार की आपको गर दूवीधा है, जैसे समझ लो, आपके बच्चे पढ़ने लिखने में ठीक नहीं चल रहे है, कुंडलिनी के जागरण से मैंने देखा है कि बच्चे क्लास में फर्स्ट आने लग जाते, क्योंकि हमारे अंदर की जो मस्तीष्क की शक्ती है, वो न जाने हजार गुना बढ़ जाती है,  मनुष्य  जो है असल में चरित्रवान और धार्मिक होता है, असल में, नकली नहीं, नहीं तो सबेरे जावो मंदीर में और शाम को और सबको मारो-पिटो, वास्तविक में धार्मिक वो अंदर से हो जाता है, और ये धर्म जो है सारे विश्व में एक ही धर्म है, और वो धर्म है प्यार का, प्रेम का, करुणा का,  आज तक हमने प्रेम की शक्ती को कभी भी उपयोग में नहीं लाया, इसलिए सारे प्रश्न खड़े हो गये । इस प्रेम की शक्ती को अपने अंदर जब हम जाग्रुत कर लेते हैं, तो फिर हम समझते हैं कि हम कितने वैभवशाली हैं, और हमारे अंदर न जाने हजारों तरह की शक्तियां संचरित होते हैं, जैसे आप दूसरों को भी जाग्रुती दे सकते हैं,  दूसरों कि भी बिमारी ठीक कर सकते हैं, दूसरों का भी आप भला कर सकते हैं, और उनको शांती दे सकते हैं, इसको कुछ ज़्यादा सीखना नहीं पड़ता, एक महीने के अंदर आप अपने ही गुरू हो जाते हैं, और आप सब कुछ जानते है, जो कुछ आपको करना है, और जो चिज आपको उपयोग मे लान है। उस वक्त आपको कोई बताने नही आयेगा कि ये करो, या वो करो।

हमने देखा है, विदेश में एक रात में लोगोंने ड्रग्ज लेना छोड़ दिया हैं,  आज जागूती हुयी, कल से ड्रग्ज लेना  छुट गया, क्योंकि इस प्रकाश में आप देखते हैं कौन सी चीज़ आपके लिए नाशवन्त है और कौन सी चीज़ आपके लिए समर्थक है और आप छोड़ देते हैं, फौरन उस चीज़ को, जो आपके लिये नाशवन्त है,  क्योंकि आप समर्थनीय  है, बहुत से लोग छोड़ना भी चाहते हैं, पर छोड़ नहीं सकते हैं,  पर इसके बाद यह शक्ति आपके में प्रगट होती है और उसके कारण आप उसे एक दम छोड़ देते हैं, दुसरी बात जो है कि जो आपका चित्त है वो पूरी तरह से एकाग्र हो जाता हैं, उसकी चल-बीचल ख़तम हो जाती हैं, एक तो आप शांती में जाके बैठ जाते हैं, और शांती में आप एक साक्षीस्वरूप होकर सारे संसार की ओर एक नाटक की दृष्टि से देखते हैं, जैसे कोई नाटक हो रहा है, और ये नाटक देखने में आप समझ सकते हैं, किसकी क्या गलतीया है, क्या अच्छाइ है, आपके अपने स्वयं जीवन के जो प्रश्न  है,  उसको भी आप बहुत आसानी से हल कर सकते हैं,  क्योंकि आप उन प्रश्नो  से बाहर निकल आये हैं,  इस प्रकार अनेक विद इसके लाभ है, क्योंकि आप एक महान उचे दर्जे के इंसान हो जाते हैं, और ये परिवर्तन होना ज़रूरी है, इस परिवर्तन से सब तरह से हमारी समस्याये दूर होती हैं, बहुतों को तो संसार में आर्थिक समस्या बहुत होती है, आर्थिक समस्या के मारे परेशान है, जिनकी आर्थिक दशा ठीक है वो भी परेशान है, जिनकी नहीं है वो भी परेशान है, इसका कारण ये है कि आर्थिक व्यवस्था का जो स्त्रोत है वो हमारे अंदर लक्ष्मी का स्थान है, उसकी एक अपनी व्यवस्था है, वो लक्ष्मी का जब चक्र जाग्रुत होता है और स्वच्छ हो जाता है, और पूरी तरह से प्लावित होता है कुंडलीनी से तो आपको लक्ष्मी का भी प्रसाद बहोत मिलता है, अनेक तरह के, इस तरह के जो कार्य हैं, अलग अलग चक्रों पे कार्य करते हैं और उस चक्रों पे वो आपको पूरी तरह से एक संपूर्ण व्यक्तित्व दे देते हैं। इस चीज़ को देखते हुये आपको समझ लेना चाहिए, कि ये मौका कितना पवित्र पूर्ण है और कितना इसमें महत्व है, कि इस बार आपको आत्मसाक्षात्कार लेने से चुकना नही चाहिये।   सबसे पहली चीज़ है इसे प्राप्त करना,  और इसे प्राप्त करके आपको जो लाभ होगा, वो अनेक होगे, आपका चित्त स्वयं जहां जाएगा वहीं कार्यांन्वीत होगा, बड़े  आश्चर्य  की बात है, कि लोगों को विश्वास ही नहीं होता, उनको अपने ही उपर विश्वास नहीं कि हम ये सब कर सकते हैं, गर अपने उपर जरा सा भी विश्वास हो तो ये कार्य पूर्णतयां हो सकता हैं, सबसे तो बड़ी बात ये है कि आपको किसी भी चीज़ की थकान नहीं होती, आपकी उमर जो है जैसे के वैसे ठहेर जाती हैं, और कितना भी कार्य करो तो भी ऐसा लगता नहीं कि आपने बड़ा काम किया, आपने बड़ी मेहनत करी और बड़ा आश्चर्य लगता है कि कैसे प्रसाद रूपेन हर तरह के प्रसाद आपको मिलते हैं, ये सब चीज़े अनुभव करने कि हैं पर इसके लिए लोग चाहिए विशेष, ये इसको कहते हैं, मराठी में हमारे यहा कहते हैं “पाहिजेत जातीचे” उसकी जात होनी चाहीये,  इसे ब्राम्हण, मुसलमान, हिंदु से कुछ नहीं होता, शुद्र से कुछ नहीं होता अंदर से जिस आदमी में ये जात होगी, जिसमें ये समझ होगी, ताकत होगी, वहीं इसे संभाल पाता है, और इसमें उतरता है, पर हमने तो देखा कि सर्व साधारण लोग भी सहजयोग में उतर जाते हैं, देहातों में भी सहजयोग बहुत फैल गया है, हर जगह फैल गया है, हिंदुस्तान में तो बहुत है, पर कहीं अधिक आप देखे रशीया में, आस्ट्रिया में, हर जगह सहजयोग फैल गया है,  तो इस प्राकार आप लोगों को भी इसे प्राप्त करना चाहिए, इसके लिए आपको पैसा वैसा कुछ देने का नहीं, क्योंकि ये जिवंत क्रिया है, आपके उत्क्रांती  के आज आप इंसान बने,  इंसान से आपको अब आत्मा स्वरूप होना है, यही सत्य है कि आप ये शरीर, मन अहंकार, भावनाये आदी उपाधी नहीं किंतु  आप साक्षात शुद्ध स्वरूप आत्मा है, उस आत्म स्वरूप पे आपको उतरना है, और दूसरा सत्य है कि चारो तरफ यह परमात्मा की प्रेमशक्ति है, हमारे लिए लालाइत है, कि हमारी कुंडलिनी जाग्रुत हो और हमारी एकाकारिता उस प्रेमशक्ति से हो, यह कहने को तो बहुत है, और तो इतना समय नहीं है, लेकिन मैं आपसे इतनी बिनती करुंगी, जिन लोगों की आज जाग्रुती हो जाए, उनको यह सोचना चाहिए कि वो अंकुरित हो गए, और गर इसके व्रुक्ष बनाने है तो आपको थोड़ा सा समय देना होगा अपनी और देखना होगा और उसके बाद आप देखे कि आप कहां से कहां पहुंच जाए, थोड़ा सा समय, थोड़ा सा अपने लिए भी निकालना चाहिए, और उसके लिए हमारे यहा बहुत अच्छे सेंटर्स है, आप वहां जा सकते हैं, वहां भी कोई पैसा वैसा देने का नहीं ,कुछ पैसा नहीं, वहां जा करके आप देख सकते हैं कि किस तरह से आप अपने अंदर की शक्ति को प्राप्त कर सकते हैं, इसमें कोई भी जाती, कोई भी देश, कोई सा रंग, कोई चीज, उसका फर्क नही, आप इंसान है, और हर एक इंसान के अंदर ये शक्ति है, इसे आप सब लोग प्राप्त करें।.

आप सबको अनंत आशीर्वाद !!!!

अब शान्ती पुर्वक सब लोग बैठ जाये और सब लोग मन में विश्वास रखें, कि आप सब की जाग्रुती आज इस वक्त होने वाली है। मतलब ये कि अपने में दोष मत देखीये इस वक्त,  कोई कोई लोग सोचने लगते कि मेरी कैसी जग्रुती होगी, मैंने ये पाप कीया, मैंने वो पाप किया, और बताने वाले भी बाताते रहते कि तुमने ये पुर्वजनम में करम करें, वो पुर्वजनम में करम करें, उसके लिए इतना पैसा दो, ऐसी बेकार बकवास करते हैं, लोग जो ऐसी बात  करते हैं वो ही पापी हैं,  समझ लीजीये,  इस वक्त आप मेरे सामने कोई भी पापी नहीं है,  तो क्रुपया ये सोच लिजीये कि आपके अंदर जो भी दोष है,  जो भी हुआ सो बीत गया,  उसका अब विचार नहीं करना है, इस वक्त आप शांति पुर्वक यही सोचिए कि मैं बिल्कुल दोषी नहीं,  ऐसा सोचने से ये चक्र पकडता है,  जब आप सोचते हैं कि आपके अंदर दोष है, तो यहाँ पर ये चक्र पकडता है, इससे अनेक विमारिया हो जाती है, जिसे अंग्रेजी में स्पॉंडलाइटिस कहते हैं, अन्जायना कहते हैं, और तरह-तरह के प्रकार इस एक चक्र के पकडनेसे होता है, तो हो गया सो बीत गया, उस वक्त के, अब तक क्यों आप लेकर बैठे हैं, जिस वक्त गलती हो उस वक्त ठीक करना चाहिए, तो अपने को क्रुपया माफ कर दीजीये, और दूसरे ये कि सब को आप, एक तरह से, पूरी तरह से, माफ कर दीजीये, उनके बारे में सोचना भी गलत है, क्योंकि उससे भी सरदर्द होता है, अब ये बात सोचीये आप माफ करें या न करें, आप करते क्या हैं, कुछ तो नहीं करते, क्या करते हैं आप, कुछ नहीं करते हैं, लेकिन जब आप माफ नहीं करते हैं तो अपने को छलते हैं, सताते हैं, उन लोगों के लिए जिनोंन्हे  आपको सताया हैं ,इसलिए आप पूरे मन से इन सब को माफ कर दीजीये,  एक साथ, उसमें उनके बारे में सोचने की भी ज़रूरत है, बाकि आप लोग तो एक बड़े पवित्र देश में रह रहे हैं, तो अपने इस धरती माता के पवित्रता को देखते हुए और उसका अंदाज रखते हुए आप लोग क्रुपया दोनों हाथ मेरी और इस तरह से करें, सब लोग, थोड़ा उपर, इस तरह से, दोनों हाथ, इस तरह से, क्योंकि ये जो पाँच उंगलीया हैं और छे और सात और पाँच, छे और सात ये हमारे चक्रों के संकेत हैं और डॉक्टरी में इसमें इनको पॉरासिम्पथाटिक नर्वस सिस्टम के एंडिंग्स माने जाते हैं, तो आप हाथ इस तरह से, इस तरह से हाथ रखने पर, चाहें तो आप चश्मा निकाल लें, कोई ज़रूरी नहीं है, अब आप मेरी ओर राइट हैंड रखें इस तरह से और सर झुका लें और ये देखें कि ब्रम्हरंध्र   जिसे की हम तालू कहते हैं, जो की एक स्नीग्ध सा हिस्सा हमारे सर में, बचपन में होता है उसके ऊपर अधांत अपना लेप्ट हैंड रखें, सर झुका के देखीये और देखीये कि आप  के अंदर से कुछ थंडी या गरम हवा जैसी, चैतन्य की लहरीयां आ रही हैं क्या?, देखें आदिशंकराचार्य ने कहा था, इसका वर्णन सलीलं, सलीलं, थंडी, थंडी हवा। आशा है  आपने जूते उतार लिये होगे और जो लोग कुर्सीयोंपे बैठे हैं, दोनों पैर अलग कर लें, बाकी सब ठीक है, अब देखिए आ रहा है क्या, चैतन्य का प्रवाह आप ही के सर से आ रहा है क्या, आप शंका मत करें,  थंडा या गरम,  गरम है तो इसका मतलब है कि आपने अपने को क्षमा नही  की, या दूसरों को क्षमा नही  की, तो अभी क्रुपया आप क्षमा करें किसी किसी को दूर तक आता है, किसी को नज़दीग आता है, पर सर को छूते हुए हात मत रखीये, उपर अब आप लेफ्ट हैंड मेंरे ओर करे  और फिर से सर झुका के राइट हैंड से देखें कि आपके तालू भाग से कुछ थंडी या गरम गरम हवा आ रही है, मुझे तो लगता है, की बहुतों को ये लगता है कि आप दोषी हैं, इसलिए भी गरम हवा आ रही है, क्रुपया ये सोचना बंद करें, अब एक बार आखरी बार, फिरसे राइट हैंड मेरी और सब लोग करें और फिर सर झुका के लेफ्ट हैंड से देखें कि थंडी हवा आ रहे हैं क्या? बहुत से लोग करे और फिर सर झुका के लेफ्ट हैंड से देखें कि थंडी हवा आ रही  हैं क्या,  बहोत से लोग बेकार बाते करते हैं. कि कुंडलिनी जागरण से ये होता है, कुछ नहीं होता है, आराम मिलता है, तकलिफे जाती हैं, बिमारीयां जाती हैं, मानसीक  शांति मिलती है, अनेक विध शक्तियां जाग्रुत होती है, यह सब इसलिए कहते हैं, कि उनको जाग्रुत आती नहीं है, अब आप लोग दोनों हाथ सर पे  करे और एक प्रश्न पुछे, तिन बार एक प्रश्न पुछे   “ कि मॉ  क्या ये परम  चैतन्य है? क्या ये ब्रम्ह चैतन्य है,”  मुझे मॉ कहिये,  श्री माताजी कहीये, मन मे पुछीये तीन बार  , अब हात निचे ले लिजिये, अब दोनो हात मेरी ओर करके, इस तरह से और मेरी ओर देखे , और सोचिये नहि, मेरी और देखे और सोचीये नही, किसी-कीसी को निचे से हवा आ रही हो, तो वो निचे से उठा के उपर ले जा सकते ,इस तरह से, दो-तीन बार करने से उपर आ जाती है,  मेरी और देखे, विचार से परे, माने विचार न करे, वो कर सकते है, इस तरह से आप अपने मन से परे उठते है, और आपके अंदर निर्वीचार समाधी स्थापीत हो गई, इतने जल्दी हो गई, इसका कारण है, ये कलजुग का जोर, हर चिज यहा जल्दी होती है, अब देख लिजिये कोइ पेड हिल नही रहा है,  कोइ फुल हिल नही रहा है, लेकिन थंडी हवा आ रही है, पर जो चिज आसानि से मिलती है, उसका महत्व हम लोग समझते नही है। इसलीये अब आप अंकुरित हो गये,  और इस अंकुर का आपको वृक्ष बनाना हि पडेगा , ये आपका कर्तव्य है, और जब ये बनेगा तो आप भी हजारो को ठीक कर सकते है, यहा कि दुर्दशा ठिक कर सकते है, सब मे परिवर्तन ला सकते है, ये आपकी जिम्मेदारी हो जायेगी,

आप सबको मेरा अनंत आशिर्वाद