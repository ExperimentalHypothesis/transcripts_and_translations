Гуди Падва Пуджа

Палам Виар, Гургаон - Индия, 13 април 2002 г.

Фестивалът Гуди Падва, който празнуваме, се празнува също на други места, дори на юг в Индия. Този фестивал се празнува навсякъде. Годината Самват, която е започнала при цар Викрамандитйа и Самван годината, започнала при Шаливаханите, и двете започват в един и същи ден, този ден е днес – 13 април. Навсякъде из страната този ден (Нова Година- бел.пр.) се чества. Всичките важни дати през годината са фиксирани на тази основа и по-специално фестивалите. Ние, хората (индийците – бел.пр.), се придържаме към лунния календар, докато чужденците следват слънчевия календар. Ето защо техните дати на фестивалите не се променят. Тук в Индия всеки фестивал се базира върху положението на Луната. Ето защо датите се променят всяка година и фестивалът се провежда на различни дати в различните години. Причината, поради която отдаваме важност на Луната и запазваме всички наши дати според нейното положение, е, че Луната има по-голямо влияние върху човешките същества, отколкото Слънцето. Заедно с Луната другите планети също имат влияние върху нас. Поради тази причина провеждаме фестивалите според лунния календар.

Но има един фестивал, чиято дата е според положението на Слънцето. Когато Слънцето започне своето движение от южното към северното полукълбо, този ден е празнуван като фестивал (Санкранти – бел.пр.). В цялата страна се празнува този фестивал.

В нашата страна астрологията също е базирана върху положението на Луната. Ето защо първият календар, който е направен тук, е наречен Шаливахана Шака и е базиран върху положението на Луната. Всички дати са базирани върху положението на Луната. Онези хора, които не познават нашата система от дати, нямат възможност да разберат защо фестивалите се провеждат на различни дати в различни години.

Както и да е, трябва да знаем защо отдаваме толкова важно значение на Луната. Причината е, че ще останем бдителни относно въздействието, които тя оказва върху нас. Най-силното въздействие, което Луната има върху нас, е поради това, че нашата Лява страна се базира на нея. Много малко хора знаят за това. Лявата страна на тялото, която е разпознавана и приемана толкова много в нашата страна, има психологично въздействие върху нас. Влиянията върху Лявата страна са психологични, а не интелектуални и ние не можем да ги контролираме. Ето защо психологичните проблеми, които имаме, не могат да бъдат контролирани. Не можем да контролираме влиянието на Луната върху нас. Ето защо положението на Луната е разбрано и лунните дати се спазват. Например, ако няма луна през нощта (амавасйа) или е пълнолунна нощ (пурнима), тогава проблемът на човек, имащ епилепсия и всеки друг психологичен проблем, ще се утежни допълнително. Едно може да се види незабавно много ясно, че такъв човек бива засегнат при пълнолуние или новолуние. Ето защо сме много чувствителни към положението на Луната и датата от лунния месец. В нашата страна са правени подробни изчисления върху това, за да знаем точния момент и положение на затъмнението. Всичко това показва, че в нашата страна се следи относно влиянието на лунния календар и толкова много е било дискутирано и писано за него.

Сега живеем в модерни времена, където датите и фестивалите са базирани върху положението на Слънцето. Но това не е правилно. Трябва да видим положението на Луната - какво е нейното положение днес, какво то ще бъде утре, как това ще ни влияе днес. Това е много дълбока тема, за която трябва да знаем всичко и тя да бъде дискутирана в нашата страна.

И така този ден е празнуван, защото той е Нова Година и също защото новолунието се появява на този ден. Той е наречен Гуди Падва. На този ден хората поставят малък глинен съд с малко знаме на него върху един прът. Съдът представлява Кундалини.

Царете от династията на Шаливаханите почитаха Богинята и представяха Шаул на Богинята и в началото са ги наричали Сатвахана, защото са разпознали седемте чакри (Сатвахана значи седем чакри). Ето защо по-рано са ги наричали Сатвахана, но по-късно

това се променя на Шаливахана. Но символът на Шаливаханите е бил Гуди, представляващо знаменце и глинен съд с особена форма, изобразяваща Кундалини. Те се молеха на Кундалини и я разпознаха.

Такава е причината, поради която те правеха подобно нещо и всички онези, които го приемат, поставиха Гуди в своите домове. Те, Шаливаханите, искаха да приветстват Кундалини на този ден и Кундалини, във формата на глинен съд, беше специално показвана на този ден. Но хората не знаеха защо това е направено така. Те продължаваха да правят нещата по този начин. Поне трябва да се запитат защо се прави. Какво е това нещо? Защото те бяха Шаливахани и приеха седемте чакри. Те се молеха и запазиха Кундалини, по този начин те започваха своята Нова Година. Празнуваха тяхната Нова Година с малък глинен съд и прикачено флагче, наречена Гуди. Тук в Делхи, северна Индия хората не знаят за това. Но и двете - Самват и Викрам - години, са започнали от този ден. Може би са започнали в различни години, но и двете са започнали от същия ден, т.е. на днешната дата. Двете признават същата безлунна нощ. Така Гуди Падва е спазвана от двете. Не е безлунна нощ, но всъщност е първият ден на четвъртината на луната (Пратхама). Ето защо няма луна на небето и е напълно тъмно.

Но трябва да знаем защо се празнува в нашата страна и каква е неговото значение. Без да знаем и докато научим за нашата страна, няма да сме в състояние да я уважаваме и обичаме. Има много дълбоки и важни неща за нашата страна, но не знаем за тях.

Просто казваме, че това е Кали Юга. Защо е Кали Юга? Защо е дошла? За какво е дошла? Какво е нейното значение? Не знаем нищо за това. Чували сме само малко неща и започваме да говорим за тях. Историята на Кали Юга е голяма, на която е отделено място във времената на крал Парикшит. Никой не знае за нея и никой не е чел за това. Ние четем безполезни неща. Най-много да четем понякога Рамайана. Но какво се крие зад тях? Какви са писанията, никой не знае. Caxaджа йогите трябва да знаят как нашата цивилизация е евоюлирала и как сме достигнали до сегашното състояние. Без това познание развиваме същия подход като този на чужденците, който поражда его. По-добре е да разберем откъде имаме всички тези неща в нас и каква е тяхната значимост. Защо празнуваме всички тези фестивали? Защото всички други празнуват и ние правим същото. Такъв вид отношение не е правилно. Трябва да разберем какво правим. Искам всички Сахаджа йоги да разберат важността на всичко това.

Ако имах време, бих написала всичко това за вас. Но нямам време. Вие може да прочетете и да научите всичко за това. Има толкова много книги на хинди в Индия. Никой не ги чете. Всички те са достъпни тук в Делхи. Аз съм ги купувала само от Делхи. Така че трябва да знаем всичко за това. В митологията са споменати много полезни неща, които веднъж разбрани, ще ни покажат какви са основите на Индия. Защо ние, индийците, се смятаме за най-добрите човешки същества? Не от социална гледна точка, а културно, ние хората се смятаме за най-висши.

Второ, също трябва да знаем как бихме се стабилизирали в нашата религия, какво е религия. Всички тези неща са посочени в дълбочина в тези книги. Аз искам всеки от вас да научи това, което ще ви даде нови насоки. Чуждите езици и чуждите знания са много повърхностни. Аз купих много книги от “Сатйа Сатиха”. Това е хубав магазин и купих много книги от там. Те не струват много. Много са евтини. Но вие се нуждаете от време за да прочетете всичко. Четем безполезни неща, гледаме безполезни филми, четем безполезни новини. Нашето изследване трябва бъде задълбочено и по въпросите, които сме имали от години.

Днес е много щастлив ден. Аз не се чувствах добре, но мисля, че по този щастлив случай Аз трябва да имам Пуджа.

Благославям всички вас.