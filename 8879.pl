Navaratri 2-gi Dzień, Swadisthana Czakra, 13.10.2007, Sydney, Australia (wersja 2)

To bardzo miłe, widzieć was tutaj, tak szczęśliwych. 
Dzisiaj jest drugi dzień, bardzo ważny dzień z punktu widzenia ewolucji. Jak wiecie, nasza druga czakra jest bardzo ważna, dlatego dzisiejszy dzień jest taki ważny.

Więc jaka czakra jest druga? Czy wiecie, która czakra jest druga?

Swadisthana jest tą czakrą. To bardzo ważne, ponieważ w tej Kali Yudze Swadisthana pracuje najwięcej. Mamy tak wiele czynników, które zmuszają go do pracy, zmuszają go do pracy i to do ciężkiej pracy. 

Wiecie co jest w drugiej czakrze. W drugiej czakrze dzieje się tak, że jesteśmy zablokowani przez swoje ambicje. Ambicje te powodują, że biegacie tam i z powrotem. Widziałam, że wielu Sahaja Yoginów także się gubi. Dlatego jest to bardzo ważny dzień dla was wszystkich.

Tak więc druga czakra jest ważna, gdyż we współczesnych ona nie tylko działa na skalę kosmiczną, ale także jest aktywna. Stajemy się bardzo aktywni, nadaktywni. Zaczynamy myśleć o każdym, z kim nie mamy nic wspólnego i zawracamy sobie tym głowę. 

A więc dzisiejsza czakra jest bardzo ważna, ponieważ sprawia kłopot waszej głowie. Bardzo wam dokucza i zaczynacie o nich myśleć. Zaczynacie myśleć: co powiedzieliście, co się wydarzyło, kto się gniewa – wszystkie te nonsensy. 

Wy wszyscy jesteście Sahaja Yoginami. Nie powinniście więc martwić się, tak jak wszyscy inni ludzie - co mówią, co robią. Powinniście po prostu cieszyć się sobą. Drugą czakrą powinniście się cieszyć. To najlepszy sposób, żeby cieszyć się Sahaja Yogą. Kiedy wasz Swadisthan jest zadowolony, nic nie może was zniszczyć ani wam dokuczać. A o Swadisthan naprawdę możecie zadbać. Czakra Swadisthan jest dla was tak bardzo dobra, ponieważ teraz jesteście Sahaja Yoginami i możecie posługiwać się nią po mistrzowsku. 

To jest ta czakra, która was rozstraja. Zwłaszcza na Zachodzie  ludzie za dużo myślą, cały czas myślą, myślą, myślą. To pochodzi od Swadisthanu. Ten problem macie ze Swadisthanu.

Aby zadowolić wasz Swadisthan, powinniście się wyciszyć. Powinniście się uspokoić i przyjrzeć się sobie, co was martwi, co was kłopocze, co daje wam idee i myśli – to Swadisthan. Niektórzy ludzie za dużo myślą. Może nie być żadnego problemu, ale oni stwarzają własny problem ze Swadisthanem i zamartwiają się tymi rzeczami. 

Swadisthan jest bardzo szczęśliwy, gdy po prostu śmiejecie się i cieszycie, a nie martwicie się nonsensami. Jak wiele czasu tracimy na nonsensy. Nie potrzebujemy tego, Sahaja yogini tego nie potrzebują. Tylko ci, którzy nie są jeszcze Zrealizowani, muszą cierpieć i oni cierpią. 

Mogą nawet wam dokuczać, ale śmiejcie się tylko z tego. Musicie im przebaczyć, wybaczcie im. Robią to ponieważ nie mogą temu zaradzić. Widzicie, to czakra Swadisthan dokucza im i nie mogą nic na to poradzić.

A więc nie pozwalajcie, aby wasz umysł zamartwiał się jakimikolwiek nonsensownymi myślami, jakie przyjdą wam do głowy. Wszelkiego rodzaju bezsensownymi myślami, z którymi nie macie nic wspólnego, ale te myśli się pojawiają. To jest właśnie działanie Pana Swadisthana. On próbuje was niepokoić. Musicie się wyciszyć. Kiedy się wyciszycie, on odejdzie i nie będzie wam przeszkadzał. 

Cała Moja uwaga jest na waszym kraju, ponieważ jesteście bardzo dobrymi Sahaja yoginami. Mamy Sahaja yoginów na całym świecie, są ich tysiące, ale nie ma takich jak Australijczycy. 
Ponieważ oni są w jakiś sposób bardzo głęboko poruszeni i zatroskani o sprawy świata.

O czym powinniście teraz myśleć, żeby nie mieć nic wspólnego ze Swadistanem, o tym, że musicie stać się Sahaja yoginami i żaden Swadisthan nie będzie wam dokuczać.

Zatem był… Nie miałam pojęcia, że wszyscy tu byliście, oni dopiero Mi powiedzieli, że wszyscy tu byliście. Oni powiedzieli: “Jest tam tylko parę osób”. Odpowiedziałam: "Dobrze". Ach? Jak wielu? Policzyliście ich?

Bardzo słodkie. Australia jest naprawdę wspaniała mając takie cudowne dzieci. A ludzie troszczą się o dzieci. Pierwszą rzeczą, którą powinniście robić, to troszczyć się o swoje dzieci. To zwalcza wasz Swadisthan. Jeśli coś was niepokoi, martwcie się o własne dzieci. I koniec. Powinniście troszczyć się o nie i wszystko się wypracuje. 

Z całą pewnością jesteście błogosławieni, ponieważ nie wpadacie w zachcianki Swadisthanu. Zdecydowanie. I jest to także czakra waszego kraju, więc zmusza was do biegania tam i z powrotem i myślenia, myślenia, myślenia. Zwłaszcza wszyscy Sahaja yogini mają ten problem. Powinniście więc myśleć, że siedzicie na Swadisthanie i powinniście na nim jechać a nie on ma jechać na was – zgoda?

Jestem z was taka dumna. Ludzie z tego kraju wskazali drogę reszcie świata, jak można się zjednoczyć i być jednością. To dość zaskakujące. W innych krajach problem jest inny. Wasz kraj jest problemem Swadisthanu, jak dziś mówiłam. Ale wy ludzie to pokonaliście. 

Kiedy przyjechałam tutaj po raz pierwszy, zauważyłam, że głowy wszystkich poruszają się ze Swadisthanem. Potem oni stali się wyciszeni i bardzo spokojni. A teraz widzę was wszystkich i bardzo Mnie to cieszy, bo to już odeszło. Cały ten nonsens się skończył i nic was już nie niepokoi.

Źródłem wszystkich chorób jest Swadisthan, one stąd pochodzą. Musicie wiedzieć, że nie powinniście być pionkiem w grze waszego Swadistanu i ciągle myśleć, myśleć, myśleć. Oni ciągle myślą o czymś, co nie istnieje, nieustannie myślą. 

Jeśli taka myśl do was przyjdzie, powiedzcie: "Nie chcemy myśleć" – i koniec. Ja jestem tutaj, żeby myśleć za was. Wy nie myślcie. Jeśli macie jakiś problem, poinformujcie Mnie, ale wy nie myślcie. Co możecie zrobić - zapisać to i wysłać te problemy do Mnie. A Ja chciałabym to zobaczyć – dobrze?

Swadisthan jest czakrą waszego kraju. To jest druga czakra i mieści się tutaj. Bylibyście zdumieni wiedząc, że Sahaja yogini są z różnych krajów – ale Australijczycy są wyjątkowi. Oni mają ogromną wiarę w siebie. Nie podążają za błędnymi pomysłami. Widziałam to i jestem wam za to bardzo wdzięczna.
A więc, jaką jeszcze piosenkę chcecie zaśpiewać? Chciałabym usłyszeć.
The Music of Joy "Mata Oh Mata"