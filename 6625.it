“ Che cos'è un Sahaja Yogi?”- Seminario a Old Arlesford, Inghilterra, 17 Maggio 1980
È quando si pensa di divenire che inizia la preparazione per diventare qualcosa e, complessivamente, quando sapete che sono il vostro ego ed il vostro superego a mettervi su, è necessario analizzarli con la consapevolezza vibratoria. Esistono due tipi di attenzione: la prima è una costante attenzione, che è di routine per i Sahaja Yogi, mentre la seconda è un'attenzione che scaturisce da un'emergenza.
Credo che tutti i Sahaja Yogi debbano cominciare a scrivere i loro diari, uno con le esperienze quotidiane - se sapete di dover scrivere un diario, la mente si manterrà vigile - ed un altro dove annotare idee speciali, ogni qualvolta vi vengano, sul passato o sul futuro. In questo modo avrete due diari.
Per l'attenzione costante è necessario sistemare, fissare la vostra mente su taluni fatti. Il primo, come ho detto mantenendo un diario saprete di dovervi ricordare gli avvenimenti importanti che sono accaduti. La vostra attenzione sarà dunque allertata e starete attenti a che cosa vedete. Vi stupirete che, mantenendo l'attenzione vigile, quali nuove cose vi arrivino, idee molto brillanti, miracoli della vita e miracoli della bellezza di Dio, della sua auspichevolezza, della sua grandezza, della sua gentilezza, delle sue benedizioni – e come funzionano - se comincerete a scrivere quotidianamente, anche solo due righe. Renderà la vostra mente costantemente coinvolta in tutto ciò. Questo è un modo umano di fare le cose.
Nel diario potete inoltre menzionare quello che succede: avete fatto, avete potuto meditare? Avete trovato tempo da dedicare alla vostra meditazione o no? È un po' come essere sotto esame – qualcosa del genere – scrivete qualcosa di simile: mi sono alzato stamattina? L'ho fatto? Bisogna anche scrivere se c'è stato un qualche particolare movimento verso il centro o verso sinistra, o verso destra; in questo modo sorveglierete la vostra mente.
Tenere un diario è davvero un'ottima cosa. Piano, piano, noterete anche come stiano cambiando le vostre idee, come si stabiliscano nuove priorità, come diate maggiore importanza alle cose reali e meno a quelle irreali. Ritengo che sia un lato molto, molto pratico degli esseri umani, quello di avere un diario. I diari stessi, trascorso del tempo, diventeranno oggetti storici e le persone vorranno vedere quello che avete scritto – non siate ipocriti o ingannevoli al riguardo, ma piuttosto veritieri e comprensivi. Dovreste buttar giù qualche riga appena prima di coricarvi.
Adesso affrontiamo i problemi del superego e dell'ego. Il superego è il lato sinistro, è l'oscurità, è il tamo guna, è il nostro passato. Coloro che hanno problemi di lato sinistro dovrebbero pensare al futuro – pensare al futuro dà loro equilibrio. Per esempio, se una persona è letargica dovrebbe lavorare, proiettare la mente sul lavoro per programmi futuri: cosa fare, dove andare, come fare. Ciò l'allontanerà dagli ostacoli del lato sinistro e, gradualmente, si equilibrerà anche.
Il lato destro di una persona, quando è molto attivo, deve essere bilanciato non con il lato sinistro, bensì attraverso quello centrale. Ciò significa che una persona molto laboriosa deve sviluppare lo stato di testimonianza. Cercate di fare un lavoro, un qualsiasi lavoro, svolgetelo in consapevolezza senza pensieri, come un testimone. Qualunque sia il lavoro che si sta sbrigando, è sufficiente affermare “io non lo sto facendo”. Ciò può essere fatto dopo la realizzazione; entrate in consapevolezza senza pensieri e cominciate a svolgere il vostro lavoro.
Quindi la compensazione del lato sinistro avviene spostandosi verso destra, mentre la compensazione del lato destro si attua andando verso il centro. Il lato sinistro è il tamo guna, il lato destro è il rajo guna, il canale centrale è il sattwa guna. Ma questi sono ancora i tre guna, non è lo stato che dobbiamo raggiungere. Di questo ve ne parlerò domani, di come andare più lontano.
Dopo aver analizzato quale lato è debole, è necessario pianificare il vostro stile di vita. Ad esempio, se si è estremamente letargici, non riuscite ad alzarvi la mattina, si accusa molto sonno la notte, non ci si sente vigili; dunque iniziate a pianificare su ciò che s' intende fare. Come pensate di alzarvi? Anche il puja è una buona idea, la casa è una buona idea. Fate qualcosa di simile in modo da avere qualcosa da fare, quel che si chiama kriya – l'azione - entrare in azione. Entrate in una sorta di azione in Sahaja Yoga, così come nella vita quotidiana - sarete in grado di cambiare questo stato d'animo andando sul lato destro e poi - il vostro movimento dovrebbe essere verso il sattwa guna - guardare tutto. Nel sattwa guna, dove siete al centro, dovete vedere come vi identificate erroneamente. Supponiamo che vi troviate al primo livello del lato sinistro, non farete altro che sognare ad occhi aperti, “oh! Questa persona è così identificata, quell'altra è così identificata”, come se voi foste il migliore. Sapete, si tratta della natura umana, “oh, quella persona è così, egli è così, questo è molto sbagliato nella società, questo sta andando male nella società. È meglio...”. Poi possiamo anche andare agli estremi dicendo “quel guru è molto cattivo e quell'altro è un folle”. Proprio così, sapete, andate avanti dando voti. Fino a che punto siete interessati, ma questo non vi farà migliorare. È solo pensare, analizzare, è questo, è pigrizia; stare seduti ad analizzare è pigrizia.
La seconda cosa potrebbe essere... Quando si arriva al secondo aspetto, cioè il kriya, cominciate ad agire e, perlomeno la vostra attenzione va su quello che state facendo. Non vi è permesso andare alla deriva in qualcosa che vi porta a delle sciocchezze senza senso, intendo che poi non saprete da dove vi stiano arrivando certi pensieri ridicoli. Quindi, cominciate a fare qualcosa. Potete andare a piantare alcuni alberi, dei fiori, oppure, se volete, potete cucinare qualcosa; compiere un qualsiasi lavoro. Svolgete un lavoro - vi aiuterà – uno qualsiasi. Poi, però, insorgerà un altro problema, svilupperete l'ego. Ecco perché quando si sviluppa l'ego si deve dire a se stessi “signore, non lo sta facendo lei! Non sta facendo questo, non sta facendo quello, non sta facendo nulla”. Se mantenete questa attitudine il signor Ego non si presenterà, così come non si presenteranno molte cose che, normalmente, turbano sia voi che gli altri – come, per esempio, avete pulito la stanza. Va bene. Successivamente arriva qualcuno che la sporca e voi vi adirate con tale persona – ovviamente, poiché pensate di essere stati voi (a pulirla). Innanzitutto, non pulite la stanza. Se la pulite dovreste essere pronti (per quando) sarà sporca; altrimenti perché pulirla? Allora, se è sporca, va bene, se non è sporca, va bene lo stesso.
Bisognerebbe avere questo tipo di atteggiamento per saltare nel sattwa guna. Nel sattwa guna lo accettate, diventate estremamente miti; si diventa personalità miti. Lì non discutete, “Oh, non mi piace, questo era sbagliato, questo non sarebbe dovuto essere”, tutti questi pensieri non vi vengono, nel sattwa guna. Iniziate a vederli. In quel momento vedete “va bene, non importa. È stato fatto, è stato fatto”.
Al contrario, se siete un sattwa guni soffrirete per ogni suggerimento proveniente dall'ego. Riuscite a seguirmi? Intendo dire che vi vergognate del vostro ego, se siete un sattwa guni. Per esempio, anche dire “questa è la mia auto” vi intimidirà. È questo un sattwa guni. O dire: “Perché mi hai rovinato il tappeto?” In India non lo dirà nessuno. Vi assicuro che è considerata una maleducazione, una maleducazione assoluta. Se qualcuno viene a casa vostra ed il tappeto si rovina, vi diranno: “Lascia perdere, non importa.” Anche se si brucia, “non so, lascia stare. Ti sei bruciato?” Non diranno mai: “Hai bruciato il mio tappeto, hai fatto una cosa a...” È considerata maleducazione. Come, per esempio qui, quando c'è qualcuno che dorme e qualcun altro fa rumore, la persona che stava dormendo non dirà mai: “Stai facendo rumore, fammi alzare.” Si alzerà e chiederà: “Hai bisogno di qualcosa?”
Questo è difficile da capire per le persone di qui, perché l'ego è proprio seduto sulla loro testa; invece lì è maleducazione. Lo vedrete quando verrete in India; lo vedrete. Queste sono cattive maniere – dire: “Oh, io, io mi sento davvero a mio agio.” Intendo che dire “sono comodo” è maleducazione. Insomma, loro non dicono mai “mi piace”. E allora? Tutte queste sono parole da non dire.
Se siete un sattwa guni non lo direte proprio. Chiederete: “Ti piace? E' comodo? Vorresti questo?” Tutta l'attenzione va da questa parte; lo capite? Questo è lo stile che dev'essere sviluppato; allora sarete un sattwa guni. Diversamente, continuerete a viaggiare con l'ego. Qualsiasi cosa possiate provare, “non mi piace quello”, chi siete voi? Prima di tutto, domandatevelo: “Chi sono io?” Se Dio dicesse “non mi piaci” lo capirei, avrà un motivo. Ma voi che dite “non mi piace”... Dopo tutto, come siete venuti su questa terra? Come avete ottenuto una nascita umana? Come avete fatto tutte queste cose? Adesso pensatela così: “Chi sono io? Io non sono niente.”
Chiunque pensi “io sono qualcosa”, dovrebbe sapere che non è niente, che per Dio non fa alcuna differenza se esiste o non esiste. Si tratta solo di una goccia. Quindi, se capite questo punto - cioè che anche se fate qualcosa, un lavoro o qualsiasi altra cosa, la fate solamente perché volete farla - entrerete nel sattwa guna. Ma di solito questo non accade; succede il contrario. Se per esempio una persona, che sta facendo qualcosa, per qualche motivo si sente male o inizia a pensare che qualsiasi cosa faccia non sia buona, che “oh, non ho colto il punto”– la gente non l'apprezza – la sua reazione non la porterà a raggiungere il sattva guna, ad elevarsi, bensì tornerà indietro al tamo guna. “Non farò più tutto questo, ci dormirò sopra. Che lo facciano gli altri, perché dovrei farlo io?”
Così quello che dovevate raggiungere attraverso il vostro rajo guna va sprecato. Quello con il rajo guna – lo svolgere un'attività - è solamente un periodo di formazione. Ora, nel periodo di formazione, si deve solo imparare come andare al centro. Ad esempio, per radersi c'è bisogno dell'acqua, se non c'è acqua non lo si può fare. Allo stesso modo, il rajo guna vi serve per entrare nel sattwa guna. Se non svolgete alcun lavoro non potete raggiungere il sattva guna, dunque svolgete un'attività solamente per allenarvi ad essere un testimone. Riuscite a capire, ora? Non lo state facendo perché vi piace una cosa in particolare, voi siete abituati alle cose particolari perché è ciò che desiderate, ma non è questo il modo. Voi lo fate semplicemente per imparare ad essere pazienti, a praticare la pazienza, per vedere quanto pazienti voi siate.
Una volta che cominciate in questa maniera, sarete stupiti di come non sentirete mai il peso del lavoro. Ma questo non avviene mai: la maggior parte delle persone, quando trova il proprio lavoro inefficace, tornerà al tamo guna. Vi sono numerosi atteggiamenti. Per esempio, qualcuno che sta lavorando potrà poi pensare: “Perché dovrei svolgere tutto questo lavoro? Gli altri non lo stanno facendo!” Così tornerà al loro livello. Invece, coloro che non stanno lavorando non penseranno che: “Come lavora questa persona, dovrei farlo anch'io.” Sapete, è sempre il contrario. Poi può esserci un altro atteggiamento di qualcuno che “se egli vuole lavorare, che lo faccia”, e questo è anche peggio.
Evitate assolutamente questo: si va al ristorante e qualcuno tira fuori il portafogli, e gli altri lo notano. E' molto meschino, è una cosa molto meschina da fare, tutti dovrebbero farsi avanti, ed una volta che avete pagato, avete pagato; fine. Non iniziate proprio a calcolare, “perché pagare?”; bisognerebbe provare. Oppure qualsiasi lavoro debba essere svolto, fatelo, fatelo con il cuore, non preoccupatevi se gli altri non lo hanno fatto. Basta farlo con piacere, ed il piacere lo ottenete solo quando capite che è un periodo di formazione: sarete più allenati degli altri. Vi trovate in una classe superiore rispetto agli altri, quindi dobbiamo essere superiori. È per questo che il corso di formazione va avanti, ed è anche il modo per mettere in pratica le conoscenze acquisite, possiamo davvero mettere in pratica la nostra preparazione fin nei dettagli per vedere come risolviamo il nostro ego e superego.
Questa mattina vi ho detto che il vostro intelletto deve assorbire tutto ciò dentro di sé; d'accordo? Mentre ora vi sto dicendo che le vostre azioni, ciò che fate, devono essere, ogni volta, etichettate come il vostro allenamento - ogni azione compiuta. Se dovete guidare per chilometri tutti insieme, è per allenare la vostra pazienza. Questo avviene in ogni circostanza. Qualcuno prenderà un elicottero per poi buttarsi con il paracadute, si eserciteranno provando e riprovando; non è così? Si romperanno le gambe, le mani e via dicendo finché non diventano maestri; capite? E guidando è la stessa cosa, continuerete a farlo finché non diverrete maestri. Allo stesso modo, voi svolgete questo lavoro per padroneggiare la vostra pazienza.
E poi si tratta di amore, del vostro amore - quanto amate realmente. Se amate veramente qualcuno, non sarete mai stanchi di lavorare, non ne sarete mai turbati. Voi però non amate, ma calcolate: “Quanto denaro, quanto lavoro, quante ore, quanto c'è da pagare?” E' tutto artificiale perché non c'è amore nel vostro lavoro.
Tanto per cominciare, qualunque cosa non vogliate fare, non fatela. Tanto per cominciare, non fate quello che non vi piace. Per cominciare, ma una volta che vi siete dominati, per padroneggiarvi fate proprio ciò che non vi piace come, ad esempio, incontrare persone bhootish. Non volete incontrarle, scappate via, ma avvicinatevi un poco in modo da sviluppare un'immunità per loro. Dopo qualche tempo non prenderete più blocchi, è necessario sviluppare l'immunità altrimenti quando uno di loro entra qui voi perdete la testa; invece di far migliorare queste persone, voi tutti ve ne andate.
Tutto questo, tutti questi accadimenti servono quindi al vostro allenamento, alla vostra immunità. La vostra immunità deve essere esercitata, e quando questo avviene – questo allenamento va preso come un lavoro - l'atteggiamento dev'essere estremamente positivo, estremamente positivo e tutto ciò dovrebbe essere annotato nel vostro diario, anche se vi deprime, sconvolge o disgusta – qualsiasi reazione. Si tratta di un semplice allenamento per la mente: qualunque sia la situazione, ovunque dobbiate vivere, qualsiasi cosa debba esser fatta, va fatta. Vi meraviglierete che in qualsiasi circostanze e condizioni, non saprete nemmeno quello che avete mangiato la mattina, quello che avete mangiato la sera; se avete mangiato oppure no. Non vi agiterete, non vi preoccuperete, non ci penserete essendo, il sattwa guna, l'obiettivo da raggiungere, ogni altra cosa diventa zero.
Ho notato che il più grande ostacolo, per i Sahaja Yogi, arriva quando iniziano ad organizzare, organizzare qualcosa. Qualcuno farà una richiesta così gli altri correranno di qua e di là per accontentarlo. Proprio adesso vi ho detto che dovete prendervi cura delle necessità altrui, però, se sono seduta qui a parlare allora fareste davvero meglio ad ascoltarMi poiché questo è anche un modo per avere un rapporto (con voi). È questo il tempo in cui qualcosa lavora su di voi, dunque non è il momento di andare a cucinare, perché ricevere questo lavoro è la cosa principale che dovete fare.
Conoscete la storia delle due sorelle che frequentavano il Cristo, giusto? Quindi, in questo momento, il vostro lavoro principale è quello di cercare di essere il più possibile a contatto con Me così che, automaticamente, entrerete nel sattwa guna. Questa è la cosa migliore. Ma se Io non sono qui, e quando siete soli o con altri Sahaja Yogi, allora dovete competere nel salire sempre più in alto, dal tamo al rajo guna e dal rajo al sattwa guna. In realtà, però, con la Realizzazione siete andati al di là di queste tre guna, le avete oltrepassate; questo è ciò che è accaduto realmente. Tuttavia, come le nuvole, le guna vi ricoprono ancora ed ancora, e quando il cielo è coperto dalle nubi non potete vedere né il sole, né la luna, né le stelle.
Dobbiamo dunque sapere come queste nuvole siano giunte dentro di noi, ed è così che inizia la nostra analisi completa – in quale modo esse arrivano sui nostri differenti chakra? Quali sono quei chakra che prendono i blocchi? Ecco che arriva un' altra costante attenzione, quella verso i nostri chakra. Le nostre vibrazioni vanno bene o no? Riusciamo a sentirle? Se non le sentiamo, qual è il chakra debole, quale dovrebbe essere il blocco? Devo alzarmi la Kundalini e vedere da me dov'è il blocco. Faccio la mia meditazione, o no? Se la faccio, sto semplicemente sonneccchiando oppure sono veramente in meditazione? Riesco davvero a sentirla, o no? Sono vigile, o no? Tutto questo deve essere fatto assiduamente, sinceramente, assolutamente, fedelmente, dovrebbe essere elaborato perché è un processo tra voi ed il Sé - Atamanyeva Atmanajayate. Vedete, è una relazione buffa, è così divertente che l'Atma sia soddisfatto dall'Atma. Dovete essere soddisfatti di voi stessi, non c'è nessuno - Mataji non c'entra – nessun altro è coinvolto.
Siete voi ad essere implicati con il vostro Sé. Ad esempio, se chiedete, se dite: “Madre, io sono così.”, pensate allora di essere voi la Madre, un'unica personalità, mentre l'altro è il Signor Don o Kingsley - chiamatelo come volete. Quindi state dicendo a voi stessi, ossia a Mataji, che “non sono a posto”, così Mataji deve arrivare e dire: “Che cosa intendi? Perché parli così? Che cosa c'è che non va?” Quando cominciate a rivolgervi in questa maniera al vostro Sé, che è posto al di fuori, l'attenzione si muove verso il vostro Sé, che è Mataji, e voi lo diventate, iniziate ad osservare attraverso il vostro Atma. È così che l' Atma è soddisfatto dall' Atma; non c'è nient'altro in mezzo. Siete solamente voi, attraverso questa personalità duale, a dover soddisfare il vostro Sé. Uno è ignoranza, l'altro conoscenza.
Adesso provate ad identificarvi con quella Mataji, o chiamatelo come preferite, Atma – è solo una commedia. Immaginate proprio di essere il Sé, lo Spirito. Come vi rivolgerete al vostro Spirito, allora? Vediamolo. Se doveste sedervi nel Mio seggio – diciamo proprio così – sareste seduti anche di fronte a Me, giusto? Quindi sareste seduti sia qui che lì, è proprio così. Adesso inserite il vostro Sé in questa commedia e rivolgetevi al vostro Sé in questo modo: “Allora Bala, come stai?” e Bala risponde: “Meglio!”
Se siete dunque identificati con Mataji, a poco, a poco Bala diminuirà; d'accordo? Ma se siete ancora identificati con Bala, allora lui crescerà in questa illusione. Dovete cercare di affrontare voi stessi come se foste Mataji; è una commedia. Ci si siede davanti allo specchio e dallo specchio si guarda al di fuori (dove ci siete) voi che state lì seduti, chiunque voi siate – il Signor Don, per esempio. Ora il Signor Don affronterà l'altro Don, lì - lasciamogli prendere il ruolo de “io sono lo Spirito”. Dirà: “Io sono lo Spirito e sono eterno. Questo, io sono. Nessuno può distruggermi. Io sono al di sopra di tutto.” In questo modo inizierete a muovervi, ma ciò è possibile solamente quando diventate un sattwa guni. Se non siete un sattwa guni ed avete ego, “io sono questo”, allora diventerete un guru che conia denaro.
Innanzitutto occorre abbassare l'ego. Se c'è ancora ego, invece di diventare l' Atma diverrete l'ego. Allora, prima d'iniziare questo viaggio, dovreste portarvi al centro del sattwa guna. Ecco perché vi dico che, quando si parla o si fa qualsiasi cosa, dovreste sapere che è il vostro Spirito a farlo. In questo modo incaricate il vostro Spirito, lo ponete sul piedistallo – è il primo passo.
Poi, quando lo Spirito è presente, da questo livello direte che “adesso sono lo Spirito”. Supponiamo di avere un primo ministro, un vice-ministro ed un ministro - tre persone, d'accordo? Ora, se il primo ministro è il vostro Sé ed il ministro deve diventare il primo ministro, per farlo dovrà prima diventare vice-ministro. Solo dopo esser diventato il vice-ministro diventerà il primo ministro. Se, però, questo tipo salta la sequenza, balzerà in testa al primo ministro dicendo “sono io, l'unico!”, e questo è l'ego.
Mi seguite? Non potete sorpassarlo così, dovete fondere questo in questo e poi questo in questo. Il movimento deve essere così, ma se cercate proprio di diventare questo, in realtà diventerete questo e non questo, perché non potete diventare questo. Mi seguite?
Così, anche quando fate l'esercizio seduti davanti allo specchio, dicendo di essere lo Spirito, voi siete parte del Virata, siete l'oceano poiché la vostra goccia è caduta in esso. Dovete sapere che la vostra goccia è caduta nell'oceano, è per questo che siete diventati l'oceano. Se manca questo punto, non direte di essere l'oceano. È una cosa assolutamente magnifica, per questo occorre essere molto stabili ed attenti, bisogna essere completamente stabili quando ci si occupa di se stessi poiché l'intelligenza può ingannarci. Siate dunque attentissimi nel trattare voi stessi, dovete sapere che, innanzitutto, bisogna superare l'ego.
La maniera migliore per superare l'ego è quella di cambiare il proprio modo di parlare, parlando in terza persona. E' un ottimo metodo. Quando parlate di voi stessi, dite così: “Questa Mataji non mi ascolta. Questa Mataji non lo farà.” Quel che accade è che questa Mataji vi dirà qualcosa. Una volta che separate questa Mataji dal vostro Sé, l'ego Mataji svanirà. Avete capito?
Similmente potete dire: “Questo Bala è fatto così, non vuole ascoltare.” Così, qualsiasi sia il Bala rimasto dentro di voi, sarà tutto a posto. Ecco come vi libererete dell'ego, conoscendo i vostri centri, sapendo quali e dove sono i blocchi, come li prendete. Sarà semplicissimo eliminare i problemi.
Vediamo adesso come si comportano i Sahaja Yogi, immaginando che ce ne siano cinque seduti. Voi lo sapete che conosco tutto di tutti, che non ho bisogno di chiedere “dove sei bloccato?”. Dunque, perché lo domando? Mostro una completa ignoranza forse perché, ad essere davvero franchi, Io non prendo mai alcun blocco ma, se voglio sapere dov'è, lo scopro; però non ho voglia di farlo. Quindi, ciò che dico è “va bene, bambino mio, dimmi dov'è il blocco”. Così, l'atteggiamento di qualcuno potrebbe essere: “Devo dirlo, altrimenti Mataji non lo saprà.” Davvero divertente! Mentre quello di un altro sarà: “Devo dirlo, so dove Lei ha il blocco ed anche Mataji lo sa, mi sta solo mettendo alla prova. Devo fare attenzione.” E' su questo che le persone commettono errori.
Se chiedo loro: “Dov'è il blocco?”
“Lo sento sul cuore sinistro, ma molto leggermente”- fine. Voi, voi prendete meno punti, meno punti. Dovete dirmi ovunque sia perché, alla fine, siete persone oneste. Ovunque sia.
Immaginiamo che qualcuno non senta il blocco al cuore, ma senta il cuore (stesso) e dica “cuore”. Questo è essere onesti. Successivamente vi dirò chi è ad avere il blocco al cuore. Ma se dite: “Forse sì, Mataji. No, Mataji.” allora perdete punti, non è una bella risposta.
“Non so, non sono a posto.” non è una buona risposta. Dovete dirMi chi ha il blocco e dove, così avrete più attenzione, presterete maggiore attenzione nel superare il test. E' solo un test. Perché? Perché domani dovrete dare la Realizzazione, dovrete diventare guru, (quindi) dovete sapere tutte queste cose.
Dunque è tutto un periodo di formazione, questo. Vi sto allenando chiedendovi di dirMi (dove sono i blocchi), ma, sorprendentemente, ho visto addirittura gente avere ego per questo, qualche volta. Chiedere “bene, dimmi dove ha il blocco”, anche questo genera ego nella gente.
“Ho risposto correttamente.” Fine! Vi dico che state sul filo del rasoio e bisogna che vediate chiaramente.
Siate dunque persone semplici come i bambini: essi arrivano, (dicono) questo, quello e basta. Poi se ne vanno a sedersi, “ora sono stanco, vado a sedermi”. Loro non sono preoccupati di dover... di dover dire qualcosa, qualcosa per mettersi in mostra. No, qualunque cosa vedano, la dicono. Sono solamente gli adulti a dire che “forse sento il blocco, forse è il suo, non lo so”. Gli adulti si comportano così perché, nonostante abbiano la sensibilità, non sono ancora tanto sicuri di sé. I bambini, al contrario, sono molto sicuri, precisi come un orologio su tutto.
Chiedete loro qualcosa e vi diranno: “Sì, è questo, questo e questo.”
Ma se domandate a qualcun altro: “Di che colore è questo?”, risponderanno: “Forse è verde, forse è rosso.”
C'è stato un anziano signore, non molto anziano, della Mia stessa età, che voleva venire a casa Mia e mi telefonò. Disse: “Vorrei venire e trovarLa, come devo fare?”
Risposi: “Questo posto si chiama Oxstead, può venire fin qui, ma se non prende un taxi sarà molto difficile. Meglio raggiungere Hurst Green.”
Disse: “Dove?”
Risposi: “Hurst Green.”
Così disse: “Hurst blu?” Come sia passato dal blu al verde, non lo so.
Dissi: “No, è Hurst Green.”
Disse: “Che cosa ha detto?”
Dissi: “Hurst Green.”
Ma lui non riusciva a capire: “Qual è il secondo?”
Dissi: “Qual è il colore delle foglie?” Rispose: “Blu.”
Lo dissi a Gregoire, dissi: “Ascoltalo, ora. Che cosa sta dicendo? Che il colore delle foglie è blu?”
Allora Gregoire sollevò il telefono e disse: “Va bene, venga a Hurst blu.”
Così egli dissi: “Almeno ora...”
Chiesi: “Che cosa stai dicendo?”
Egli (Gregoire) disse: “Allora, Madre, non verrà. Uffa, che seccatura!”
Una personalità talmente confusa da scambiare il blu per il verde! Voi lottate, è questo ciò che accade, l'attenzione va alla deriva. Cercate dunque di vedere se siete confusi, se vi è confusione eliminatela liberando i vostri chakra.
I chakra, dunque, facciamo un piccolo test su di essi, d'accordo? Vediamoli uno ad uno. Allora, chi risponderà alle domande? Vediamo. Delle semplici domande, non preoccupatevi, semplicissime domande.
Se l' Hamsa Chakra è bloccato, cosa dovremmo fare? Vediamo chi risponde. Hamsa chakra bloccato – cosa fare? Vediamo, uno per uno.
Yogi: Hamsa, Hamsa Chakra...
Shri Mataji: Questo è il nome del chakra.
Yogi: Qualcuno mi ha detto che Lei dice Hamsa.
Shri Mataji: Nooo... Sapete, per questo Hamsa chakra bisogna dire: Twameva Sakshat, Hamsa Chakra Swamini Sakshat, Shri Mataji, Nirmala Devi Namoh, Namah.
E' per aprirlo. Ditelo adesso, tutti voi, perché proprio ora è bloccato. Ora mettete il dito così e ditelo.[Tutti dicono il mantra]. Ditelo ancora. Ditelo due volte. [Tutti lo ripetono due volte] Vedete? Va meglio.
Ora, ciò che accade in questo centro è che entrambe le Nadi - ha e tha - Ida e Pingala, s'incontrano incrociandosi sopra. Quindi dalla Nadi destra, il lato destro, fluisce la Nadi sinistra, e dal lato destro, ciò che proviene dal lato destro confluisce nel lato sinistro. Questi due centri si incontrano qui, voglio dire che le due nadi si incontrano realmente qui, sotto l' Agnya. Vedete, è al di sotto dell' Agnya, nell' Hamsa, che i problemi vi giungono o dalla destra, o dalla sinistra.
Alla maggior parte di voi si blocca l' Hamsa a causa del freddo, di una infreddatura - o qualsiasi altro motivo. Vi ho dato numerosi metodi su come controllare il vostro raffreddamento, ma se è causato dal lato sinistro, se sentite bloccato il lato sinistro, che cosa dovreste fare a livello dell'Hamsa? Ditemelo.
Yogi: Tenere gli occhi rivolti verso terra, sul verde.
Shri Mataji: Questo è per l' Agnya. Intendo un'altra cosa. Voglio dire che, per quanto riguarda i mantra, il mantra che direte...
Yogi: .... Bindu .....
Shri Mataji: No, questo è molto più in alto, è persino più su dell' Agnya.
Yogi: Mahakali.
Shri Mataji: Mahakali, esatto. Ma si può dire Ida, Ida Nadi. Vedete, proprio adesso vi ho spiegato che l' Ida Nadi proviene dalla sinistra e va a destra, allora dovete dire Mahakali o Ida Nadi, Ida Nadi Swamini. Ditelo ora, proprio ora si sente il sinistro bloccato. Aum twameva Sakshat, Shri Ida Nadi Swamini Sakshat, Shri Mataji, Shri Nirmala Devi Namoh Namah. [Tutti dicono il mantra.] Di nuovo. [Tutti lo ripetono.] Un'ultima volta.
Un'altra cosa. Adesso immaginiamo che avete il lato destro bloccato, o che avete problemi al fegato, cosa dovremmo usare – la luce, i raggi del sole o l'acqua?
Yogi: L'acqua.
Shri Mataji: Vedete, il lato destro è caldo, è il Surya Nadi, quindi avete problemi di Surya Nadi – di lato destro. Allora, per neutralizzarlo bisogna usare qualcos'altro. Quello che dovete dire, che potete dire, è il nome di Chandra: vi rinfrescherà. Quando c'è calore sulla mano del canale destro, si dovrebbe usare il nome di Chandra. Quando è il canale sinistro ad essere bloccato, dovete dire il nome di Surya. Per esempio, se siete posseduti andrete a sedervi sotto al sole e tutti i bhoot fuggiranno; essi evitano il sole. Se invece siete persone egoiste andrete a sedervi al chiaro di luna; diverrete un po' lunatici. Lo vedete che deriva dalla parola “luna”? Ma se siete tipi lamentosi ed ultra-romantici, sarà meglio guardare il sole invece della luna. Vedete la compensazione? Questo deve essere assolutamente compreso, perché in molti fanno così con il fegato. Ma che cosa può fare il fuoco dove è già presente? Aggiungete solo fuoco al fuoco.
Al contrario, ciò che si può fare è levar via questo (eccesso di) fuoco donandolo al fuoco stesso. Come farlo?
Yogi: Con il limone?
Shri Mataji: No, no. Due incendi. Immaginiamo di voler trattare il proprio fegato con il fuoco. Come farlo?
Yogi: Mettendo il dito sulla fiamma stessa in modo che sia bruciato via.
Shri Mataji: No, no.
Yogi: Dicendo il mantra di...
Shri Mataji: Va bene, ma c'è qualche altra cosa, qualcos'altro.
Pensateci. Pensateci. Pensateci. Dovete prendere il vostro calore e darlo al calore stesso. Come fate a farlo? Pensateci.
Vi dirò una semplice cosa: questa mano sinistra è il meno, questa (la mano destra) è il più. Possiamo metterla così; d'accordo? Quindi, qualsiasi cosa venga fatta con la mano sinistra è assorbita all'interno e qualsiasi cosa venga fatta con la mano destra viene emessa all'esterno. D'accordo? Così ora, se volete espellere, ciò che fate è mettere la mano sinistra qui ed anche la mano destra. Così qui si rinfresca ma, in realtà, sta passando il calore, lì. Se però fate il contrario, allora assorbirete il calore1.
Ma per il lato sinistro fate in questo modo, brucerà proprio, ma va bene, non è vero? Se abbiamo del calore qui è una buona idea, è un'ottima idea per il Nabhi sinistro, essere riscaldato. Questo lato (sinistro) ha bisogno di calore, questo lato (destro) ha bisogno di fresco: queste sono le basi.
Se c'è qualcosa che non va in questo lato (destro) bisogna dargli del fresco, se c'è qualcosa che non va in questo lato (sinistro), bisogna dargli del calore. Alcune persone hanno vibrazioni troppo fresche, traspirano e si raffreddano, ciò significa che il lato sinistro è finito. Ora, per quanto riguarda il fuoco, che cosa dovrebbero fare? Vediamo.
[Una yogini risponde ma le sue parole non sono udibili.]
Mano destra sul cuore, mano sinistra qui. Quando si suda vuol dire che il cuore è debole, allora si mette la mano destra qui e la mano sinistra sul cuore: entrerà il calore.
Conoscete l'elettronica, l'elettrica?
Yogi: Sì, Shri Mataji.
Allora, se conoscete le basi, saprete che il lato sinistro è il lato freddo, mentre il lato destro è il lato caldo e, sulle mani, questo lato corrisponde al meno (polarità negativa) e questo lato corrisponde al più (polarità positiva). Potete fare anche in questo modo, per bilanciarvi. Ecco perché in India lo facciamo, specialmente se vediamo un grande buddista, facciamo così, assolutamente. Vedete?
Così abbiamo questi due lati, che sono: uno è il lato caldo, uno è il lato freddo, mentre il sattwa guna è il punto d'incontro; è tiepido. È il sattva guna a stabilire la vostra temperatura; d'accordo? E questi due vi danno o molto freddo, o molto caldo.
Adesso torniamo alla sinusite, è un problema di quale lato?
Uno Yogi risponde: Di lato sinistro.
Shri Mataji: Esatto, di lato sinistro, perché vi sono tre cose nel nostro corpo. Una è - come la chiamate? - bulgam, un' altra è la bile e la terza è il gas, o vayu. D'accordo? Così il lato sinistro è la tosse: i raffreddori e tutti questi malanni sono dovuti al lato sinistro, mentre il lato destro è la bile. Il grasso è creato dal bulgam, ma i medici non lo sanno. Lo sapevate? Quando il grasso viene riscaldato dal lato destro, poi si scioglie ed il movimento del gas è al centro. Quando questi cinque tipi di gas, che sono dentro di noi, si combinano insieme e vengono illuminati dallo Spirito, allora sentite la brezza fresca fuoriuscire.
Il percorso centrale è il prana e, quando viene completamente riscaldato, insorgono malattie come la tubercolosi - possono venire tutte queste cose. È quando esso viene riscaldato fino al lato sinistro che insorgono la tubercolosi e tutte queste malattie - a causa del troppo calore. Quando esso è infiammato corre fino al lato destro ed insorgono malattie al fegato e tutto ciò che provoca calore al lato destro. Dunque, anche se il lato sinistro è freddo, se è riscaldato può anche causare malattie.
Talvolta dobbiamo entrare nei dettagli per scoprire fino in fondo quali sono le malattie all'interno del nostro corpo. Dobbiamo conoscere la nostra malattia. A volte, anche se sentite un freddo normale, secondo Sahaja Yoga si tratta di una malattia. Dovreste essere persone normali. Immaginiamo d'essere affetti da una terribile malattia, il più grande fastidio e la più grande benedizione messi insieme di Londra e dell'Inghilterra – il raffreddore. Chiamatela febbre da fieno, febbre giornaliera, come preferite.
Da che cosa è causato? Fondamentalmente è dovuto ad una mancanza di resistenza dentro di noi. La mancanza di calcio ci rende meno resistenti. Coloro che sono stati appropriatamente accuditi durante l'infanzia, prendendo le vitamine A e D e ben massaggiati con olio di fegato di merluzzo o olio d'oliva - e similari – il cui corpo è stato fatto sdraiare al sole, tali persone soffrono meno il freddo.
È soprattutto un problema del Vishuddhi chakra.
La malattia si radica in coloro che non sono stati attenti al loro Vishuddhi chakra e, una volta stabilita, che avviene realmente? Qual è la causa? Come abbiamo detto, è un problema di lato sinistro, il raffreddore è un problema di lato sinistro. Ciò significa che il raffreddore ha qualcosa a che fare con il vostro lato emotivo, che, emozionalmente, c'è qualcosa di sbagliato dentro di voi. Quindi indica che avete un qualche problema emotivo. Secondo Sahaja Yoga, per superare un raffreddore bisognerebbe osservare la propria vita emotiva. Che cosa ne fate delle vostre emozioni? Per esempio, non appena siete colpiti dalle emozioni, inizierete a piangere o starnutire.
[Risate]
Questo è un fatto. Se si tratta di ragazze, inizieranno a piangere, se si tratta di uomini, inizieranno a tossire o starnutire. Tossiranno proprio per nessun motivo. Vedete, [Shri Mataji tossisce] faranno così.
[Risate]
Non è forse vero? Lo faranno proprio senza ragione. È una cosa emozionante attirare l'attenzione, forse per questo o per qualunque altro motivo. Sapete, è un modo per dimostrare quanto siano pietosi, per esibire la nostra penosa condizione, un modo con il quale ci abbassiamo di livello per cercare di stimolare la pietà negli altri. Il raffreddore è così dovuto ad un nostro problema emotivo, allora dovremmo cercare la natura di questo problema. Dobbiamo scoprire in quale misura siamo un Romeo, quanta gioia della vita ci perdiamo per questo. Una volta compreso che siamo noi il nostro stesso Romeo, che siamo noi la nostra stessa Giulietta, la maggior parte di voi si libererà del raffreddore. Accettatelo.
Si tratta di una specie di problema emotivo, potrebbe essere con vostro padre, trattarsi di una persona molto legata al proprio padre. “Attaccata” è il termine migliore, è attaccata anche al raffreddore. L'attaccamento alla madre è ancora peggio. Se qualcuno è molto attaccato alla madre tutto il processo cognitivo fallisce ed allora la madre si comporta male - o qualcosa del genere - ed il bambino si sente molto ferito, piange, si raffredda. Intendo che bisogna abbandonare qualsiasi attaccamento che vi rende degli stupidi per potersi sbarazzare del raffreddore. Qualsiasi cosa vi renda stupidi, sciocchi o bramosi di qualcuno crea problemi come il raffreddore; specialmente i Romeo. Poi, bambini molto amati, padri molto amati, madri molto amate, vedete, a coloro i quali la propria figlia è importante, il proprio figlio è importante... alcuni semplicemente non amano i propri figli e, se (c'è) qualche amore, lo scaricheranno sugli altri. Quindi ne esistono di due tipi.
Dovete sapere che siete semplicemente il tutore di vostro figlio e, per quanto riguarda il Romeo, si tratta solamente di guardare la commedia del vostro Romeo; tutto qui. In questo modo otterrete il distacco e, una semplice malattia come il raffreddore, che sembra una cosa così terribile, incurabile, può essere curata. Anche se non è presente nessun sentimento romantico in Me, fintanto che la gente ha il raffreddore, anch' Io lo avrò. Quindi vi chiedo di superare queste cose e di diventare più sensibili. Il vostro atteggiamento dovrebbe essere quello di rafforzare la comprensione reciproca, l'amore reciproco, e non i sentimenti romantici.
Ma peggio ancora sono i sentimenti aridi del lato destro, se avete la gola secca non potete neanche parlare. Improvvisamente vi accorgete [Shri Mataji fa qualcosa che fa ridere gli yogi]... Non potete proprio parlare, talmente siete aridi. Così, l'altro aspetto della faccenda è quando qualcuno tenta trucchi psicologici con le proprie mogli o con i propri mariti - come non parlare. E' solamente un aspetto emotivo della vita: “Non le rivolgerò la parola. Non parlerò, farò così.” Aridità. Anche questo uccide la gioia. O si esagera, oppure non si fa proprio niente.
Vedete, o mettete una tonnellata di zucchero nel bicchiere, o non lo mettete affatto; non metterete un cucchiaino di zucchero – né più, né meno – per avere un ottimo tè. Allo stesso modo, anche nella nostra vita non si dovrebbe prendere troppo di qualcosa e troppo poco di un'altra. Ora, chi è sposato, per quella persona – in particolare le donne indiane – il marito diventerà la cosa più importante, tutto il resto è zero. Questo tipo di donne sono inutili. Qui, invece ho visto che sono gli uomini ad andare fuori di testa per le loro donne; anche per loro la vita è inutile.
Abbiate dunque un atteggiamento equilibrato sull'intera faccenda, perché è dentro di voi la persona che ama vostra moglie, la quale è, anche lei, dentro di voi. Voi siete vostra moglie, voi siete vostro marito. Ora se vostra moglie, la vostra moglie esterna, non coincide proprio con quella che avete in mente, ciò non dovrebbe turbarvi poiché questa moglie sarà sempre con voi. Una volta sviluppata questa consapevolezza, la vostra relazione – a proposito, ho trovato la tua lettera – la relazione tra marito e moglie sarà assolutamente perfetta. Invece, riguardo ai bambini, come ho detto ...
Ciao, con quale treno siete arrivati?
Yogi: Con l'ultimo.
Shri Mataji: Era davvero l'ultimo. Avete mangiato?
Yogi: Qualcosa, entrambi.
Shri Mataji: Davvero? Dove?
Yogi: A Winchester.
Shri Mataji: Stavi dicendo qualcos'altro. Dove? Insomma, se stavi dicendo la verità, dirai la stessa cosa.
[C'è una piccola conversazione con gli yogi appena arrivati riguardo al cibo.]
Sto trattando l'argomento in modo così leggero per farvi capire che il matrimonio non è un problema serio, a patto che teniate per voi le vostre idee, che non cerchiate d'imporle a vostra moglie, o la moglie al marito. Lasciate che la moglie sia una moglie, ed il marito un marito. La moglie non deve diventare il marito ed il marito non deve diventare la moglie. Se ciò accadesse non saprei come correggerlo perché è assurdo. Ora, la cosa principale da capire è che vi siete sposati per avere figli, non per essere ancora dei Romeo e Giulietta. È meglio che abbiate figli perché quelli che nasceranno ai Sahaja Yogi saranno anime realizzate, un'enorme fonte di energia. Ecco perché vi sposate, perché avete figli. Prendetevi dunque cura dei vostri bambini con rispetto, considerazione, non viziateli e fate in modo che sviluppino l'amore di Sahaja Yoga. Siamo partiti (parlando) del nostro Hamsa chakra.
Ora, vedete, l' Hamsa chakra è la sinistra e la destra: la sinistra è la donna, la destra l'uomo; essi si incontrano nell' Hamsa. Quindi, questo è il luogo in cui si sposano il vostro (canale) sinistro e destro. Se non vi è equilibrio tra i due, nasce un problema. Essi devono essere uguali, ma non sono simili: la sinistra è la sinistra e la destra è la destra. La destra deve quindi stare sul lato destro e la sinistra su quello sinistro. Quando giungono qui si sposano, ed in questo punto bisogna comprendere che, qualunque sia la funzione di una moglie, lei dovrebbe svolgerla per prima, e qualunque sia la funzione del marito, lui dovrebbe svolgerla per prima. E poi, le funzioni secondarie della vita possono essere comprese e condivise. Non è però possibile che la moglie vada a lavorare ed il marito si metta a fare figli, non si può; è il contrario. Quindi, qualunque sia il lavoro, è molto importante.
Credo che il ruolo più importante sia quello della madre. Oggi, se non aveste avuto una Madre, quale Padre avrebbe svolto questo lavoro? Ditemi, quale Padre? Vi viene forse in mente qualcuno? Potrà anche esserci il Padre nei cieli; ma un Padre su questa terra, a lavorare con tutti i sahaja yogi, fatemi vedere dov’è. Qualcuno di questi Padri, chiamateli. Sono seduti comodamente in cielo a guardare l’intero spettacolo. Ma chi farà il lavoro? Lavare i panni sporchi e tutti i tovaglioli ed altro, lo fa la madre; lo fa con amore, attenzione e cura. È lei che sa come far crescere i figli: è il lavoro della madre. Pertanto, il lavoro di una madre, può farlo la Madre, mentre il Padre può starsene tranquillamente seduto nei cieli. Tutti i ringraziamenti vanno al Padre, mentre la Madre qui sta svolgendo un lavoro ingrato. Va bene, non importa, è così. Quindi dovrebbe essere accettato, qualunque possa essere la situazione, la posizione.
Ora, a livello dell’Hamsa chakra, occorre comprendere che dovete equilibrare entrambe le nadi, sinistra e destra. Per farlo, il modo migliore è quello di fare qualche respiro inspirando con una narice e trattenendo l'aria per un po', poi espirare dall'altra narice. Inspirate di nuovo da questa narice, trattenete il respiro per un po' ed espirate. Bisogna farlo molto lentamente, senza fretta. Semplicemente questo.
Ma la miglior cosa, come vi ho detto, è “neti”. Però anche quegli inalatori che voi adoperate, ho visto che sono molto buoni uniti alla parola “neti” che vi ho dato. Riempiti d'acqua fin sotto il beccuccio, messe due, tre gocce di una di quelle sostanze che normalmente utilizzate, ed inalando la parola “neti” da una sola narice, mentre con l'altra si respira. Essa sale ed arriva fin qui, liberandovi. È un'ottima cosa. Se lo farete ogni sera, prima di coricarvi, nel giro di tre, quattro giorni verrete completamente ripuliti.
Comunque la causa principale sono gli squilibri del nostro temperamento. Un uomo è un uomo, una donna è una donna. Se la donna inizia a dominare l'uomo, o l'uomo inizia a dominare la donna, allora l'equilibrio è infranto. Se capiste che la donna è molto importante... Senza la donna non potete, non sareste potuti nascere. Capito? Senza una donna non potreste essere qui. L'uomo è molto importante perché la donna non avrebbe senso senza l'uomo. La Shakti non ha significato senza Dio: per chi sta lavorando? Per chi sta facendo tutto questo? Per Dio, per la Sua soddisfazione. Se non ci fosse nessuno ad osservare il lavoro, perché Lei dovrebbe farlo?
Entrambi hanno quindi un grande significato. Se comprendete che se entrambe le personalità (maschile e femminile) dentro di noi sono equilibrate, rispettate, condivise e coordinate secondo una giusta comprensione, un giusto rispetto ed amore, il vostro Hamsa si sistemerà; vi sentirete meglio. Bisogna dunque correggere le idee che avete sul matrimonio, sulle donne, sugli uomini, su voi stessi. Ciò è fondamentale perché è una cosa molto significativa a livello emotivo e, visto che il lato sinistro è debole, tutti coloro che hanno il lato sinistro debole prendono il raffreddore. E tutto questo ha a che fare con la vostra – come si dice bulgam? - flemma, con la flemma, la flemma. Tutto questo ha a che fare con la vostra flemma.
Il lato emotivo ha dunque bisogno di essere adeguatamente nutrito e curato, e ci si deve rendere conto che la propria dignità è la cosa più importante. Tutto ciò che manca di dignità non è amore, poiché l'amore è molto dignitoso. Se manterrete la vostra dignità, sarete stupefatti di come risolverete certi problemi.
Ora, vi chiederò di nuovo qualcosa. Vediamo, in quanti avete risposto alle domande? La maggior parte di loro ha risposto molto bene.
Adesso vi farò un'ulteriore domanda, molto semplice, non è così difficile. Qual è la differenza tra un badha ed un bhoot? Come fate a ricononoscerli? Un ostacolo e un bhoot.
Yogi: I bhoot si muovono tutt' intorno.
Shri Mataji: Ed i badha?
Yogi: Sono fermi, circoscritti, è un blocco.
Shri Mataji: È giusto, quello che hai detto è corretto, ma non è affatto preciso. È così, intendo che la risposta è corretta ma non tanto precisa. Anche i badha si muovono e vi spiegherò come. I badha si trovano sempre nei centri o negli organi. Per esempio, se si trova nel fegato, questo badha può collocarsi nel centro per poi spostarsi da qui a lì non appena la Kundalini si muoverà; d'accordo?
I badha, però, non hanno un loro movimento arbitrario: si muovono solo quando si sposta la Kundalini. Badha significa ostacolo, capite?
Ma un bhoot si muove in modo arbitrario: un momento sarà qui, un momento sarà lì. Si muoverà su questo lato, si muoverà su quel lato. Andrà nel cuore destro, poi in quello sinistro. Si tratta di un comportamento arbitrario e ciò significa che non è controllato dai movimenti delle vostre dita.
Dopo il risveglio della Kundalini dovete essere in grado di sapere che cos'è un bhoot; d'accordo?
Cercate di capire quello che vi sto dicendo: uno è arbitrario, funziona da solo, mentre l'altro è sotto il vostro controllo, lo togliete voi stessi.
Diciamo che c'è un grumo nel corpo, esso potrà muoversi con il flusso sanguigno, o grazie ad una forza che agisce su di esso, ma mai da sé, da solo. Invece, se c'è un verme, un verme vivente, allora esso si muoverà da solo...
Quindi, l'ultima domanda è: come fate a gestire i badha ed i bhoot? Come pensate di tirar fuori il bhoot da un'altra persona senza farvi catturare da esso? Altrimenti, la persona che deve essere liberata dal bhoot vi metterà tre bhoot dentro di voi e cinque dentro gli altri. L'ho visto spesso, vengono da Me a dirMi: “Madre, quella persona è posseduta.” Bene, ed anche loro, “Ahhh”. Come ve ne liberate? Suvvia.
Yogi: [Gli yogi danno più risposte: uno dice di utilizzare la candela, un altro dice di usare i bandhan, un altro di usare il mantra per Mukti Devi, un altro ancora il “Padre Nostro”.]
Shri Mataji: Non c'è una risposta generale. Bene, tutte le risposte sono corrette, ma non sono complete. Ci sono modi e modalità in base alle diverse... [Shri Mataji parla con una yogini in Marathi] Stanno cercando di risolvere i problemi, ma è piuttosto difficile.
Come prima cosa, osservate la persona che è posseduta: se siete sicuri che è posseduta, allora vi piacerà [risate degli yogi]. Prendete una forma, dovete prendere una forma poiché bisogna che lo combattiate; prenderete una forma aggressiva.
Yogi: Karate.
Shri Mataji: Sì, il karate, qualcosa di simile. Intendo che, interiormente, diventate più elevati di tale persona. In caso contrario, se andate avanti così [risate degli yogi], dopo qualche tempo [altre risate]... Recatevi dunque con una grande forza da quella persona. Fate un bandhan e dite: “Adesso siediti”. Parlategli in questo modo, non dite: “Per favore, siediti”, perché il bhoot verrà a sedersi dentro di voi. Basta dire: “Siediti, ora” poiché non vi dovete compromettere con questo; nessun compromesso. Dopo esservi dati un bandhan e verificato che tipo di bhoot è, fate delle domande alla persona; questo è il modo migliore.
Innanzitutto domandate alla persona se è stata presso qualche guru – così perlomeno ora conoscete sedici di loro, e sapete anche come tirarli fuori - in questo modo scoprirete da quale bhoot è stata. Se si tratta di un guru, basta chiedere alla persona se ancora crede in quel guru. Se è così, non avrete nulla a che fare con quella persona. Non c'è modo. Direte: “Mi dispiace, signore”.... No, non mi dispiace, dite: “Siete pregato di andarvene.” Se dite “mi dispiace” entrerà dentro di voi. Non dovreste usare nessuna parola invitante, dite semplicemente: “Va bene, è finita, esca fuori di qui.”
Ma nel caso in cui vi dica “sono posseduto. Lo so di essere nei guai, ho questo” e via dicendo, allora domandatele “Qual è il nome del tuo guru? Qual è il mantra che hai preso? Per quanti anni ci sei stato?” Fate domande del genere. Se la persona è sincera ve lo dirà e saprete esattamente dov'è il mantra e ciò che le è successo. Se è un guru, allora il bhoot deve essere nel Void, e se è nel Void, dite: “Dì il mantra di Adi Guru”. Oppure di chiedere: “Madre, sei Tu il vero...” alla fotografia. Tenete la fotografia di fronte al viso come una maschera, se possibile. Non permettete a voi stessi di essere esposti, ma date la fotografia all'uomo. Dite: “Adesso poni la domanda a questa fotografia.”
Se la persona fa la domanda, la Kundalini inizierà a fare così [Shri Mataji emette un suono simile a “gragal, gragal”] anche lui potrà vederlo. Allora dovreste dire: “Dopo aver fatto questa domanda, dì che tu sei il guru.”
Se la persona è posseduta da un guru, quindi se si conosce il nome del guru, allora saprete il mantra. Mentre egli sta facendo tutto ciò, voi dite continuamente Narakasura Mardini o Mahishasura Mardini - o qualcosa di simile - qualsiasi cosa abbiate da fare. Va bene anche Sarvasurya Mardini. Per i guru la cosa migliore è il sale, il sale vibrato: date da bere dell'acqua con un po' di sale vibrato a quella persona. Non è facile liberarsi dei guru, quindi dite molto fermamente a tale persona che è una delle più orribili persone che abbiate mai incontrato. Occorre dunque lavorare molto duramente per sbarazzarsene. Datele il sale, tutto, in modo che lo faccia. E non affrettatevi. Ditele che sarà messa a posto ma che occorre del tempo, di quanta gente ha avuto problemi con quel guru, e che deve farlo funzionare.
Questo è uno dei tipi di bhoot in cui vi imbatterete. Vedrete che i bhoot dei guru richiedono tempo, sono difficilissimi e vi possono catturare; può essere molto pericoloso.
Ma con i bhoot si diventa ciechi: gli occhi sono aperti, ma non si vede. Questa è una cosa certa, si diventa ciechi a causa dei bhoot. Possono esserci due tipi di cecità. Il loro Swadishthan sinistro è bloccato e voi credete che sia dovuto al bhoot, ma il blocco allo Swadishthan sinistro può essere dovuto al diabete che rende ciechi lo stesso. Potrebbe essere una combinazione di entrambe le cose, quindi chiedete alla persona se soffre di diabete: se non ha il diabete, allora si tratta senza dubbio di un bhoot.
Ora che cosa fare per eliminare questo tipo di bhoot?
Yogi: Utilizzare una candela.
Shri Mataji: Non solo la candela, non funzionerà. Servono le Mie Mani. Prendete una foto delle Mie sole Mani – ne avete di fotografie del genere – e poneteci davanti una candela. Tutte queste fotografie separate che avete hanno un significato. Quindi avrete la candela e le Mani dietro di essa, domandate alla persona di guardare la luce, se riesce a vedere la luce. Vi stupirete che, gradualmente, riuscirà a vederla. Questo deve essere fatto.
Vedete, in Sahaja Yoga bisogna anche essere precisi, proprio come gli inglesi... Se siete precisi, funzionerà, ma se non lo siete e provate questo e quello, allora non funzionerà. Ma se avete una fotografia delle Mie Mani, dovreste chiedere alla persona di guardarla. Guardando la luce, a poco a poco inizierà a vedere la Mano, e gradualmente sarà corretta.
Ho visto una persona vedere nel giro di dieci minuti. In tutto questo, però, se lo Swadhisthan sinistro è bloccato, se non c'è diabete e gli occhi sono aperti, allora si tratta, senza ombra di dubbio, di un bhoot; nient'altro che un bhoot. Anche se alcune persone potrebbero dire: “Ha perso gli occhi a causa di, questa ragazza ha perso gli occhi perché c'è stato un incendio in casa.” Ma lei si spaventò e così i bhoot si impossessarono di lei facendola diventare cieca. Le due cose sono collegate. In realtà gli occhi non possono rimanere aperti se sono stati bruciati fuori, quindi, se gli occhi sono aperti ed assolutamente normali da guardare, ma la persona non riesce a vedere e c'è luce fuori, significa che c'è un bhoot. Vedete dunque che queste cose possono essere scoperte molto facilmente.
[Qualcuno fa una domanda] Una fotografia come questa, e la luce di fronte. Vi migliorerà anche la vista. Dovreste usare le Mie Mani, sono ottime per gli occhi. Le Mie Mani sono estremamente ottime per i vostri occhi: se potete guardarLe con la luce, saranno ottime per i vostri occhi.
Invece, per che cosa vanno bene i Miei Piedi?
[Gli yogi rispondono Mooladhara, Agnya]
Sono ottimi sia per l'ego che per il superego, per coloro che soffrono di ego o superego, perché sono persone grossolane ed i Piedi risolvono questo problema. Dunque, basta usare i Miei Piedi.
Se vedono il Mio Volto, l'ego inizierà a lavorare: “Questo volto è così ma dovrebbe essere colà, etc.” Il superego potrebbe dare problemi, anche il sovraconscio vi darà problemi, ma i Piedi, anche se si è nel sovraconscio, correggeranno tali problemi. Non solo i Piedi sono potenti, ma penetrano nella grossolanità nella quale vi trovate, funzionano con qualsiasi persona. Prendiamo un ubriacone o qualsiasi altra figura, un criminale, una persona del genere, basta usare i Miei Piedi e si correggerà. Al contrario, per questo tipo di persona il Viso non funziona.
Il Viso è per i ricercatori, ma per tutti coloro che sono assolutamente incorreggibili, i Piedi sono migliori. Per coloro che hanno un estremo ego, un estremo superego – estremo - i Piedi sono fondamentali. Inoltre anche voi talvolta guardate i Piedi, è un ottimo esercizio. Basta guardare i Miei Piedi per liberarsi della propria grossolanità. Voi guardate proprio con gli occhi, ma come guardarMi attraverso il Sahasrara?
Si può guardare anche con il Sahasrara.
Yogi: Madre, pensa che se usassimo i Suoi Piedi nella foto per la pubblicità sui giornali, avremo più gente?
Shri Mataji: E' un'ottima idea.
Yogi: Ci proveremo.
Shri Mataji: Ma, vedete, non so. [Risate] Provate. E' un'ottima idea. Abbiamo provato con i Miei libri e tutto il resto; così tante cose ho provato. Provate con i Miei Piedi, gli indiani lo capiscono.
Yogi: Non crede che capiranno, negli Stati Uniti?
Yogi: Non ci metteremo il Suo Nome.
Shri Mataji: Cerchiamo di metterci i Piedi.
Yogi: Lasceremo che ci lavori Will. Scriveremo Sahaja Yoga, non diremo nulla, di chi siano i Piedi.
Shri Mataji: Provateci, è un'ottima cosa, essi sono straordinari. Osservate come reagiscono tutte le luci.
Lo vedete?
[Silenzio]
[Shri Mataji parla in Hindi]
Mettete i Piedi. Vieni a portarlo qui. Vorrei darglielo, va bene, dateglielo in modo che possa farlo meglio. [Hindi] Guardate il Viso. Ora diamo una possibilità anche agli altri.
Che Dio vi benedica. Vieni con me.
Lascia stare il secondo dito del piede, egli è a posto.



&nbsp;

