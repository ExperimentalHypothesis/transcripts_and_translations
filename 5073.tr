Damatlara Konuşma, Cabella Ligure. (İtalya), 15 Eylül 2002

Hepiniz Sahaja Yoga içinde evlenmeye karar verdiğiniz için çok mutluyum ama sizin sahip olamak zorunda olduğunuz mutlak sorumluluklar var. Bu, bu gün evlendiğiniz, yarın boşandığınız sonra şunu yaptığınız, bunu yaptığınız diğer evlilikler gibi değildir. Bu, bu tür bir şey değildir. Sizler Sahaja Yoga`da evleniyorsunuz çünkü bizler Sahaja Yoga`yı kuvvetlendirmek istiyoruz.

Sizin bir karınız olacak ve o size bakacak, size karşı şefkatli olacak, sizi sevecek çünkü o bir Sahaja Yogini. Ve sizde ona karşı çok nazik olmalısınız. Onu baskı altına almaya çalışmayın, onun sizin fikirlerinizde olması için çalışmayın. Onun ne istediğine bakın. Karınızı nasıl seveceğinizi bilmek zorundasınız aksi takdirde evlilikler mümkün değildir. Ama Sahaja Yoga`da bir kez boşanırsanız, biz sizi asla tekrar evlendirmeyeceğiz, buna şimdi karar vermemiz lazım. Bir şekilde karınızı terk ederseniz veya ondan ayrılırsanız veya evliliğinizle ilgili olarak sorumsuzca bir şeyler yaparsanız Sahaja Yoga`da yeriniz yoktur.

Yani her şeyden önce, şimdi evleniyorsunuz ve bunun çok, çok büyük bir sorumluluk olduğuna sadece siz karar vermelisiniz. Bizler Sahaja Yoga evliliklerinin çok başarılı olmasını istiyoruz ve hepiniz çok mutlu bir evlilik hayatından neşe duymalısınız. Baskıcı olamanın bir faydası yoktur, kontrol etmenin bir yararı yoktur, sadece birbirinize eşlik etmekten dolayı neşe duyun. Çünkü karınızda bir Sahaja Yogini ve sizde Sahaja Yogisiniz. Ve sizleri Sahaja Yogiler olmadığınız sürece evlendirmek istemiyoruz. Sebebi şu, bizler aydınlanmış insanlarız, bizler daha yüksek bir farkındalıktanız. Kendi spiritüel hayatımız var. Her şeyi bozan, kavga etmeye devam eden, aptal olan diğer insanlardan, nasıl çok farklı davrandığınızı yaşamlarımızda göstermeliyiz.

Yani hoş çocuklarınız olacak, çocuklarınızla ilgilenin, ailenize bakın, bu sizin önceliğiniz. Şüphesiz bazılarınız işinizle çok meşgul olacaksınız. Bu tamam ama karınızı sevmek, ona bakmak, çocuklarla ilgilenmek çok önemli. Aksi halde siz bekar kalmalı ve evlenmemelisiniz. Ama eğer evleniyorsanız, bir eşin sorumluluğunu alıyorsunuz. O birilerinin kızı ve babası kızını size veriyor. Yani şimdiye dek, söylemek zorundayım ki, oğlanlar Sahaja Yoga`da çok iyi davrandılar ve şimdi Sahaja Yoga`ya yardım etmek ve Sahaja Yogi çocuklar üretmek için buradasınız çünkü bizler dünyayı değiştirmeliyiz. O özgürlüğüne kavuşturulacak. Eğer evlilikle ilgili çok düşük seviyede bir anlayışa sahipseniz, bu işe yaramayacaktır.

Yani Ben büyük bir saygı göstermeliyim, büyük bir saygı ile demeliyim ki, sizlerden çok alçak gönüllü bir talepte bulunmalıyım- lütfen, lütfen – eğer Sahaja Yoga`da bir evlilik hayatına giriyorsanız, sorumluluğunuzu anlamalısınız, bu çok büyük bir sorumluluktur. Bu tüm dünya için bir sorumluluktur çünkü bizler bütün dünyayı değiştirmeliyiz. Ve eğer siz ülkenizdeki veya diğer ülkelerdeki öbür kocalar gibi davranırsanız, o zaman Sahaja Yoga`da evlenmenin ne yararı var? Sizler gidip dışarıda hoş bir evlilik yapabilirsiniz. Ama eğer Sahaja Yoga`da evleniyorsanız, bunun kötülüğe karşı, adaletsizliğe karşı ve aynı zamanda her tür kötü yönetime karşı büyük bir savaş olduğunu bilmelisiniz. Bizler güzel bir dünya meydana getirmek istiyoruz ve güzel bir dünya meydana getirmek için güzel insanlara, kendileri herkese saygı gösteren insanlara ihtiyacımız var.

Yani, Ben sizlerden tekrar ve tekrar aynı talepte bulunmalıyım, sizler çok iyi, alçak gönüllü ve saygı gösteren kocalar olun. Başkalarını izlemeyin çünkü Benim komik şeylerim oldu ve bu insanların Sahaja Yoga`daki evliliklerde nasıl böyle olduklarına şaşırmıştım ama bizler onların hepsinin deli, akıl hastası olduklarını fark ettik ve onlar delice davrandılar.

Yani saldırganlık ve tüm bu şeylere izin verilmez. Bu kızlarla, özellikle tüm dünyanın menfaati için evleniyorsunuz, sadece kendiniz için değil, sadece çocuklarınız için değil, aileniz için değil, tüm dünya için. Bütün dünyadan önce siz, kendinizin çok duyarlı, bilge ve yüksek derecede gelişmiş bir kişi olduğunuzu göstermelisiniz. Bu düşük tipte insanlar için bir evlilik değil. Bu yüzden, çok olgun olduğunuzu ve içinizde bu aydınlanma duygusuna sahip olduğunuzu göstermek sizler için bir sorumluluktur. Sizler aydınlanmış insanlarsınız ve sizler tüm dünyayı aydınlatabilirsiniz.

Tabi ki, karınız başka bir aileden geliyor, belki de başka bir ülkeden, bu yüzden anlayışta küçük bir fark olacak. Yani siz onun anlamasını sağlayın, onunla konuşmalısınız, ona “tamam, yanıma gel, otur” demelisiniz ama sinirlenmenin ve öfkelenmenin yararı yoktur. Bunun için her ne şekilde bir izahta bulunsanızda, öfkelenmek iyi değildir. Bu size yardım etmeyecek. Ben, hepinizin karınızla çok hoş bir şekilde evlendiğinizi, başarılı bir şekilde bunu nasıl sergilediğinizi görmeyi istiyorum. Ama Ben anlamsızca onları şımartın demiyorum. Ben halihazırda onlara söyledim. Onları şımartmanız gerekmiyor ama bırakın onlar Sahaja Yoganın güzel çizgisi üzerinde olsunlar. Sahaja Yoganın, iyi gönüllüleri olun. Onlar çok iyi anneler olacaklar ve onlar, bu dünyayı tamamen değiştirecek olan, şimdi bizim istediğimiz bu çocukları yaratacaklar.

Bu yüzden umarım Benimle aynı fikirdesiniz ve eğer aynı fikirdeyseniz bu iyi. Eğer aynı fikirde değilseniz, şu an bile, vazgeçebilirsiniz, Ben buna aldırmam. Ama evlilikten sonra yanlış davranmaya çalışırsanız veya eğer boşanmaya çalışırsanız, Sahaja Yogada yeriniz yok. Sizleri burada tutmayacağız. Yani, hepiniz bunu kabul ediyor musunuz? Tamam? Kim kabul etmiyorsa, ellerinizi kaldırın.

Çok teşekkür ederim. Çok teşekkür ederim.

Bunu bilmekten dolayı çok mutluyum. Yani sizler daha bilge olmalısınız ve karınıza açıklamalısınız. “Bak şimdi, bu budur, bu da budur” ve bırakın sizin entellektüel olarak daha yüksek olduğunuzu görsünler, sadece bu da değil, sizin çok bilge olduğunuzu. (görsünler). Spiritüel olarak siz anlarsınız. Ve o zaman onlar sizi dinleyecekler. Yumuşak olun, hoş olun, onlar ebeveynlerinden ayrılıyorlar, onlar ailelerinden ayrılıyorlar, onlar ülkelerinden de ayrılıyorlar, bazıları. Bu yüzden onlara çok yumuşak ve nazik olun ve hiç bir şey için onlara kızmayın. Hiç bir şekilde öfkelenmeye gerek yok. Ben tüm yaşamım boyunca asla öfkelenmedim. Yani bu insanların öfkelenmesinin gereksizliğini gösterir, gerek yok. Sadece sessiz kalın. Eğer bir şeylerden hoşlanmıyorsanız sessiz kalın ama öfkenizi veya sinirinizi göstermeyin. Sizin bilge olduğunuzu, asil bir kişi olduğunuzu göstermelisiniz. Bir şeyler fırlatan, bağıran, her tür şeyi yapan bazı kocalar gördüm. O zaman, siz saygıdeğer olmadığınız sürece, karılarınızın size karşı nasıl saygı duyabilirler?

Saygıdeğer olmalısınız, sizler ona karşı müşfik olacaksınız, ona karşı kibar olacaksınız. Ben onları şımartmanızı söylemiyorum, hiçbir şekilde. Bir şeylerin yanlış olduğunu düşünüyorsanız, o zaman onu oturtun, siz oturtun ve ona, bu Sahaja Yoganın bakış açısı ile iyi olmayacak diye açıklayın. Tamam mı?

Yani Ben hepinizin beklemenizi istiyorum ve tüm bu yıllar boyunca şimdi büyüdünüz, hayatın amacının ne olduğunu anladınız.

Çok teşekkür ederim.

Tanrı sizleri kutsasın!

Yani, sizler aşağıya gitmelisiniz ve numaralarla uygun bir sırada ayakta durmalısınız çünkü Ben bu noktada kafanızın karışmasını istemiyorum, tamam mı? Onlar sizi bir sıraya sokacaklar. Siz böyle ayakta duracaksınız ve eminim bu çalışacak. Şimdiye dek asla bir kafa karışıklığı olmadı ve hepiniz duyarlı insanlarsınız, siz anlarsınız.

Tamam, teşekkür ederim.

Ben hangi ülkelerden geldiğinizi bilmek istiyorum.

Tek tek söyleyebilir misiniz?

Hindistan, tamam (Hintçe)

Sen ona söyle. İki Numara kim?

Ukrayna, numara iki (Hintçe)

Ukrayna, Bulgaristan, Romanya, Rusya.

Şimdi, sıradaki kim? Ayağa kalkıp söyleyebilirsin (Hintçe)

Estonya, Almanya, “Achha!”, Brezilya - “Achha!”, Ukrayna, Avusturya, Çek Cumhuriyeti, Avusturya, Rusya.

Aynı gibi görünüyorlar!

Nijerya, İrlanda, İtalya (Hintçe)

Fransa, sıradaki, İtalya.

Tamam, çok iyi. Bu global bir. Bu global. Hepimiz globaliz ve bizler, her ülkeden, her yerden, herkesten nasıl neşe duyduğumuzu ve anladığımıza dair evrensel duyarlılığımızı göstermeliyiz. Onların hepsi sizin kız ve erkek kardeşleriniz. Tamam mı ?

Çok teşekkür ederim.

Teşekkürler.

Gelinlere Konuşma, Cabella Ligure, (İtalya), 15 Eylül 2002

Ben hepinizi bu kadar güzel kıyafetler içinde, düğün kıyafetleri içinde gördüğüm ve aynı zamanda iyi bir ruh hali içinde evlendiğiniz için çok mutluyum. Bu davranışınızı devam ettirmek zorundasınız, tamam mı? sizler mutlu insanlar olmalısınız ve kocalarınızı da mutlu etmeye çalışmalısınız. Sizin mutluluğunuz, çocuklar için mutluluk yaratabilir.

Şimdi bir şey için sizi uyarmak istiyorum, geçmiş yaşamınızda yanlış olan hiç bir şeyi kocanıza söylemeyin. Bu yapılmamalı. Buna gerek yok çünkü sizler Sahaja Yogilersiniz. Sizler değişmiş insanlarsınız ve ne olduysa oldu, bunun hakkında konuşmaya ve ona bunun hakkında hiç bir şey anlatmaya gerek yok ama sizler şu an ve gelecek hakkında konuşun, tamam mı? Yani duyarlı olun! Mutlu bir evlilik hayatı yaratacak olan şey sizin duyarlılığınızdır. Duyarsız olursanız, bilgelik yoktur ve o zaman evlilikler başarısız olur.

Ben gördüm, bazı kızlar kocalarını çok fazla baskı altına alırlar. Egemenlik kurmaya gerek yok. Eğer kocanızı seviyorsanız, işte bu nasıl egemenlik kuracağınızdır, kocanızı sevmek en iyi yoldur, onunla ilgilenin, her ne gerekiyorsa, çünkü sizin daha iyi bir toplumdan geldiğinizin veya daha iyi bir kültürden veya daha iyi bir aile geçmişinden geldiğinizle ilgili gösteriş yapmanın bir yararı yoktur. Sizin gerçekten iyi bir kişi olduğunuzu gösterebilecek olan, sadece sizsiniz ve sizin iyiliğiniz onun dostluğunu kazanacaktır.

Yani, evliliği kuran veya bozan sadece kadındır. Ve çok açıkça size söylemeliyim ki, eğer hala evliliğiniz hakkında bazı şüpheleriniz varsa veya eğer hala bunun iyi bir eşleşme olmadığını düşünüyorsanız, şimdi vazgeçmelisiniz. Sonradan kocanızda hatalar bulmamalısınız. Bakın, erkekler erkektir ve kadınlar kadındır. Erkekler, kadın olamazlar ama sizler kadınlara saygı gösterilmesi gerektiğini onların anlamalarını sağlayabilirsiniz. Tamam ve nasıl, bunu siz kendi davranışlarınızla göreceksiniz. Eğer davranışlarınız iyi ise, onlar size saygı gösterecekler. Ama eğer davranışlarınız çocukça veya davranışlarınız saldırganca ise, hiç bir erkek saldırgan olan bir kadına değer veremez ve bu yüzden sizler saldırgan olmamalısınız. O her ne söylerse kabul etmelisiniz ve onu dinlemelisiniz. Temel şeyler, buna şüphe yok onlar oradadırlar, ama bunun dışında küçük küçük şeyler için, kocanıza hükmetmeye çalışmamalısınız. Bu bir Sahaja Yogininin işareti değildir. Sahaja Yogini, sevgi, anlayış ve bilgelik ile kocasını kazanmalıdır, hükmederek değil. Bu bizim anlamamız gereken bir şey ve bir çok evlilik, egemenlik kurma yüzünden yıkıldı.

İkinci şey şu, sizler doğal olarak ebeveynlerinize bağımlısınız, ailenize bağımlısınız,ülkenize bağımlısınız. Ama şimdi, bunu unutun. Kocanızın ailesine, kocanıza ve etrafınızdaki şeylere bağımlı olun. Çünkü eğer kendi ailenize bağımlı iseniz, sonuçta ilişkiyi bozacaksınız. Bu yüzden ayrılan bir çok çift biliyorum.

Babası için çok endişelenen bir kız vardı çünkü babası işini kaybetmişti ve kız bütün hayatını sefil bir hale getirdi. Bunun üzerine koca ortadan kayboldu ve başka bir şeyler yapmak istedi. Kız zor durumda bırakılmıştı ve babasına gitmeliydi. Sonra, kız babasının evinde yaşamanın ne kadar zor olduğunu anladı.

Yani bu sizin eviniz. Bu sizin aile ocağınız. Bu sizin kocanız. Tamam, size yardım edecek bir başka kadın veya bir başka kişi için bir tür arayışa girmeniz gerekmiyor. Kendinize yardım edecek olan sizsiniz. Tamam, çünkü kocalarını terk eden ve çocukları ile birlikte ailelerine geri dönen bazı kızlarla çok kötü deneyimlerimiz oldu. Aileleri, tüm yaşamları boyunca onlara mı bakacak? Onlara kim bakacak? Bu yüzden beyninizi kullanın ve sizin daha üstün bir şey veya daha yüksek bir şey veya sizin daha fazla bir şey olduğunuz hakkında gösteriş yapmaya çalışmayın. Kendinizin alçak gönüllü olması gerektiğine dair bir şeyler söyleyin. Alçak gönüllü olan siz, daha iyisiniz. Yoksa küstahlık size yakışmaz. Kız hoş gözükmez, o bazen at gibi görünür veya ne gibi görünür Ben bilemiyorum. Bu yüzden alçak gönüllü olmak, kibar olmak, hoş olmak ve sizin iyi tabiatı olan bir insan olduğunuzu kanıtlamak daha iyidir. Tamam!

Size söylemem gereken ikinci şey, çünkü sizler batıdansınız. Yani batılı kadınlar çok para odaklıdır, hatta Hintliler bile böyle oldular. Onlar bir araba isterler, onlar bir ev isterler, onlar bunu isterler, onlar şunu isterler. Sizler hiç bir şey istememelisiniz. Sizler kocanızın, ailenizi ihtiyaçlarını karşılayacaksınız. Sizin hiç bir şeye ihtiyacınız yok. Bu sizin güzelliğinizdir. Bu sizi güzelleştirecek olan süslemelerinizdir. Ama eğer sizin, “ben bunu istiyorum, ben şunu istiyorum” diye gözünüz kalacakca, bunun sonu yoktur. Özellikle batılı akıl, onlar çok para odaklılar ve bu gibi problemler yarattılar, onlara ne demek lazım bilemiyorum.

Yani , ikinci şey şu, para odaklı olmamalısınız, sevgi odaklı olmalısınız. Farklı şeylerle sevginizi ifade edin. Kocanız için iyi yemekler yaparak, iyi bir yatak hazırlayarak, evi organize ederek, her şeyi hoş bir şekilde tutarak. Çünkü eğer ev hanımlığınız dağınık ise, ev dağınık kalacaktır. Ev ile ilgilenmek kocanızın işi değildir. Eğer onu gerektiği şekilde muhafaza ederseniz, çok güzel bir ev ve çok güzel bir oda size neşe verecektir.

Yani, tüm bunlardan neşe duymalısınız. Aileniz için yaptığınız her şeyden neşe duyun. Özellikle de kocanız için. Küçük küçük şeyler yapılabilir, bakın, ona memnuniyet ve mutluluk verin. Çünkü o, ofiste çalışmaktan yorgun. Eve çok yorgun geliyor ve sonra siz bu kişiden daha geç geliyorsunuz, bu yanlıştır. Bu yüzden biz hiç bir şey istemiyoruz davranışını değiştirmelisiniz. Siz her şeye sahipsiniz, siz Sahaja Yogisiniz, sizler kesinlikle tatmin olmuşsunuz. Ama eğer talepte bulunmaya devam ederseniz, o zaman bu çok zor olacaktır. Ben bunu size bu kadar söyleyebilirim.

Bazı kızlarla çok, çok kötü deneyimlerim oldu. Söyleyin, geçenlerde Avusturya`dan, üç kız Avusturya`ya ya geri gittiler. Bu utanç verici. Burada Avusturya`dan kimse var mı? Hayır, Tanrı`ya şükür! Avusturya`da neredensin? Wa, Wa! Şimdi, dikkatli ol! Bakın, bunlar, bu üç kız çocukları ile geri geldiler. Kocaya çok hükmediliyordu ve koca her cumartesi pazar babasının evine gitmek zorundaydı. Koca tüm parayı aşağı gitmek için harcıyordu. Bu hiç bir bilgelik göstermiyor. Bakın, ev hanımı sadece aileyi büyütmez, iyi bir isim ve anlayış da getirir.

Çok fazla acı çekecek hiç bir şey yok ama anlayış gereklidir. Varsayalım ki, eğer siz bilge iseniz ve eğer bir şeyler olursa, çok bilgece bir tavır, dengeli bir tavır, sorumlu bir tavır takının. Aile söz konusu olduğunda, çocuklar söz konusu olduğunda, kadın erkekten çok daha fazla sorumlu davranmalıdır. Ama eğer siz sinirli bir kadınsanız, Tanrı sizi korusun ve kocanızı korusun. Yani öfkeli olmak hiç bir kadın için uygun değildir. Eğer sinirli birisi iseniz, çok yakında yaşlı görünmeye başlarsınız. Çok yakında yaşlı görünmeye başlayacaksınız ve eğer egonuz varsa, eğer kendiniz hakkında çok fazla düşünüyorsanız da aynı şey olacaktır. Bu yüzden en iyisi, onu sevmek için, ona bakmak için, ona annelik etmek için kocasının evine gelmiş küçük bir kız gibi davranmaktır. Siz, onun annesi olduğunuzu düşünmelisiniz ve bazen sizin yargılarınıza göre ahmaktırlar ama önemli değil. Yani, onlara sizin bebeğinizmiş gibi bakın ve onlara karşı hoş ve tatlı olun. Tamam mı?

Ve ailenizdeki insanlardan hiç birisi, kocanızdan daha önemli değildir. Bu çok önemli. Sizler için en önemli şey kocanızdır. Bu Sahaj tarzda bir evlilik. Sizlerin başka evlilikleriniz olabilir, on evliliğiniz olabilir, bu farklıdır, Sahaja Yogada değil. Bir kez boşanırsanız, biz sizi evlendirmeyeceğiz. Biz bıraktık, bunu denedik. Bunu yapmayacağız. Çünkü kocanızı boşamak bir alışkanlık haline geliyor. Bir kez evlendiğiniz zaman, tamamen evlemenmiş olmalısınız ve eğer boşanmak istiyorsanız, o zaman önce şunu bilin ki, sizinle yapacak işimiz yok. Sizler Sahaja Yogadan çıkarılacaksınız.

Bizler çok iyi evliliklere ve çok iyi çocuklara sahip olmak istiyoruz. Aynı zamanda soy olarak da, eğer siz duyarlı, bilge, iyi ve müşfik anneler olursanız çocukların geleceği de çok iyi olacak. Tamam mı? Hepiniz buna söz veriyor musunuz?

Tanrı sizleri kutsasın!