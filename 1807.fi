Shri Hanumana Puja. Frankfurt (Germany), 31 August 1990.

Voitte istua myös tässä, siinä on hyvä... Voitte tulla tänne, täällä on tilaa. Jotkut voisivat siirtyä tänne, niin että hekin sopivat eikä tule ahdasta. Istu tähän eteen. Siinä on parempi, eikö olekin. Hyvä. Tuon oven voisi avata. Se käy, voitte avata oven, jos haluatte. Se sopii. Parempi avata ne – eikö ovia voi avata? Eivätkö ne aukea? Voi Luoja! Tarvitaan pitkä henkilö. Tarvitaan Hanumana! Sanokaa Hänen nimensä, niin Hän aukaisee! Laittakaa tuoli siihen eteen.

 

Olemme tulleet tänään tänne tekemään pujaa Hanumanalle. Shri Hanumana on suurenmoinen persoona meidän olemuksessamme, ja Hän likkuu aina Swadishthanasta aivoihinne asti. Ja Hän antaa meille kaiken tarvittavan avun tulevaisuuden suunnittelussa, tai ajattelussa. Hän opastaa ja suojelee meitä. Kuten tiedätte, Saksa on paikka, jossa ihmiset ovat hyvin aktiivisia, hyvin oikeanpuoleisia, käyttävät liikaa aivojaan, ja käyttävät myös hyvin paljon koneita ja laitteita. On yllättävää, miten sellainen jumaluus kuin Shri Hanumana, joka on ikuinen lapsi, koska Hän oli kuin apina, Hänellä oli apinan pää, ei elefantin. 

 

Hän oli siis ikuinen lapsi, ja juuri Hänelle annettiin tehtäväksi käyttää ihmisten oikeaa kanavaa. Hänelle sanottiin: “Sinun täytyy kontrolloida aurinkoa.” Aluksi Hänen täytyi kontrolloida aurinkoa niin, että ihmisissä oleva aurinko, jos sitä on liikaa, niin Hänen täytyi yrittää kontrolloida sitä ja viilentää tai pehmentää oikeaa puolta. Hän oli siis kuitenkin lapsi. Heti, kun Hän syntyi ja Hän sai tietää, että Hänen piti kontrolloida aurinkoa, Hän sanoi: “Minähän voisin syödä sen!” Niin Hän juoksi ylös Viratan kehoa ja nielaisi Suryan. Silloin Hänelle piti kertoa: “Ei, ei, ei. Sinun pitää kontrolloida häntä. Sinun ei tarvitse laittaa häntä vatsaasi!” Koska Hän ajatteli, että aurinkoa voisi kontrolloida paremmin, jos se olisi omassa vatsassa. Hänen luonteensa kauneus on siinä, että Hän on lapsi, ja Shri Hanumanan lapsenkaltaisen käyttäytymisen pitäisi kontrolloida oikeaa puolta, jos on kysymyksessä oikeanpuoleinen äiti tai isä. Tavallisesti oikeanpuoleiset ihmiset eivät saa lapsia. He ovat liian oikeanpuoleisia. 

 

Jos he kuitenkin saavat lapsia, niin lapset eivät pidä heistä, koska heillä ei ole aikaa lapsille. He ovat koko ajan hyvin ankaria lapsilleen, huutavat heille, eivätkä tiedä miten käsitellä lapsia. Tai sitten he ovat ylihuolehtivia, koska ajattelevat aina: “Minä en koskaan saanut tällaista, joten annan sitä lapselleni.” Tällaisia äärimmäisyyksiin meneviä, oikeanpuoleisia ihmisiä varten on olemassa Hanumana, joka on täysin lapsi. Hän on hyvin innokas tekemään työtä Shri Ramalle. Shri Rama taas on persoona, joka on täydellisen tasapainoinen. Hän on se hyväntahtoinen kuningas, josta Sokrateskin kertoi. Niinpä Hän tarvitsi lähelleen jonkun tekemään työtä, toimittamaan asioita ja auttamaan. Häntä voisi kutsua eräänlaiseksi sihteeriksi. Shri Hanumana luotiin tätä tehtävää varten. Shri Rama (Shri Mataji tarkoittanee sanoa: Shri Hanumana) oli sellainen apulainen... Hänestä ei oikeastaan voi käyttää sellaista sanaa. 

 

Voidaan sanoa, että Hän oli sellainen Shri Raman palvelija... – nähkääs, ei edes palvelijoilla ole sellaista omistautumista isäntäänsä kohtaan. Voidaan sanoa niin kuin koira tai hevonen, mutta nekään eivät ole niin omistautuneita. Kun hän sitten kasvoi, Hän sai itselleen ’nau’, yhdeksän, ’siddhiä’, ’navadha siddhiä’. Hänellä oli yhdeksän siddhiä. Nämä siddhit olivat sellaisia, että Hän saattoi muuttua isoksi, tai niin raskaaksi, että kukaan ei jaksanut nostaa Häntä. Hän saattoi muuttua niin ’sukshma’, että kukaan ei nähnyt Häntä, niin hienojakoiseksi, että kukaan ei voinut nähdä Häntä. Hänellä oli kaikkiaan yhdeksän siddhiä. Jos siis jollakin on liikaa oikeanpuoleisuutta, Hän kontrolloi tätä ihmistä näiden yhdeksän siddhin avulla. No, miten Hän kontrolloi miestä, joka juoksee liian kovaa elämässään? Hän kontrolloi miehen liikkumista, Hän tekee miehen sellaiseksi, että hänen on pakko hiljentää vauhtiaan. 

 

Hän tekee miehen jaloista raskaat, ja silloin hän ei voi tehdä niin paljon. Tai sitten Hän tekee kädet hyvin raskaiksi, jolloin henkilö ei voi tehdä kovin paljon käsillään. Hän voi siis tehdä ihmisen valtavan letargiseksi ja raskaaksi, jos tämä on liian oikeanpuoleinen. Hänellä on muitakin mielenkiintoisia siddhejä, kuten se, että Hän voi venyttää ... Hänellä ei ole monia aseita, vain yksi gada kädessään – ja Hän voi venyttää häntänsä vaikka kuinka pitkäksi, ja käsitellä ihmisiä hännällään. Hänen ei tarvitse käyttää käsiä. Vaikka tässä istuessaan Hän voi kietoa häntänsä mihin vain. Halutessaan Hän voi tehdä hännästään vuoren ja istua sen päällä. Hän pystyy tekemään kaikenlaisia apinan temppuja, joiksi niitä sanotaan. Ja kaikki taidot, joita Hänellä on, ovat liian oikealla olevien ihmisten kontrolloimista varten. Hän osaa myös lentää ilmassa. 

 

Vaikka Hänellä ei ole siipiä, Hän pystyy lentämään. Hän kasvaa niin suureksi, että ilman määrä, jonka Hän korvaa, on painavampi kuin Hänen oma painonsa. Se on sama Arkimeeden laki, jos tunnette tämän fysiikan lain, jolloin Hän kasvaa niin suureksi, että hänen kehonsa alkaa leijailla ilmassa aivan kuin laiva. Hän voi lentää ilmassa, ja voi lentämällä viedä viestejä ihmiseltä toiselle, eetterin välityksellä. Meidän eetterimme hienojakoisuus, on Shri Hanumanan komennossa. Hän kontrolloi, tai Hän on eetterielementin, sen hienojakoisuuden herra - tai voidaan sanoa eetterin alkusyy - ja tämän avulla kommunikointi tapahtuu. Kaikki kommunikaatio mitä on olemassa, kuten meilläkin on sisällämme umpirauhaset, joita aivolisäke käyttää, ja se tapahtuu Hanumanan liikkumisen kautta, koska Hän voi mennä ’nirakaraan’, Hän voi mennä hahmottomaan tilaan. Myös kommunikointi, jota me nyt tässä käytämme, ja meillä on kaiutin, meillä on televisio, meillä on radiot ja kaikenlaiset laitteet. Niillä me olemme kosketuksissa eetteriin, ja se on kaikki Hanumanan siunauksia, ja ne ovat tarjolla kaikille oikeanpuoleisille ihmisille. Vain oikeanpuoleiset ihmiset keksivät tällaisia tilassa toimivia asioita, kuten langaton puhelin. 

 

Meillä on myös lennättimet, joissa ei käytetä johtoja. Hän siis pystyy toimimaan eetterin kautta ilman mitään yhteyksiä. Kaikki eetterin kautta toimivat yhteydet on tehnyt tämä suurenmoinen insinööri, Shri Hanumana. Ja se on niin täydellinen, niin täydellinen, että kukaan ei pysty parempaan, eikä siitä löydy minkäänlaista vikaa. Ehkä teidän laitteissanne voi olla vikaa, mutta mitä Hänen eetterissä tekemäänsä työhön tulee, se toimii täydellisesti. Kun tiedemiehet ovat nyt löytäneet sen, he ajattelevat, että se on olemassa luonnostaan, mutta eivät ajattele, miten se on mahdollista? Me puhumme jotain eetteriin, ja miten se voidaan vastaanottaa toisessa päässä? He vain pitävät sitä itsestään selvänä, että näin on, että me puhumme jotain täällä tai lähetämme kuvaa ja se voidaan nähdä toisessa päässä. Mutta he eivät koskaan edes ajattele tai tutki, miten se tapahtuu, miten se toimii. Tällaista on Shri Hanumanan työ. 

 

Hän on luonut niin kauniin tietoverkon, ja tämän verkon kautta kaikki nämä asiat toimivat. Oikealla puolella ovat myös värähtelyt, joita molekyylit saavat aikaan ... kuten tiedätte, syntyy sellaisia molekyylejä kuin rikkidioksidi, jos on rikki ja siinä kaksi happea, niin happi alkaa värähdellä. Ne ovat epäsymmetrisiä ja symmtrisiä värähtelyjä, varmaan te kaikki tiedätte tämän. Kuka siis saa aikaan kaikki nämä symmetriset ja epäsymmetriset värähtelyt? Kukaan ei halua tietää, kukaan ei halua ottaa selvää, koska atomithan joka tapauksessa ... Kuvitelkaa, molekyylissä, niin syvällä, kuka tekee työn? Sen tekee Shri Hanuman omilla hienojakoisilla keinoillaan. Hänellä on vielä yksi hieno, suurenmoinen siddhi, jota kutsutaan ’animaksi’. Anima, anu – ’anu’ tarkoittaa molekyyliä, ja se merkitsee sitä, että se voi mennä molekyylin sisään, tai renun, "renu" on atomi. Se voi mennä molekyylin tai atomin sisään. Monet tiedemiehet ajattelevat, että molekyylit on löydetty nykyaikana. 

 

Se ei pidä paikkaansa, koska jo kaikkein vanhimmissa kirjoituksissamme löytyy kuvauksia animasta, ’anu’ ja ’renu’ ovat siellä, joten niistä on olemassa kuvaus jo silloin. Aina, kun näette jossakin sähkömagneettisen voiman toimivan, se toimii Hanumanan siunauksien kautta. Hän luo elektromagneettiset voimat. Nyt voimme nähdä, että kun Ganeshalla on magneettisia voimia – Hän on magneetti, Hänellä on magneettinen voima – silloin voimme sanoa, että sähkömagneettinen voima on se, jota kutsutaan Hanumanan voimaksi, sen aineelliseksi puoleksi. Mutta Hän nousee aineesta ylös aivoihin. Hän nousee siis Swadishthanasta ylös aivoihin, ja aivoissakin Hän saa aikaan yhteistoiminnan aivojemme eri osien välillä. Kuinka paljon hän meille antaakaan! Tarkoitan sitä, että jos Ganesha antaa meille viisauden, niin Hanuman antaa meille ajattelun voiman. Hän myös suojelee meitä, että emme ajattelisi pahoja asioita. Se tarkoittaa sitä, että jos Ganesha antaa meille viisauden, niin Shri Hanumana antaa meille tietoisuuden. 

 

Toivon, että ymmärrätte näiden kahden asian eron. Viisaudessa ei tarvita tietoisuutta niin paljon, koska silloin kun on viisas, tietää mikä on oikein ja mikä väärin. Mutta tietoisuutta tarvitaan persoonallisuudessa, kun sitä pitää kontrolloida, ja tämä kontrolli tulee Shri Hanumanalta, joka on ihmisessä oleva tietoisuus. Tämä tietoisuus, joka on Shri Hanumana, joka on Hänen hienojakoinen muotonsa ja antaa meille ... – sitä kutsutaan sanskritin kielellä: ’satasat vivekabuddhi’ ja jossa ’sat’ tarkoittaa totuutta, ’asat’ tarkoittaa epätotuutta, ja ’viveka’ tarkoittaa oikean ja väärän erotuskykyä, ja ’buddhi’ tarkoittaa älykkyyttä. Eli, älykkyys nähdä ero totuuden ja epätotuuden välillä, sen antaa meille Shri Hanumana. Jos Sahaja Yogassa sanomme, että Ganesha antaa meille ... Hän on ’adhyaksha’, tarkoittaa, Hän on ... kutsun Häntä yliopiston kansleriksi. Hän tutkii meitä: “Nyt olet päässyt tämän chakran yli, nyt tämän, nyt tämän.” Hän auttaa meitä tietämään millä tasolla olemme. Voidaan sanoa, että Ganesha antaa meille ’nirvichara samadhin’, jota voimme kutsua ajatuksettomaksi tietoisuudeksi, ja ’nirvikalpa samadhin’. Hän antaa meille kaiken tämän, ja Hän antaa meille myös ilon. Mutta ymmärrys siitä, että tämä on hyvä, tämä on meidän hyväksemme, se mielen tason ymmärrys, sen me saamme Shri Hanumanalta. 

 

Tämä on hyvin tärkeää länsimaisille ihmisille, koska sen täytyy olla mentaalia, muuten he eivät sitä ymmärrä. Jos se ei ole mentaalia, he eivät pääse abstraktille tasolle. Sen pitää olla mentaalia. Siis mentaalin ymmärryksen siitä, onko joku asia hyvä vai paha, sen antaa meille Shri Hanumana. Ilman Häntä, vaikka sinusta tulisi pyhimys – tietysti olet pyhimys ja tunnet olevasi pyhimys. Mutta onko tämä pyhimyksellisyys oikein, jos elää Himalayalla, vai onko parempi mennä ihmisten joukkoon ja antaa heille itseoivalluksia – kaikki tällainen tutkiskelu, tämä ’vivekabuddhi’, kaikki tutkiskelu, kaikki oikean ja väärän erottelu, kaikki opastus, kaikki suojelu, sen me saamme Shri Hanumanalta. Saksa, joka on hyvin, hyvin ... sanoisin, se on oikean puolen syvin olemus. Koska se on aivan oikean puolen ytimessä, on tärkeää, että täällä palvottaisiin oikean puolen suojelijaa. Mutta kaikesta tästä vivekabuddhista ja erotuskyvystä huolimatta Hän tietää yhden asian: Hän on absoluuttisesti Shri Raman alamainen. Mikä on sitten Shri Rama? 

 

Shri Rama on hyväntahtoinen kuningas, joka tekee työtä hyvyyden puolesta. Shri Rama itse on muodollisesti kuningas, sanomme: kuin ’sankocha’. Englinnin kielellä tätä ei ole niin helppo selittää. Shri Rama on sellainen, joka ei tuo itseään esille. Hän pysyttelee taustalla. Hän on hyvin tasapainoinen, Hän on hyvin vakaa persoona. Niinpä sitten Hanumana on koko ajan innokas tekemään työtä Shri Ramalle, koko ajan. Jos Shri Rama sanoo: “Voisitko mennä hakemaan...” Hän pyysi Hanumanaa: “Mene hakemaan... sanjeevania". Se on eräs yrtti, jota tarvittiin herättämään Lakshmana takaisin henkiin. Hän lähti ja toi mukanaan koko vuoren. 

 

“On parempi ottaa koko vuori mukaan.” Tällainen persoona Hän on, Hän toi koko... Tämä on Hänen lapsenkaltaista käytöstään. Erotuskyky tässä on se, että: “Jos Shri Rama on pyytänyt jotain, niin mitä tahansa Hän pyytää, minä teen sen.” Voi sanoa, että se on kuin gurun ja ’shishyan’ välinen suhde. Mutta vieläkin enemmän, sillä shishya on vain alamainen palvelija, täydellisesti antautunut Jumalalle, täydellisesti antautunut Jumalalle, ja Hanumanalle tärkeintä on antautuminen. Katsokaas, itse antautuminen osoittaa, että kaikki oikeanpuoleiset ihmiset ovat antautuneita Jumalalle, eivät esimiehilleen. Oikeanpuoleiset ihmiset ovat enimmäkseen hyvin antautuneita esimiehilleen, antautuneita työlleen ja joskus myös vaimoilleen. Mutta he ovat alamaisia väärille ihmisille, heillä ei ole erotuskykyä. Sen huomaa aina, että heillä ei ole erotuskykyä. Mutta jos pyydät Hanumanaa apuun, Hän kertoo, että sinun pitää antautua Kaikkivaltiaalle Jumalalle eikä kenellekään muulle. Tai sellaiselle gurulle kuin Rama. Muuten sinun ei pidä antautua kenellekään muulle. 

 

Ja silloin olet vapaa kuin lintu, ja sinulla on kaikki yhdeksän voimaa sisälläsi. Hanumanan tehtävä on hillitä yliaktiivisuutta, hillitä liiallista ajattelua, hillitä egoa. Se, miten Hän lopettaa ihmisten egon, näkyy hauskalla tavalla siinä, miten Hän poltti koko Lankan, Ravanan pääkaupungin, ja miten sitten teki pilaa hänestä. Koska jokaisesta egoistisesta ihmisestä pitää tehdä pilaa, silloin hän tulee kuntoon. Ensin Hän meni Ravanan luo ja kun Ravana näki Hänet, hän kysyi: “Kuka sinä olet? Kuka sinä olet, apina?” Niin Hän työnsi häntänsä Ravanaa kohti ja kutitti häntä hännällään. Hän siis tekee pilaa egoistisista ihmisistä. Jos joku egoistinen ihminen yrittää aiheuttaa teille harmia, Hän tulee ja tekee sellaista pilaa tästä henkilöstä niin, että saatte vain ihmetellä kuinka heppu saa pomppia kuin ”Lilleri-Lalleri, joka aidalta putosi ja kruununsa rikkoi”. Hanumanan tehtävä on suojella teitä egoistisilta ihmisiltä. Ja Hän suojelee myös egoistisia ihmisiä panemalla heidät ojennukseen, kuten esimerkiksi Saddamin. 

 

Saddamin tapauksessa pyysin vain Hanumana hoitamaan asian, koska tiedän, että Hän tekee sen. Hän on laittanut tämän Saddamin erilaisiin tilanteisiin, eikä hän tiedä mitä tehdä, hän ei tiedä miten menetellä. Sillä jos hän vaikka sanoo: “Hyvä on, aloitan sodan”, silloin koko Irak tuhoutuu ja hänkin tuhoutuu, Kuwait tuhoutuu, kaikki polttoaine loppuu, hyvä on. Kaikki joutuvat hankaluuksiin. Entäs hän itse? Häntäkään ei enää ole. Sillä jos amerikkalaiset ryhtyvät sotaan, he tulevat hänen maahansa taistelemaan. He eivät taistele Amerikassa, eikä hän mene Amerikkaan taistelemaan heitä vastaan. Ehkä muutama amerikkalainen kuolee. Nyt Hanuman on tämän Saddamin aivoissa, tekee siellä työtään ja kertoo hänelle: “Nyt katsokaapas, herra, jos ette tee niin, silloin käy näin.” Hän työskentelee kaikkien poliitikkojen, kaikkien näiden egoististen ihmisten aivoissa. Ja sitten he joskus lamaantuvat, ja muuttavat joskus politiikkaansa, muuttuvat ja pääsevät sillä tavalla eteenpäin. 

 

Hanumanassa on vielä yksi hieno ominaisuus, että Hän saa ihmiset - Hän on eräänlainen sovittelija – Hän saa ihmiset kohtaamaan toisensa. Jos on kaksi egoistista ihmistä, Hän saa heidät tapaamaan toisensa, ja sitten Hän luo sellaisen tilanteen, että heistä tulee ystäviä ja muuttuvat lempeiksi. Hänen koko luonteensa sisällämme saa meidät näkemään oman egomme, ja erottamaan sen, että “Ahaa, tässä vaikuttaa minun egoni,” ja muuttumaan sitten lapsenkaltaiseksi ja mukavaksi, hyväntuuliseksi ja iloiseksi. Hän haluaisi aina tanssia, Hän tanssii koko ajan, ja Raman edessä Hän on aina kumartuneena, ja haluaa aina tehdä kaiken mitä Shri Ram vain toivoo. Jos siis Ganesha seisoo takanani, Hanumana on tässä Minun jalkojeni juuressa. Ja Hän on tässä. Sanoisin, että samalla tavalla, jos Saksasta tulisi - Kuten Philip kysyi Minulta, että voisiko Saksasta tulla Hanumanan kaltainen. Kuinka dynaaminen voima meillä olisikaan, jos heistä tulisi niin nöyriä. Hanumanan nöyrän luonteen syvyys näkyy esimerkiksi tarinassa Sitasta, jonka tiedätte, kun Hän antoi Hanumanalle kaulakorun, eikä tämä halunnut pitää sitä, koska sisällä ei ollut Ramaa. Kerran Sita tuntui, että Hanuman oli koko ajan paikalla, eikä tavallaan antanut Hänelle hetkeäkään rauhaa. 

 

Niinpä Hän sanoi: “Voit ottaa itsellesi vain yhden tehtävän. Sinun ei tarvitse tehdä kaikkia töitä.” Hanumanilla oli tapana tehdä kaikki Shri Raman työt. Hän sanoi: “Saat olla täällä tekemässä vain yhtä tehtävää. Valitse itsellesi työ, jonka haluat tehdä” Hanuman sanoi: “No, haluaisin Shri Raman luona niin, että aina kun Hän aivastaa, niin minä teen näin.” Katsokaas, Intiassa kun joku aivastaa, niin silloin pitää tehdä tällä tavalla. Koska sillä tavalla estetään negatiivisuuksia leviämästä ulos. Siksi teemme tällä tavalla, jos joku aivastaa. Tai jos on väsynyt ja haukottelee, silloinkin tehdään usein näin. Hanuman sanoi: “Aina kun hän haukottelee, niin salli minun vain...” – Me kutsumme tätä nimellä ’chutki’. En tiedä miksi sitä täällä kutsutaan – “Salli minulle tällainen tehtävä.” Sita ajatteli: “Tämä on hyvin pieni tehtävä. Silloin tämä kaveri pysyttelee pois näkyvistä.” Hanuman jäi seisomaan paikalleen. 

 

Sita sanoi: “No, miksi vielä seisot täällä?” “Minä odotan haukotusta. En voi poistua?” Ja tällä tavalla ... – Sita antoi ensin tehtävän: “Hyvä on, saat tämän tehtävän itsellesi,” eikä Hän enää voinut peruuttaa sitä, kun oli sen juuri antanut. Niinpä Hanuman seisoo aina paikallaan, voidakseen napsauttaa sormiaan Shri Ramalle. Tarkoitan sitä, että koko asian kauneus on siinä, että Hän on koko ajan, joka hetki valmis palvelemaan, Hän on tarkkaavainen, Hän on läsnä. Myös Sahaja Yogassa, Minulla on suhde teihin Guruna, Äitinä ja... en tiedä, se on rajaton. Mutta tiedämme ainakin nämä kaksi suhdetta, että olen teidän Äitinne ja teidän Gurunne. Teidän Gurunanne Minun tärkein huoleni on se, että oppisitte kaiken Sahaja Yogasta, että teistä tulisi Sahaja Yogan asiantuntijoita, ja että teistä itsestänne tulisi guruja. Tämä on Minulle ainoa tärkeä asia. Mutta sitä varten tarvitaan täydellistä antautumista. ’Islam’ tarkoittaa antautumista. 

 

Teidän pitää siis antautua. Jos olette antautuneita, vain silloin voitte oppia, millä tavalla te käsittelette Sahaja Yogaa. Myös tämä antautuminen tapahtuu Shri Hanumanan kautta. Hän opettaa teitä miten antaudutaan, tai pakottaa teidät siihen, koska egoistiset ihmiset eivät antaudu. Sitten Hän asettaa eteen jonkinlaisia esteitä, tai jotakin ihmeitä tai jotain kepposia, joiden kautta sitten opetuslapsi antautuu Gurulle. Muuten hän ei ole antautunut, ja hän kokee antautumisen vaikeaksi. Se voima, joka toimii ja saa hänet antautumaan Gurulle, tulee myös Hanumanalta. Ei vain se, että Hän on antautunut, mutta Hän saa myös muut antautumaan. Koska egon takia te ette pysty antautumaan, niin Hän taistelee egoanne vastaan, ja painaa sen alas ja panee teidät antautumaan. Omalla tavallaan Hän on osoittanut sen, että oikealla puolella on olemassa hyvin kaunis alue. 

 

Jotta siitä pystyisi nauttimaan tydellisesti, silloin teidän pitää olla täysin antautuneita Gurullenne, aivan kuin olisitte tämän Gurun palvelijoita. Mitä tahansa teidän pitää tehdä Gurunne hyväksi, se teidän pitää tehdä. Tietysti teidän pitää tietää, että teidän Gurunne pystyy antamaan teille vähintään itseoivalluksen, muuten hän ei ole mikään guru. Mutta teidän on oltava niin antautunut sille, joka on antanut teille oivalluksen, että olette kuin palvelijoita Hänelle, ettekä ujostele sitä yhtään. Esimerkiksi, kun joskus, tiedättehän, matkustan vaikkapa lentokoneella, enkä joskus voi pitää kenkiä jaloissani, koska ne turpoavat lennettäessä. Tavallisesti ottaisin kengät käteeni ja kävelisin ilman. Mutta on muutamia sahaja-joogeja, jotka ottavat kenkäni ja kantavat niitä puolestani, eivätkä he häpeä sitä ollenkaan. He ovat vain hyvin ylpeitä siitä, että saavat kantaa kenkiäni. Ei ole mitään ... – pitäisi olla ylpeä siitä, että voi tehdä kaikkea tätä, että teillä on mahdollisuus tehdä kaikkia näitä tehtäviä Gurullenne, ja että antaudutte tälle Gurulle. Ainoa asia, joka teillä on mielessä on se, kuinka voitte palvella Gurua, miten voitte miellyttää Gurua, ja miten voisitte päästä lähemmäksi Gurua. 

 

Se ei tarkoita fyysistä läheisyyttä, vaan eräänlaista yhteyttä, eräänlaista ymmärrystä. Nekin, jotka ovat etäällä Minusta, voivat tuntea Minut sydämessään. Ja tästä on kysymys, että meidän on saatava tämä voima Shri Hanumanalta. Hän suojelee myös kaikkia jumaluuksia. Hän suojelee. Hänen ja Shri Ganeshan välillä on ero. Shri Ganesha antaa energian, ’shaktin’, mutta Shri Hanumana suojelee. Sen huomaa, kun katsotte miten Shri Krishna ohjasi Arjunan sotavaunua, niin vaunun päällä istui Hanumana eikä Shri Ganesh. Hanumana istui siellä ja piti huolta hänestä. Tavallaan myös se, että Shri Rama itse tuli Shri Vishnuksi, niin Hanumanan piti huolehtia myös Hänestä. 

 

Kuten tiedätte, Hän on enkeli: kristinuskon mukaan, tai sanotaan raamatun mukaan, Hän on enkeli nimeltä Gabriel. Gabriel oli se enkeli, joka toi viestin Marialle, koska Hän on aina viestin tuoja. Ja on yllättävää, että sanat, joita hän käytti, olivat ’Immaculata Salve’ – se on Minun nimeni. Ensimmäinen nimeni on Nirmala, joka tarkoittaa ’Immaculata’ (puhdas) ja sukunimeni on Salve. Hän sanoi nämä sanat Marialle. Ja tänäänkin yllätyin, kun Minulle annettiin lahja. He olivat löytäneet teeastiaston ja ruokailuastiaston, jonka nimi oli ’Maria’. Marialla on koko elämänsä ajan paljon tekemistä Hanumanan kanssa. Se merkitsee sitä, että Maria on Mahalakshmi. Mahalakshmi taas on Sita ja Sita vuorostaan Radha, ja Hanumanan pitää olla valmiina palvelemaan Häntä. 

 

Ja näettekö, sen takia joskus ihmiset ihmettelevät: “Äiti, miten tiesitte? Äiti, miten saitte tietää? Äiti, miten tiesitte lähettää viestin? Äiti, miten te ratkaisitte sen ongelman?” Voitteko kuvitella? Tämä on Shri Hanumanan ongelma. Hän hoitaa sen. Mitä tahansa tulee mieleeni, Hän nappaa sen ja kaikki on hoidettu. Kuten kerroin teille, että Hänen koko organisointinsa on niin hyvin suunniteltu; kaikki viestit... miten ne tulevat ihmisille? Monet sanovat: “Äiti, Minä vain rukoilin Sinua.” Erään miehen äiti oli hyvin sairas, ja hän meni tapaamaan äitiään, joka oli kuolemaisillaan syöpään. Hän sanoi: “En tiennyt, mitä tehdä, siis rukoilen vain Teitä, Äiti, ole hyvä ja pelasta äitini.” Hanumana tuntee tämän henkilön vilpittömyyden ja syvyyden sahaja-joogina. Hän tietää, mikä tämän henkilön merkitys on. 

 

Ja välittömästi, kuin ihmeen kautta, tämä nainen, jonka piti kuolla syöpään, toipui kolmessa päivässä ja parani. Mies vei äitinsä Bombayhin ja lääkäri sanoi: “Hänellä ei ole enää syöpää.” Monet asiat, joita kutsutte ihmeiksi, ovat Shri Hanumanan aikaansaannosta. Hän on ihmeiden tekijä. Hän tekee myös ihmeitä näyttääkseen kuinka typeriä ihmiset ovat, kuinka hölmöjä he ovat. Sillä Hän on oikealla puolella ja menee sieltä egoon. Egon takia ihmisestä tulee aina tyhmä – se on väistämätöntä. Egon takia heistä tulee todella tyhmiä, “Ooh, mitä vikaa siinä on?” Ja siksi näkee niin monen ihmisen tekevän todella tyhmiä asioita, emmekä voi tajuta miksi he tekevät niin. He sanovat vain: “Mitä vikaa siinä on?” Siinä on se vika, että Hanumana ei pidä siitä, ja siitä seuraa vastareaktio. Kun ihmiset käyttäytyvät typerästi, se kääntyy itseä vastaan, ja silloin he tietävät tehneensä suuren virheen, tai ymmärtävät sen olleen tyhmää. Mutta joskus syytä voi olla hyvin vaikeaa jäljittää; kuten sairautta, jota kutsutaan ‘juppisairaudeksi’, jota on mahdoton parantaa, koska Hanumana on ottanut pois sähkömagneettisen voiman näiltä ihmisiltä, eikä se toimi, voima ei ole yhteydessä tietoisuuteen. 

 

Niinpä ihmisen tietoinen mieli ei voi toimia, se menee pois päältä. Ainoastaan silloin, jos nämä ihmiset alkavat palvoa Hanumanaa todella suurella antaumuksella, silloin he saattavat pelastua. Mutta näitä tyhmiä juppeja on vaikea saada vakuuttumaan mistään. He sanovat: “Emme usko. Mitä sitten?” Mitä sitten, te kuolette - miten muutenkaan? Se on ainoa raja, se on ainoa elämä, joka teillä on jäljellä, ja teette tällaista. Hanumanalla on niin monia ominaisuuksia, joista olisin voinut vielä kertoa; esimerkiksi Hänen kehonsa, niin kuin Shivallakin, on ‘gherun’ peittämä. Gheru on tehty eräänlaisesta punaisesta kivestä, joka on hyvin kuumaa. Jos esimerkiksi kylmän takia saatte ihottumaa, niin voitte sivellä ihoon gherua ja ihottuma lähtee. Tai voitte joskus saada ‘badhan’ takia jotain ihosairauksia, joita hoidetaan gherulla; koska se on hyvin kuumaa, se lievittää. 

 

Shri Ganeshan keho taas on lyijyoksidin peittämä, punaisen lyijyoksidin, joka on erittäin kylmää. Lyijyoksidi on erittäin kylmää ainetta. Jos kosketatte lyijyoksidia, se tuntuu hyvin kylmältä. Lyijyoksidia laitetaan peittämään Shri Ganeshan kehoa, ja se tasapainottaa kuumuutta, jota Hänessä on, tai paremminkin Hänessä olevan kuumuuden vaikutuksia. Sanskritin kielessä kutsumme tätä nimellä ‘sindhura’, ja marathin ja hindin kielessä sitä kutsutaan myös sindhuraksi. Ihmiset yrittävät aina löytää tämän värisiä esineitä; ja onnekseni sain tämän sarin Wienissä, ja oli mukava laittaa se ylleni tähän tilaisuuteen. Ganesha on aina tämän värinen, jota kutsutaan sindhur-väriksi. Ja vaikka sanotaan, että lyijyoksidi aiheuttaa syöpää, ihmiset sanovat, että se voi aiheuttaa syöpää; mutta lyijyoksidi on niin kylmää, että se voi viilentää niin paljon, että ihminen voi joutua liikaa vasemmalle. Ja syöpä on psykosomaattinen sairaus, ja se voi olla syy siihen - ehkä aika kaukaa haettu syy - että se aiheuttaa syöpää. Sillä jos se on liian kylmää, ja sen takia joutuu liiaksi vasemmalle, ja vasemmalla voi saada virustartunnan, josta voi seurata ongelmia. 

 

Mutta sama lyijyoksidi sopii ihmisille, jotka ovat hyvin oikeanpuolisia. Jos heille laittaa sitä Agnyaan, se viilentää, ja he rauhoittuvat. Heille on hyvä laittaa sitä Agnyaan, että he viilentyisivät. Heidän vihansa ja kiukkunsa laskee, ja se toimii oikein hyvin. Hän siis parantaa meissä olevaa vihaa, Hän parantaa meidän hätäilymme, kiireemme ja aggressivisuutemme. Hän saa aikaan tämän kaiken. Hän huiputti myös Hitleriä. Miten? Hitler käytti Shri Ganeshaa symbolinaan, ja swastikahan on tehty myötäpäivään. Silloin Hanumana teki Hitlerille jekun. 

 

Hän laittoi mallin, jota käytettin swastikan tekemiseen - Hän laittoi sen tavalla tai toisella täysin - Hän siis sai aikaan sen, että ihmiset sanoivat: “Käännetäänpä se toisin päin.” Ja heti kun he käänsivät sen ... se oli Hanumanin jekku; Minä ehdotin Hänelle, mutta Hän sen jekun teki - he alkoivat käyttää Ganeshaa nurin päin. - Sama Ganesha, josta Shri Hanumana oli huolissaan, että kuinka Hän voisi mennä ohittamaan Shri Ganeshan, koska Hän on Hanumanaa vanhempi; miten Hän voisi ohittaa Ganeshan? Ja Ganesha on jumaluus, mutta Hanumana on enkeli. Niinpä heti, kun temppu oli onnistunut, he molemmat yhdessä estivät Hitlerin voittamisen. Tällä tavalla se temppu siis tehtiin. Hänellä on monia tällaisia pieniä temppuja. Muistan, kun kerran pidimme pujaa Saksassa; ja Saksassahan Hanuman tekee näitä temppujaan hyvin paljon, sillä Minulle on kerrottu, että juuri saksalaiset, tarvitsevat Häntä kaikkein eniten. Siispä Saksassa meillä oli puja, ja pujassa ihmiset tekivät vahingossa swastikan väärin päin - aivan vahingossa. - En nähnyt sitä. Tavallisesti katselen aina hyvin tarkkaan, mutta en tiedä miksi sinä päivänä en huomannut sitä: sekin oli varmaan Hanumanin temppu. 

 

Ja kun näin sen, sanoin: Voi Luoja, kukahan nyt joutuu kärsimään? Mitähän tästä nyt lähtee käyntiin? Mihin maahan se nyt iskee?” Se ei iskenyt Saksaan, vaan Englantiin. Koska olen tehnyt nyt niin kovasti työtä Englannissa, ja ihmiset ovat olleet niin välinpitämättömiä Sahaja Yogaa kohtaan, niin letargisia, että isku kohdistui sinne. Hanuman kulkee kuin rankkasade, ja Hän voi kulkea hyvin nopeasti kuin myrskytuuli ja tuhota kaiken tiellään. Hän tekee kaiken tämän sähkömagneettisten voimiensa avulla. Kaikki aine on Hänen hallinnassaan. Kaikki aine on Hänen hallinnassaan, ja Hän antaa teille sateen, Hän antaa teille auringon, Hän antaa teille tuulen. Hän tekee kaiken tämän vain saadakseen aikaan hyvän pujan, hyvän kokoontumisen, Hän tekee kaiken niin kauniisti. Eikä kukaan edes tiedä, että Shri Hanumana on tehnyt sen, ja että meidän pitäisi kiittää Shri Hanumania koko ajan. 

 

Täksi päiväksi jos pitäisi – jos Minun pitäisi puhua vielä Hänestä, se kestäisi tunteja. - Ainoa asia, jonka haluan sanoa on se, että on suuri siunaus, että voimme pitää tässä palatsissa Pujaa Shri Hanumanalle. Koska Hän oli aina hyvin majesteettinen jumaluus tai enkeli, ja puja on paikassa, jossa kaikki on niin majesteettista ja kaunista, ja Hän pitää siitä. Hän ei ole mikään ‘sanyasi’ -tyyppinen persoona, Hän ei ole askeetikko. Tavallisesti oikeanpuoleiset ihmiset ovat askeettisia, heistä tulee ... oikeanpuoleisia ihmisiä, he pitävä kaikenlaisesta pelkistetystä. Jos voisivat, he ajaisivat varmaan nenänsäkin pois kasvoistaan! Katsokaas, Hanumana on täysin päinvastainen luonne. Hanumana pitää kauneudesta, Hän pitää koristeellisuudesta, ja vetää ihmiset pois askeettisuudesta, eli tällaista Hanumana antaa teille. Monet Hanumanan palvojat sanovat kuitenkin aina, että naisten ei pitäisi koskaan katsoa Hanumanaan päin, koska Hanumana on ‘brahmachari’ – eli sellainen, joka ei halua naisten näkevän Häntä, koska Hänellä ei ole kunnolla vaatteita päällään – Hänellä on vain vähän vaatteita päällään, joten Hän ei halua naisten näkevän Häntä. Mutta jos naiset ajattelevat, että Hän on vain lapsi, silloin sillä ei ole merkitystä. 

 

Mutta ihmisillä ei ole tällaista ajatusta, että Hän on lapsi. Mitä merkitystä sillä on, onko lapsella paljon vai vähän päällään? Ja Hän on vielä apinakin, eikä apinoiden kuulu pitää vaatteita. Niinpä se mitä Hänellä on päällään on aivan riittävästi, eikä tule lainkaan sellainen tunne, että Hän olisi millään tavalla alaston, vaan me näemme vain Hänen hienon olemuksensa, todella hienon olemuksen. Toivon, että saisitte joskus otettua valokuvan Hänestäkin, niin kuin olette saaneet kuvia Shri Ganeshasta. Silloin te todellakin alkaisitte rakastaa Häntä, Hän on niin suloinen. Vaikka Hän on niin valtavan kokoinen, ja vaikka Hänellä on kynnet, niin silloin, kun Hän silittää Jalkojani, Hän vetää kynnet piiloon. Hän on niin hellä, hyvin hellä, ja Hän silittää Jalkojani hyvin kauniisti. Olen nähnyt, kuinka Hän käsittelee kaikkea, Hän tekee sen hyvin hellästi. Nyt tunnen, että saksalaisista on tulossa hyvin lempeitä, kun he käsittelevät asioita ja ihmisiä. Tämä muutos on tapahtumassa, ja uskon, että se on Hanumanan siunaus heille.

Jumala siunatkoon teitä.

 

Tänään meidän ei tarvitse tehdä Ganesh Pujaa, vaikka ... voisitte kuitenkin pestä Jalkani ja laulaa muutaman laulun, koska aina ennen jokaista pujaa on tehtävä Ganesh Puja, mutta sen ei tarvitse olla niin yksityiskohtainen. Missä Barbara on? Pyytäisittekö häntä tuomaan Minulle kuumavesipullon, koska Ganesha viilentää Minua ja Hanumana viilentää vielä enemmän. Näettekös, Hanumana viilentää Minua todella voimakkaasti täältä selästä, ja näettekö, miten koko tämä paikka viilenee, kun puhumme Hänestä. Tämä on lahja Venäjältä, ja tässä, näettekö, Hanumanan väri on täsmälleen sama kuin sarini. Ja tässä on Hanumana, enkeli Gabriel, kuvitelkaa; tämä on venäläinen kansantarina, joten venäläiset tiesivät, että Hän piti päällään tämän värisiä vaatteita – kuvitelkaa. Ja Hän istuu hevosen selässä, ja kerrotaan myös, että Gabriel kertoi Mohammed Sahibille seitsemästä ... Hän antoi Mohammed Sahibille hevosen, jotta Hän voisi nähdä seitsemän taivasta. Kyllä, jotta Hän voisi nähdä Kaikkivaltiaan Jumalan suuruudessaan, eli se tarkoittaa seitsemää chakraa, joten Hanuman antoi Hänelle hevosen. Aivan oikein. Koska Mohammed Sahib oli vasemmalla puolella, Hänellä oli Chandra Ma; joten Hanuman antoi Hänelle. Tämä on todella kaunis teos. Teidän pitää säilyttää sitä täällä ... Mutta se on tehty Saksassa!