Diwali Puja'da Türkiye'de ödül öncesi konuşma (İstanbul, Türkiye) 1994.11.05

İki dakika sonra profesör Voronov burada olacak ve Bana St Petersburg Üniversitesi'nden özel bir ödül vermek istiyor. Bu yüzden hepinizden oturmanızı rica edeceğim, tüm bu işlem on dakikadan fazla  sürmeyecek.

Bu fırsatla, öncelikle şunu söylemeliyim ki, burası Türkiye olmasına ve her şeyi kolayca bulabileceğiniz Hindistan'dan çok farklı olmasına rağmen, düğünler çok iyi geçti. Ve hepiniz çok mutlu görünüyorsunuz.

Bu sevinci her zaman koruyun ve birbirinize karşı müşfik ve nazik olun. Dediğim gibi, sizler başkalarını yatıştırmalısınız. Birbirinizin sorunlarını ele almalısınız ve geçmişinizi tartışmayın, geçmişiniz hakkında konuşmayın. Bu çok yanlış bir şeydir ve bu da yaşamı gereksiz yere perişan ediyor. Geçmiş bitti ve şimdi gerçek başlıyor. Birbirinizin arkadaşlığından zevk alın,diğer kişinin iyi taraflarını bulmaya çalışın.

Eğer kötü taraflarını görmeye çalışıyorsanız, bu size hiç bir şekilde neşe vermeyecektir, bunun size bir faydası olmayacaktır ama eğer siz diğer kişinin iyi yönlerini keşfetmeye başlarsanız, bu sadece sizin çok mutlu olmanızla kalmayacak, aynı zamanda bu iyi noktaları kendinizde özümsersiniz. Her zaman birbirinizin iyi yönlerini görmeye çalışın, küçük şeyler için, küçük şeyler için asla birbirinizi eleştirmeyin. Bizler Sahaja Yogileriz. Biz aziziz, bizler melekleriz, kavga eden ve hayatlarında sorun yaratan bu sıradan aptal insanlar gibi olamayız. Birbirimizi mutlu etmek için ve herkesi mutlu etmek için buradayız; tüm Sahaja Yogiler mutlu olsunlar.

Sahaja Yoga topluluğunun tamamı çok farklı bir tipte olmalıdır. Ve Aydınlanmış ruhlar olan, büyük azizler olan, görücüler olan, doğmak isteyen, mizaçları gereği sadece Sahaja olan ve barışçıl olan, her yerde barışı aramaya çalışan, çok büyük kalpli olan, Sahaja Yogilerin doğuracağı pek çok çocuk var. Tüm bu insanların çok harika çocukları olacak.

Tanrı hepinizi kutsasın.
