Δεύτερη Εισαγωγική Διάλεξη στην Πράγα, Τσεχία 18 Αυγούστου 1991 Ένας γιόγκι ρωτά αν μπορεί να τραβάει φωτογραφίες. 

Αλλά όταν μιλάω, δεν πρέπει. Πρέπει να τραγουδήσετε ένα τραγούδι ακόμα, ένα πιο σύντομο. Υποκλίνομαι σε όλους τους αναζητητές της αλήθειας. Όπως σας είπα χθες, η αλήθεια είναι αυτή που είναι. Δεν μπορεί να εκλογικευτεί και δεν μπορεί να γίνει αισθητή σ' αυτό το επίπεδο της ανθρώπινης συνειδητότητας. Για αυτό πρέπει να γίνετε ένα πιο ευαίσθητο ον, αυτό που ονομάζουμε το πνεύμα. Σήμερα θα σας πω για τη φύση του πνεύματος. Το πνεύμα είναι η αντανάκλαση του Πατέρα, του Παντοδύναμου Θεού. Η θέση του είναι στην κορυφή του κεφαλιού, αλλά αντανακλάται στην καρδιά μας, ενώ η Κουνταλίνη είναι η αντανάκλαση του Αγίου Πνεύματος, της Πρωταρχικής Μητέρας. Έτσι το πνεύμα, όταν φωτίζεται στην προσοχή μας, η προσοχή μας γίνεται ενεργή, με την έννοια ότι αν βάλετε την προσοχή σας σε κάτι, αυτή δεν δρα εκεί, αλλά το αντίθετο, όπου βάλετε την προσοχή σας, αυτό δρα πάνω σε εσάς. 

Αντιθέτως μια αφυπνισμένη ψυχή, ακόμη και μια ματιά ενός τέτοιου ανθρώπου, μπορεί να φέρει ειρήνη, χαρά σε έναν άλλο άνθρωπο. Όταν το πνεύμα αρχίζει να εκδηλώνεται μέσα από το κεντρικό νευρικό σας σύστημα, αναπτύσσετε μια νέα διάσταση στα νεύρα σας, με την οποία μπορείτε να αισθανθείτε τα δικά σας κέντρα, αυτό είναι η αυτογνωσία, και μπορείτε να αισθανθείτε και τα κέντρα των άλλων. Αυτό που αισθάνεστε στις άκρες των δακτύλων σας είναι απολύτως ακριβές. Αν ξέρετε πώς να κάνετε αυτά τα κέντρα καλά, τότε αποκτάτε την τέλεια φυσική, διανοητική, συναισθηματική ισορροπία. Το κέντρο είναι έτσι, αλλά όταν το χρησιμοποιούμε υπερβολικά στη δεξιά ή στην αριστερή πλευρά, τότε συμπιέζεται. Κάποιες φορές, ένα συγκεκριμένο σοκ μπορεί να το σπάσει και τότε αναπτύσσετε φυσικές και ψυχικές ασθένειες. Αλλά όταν η Κουνταλίνη περάσει μέσα από αυτά τα κέντρα, τα θεραπεύει και τα φωτίζει, επειδή τώρα είναι ενωμένη με το πνεύμα. Έτσι το πνεύμα, μάς λέει τι δεν πάει καλά μέσα μας. Αυτή είναι η Δευτέρα Παρουσία. Επίσης αυτή είναι η Ώρα της Ανάστασης. 

Θα κρίνουμε τους εαυτούς μας και θα αναστήσουμε τους εαυτούς μας μέσα από τη Σαχάτζα Γιόγκα. Το Πνεύμα είναι η πηγή της αλήθειας, της απόλυτης αλήθειας. Αν έχετε δέκα παιδιά αφυπνισμένα, τους δέσετε τα μάτια και βάλετε κάποιον μπροστά τους και τα ρωτήσετε πού υπάρχει πρόβλημα, τότε όλα θα σηκώσουν το ίδιο δάκτυλο. Αυτό σημαίνει ότι όλα λένε ότι υπάρχει πρόβλημα με το λαιμό του κυρίου. Και αν ρωτήσετε τον κύριο: «Υπάρχει κάποιο πρόβλημα με το λαιμό σας;», θα πει: «Ναι, αλλά πώς το ξέρετε;» Μέσα στο φως του πνεύματος, βαθμιαία αντιλαμβάνεστε αυτή τη θεϊκή δύναμη, που είναι πανταχού παρούσα. Και αν γνωρίζετε πώς να δουλέψετε αυτή τη θεϊκή δύναμη, μπορείτε επίσης να ανεβάσετε την Κουνταλίνη των άλλων και να τους δώσετε αυτογνωσία. Επίσης θα γνωρίζετε ποιος άνθρωπος είναι ειλικρινής και ποιος δεν είναι, επειδή αμέσως μόλις βάλετε τα δάχτυλά σας προς έναν άνθρωπο που είναι απατεώνας, θα νιώσετε τρομερή ζέστη, επειδή στη συνειδητότητά σας αναπτύσσεται μια νέα διάσταση που ονομάζεται συλλογική συνείδηση. Πρώτα αναπτύσσεται μια κατάσταση, που ονομάζεται Νιρβιτσάρ Σαμάντι, που σημαίνει συνείδηση χωρίς σκέψη. Για παράδειγμα, είναι ένα όμορφο χαλί εδώ και το κοιτάζω και αρχίζω να σκέφτομαι σχετικά με αυτό. Αλλά μετά την αυτογνωσία βλέπετε κάτι και δεν υπάρχει σκέψη, επειδή οι σκέψεις έρχονται από το παρελθόν ή από το μέλλον, αλλά στο παρόν δεν υπάρχει σκέψη. 

Έτσι όταν βλέπετε κάτι, όλη η χαρά που δημιουργήθηκε από τον καλλιτέχνη αρχίζει να σας κατακλύζει και να σας κατευνάζει απόλυτα. Όλο το άγχος σας, όλες οι έγνοιες σας θα εξαφανιστούν, επειδή το πνεύμα είναι η πηγή της ειρήνης. Υπάρχουν πολλοί άνθρωποι που αρχίζουν να μιλούν για την ειρήνη, αλλά δεν έχουν καθόλου ειρήνη μέσα τους. Επίσης παίρνουν Νόμπελ Ειρήνης, αλλά ποιο το όφελος; Δεν έχουν ειρήνη μέσα τους. Είναι όπως ένας τροχός: όταν ο τροχός κινείται και είστε στην περιφέρεια, ενοχλείστε, αλλά αν πάτε στον άξονα του τροχού, είναι ειρηνικά. Κατά τον ίδιο τρόπο, εσείς έρχεστε στη θέση του άξονα. Όπως όταν βρίσκεστε στο νερό, έρχονται κύματα και φοβάστε τα κύματα. Έτσι και οι σκέψεις, έρχονται από τα δεξιά και τα αριστερά, από το μέλλον και το παρελθόν. Αλλά αν μπείτε μέσα σε μια βάρκα, δεν φοβάστε πια τα κύματα. Αν μάθετε δε να κολυμπάτε, μπορείτε να μπείτε στα κύματα και να φέρετε και άλλους μαζί σας στη βάρκα. 

Αυτό είναι το δεύτερο επίπεδο που φτάνετε, η συνείδηση χωρίς αμφιβολία, Νιρβικάλπα Σαμάντι, όπου αποκτάτε μεγάλη γνώση. Το φως του πνεύματος φωτίζει το μυαλό σας. Ό,τι ξέρουμε μέσα από την ανθρώπινη συνειδητότητα είναι πολύ λίγο, αλλά όταν το μυαλό φωτίζεται, αρχίζετε να ανακαλύπτετε καινούρια πράγματα. Έχουμε επιστήμονες που ανακάλυψαν πολλά πράγματα αφότου ήρθαν στη Σαχάτζα Γιόγκα. Δίνει μια νέα διάσταση στη δημιουργικότητά σας. Έχουμε πολλούς καλλιτέχνες, μουσικούς που έχουν γίνει παγκοσμίως γνωστοί αφότου ήρθαν στη Σαχάτζα Γιόγκα. Σωματικά νιώθετε απολύτως καλά, όλες οι ασθένειες μπορούν να θεραπευτούν, οι περισσότερες από αυτές μπορούν να θεραπευτούν στη Σαχάτζα Γιόγκα. Κάποιοι άνθρωποι χρειάζονται περισσότερο χρόνο, κάποιοι λιγότερο, αλλά οι περισσότεροι θεραπεύονται. Όμως αυτό δεν προορίζεται για επιπόλαιους ανθρώπους ή για ανθρώπους που δεν θέλουν την αυτογνωσία τους. Προορίζεται για ανθρώπους που αναζητούν σοβαρά την αλήθεια με ειλικρίνεια. 

Ακόμα και οι άνθρωποι που έχουν καταστραφεί από ψεύτικους δασκάλους ή επειδή ακολούθησαν κάποιες θρησκείες με λανθασμένο τρόπο, όλοι μπορούν να σωθούν. Υπό το φως του πνεύματος, γίνεστε ο δάσκαλος του εαυτού σας, επειδή βλέπετε την αλήθεια. Για πρώτη φορά νιώθετε αυτή την πανταχού παρούσα θεϊκή δύναμη που κάνει όλη τη ζωντανή διεργασία και μετά αν γνωρίζετε πώς να χειριστείτε αυτή τη μεγάλη δύναμη, μπορείτε να γίνετε δάσκαλοι. Γίνεστε εξαιρετικά δυναμικοί, άφοβοι, αλλά την ίδια στιγμή πολύ συμπονετικοί. Και αυτό πρέπει να συμβεί σε όλους σας. Μόνο αυτοί που δεν θέλουν ή αυτοί που δεν είναι προορισμένοι, δεν θα το λάβουν. Αλλά δεν είναι πλαστική ανάπτυξη, δεν μπορείτε να δημιουργήσετε χιλιάδες λουλούδια από πλαστικό, είναι η πραγματικότητα και έτσι το γίγνεσθαι είναι σημαντικό στη Σαχάτζα Γιόγκα. Πάνω απ' όλα η πνευματικότητα σας, η θεϊκότητά σας αρχίζει να εκφράζεται και γίνεστε αυτομάτως ενάρετοι και απολαμβάνετε τις αρετές σας. Το πιο σημαντικό στη Σαχάτζα Γιόγκα σήμερα, είναι ότι πρόκειται για ένα συλλογικό συμβάν. Πριν από αυτό, οι άνθρωποι έπρεπε να εξαγνιστούν με το να πηγαίνουν στα Ιμαλάια ή να κρύβονται σε σπηλιές. 

Έπρεπε να επιβάλλουν στον εαυτό τους πολλές δυσκολίες. Αλλά στη Σαχάτζα Γιόγκα, η συλλογική δουλειά, σας κάνει απόλυτα τέλειους. Είναι όπως αν ένα νύχι μου σπάσει, τότε δεν θα μεγαλώσει, πρέπει να είναι ενωμένο με το όλο. Αφού ενωθείτε με αυτή τη θεϊκή δύναμη, τότε όλοι γίνεστε ένα αναπόσπαστο κομμάτι του όλου. Όχι μόνο έχετε καθοδήγηση, αλλά επίσης και πολύ μεγάλη προστασία και ευλογία. Κυρίως σας δίνει χαρά. Η χαρά δεν μπορεί να εκφραστεί, δεν μπορεί να περιγραφεί. Δεν έχει τη δυαδικότητα ευτυχίας και δυστυχίας, είναι απόλυτη στη φύση της. Πρέπει απλά να τη βιώσετε και αυτό θα σας συμβεί. Σήμερα πάλι αν έχετε κάποιες ερωτήσεις θα ήθελα να απαντήσω, αλλά πάλι πρέπει να σας πω ότι δεν έχω έρθει εδώ για να πάρω τίποτα από εσάς. 

Λοιπόν παρακαλώ κάντε Μου ερωτήσεις, οποιαδήποτε ερώτηση είναι σχετική. Σας ευχαριστώ πάρα πολύ. Μπορεί η ενέργεια Κουνταλίνη να είναι ενεργοποιημένη για πάντα; Ναι, φυσικά. Συνεχώς. Πρέπει να μάθετε για αυτό, για το οποίο δεν πρέπει να πληρώσετε τίποτα. Όλη αυτή η γνώση είναι απολύτως δωρεάν. Δεν μπορείτε να πληρώσετε για τη θεϊκή δουλειά. Θέλω να ρωτήσω, γιατί γεγονότα και καταστάσεις επαναλαμβάνονται συνεχώς; Είναι όλα λάθη μας, ανθρώπινα λάθη. Οι άνθρωποι πρέπει να αλλάξουν, πρέπει να μεταμορφωθούν. Η ερώτηση ήταν, κατά πόσο η ενέργεια μπορεί να αφυπνιστεί με κάποια άσκηση; Όχι, δεν μπορεί. 

Δεν μπορεί ούτε με την άσκηση, ούτε με το διάβασμα, ούτε με τίποτα. Είναι μια ζωντανή διεργασία. Όπως έναν σπόρο δεν μπορείτε να τον αναγκάσετε να βλαστήσει. Πρέπει να τον βάλετε στη Μητέρα Γη. Γιατί κάποιες θρησκείες φοβούνται ακόμα και να προφέρουν τη λέξη γιόγκα; Πρέπει να τους ανησυχεί. Όλες οι θρησκείες απλά βγάζουν χρήματα. Γιόγκα σημαίνει ένωση με το Θείο. Όλες οι γραφές έχουν πει ότι πρέπει να γεννηθείτε ξανά. Κανείς δεν δίνει σημασία σ' αυτό, είναι πολύ απασχολημένοι με το να βγάζουν χρήματα. Μιλήσατε για αναγέννηση από κάποια ενέργεια, αλλά η Βίβλος λέει ότι κανείς δεν μπορεί να ευχαριστήσει το Θεό και ο Ιησούς Χριστός λέει ότι γεννιόμαστε από το Άγιο Πνεύμα και όχι από τη δική μας ενέργεια... Ποτέ δεν το έχει πει αυτό. 

Καλύτερα να διαβάσετε πάλι τη Βίβλο σας. Φυσικά και ο λόγος του Θεού είναι εκεί, αναμφίβολα. Γεια σας! Ένα απόσπασμα από τη Βίβλο που μιλάει ο Ιησούς Χριστός λέει: «Ο Ιησούς Χριστός απάντησε: Αμήν Αμήν λέγω υμίν, όποιος δεν γεννηθεί από νερό και πνεύμα, δεν μπορεί να εισέλθει στην Βασιλεία του Θεού». Τι είναι αυτό; Δεν είναι - είναι φυσικά ο λόγος του Θεού. Γεια, ακούστε, καθίστε κάτω. Θα σας πω. Καθίστε κάτω. Θα σας εξηγήσω. Ο Χριστός έχει πει ότι αυτός είναι ο λόγος του Θεού και ότι χρησιμοποιεί το λόγο του Θεού και μόνο. 

Καθίστε κάτω. Επίσης έχει πει ότι θα σας στείλει το Άγιο Πνεύμα. Αν Εγώ είμαι το Άγιο Πνεύμα, είμαι και ο Θεός επίσης. Παρακαλώ καθίστε. Αν είμαι το Άγιο Πνεύμα, πώς θα Με αναγνωρίσετε, σαν χριστιανοί; Πώς θα Με αναγνωρίσετε; Είμαι το Άγιο Πνεύμα. Πρέπει να το πω αυτό, επειδή αν φέρετε εδώ τη Βίβλο, θα πρέπει να σας το πω, επειδή δίνω ανακούφιση. Έχουμε θεραπεύσει τόσους πολλούς ανθρώπους σε ολόκληρο τον κόσμο. Υπάρχουν τρεις γιατροί με πτυχίο στη Σαχάτζα Γιόγκα. Υπάρχουν σαράντα γιατροί στη Ρωσία που εξασκούν τη Σαχάτζα Γιόγκα. Και όσον αφορά στις συμβουλές που σας δίνω, σας λέω αυτά που ο Χριστός δεν μπορούσε να πει, επειδή σε τρεισήμισι χρόνια Τον σκότωσαν. 

Ήταν οι ίδιοι άνθρωποι που διάβαζαν τη Βίβλο και έλεγαν: «Αυτός δεν είναι ο Σωτήρας μας» και Τον σκότωσαν. Και το τρίτο πράγμα είναι η λύτρωση. Το Άγιο Πνεύμα πρέπει να είναι Λυτρωτής και αυτό είναι: σας δίνω Αυτογνωσία. Αυτή τη φορά μην το χάσετε. Τρεισήμισι χρόνια άφησαν το Χριστό να ζήσει και χρησιμοποιούν τη δική Του Βίβλο όταν Εγώ είμαι εδώ. Όταν ο Χριστός ήταν εκεί, χρησιμοποιούσαν την Παλαιά Διαθήκη για να τον κατηγορήσουν και μιλούσαν για το Μωυσή. Αν εσείς με το να διαβάζετε τη Βίβλο είχατε επιτύχει κάτι, θα το είχατε δει. Εγώ η ίδια γεννήθηκα σε χριστιανική οικογένεια. Και ξέρετε τι έχουν κάνει οι χριστιανοί με αυτή τη Βίβλο; Αν πάτε στη Νότια Αμερική θα σοκαριστείτε. Δισεκατομμύρια και δισεκατομμύρια ερυθρόδερμων σκοτώθηκαν από χριστιανούς που τους έδειχναν τη Βίβλο. 

Στην Ινδία ήρθαν με τη Βίβλο στο ένα χέρι και το όπλο στο άλλο. Μην το χάσετε. Έχει έρθει η ώρα για να πάρετε την Αυτογνωσία σας, να λάβετε την ανάστασή σας. Γεννηθήκατε σε μια χριστιανική θρησκεία και έτσι πιστεύετε στη Βίβλο, αλλά εκείνοι που γεννήθηκαν στο Ισλάμ πιστεύουν μόνο στο Κοράνι. Νομίζουν ότι όλοι οι χριστιανοί θα πάνε στην κόλαση και οι χριστιανοί νομίζουν ότι όλοι οι μουσουλμάνοι θα πάνε στην κόλαση. Και οι Εβραίοι; Όταν έχετε παρωπίδες και όταν βάζετε παρωπίδες, δεν βλέπετε την ενότητα του Θεού. Αυτό έχει... Οι άνθρωποι που διαβάζουν το Κοράνι, τη Βίβλο, την Γκίτα, οτιδήποτε, ακολουθούν οποιαδήποτε θρησκεία, διαπράττουν την οποιαδήποτε αμαρτία. Είναι ενάρετοι; Ο Χριστός σας έχει ζητήσει να είστε ταπεινοί. Πού είναι οι χριστιανοί που είναι ταπεινοί; Θα ήθελα να τους δω - είναι τόσο αλαζόνες. Ο Χριστός πήγε στο άκρο της ηθικής: «Δεν πρέπει να έχετε πονηρά μάτια». 

Ας δούμε ποιοι χριστιανοί έχουν τέτοια μάτια. Μόνο οι Σαχάτζα Γιόγκις έχουν αθώα μάτια. Πρέπει όλοι σας να γεννηθείτε ξανά, πρέπει να πάρετε το πραγματικό βάπτισμα. Θα πρέπει να νιώσετε τη δροσερή αύρα του Αγίου Πνεύματος να βγαίνει από την κορυφή του κεφαλιού σας. Έχουμε υποστεί αρκετά κηρύγματα και διαλέξεις και διάβασμα της Βίβλου. Ας διαβάσουμε το βιβλίο της αλήθειας, το βιβλίο της πραγματικότητας. Δεν χρειάζεται τυφλή πίστη. Πρέπει να νιώσετε την πανταχού παρούσα δύναμη. Μπορείτε να αποδείξετε μέσω της Σαχάτζα Γιόγκα ότι ο Χριστός ήταν ο Υιός του Θεού, εσείς μπορείτε να το αποδείξετε, εκείνοι δεν μπορούν να το αποδείξουν. Μπορούν να δώσουν Αυτογνωσία; Καλύτερα να πάτε σε μια άλλη αίθουσα και να κάνετε διάλεξη εκεί. 

Κανείς δεν σας θέλει. Πετάξτε τον έξω. Δεν θα πρέπει να πιστεύετε τυφλά σε τίποτα απολύτως. Πρέπει να έχετε αποδείξεις για τα πάντα. Αν δεν έχετε αποδείξεις, γιατί πιστεύετε στη Βίβλο, γιατί πιστεύετε στην Γκίτα, γιατί πιστεύετε στο Κοράνι; Απλά πιστεύετε εκεί τυφλά; Παρακαλώ, θα ήθελα να ρωτήσω εξ ονόματος αυτής της κυρίας και θα ήθελε να σας πει, τι συμβαίνει... Μπορώ να την καθαρίσω αργότερα. Θα σας καθαρίσουμε, σίγουρα. Θα πάρει κάποιο χρόνο, έτσι κυρία; Θα σας καθαρίσουμε, εντάξει; Απλά τώρα θέλω να δώσω Αυτογνωσία σε όλους. Είναι πολύ σημαντικό. Έχουν έρθει εδώ για να πάρουν την Αυτογνωσία τους. Εντάξει. 

Ζητήστε τους να δώσουν, δώστε μπάνταν σε αυτά τα αγόρια. Έπρεπε να το πω, συγνώμη. Έπρεπε να το πω, είχε έρθει η ώρα να το πω, βλέπετε, είμαι τόσο χαρούμενη. Όσοι δεν θέλουν να πάρουν Αυτογνωσία, θα πρέπει παρακαλώ πολύ να φύγουν από την αίθουσα. Δεν είναι ευγενικό να έρχεστε στις συναντήσεις των άλλων και να ενοχλείτε. Αυτό που γίνεται είναι θεϊκή δουλειά και δεν έχετε καμιά δουλειά να ενοχλείτε. Υπάρχουν άνθρωποι που πληρώνονται για αυτού του είδους τη δουλειά, το ξέρω, αλλά γιατί να μην δείξετε καλή διάθεση; Γιατί να κολλήσετε σε αυτές τις ιδέες και να καταστραφείτε για πάντα; Δεν υπάρχει σοφία σε αυτού του είδους την τυφλή πίστη. Τώρα τόσοι μουσουλμάνοι και Εβραίοι λατρεύουν το Χριστό, επειδή έχει αποδειχτεί σ' αυτούς. Δεν είναι επειδή πηγαίνουν στην εκκλησία και ακούν κάποιον και μετά δέχονται κάτι. Αν υπάρχει απόδειξη, τότε ως έντιμοι άνθρωποι πρέπει να το δεχτείτε. 

Οι Άγγλοι λένε η απόδειξη ότι υπάρχει πουτίγκα είναι όταν την τρως, όχι όταν μιλάς ή όταν διαβάζεις κάτι. Όσοι πεινούν, θα τη λάβουν και όχι εκείνοι που ζουν με λέξεις και βιβλία. Ένας ποιητής στην Ινδία έχει πει - το όνομά του είναι Καμπίρα - ότι με το πολύ διάβασμα ακόμα και οι μορφωμένοι έχουν γίνει ανόητοι. Τώρα όπως ξέρετε, υπάρχουν δύο δυνάμεις μέσα μας: αυτό που αποκαλούμε αριστερό και δεξί συμπαθητικό νευρικό σύστημα. Δουλεύουν όταν βρισκόμαστε σε κατάσταση εκτάκτου ανάγκης. Αλλά η τρίτη (δύναμη) ονομάζεται παρασυμπαθητικό νευρικό σύστημα και είναι αυτό που παρέχει την ενέργεια για να έρθει το όλο σύστημα σε ισορροπία. Στην πραγματικότητα, η αριστερή πλευρά είναι η δύναμη της επιθυμίας και η δεξιά πλευρά είναι η δύναμη της δράσης. Ο Χριστός δεν μπορούσε να πει όλα αυτά τα πράγματα, Τον σταύρωσαν. Αυτό είναι το πρόβλημα, ότι η δουλειά Του πρέπει να ολοκληρωθεί. Τώρα θα χρησιμοποιήσουμε την αριστερή μας πλευρά της επιθυμίας, τοποθετώντας το χέρι μας έτσι. 

Αλλά υπάρχουν τρεις προϋποθέσεις που πρέπει να έχετε: αν έχετε αγνή επιθυμία να λάβετε την Αυτογνωσία σας, τότε να είστε σίγουροι ότι όλοι σας θα λάβετε την Αυτογνωσία σας. Δεν θα πρέπει να έχετε κανέναν ενδοιασμό. Αφήστε το, δεν πειράζει. Είναι άχρηστοι άνθρωποι, βλέπετε, πληρώνονται από κάποιον. Ξεχάστε το. Υπάρχουν λοιπόν τρεις προϋποθέσεις: η πρώτη είναι ότι, πρέπει να έχετε αυτοπεποίθηση ότι όλοι θα πάρετε την Αυτογνωσία σας. Εντάξει. Μετά η δεύτερη προϋπόθεση είναι ότι δεν πρέπει να αισθάνεστε καθόλου ένοχοι. Πρέπει να ξεχάσετε το παρελθόν. Πρέπει να είστε στο παρόν. 

Αν αισθάνεστε ένοχοι, τότε μπλοκάρετε αυτό το κέντρο πολύ άσχημα και σαν αποτέλεσμα αναπτύσσετε ακόμα και σωματικά προβλήματα, ξεχωριστά από το ψυχικό μαρτύριο. Παθαίνετε στηθάγχη, σπονδυλίτιδα και άλλες πολλές ασθένειες λόγω της ληθαργικότητας των οργάνων. Εντάξει. Η τρίτη προϋπόθεση είναι ότι πρέπει να συγχωρήσετε τους πάντες, όλους γενικά, όχι να σκέφτεστε αυτούς που σας έχουν βλάψει. Ακόμα και τον κύριο που προσπάθησε να σας διακόψει: συγχωρήστε τον, απλά συγχωρήστε. Επειδή είτε συγχωρείτε, είτε δεν συγχωρείτε, δεν κάνετε τίποτα. Αλλά αν δεν συγχωρείτε, τότε πέφτετε σε κακά χέρια. Έτσι λογικά πρέπει να συγχωρείτε. Στην πραγματικότητα δεν κάνετε τίποτα. Αλλά γιατί θα πρέπει να βασανίζουμε τους εαυτούς μας για τους άλλους, όταν αυτοί το απολαμβάνουν; Και μην θεωρείτε τον εαυτό σας κάτι κατώτερο. 

Τώρα είστε ανθρώπινα όντα και υπάρχει ένα τελευταίο στάδιο που πρέπει να επιτύχετε, που είναι η πραγματοποίηση του βαπτίσματος. Πρέπει να βγάλετε τα παπούτσια σας για δέκα λεπτά περίπου και να βάλετε τα πόδια σας στη Μητέρα Γη. Στο γόνατό σας. Αυτό εκφράζει την επιθυμία σας να λάβετε την Αυτογνωσία σας. Θα σας πούμε για τα κέντρα της αριστερής πλευράς που θα ενδυναμώσουμε. Τώρα παρακαλώ, βάλτε το δεξί σας χέρι στην καρδιά, όπου κατοικεί το πνεύμα. Στην καρδιά. Αριστερή πλευρά, αριστερή πλευρά. Αν το πνεύμα λάμπει μέσα σας, τότε σας καθοδηγεί και έτσι γίνεστε ο δάσκαλος του εαυτού σας. Λοιπόν τώρα, παρακαλώ κατεβάστε το χέρι σας στο πάνω μέρος της κοιλιάς σας, στην αριστερή πλευρά. 

Αυτό είναι το κέντρο της κυριαρχίας σας. Εδώ είναι το κέντρο που φτιάχτηκε από όλους τους προφήτες, που όταν φωτιστεί, σας κάνει δάσκαλο στο χειρισμό της θεϊκής δύναμης. Παρακαλώ καθίστε. Μην ενοχλείτε τουλάχιστον. Αν είστε χριστιανοί, καθίστε. Μην μας ενοχλείτε παρακαλώ. Καθίστε κάτω. Να είστε ταπεινοί, ακούστε. Παρακαλώ καθίστε. Συμπεριφερθείτε τουλάχιστον σαν χριστιανοί. 

Τώρα, πρέπει να φέρετε το δεξί σας χέρι στο κάτω μέρος της κοιλιάς σας, στα αριστερά. Αυτό είναι το κέντρο της αγνής γνώσης όχι της γνώσης των βιβλίων, αλλά της γνώσης που είναι αγνή, που δουλεύει που χειρίζεται τη θεϊκή Δύναμη, με την οποία δίνετε Αυτογνωσία στους άλλους, θεραπεύετε τους άλλους, τα πάντα. Τώρα ανεβάστε το δεξί σας χέρι στο πάνω μέρος της κοιλιάς σας στα αριστερά. Τώρα πάλι στην καρδιά. Στην καρδιά σας. Τώρα στη γωνία που σχηματίζει ο λαιμός με τον ώμο σας και στρίψτε το κεφάλι σας προς τα δεξιά. Σας έχω ήδη πει ότι αυτό το κέντρο απορρυθμίζεται όταν αισθάνεστε ένοχοι. Μην αισθάνεστε καθόλου ένοχοι. Τώρα σηκώστε το δεξί σας χέρι και βάλτε το πάνω στο μέτωπό σας. Σκύψτε το κεφάλι προς τα κάτω. 

Εδώ πρέπει να τους συγχωρήσετε όλους γενικά. Τώρα, παρακαλώ βάλτε το χέρι σας πίσω στο πίσω μέρος του κεφαλιού και γύρετε το κεφάλι σας προς τα πίσω. Εδώ πρέπει να πείτε χωρίς να νιώθετε ένοχοι, χωρίς να σκέφτεστε τα σφάλματά σας, για τη δική σας ικανοποίηση: «Ω, θεϊκή Δύναμη, ό,τι λάθος και αν έχω κάνει, σε παρακαλώ συγχώρεσέ με». Τώρα παρακαλώ τεντώστε την παλάμη σας και βάλτε το κέντρο της παλάμης σας πάνω στην κρανιακή σας σύμφυση και ασκήστε πίεση στο κεφάλι σας. Τεντώστε προς τα πίσω τα δάχτυλά σας για να πιέσετε καλύτερα. Και τώρα κινείστε το κρανίο σας αργά, επτά φορές δεξιόστροφα. Τώρα κατεβάστε το χέρι σας. Αυτό όλο κι όλο πρέπει να κάνουμε. Μπορείτε να βγάλετε τα γυαλιά σας, επειδή θα πρέπει να κλείσετε τα μάτια σας και επίσης αν υπάρχει οτιδήποτε σφιχτό εδώ ή στη μέση σας, παρακαλώ βγάλτε το. Τώρα πάλι, βάλτε το αριστερό σας χέρι προς Εμένα, τα πόδια μακρυά το ένα από το άλλο και κλείστε τα μάτια και βάλτε το δεξί σας χέρι στην καρδιά. 

Εδώ κάντε Μου μια πολύ θεμελιώδη ερώτηση, μπορείτε να Με αποκαλέσετε «Μητέρα» ή «Σρι Μάτατζι», τρεις φορές: «Μητέρα, είμαι το πνεύμα;» Κάντε αυτή την ερώτηση τρεις φορές. Δυνατά. Αν είστε το πνεύμα, είστε ο δάσκαλος του εαυτού σας. Οπότε παρακαλώ βάλτε το δεξί σας χέρι στο πάνω μέρος της κοιλιάς σας και κάντε Μου μια άλλη ερώτηση, στην αριστερή πλευρά: «Μητέρα, είμαι ο δάσκαλος του εαυτού μου;» Σας έχω ήδη πει ότι σέβομαι την ελευθερία σας και δεν μπορώ να σας επιβάλλω την αγνή γνώση. Οπότε παρακαλώ κατεβάστε το δεξί σας χέρι στο κάτω μέρος της κοιλιάς σας στα αριστερά. Πρέπει να ζητήσετε την αγνή γνώση. Έτσι παρακαλώ πείτε έξι φορές: «Μητέρα, παρακαλώ δώσε μου την αγνή γνώση». Δυνατά. Από τη στιγμή που ζητάτε την αγνή γνώση, η Κουνταλίνη, η αντανάκλαση του Αγίου Πνεύματος, αρχίζει να ανεβαίνει. Τώρα παρακαλώ, φέρτε το δεξί σας χέρι στο πάνω μέρος της κοιλιάς σας, στα αριστερά. 

Πρέπει να καθαρίσουμε αυτά τα κέντρα με πλήρη αυτοπεποίθηση. Εδώ πρέπει να πείτε με πλήρη αυτοπεποίθηση: «Μητέρα, είμαι ο δάσκαλος του εαυτού μου». Σας έχω ήδη πει ότι η θεμελιώδης αλήθεια της ύπαρξής σας είναι ότι είστε το αγνό πνεύμα. Δεν είστε αυτό το σώμα, δεν είστε αυτό το μυαλό, δεν είστε αυτό το εγώ ή αυτά τα στερεότυπα, αλλά είστε το πνεύμα. Έτσι τώρα ανεβάστε το δεξί σας χέρι στην καρδιά σας και με πλήρη αυτοπεποίθηση πείτε δώδεκα φορές: «Μητέρα, είμαι το αγνό πνεύμα». Η θεϊκή δύναμη, είναι η δύναμη της συμπόνιας και της αγάπης, είναι ο ωκεανός της αγνής γνώσης, αλλά πάνω απ' όλα είναι ο ωκεανός της συγχώρεσης. Έτσι ό,τι λάθη και αν έχετε κάνει, ο ωκεανός της συγχώρεσης μπορεί με τη δύναμή του να τα διαλύσει. Έτσι τώρα ανεβάστε το δεξί σας χέρι στη γωνία που σχηματίζει ο λαιμός με τον ώμο σας και γυρίστε το κεφάλι σας δεξιά. Εδώ πρέπει να πείτε με πλήρη αυτοπεποίθηση δεκαέξι φορές: «Μητέρα, δεν είμαι ένοχος για τίποτα». Σας έχω ήδη πει ότι λογικά είτε συγχωρείτε είτε δεν συγχωρείτε, δεν κάνετε τίποτα. 

Αλλά αν δεν συγχωρείτε, τότε πέφτετε σε λάθος χέρια και βασανίζετε τον εαυτό σας. Έτσι τώρα ανεβάστε το δεξί σας χέρι στο μέτωπό σας και χαμηλώστε το κεφάλι σας. Εδώ μέσα από την καρδιά σας, όσες φορές θέλετε, πείτε: «Μητέρα, συγχωρώ τους πάντες». Τώρα φέρτε το χέρι σας στην πίσω πλευρά του κεφαλιού σας και γύρετε το κεφάλι σας πίσω. Εδώ πρέπει να πείτε, χωρίς να αισθάνεστε ένοχοι, χωρίς να σκέφτεστε τα λάθη σας, για τη δική σας ικανοποίηση: «Ω, θεϊκή δύναμη, ό,τι λάθος και αν έχω κάνει, παρακαλώ συγχώρεσέ με». Πείτε το από την καρδιά σας, όσες φορές θέλετε. Τώρα τεντώστε την παλάμη σας και παρακαλώ βάλτε το κέντρο της παλάμης σας στην κρανιακή πηγή, στην περιοχή που ήταν μαλακή κατά την παιδική ηλικία. Τώρα σκύψτε το κεφάλι σας. Σπρώξτε τα δάχτυλά σας προς τα πίσω, ώστε να ασκήσετε πίεση στο κρανίο σας. Τώρα κινείστε το κρανίο σας αργά, επτά φορές. 

Αλλά εδώ πάλι δεν μπορώ να σας επιβάλλω την Αυτογνωσία. Σέβομαι την ελευθερία σας. Οπότε πείτε επτά φορές: «Μητέρα, παρακαλώ δώσε μου την Αυτογνωσία μου». Τώρα, παρακαλώ κατεβάστε τα χέρια σας. Παρακαλώ βάλτε τα χέρια σας έτσι προς Εμένα και παρατηρήστε Με χωρίς να σκέφτεστε. Έτσι, έτσι. Τώρα σκύψτε το κεφάλι σας και με το αριστερό σας χέρι δείτε αν μια δροσερή ή ζεστή αύρα βγαίνει από το κεφάλι σας, πρέπει να βεβαιωθείτε. Μην βάζετε το χέρι πάνω στο κεφάλι, αλλά πιο μακριά και δείτε μόνοι σας. Αυτή είναι η απόδειξη. Τώρα παρακαλώ, βάλτε το αριστερό σας χέρι προς Εμένα και σκύψτε πάλι το κεφάλι σας και δείτε με το δεξί σας χέρι. 

Κάποιοι το βάζουν πολύ μακριά. Τώρα πάλι με το δεξί χέρι. Τώρα, παρακαλώ βάλτε τα χέρια σας προς τον ουρανό, έτσι, και κάντε μια ερώτηση κάντε μια από αυτές, μια από αυτές τις ερωτήσεις: «Μητέρα, είναι αυτή η δροσερή αύρα του Αγίου Πνεύματος;» Ή τη δεύτερη: «Μητέρα, είναι αυτή η θεία αγάπη του Θεού;» Ή «Μητέρα, είναι αυτό το Ρουχ ή το Παραμτσαϊτάνια;» Οποιαδήποτε από αυτές τις ερωτήσεις, κάντε την τρεις φορές. Τώρα παρακαλώ κατεβάστε τα χέρια σας. Την έλαβαν! Κατεβάστε τα χέρια σας, παρακαλώ. Έτσι βάλτε το τώρα. Όσοι αισθανθήκατε ένα δροσερό ή ένα ζεστό αεράκι να βγαίνει από την κορυφή του κεφαλιού ή στα χέρια ή τα δάχτυλά σας, παρακαλώ σηκώστε και τα δυο σας χέρια. Αυτή είναι η απόδειξη. Είθε ο Θεός να σας ευλογεί. 

Τώρα έχετε γίνει πραγματικά χριστιανοί. Τώρα έχετε γίνει άγιοι. Αυτό πρέπει να εξελιχθεί, η θεϊκότητά σας πρέπει να εξελιχθεί. Όπως σας είπα, θα εξελιχθεί στη συλλογικότητα. Έχουμε ένα πολύ καλό κέντρο εδώ και υπάρχουν πολλοί άνθρωποι που ξέρουν τη Σαχάτζα Γιόγκα πολύ καλά. Όλοι πρέπει να έρθετε και να γίνετε σπουδαίοι Σαχάτζα Γιόγκις. Πρέπει να σώσετε τους συνανθρώπους σας εδώ και θα γίνετε δάσκαλοι πριν να το καταλάβετε. Δεν χρειάζεται να πληρώσετε για τίποτα. Είθε ο Θεός να σας ευλογεί. Θα ήθελα να σας συναντήσω σήμερα, απόψε, αν είναι δυνατό. 

Τώρα, ας πλησιάσουν... Μη μιλάτε σ' αυτούς. Είναι αρνητικοί άνθρωποι. [Η Σρι Μάτατζι δουλεύει πάνω στους αναζητητές.] 