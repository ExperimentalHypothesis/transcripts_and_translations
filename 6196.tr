Doğum günü Kutlamaları. Delhi (Hindistan), 20 Mart 2001.

Gerçeği bulmuş olanlarin ve halen bulmaya çalışanların önünde eğiliyorum. Şaşırtıcıdır ki insanoğlunun en büyük problemi, kendilerini tanımamalarıdır. Hangi güçlere sahip olduklarını bilmiyorlar, hangi varlıklara sahip olduklarını  bilmiyorlar. Ne kadar yükseğe ulaşabilecekleri bilmiyorlar. Bu, kendiniz hakkında cahil olmaktan kaynaklanan esas problemdir. Eğer kalbinize bir göz atabilir ve sahip olabileceğiniz spiritüel yaşamınız hakkında düşünmeye başlasanız, kendinizin bir hazine olduğunuzu, sevginin güçlerinin hazinesi, adaletin güçlerinin, bilgeliğin güçlerinin hazinesi olduğunuzu bileceksiniz. Problem şu ki, bizim ne olduğumuz hakkında bir fikrimiz yok ve Sahaja Yogiler de, çok alçak gönüllüler, onlar hangi güçlere sahip olduklarını idrak etmiyorlar ve Ben bazen onları Sahaja Yoga’dan bahsetmek veya diğerlerine Sahaja Yoga anlatmak konusunda biraz utangaç buluyorum çünkü onlar, konuşan kişinin kendi egoları olabileceğini düşünüyorlar.

Size bir şey söylemeliyim, ego her zaman gurur kıracaktır. O, siz toplumla yüz yüze geleceğinizde, her zaman gurur kıracaktır. Başkaları ile yüz yüze gelmeden, ego aşağı çekilemez. Şimdi, nasıl? Ego oradadır, çünkü siz başkalarının sizden daha iyi olduğunu düşündüğünüz zaman, onların değişmesi gerektiğini onlara söylemekten korktuğunuz zaman ve siz çok atılgan olduğunuzdan dolayı endişe ettiğinizde ego oradadır. Eğer siz bir Sahaja Yogi iseniz ve her gün meditasyon yapıyorsanız, kendinizi temizliyorsanız, kendi içinizde bunun sonuçlarını gösterecek olan bir güce sahipsiniz. O kendi güçlerini gösterecektir ve kendinize hayret edeceğiniz kadar büyük bir şekilde kendisini belli edecektir. “Benim olduğum şey bu mu?” Kundalini’nin uyanması ile ne olur? Bütün bu küçük şeyler, Sanskritçe “Shadripurs” diyebileceğiniz şeyler, bunların tümü sizi terk eder. Ama bizler kendimizle yüzleşmeliyiz. Sahaja Yogada bazı insanlar “Biz çok büyük insanlar olabiliriz veya bizler bazı büyük konumlara ulaştık” gibi şeyler diye düşünürler. Konu bu değil. O dışarıda değildir. O dışarıdaki bir hırs değildir, o sizin vasıtanızla ışıması gereken içsel ışıktır.

Söylemeliyim ki, çakra bilgisi söz konusu olduğu zaman, hepiniz kesinlikle zeki ve uzmansınız. Ama kendiniz hakkındaki bilgiye ne demeli? Siz ne yapabilirsiniz, ne yapmaya muktedirsiniz, kendiniz hakkındakini biliyormusunuz? İşte bizim gözden kaçırdığımız nokta bu. Tamam, bu içinizdeki arzu, çünkü siz aydınlanmanızı aldınız. Ama hala bir noktada zayıfsınız, gerçeği bildiğinize dair kendinize tam bir güven duymak konusunda zayıfsınız. Gerçeği bilen insanlar olarak yapmanız gereken şey, insanları cehaletin karanlığını uzaklaştırmak için gerçeği yaymaktır. Fakat insanları Sahaja Yoga içinde de Ben gördüm, geldikleri zaman kendileri hakkında düşünceler oluşturmaya başlıyorlar ve bunları organize etmeye çalışıyorlar. Onlar her tür şeyi yaparlar. Bunu biliyorum. Bunun yerine, eğer siz kendiniz hakkındaki tüm resmi elde ederseniz, siz ne yapabilirsiniz, başkalarına aydınlanma vererek neye ulaşabilirsiniz, onların kendi güçlerinin neler olduğunu anlamalarını sağlayarak, sizin güçlerinizin değil, onların kendilerinin güçlerini anlamaları ile neye ulaşabilirsiniz. Onlar neye ulaşabilirler. Sizlere söyleyeyim, Sahaja Yoganın yayılması ile çok hızlı ilerleyebiliriz.

Ama ego geliştirebiliriz şeklindeki bu korku ile, bu türde bir saçma fikre sahip olan pek çok kimse var. Çünkü daha fazla meditasyon yaptıkça, kendinizle daha fazla yüzleşeceksiniz, içinizde çok sayıda büyük şeye sahip olduğunuzu bileceksiniz, sizler sadece bir mücevherat deposu gibisiniz. Kendinize saygı göstermek zorundasınız ve dışarıda neye ulaşmak istediğinizi değil, içinizde neye sahip olduğunuzu bilmek zorundasınız. Bazılarının, deyin ki, lider olmaya, şu, bu olmaya çalışması gibi. Bunların tümü saçmalıktır. Bunun değeri yoktur. En iyi şey, içinizdeki büyük değerler sisteminin bir hazinesi olduğunuzu bilmenizdir ve bunu uyandırabilirsiniz, güçleriniz var. Siz bunu kimseyi incitmeden, kimseyi üzmeden, hiç para almadan, her tür şey olmadan, çok kolayca yapabilirsiniz.

Fakat buna rağmen Ben insanları dışlarında ya paraya yada güce odaklanmış buldum. İçlerinde değil. İç taraf zenginliktir, içerisi güçtür, içerisi düşünebileceğiniz her şeydir. Bazı insanlar var Ben biliyorum, konuşmak için bile asla sahneye gelmezlerdi, şimdi onlar büyük konuşmacılar oldular. Ve Ben onların nasıl değiştiklerini gördükçe şaşırıyorum. En büyük değişim, kendinizi tamamen çok iyi bilmenizdir ve bu bilgi ile sizler diğerlerini değiştirebilirsiniz. Kendinizi, kendinizle sınırlamayın. Sizler yayılmalısınız. Bu güç size kendinizi tamamen bilmeniz için, kendinize güvenmeniz için, müşfik olmanız için, kibar olmanız için verildi ve insanlarla bu tarzda konuşmanız sonucu onlar sizin bir Sahaja Yogi olduğunuzu bilirler.

Size verilen şey, sadece sizlerin Sahaja Yogiler olduğunuzu söylemeniz değildir, sizin kendinizi tamamen tanımanızdır, kendi mücevherlerinize, kendi anlayışınıza göz atmaktır. Söylemek zorundayım ki, bu dünyada pek çok kişi var, milyonlarca ve milyonlarca. Neden siz Sahaja Yogaya geldiniz? Sizi Ben seçmedim. Siz Beni seçtiniz ve Beni seçtiğiniz zaman, kendi içinizde bilmelisiniz ki, “içimde beni Sahaja Yogaya getiren ve süptil sistemi anlamama yol açan bir şeyler olmalı”. O çok süptil bir sistemdir ve kaba kişiler tarafından değil sadece çok süptil insanlarca bilinebilir. Eğer kendinizi, kendiniz keşfederseniz ve sonra ileriye giderseniz, orada hiç ego olamaz çünkü siz ego değilsiniz.

Size söylediğim gibi, bu ego sahibi olanlar, onlar Sahaja Yogadan bile para kazandılar, kendilerini yükseltecek şeyler organize etmeye bile çalıştılar. Onlar çok farklı bir seviyedeler. Ama eğer siz böyle biri değilseniz, o zaman sadece hareketsiz şekilde kalamazsınız. Siz bulmanız gereken neyse onu aramalısınız. Ben neyim?

Ben neyim? İsa, “Kendini bil” dedi, Muhammet –Sahib, “kendini bil” dedi. Onların hepsi “kendini bil” dediler. Bu, senin yüce bir şey olduğun anlamına gelir. İçinde senin bilmediğin gizli bir hazine var. Bir kez kendini bilince, kendine saygın olacak, yanlış şeyler yapmayacaksınız, öfkeli olmayacaksınız. Siz bir sevgi okyanusunda olacaksınız. İşte olması gereken şey budur. İşte Sahaja Yoga budur. Bunlar en kötü günler, anlıyorum. İnsanların söylediği gibi bu “Aghor Kali Yuga”. Tamam, ama niçin bu zamanda siz buradasınız? İnsanları aydınlatmak için. Onlara doğru fikirler vermek için. Ama şunu yapabileceğinizi veya bunu yapabileceğinizi bilmeden, siz kendininizi tamamen bilmeksizin nasıl olur bu?

Bakın, bütün büyük insanların yaşamı, demeliyim ki, Abraham Lincoln gibi. O, kendi değerler sistemini, başkalarına karşı değerler sisteminin örneğini kendinde göstererek savunması gerektiğini, çok genç yaşta anladı. Buna rağmen, onu anlamak insanlar için çok zordu ve hala o böylesi sonuçlar verdi. Bu tür pek çok hayat (hikayesi) okudum, Türkiye’deki gibi, Atatürk`ümüz oldu. Bizim her yerde böyle bir insanımız oldu. Öylesine yüce bir insan olan, Sahaja Yogayı bilen ve Bana çok büyük saygı gösteren Lal Bahadur Shastri`miz oldu. İnsanlar onun Bana, neden kocama veya başka birine gösterdiği saygıdan daha fazla saygı gösterdiğini merak ederlerdi, çünkü o Benim ne olduğumu anladı. Ama o değildi, onun şansı olmadı. Şimdi sizlerin bir şansı var.

Tamam Ben kesinlikle yaşlıyım bu doğru. Ama Ben hala vazgeçmiyorum. Ben yaşadığım sürece sizi kendiniz hakkında, kendi kişiliğiniz hakkında ikna etmek için çok çalışacağım. İşte Ben bunun için yaşıyorum, siz tamamen ikna oluncaya dek. Sahaja Yogaya gelen insanların da her tür saçma sapan şeyler yaptığına şaşıracaksınız. Ben onların bunu yaptıklarını biliyorum fakat onlar bir şekilde Sahaja Yogi değiller. Çünkü siz kendi iç derinliklerinize gitmediğiniz sürece ve kelimenin gerçek anlamı ile kişiliğinizin ne olduğunu bulmadığınız sürece, ne denerseniz deneyin, ne yaparsanız yapın bu Sahaja değildir. Sahaja kendiliğinden olan demektir. O size kendiliğinden gelir. Bunu bizler biliyoruz, Sahaja Yogada sen Einstein’ın Torsion (burulma-bükülme) bölgesi dediği alana bağlandınız. Ama bu Torsion bölgesi sizin ötenizde oradadır. Paramchaitanya size destek olmak için, size yardım etmek için oradadır. Hepiniz buna sahipsiniz, ama buna rağmen siz ona inanmıyorsunuz, buna inanın, kendinize inanın. İçinizde bu güce sahipsiniz.

Ben Bombay’de yaşamış bir adam tanıyorum. O bir balıkçıydı ve büyük bir Sahaja Yogi idi. Biz onu kaybettik. (O öldü. ) Bir gün balıkçılar arasında Sahaja Yogayı yaymak için başka bir adaya gitti. Gökyüzünde tehditkar siyah bulutlar gördü. Dışarı çıktı ve onları tehdit etti, “Ben Annemin işi için gideceğim, sen yağmur getirmeye nasıl cüret edersin? Ben geri dönünceye kadar yağmur yağdırmamalısın.” Bu şaşırtıcıydı. O dışarı çıktı tüm işlerini yapıp her şeyi bitirdi, beş saat sonra geri geldi. O yatağa girdiğinde, gök gürlemeye başladı.

Doğa sizinle beraber olacaktır çünkü doğa bizim temsilcimizdir. O bize yardım eder. Eğer siz bu kalitedeyseniz, doğa yanınızda olacaktır. Siz pek çok kez doğanın Bana yardım ettiğini gördünüz. Bu Benim onlar üzerinde herhangi bir kontrolüm bulunduğundan veya onlara bir şey söylediğim için değil. Olan tek şey, onlar Benim burada şu şu işler için bulunduğumu anladılar ve Ben desteklendim. Aynı şekilde, eğer siz onu oturtabilirseniz, tabiat sizin tüm evreni kurtarmak için burada olan insanlar olduğunuzu bilecektir. Bunu yapabilirsiniz. Ben şöyle düşünebilirim, tüm dünyanın kurtarılması lazım ve bütün bu şeyler. Ama Ben bunları nasıl yapabilirim? Eğer Ben bunu yapabilseydim, benim. . . . . . . . . . . . . . . olmayacaktı. Benim kanallarım olmalı ve bu kanallar kendi işlerini bilecekler, kendilerini bilecekler ve kesinlikle bunu yapabilecek kişiler olacaklar. Şüphe yok ki sizler özel insanlarsınız. Aksi halde neden buradasınız? Bunun özelliği şudur, sizler bu Tanrısal enerjisinin iyi iletkenlerisiniz. Siz muhteşem bir iletkensiniz. Siz bu konuda uzmansınız. Bu sadece çalışır. Bu otomatik olarak işler fakat Divine ile olan bağlantınız mutlak olmalıdır.

Şimdi, mutlak değerler hakkında konuşmak doğrudur. Ama bu mutlak değerler bizim içimizde mevcut mu yoksa değiller mi? Eğer bunlar varsa o zaman biz neden başkalarının da onları içine almasını sağlamıyoruz? Bu zor değildir, size söylüyorum, hiç de zor değil. Ben sadece sıradan bir ev kadınıyım. Ne? Bu sadece Benim sevgim, sadece Benim, söylemeliyim ki Benim tabiatımın kendisidir ve bu çalıştı. Ben kendimden emindim. Dışarıdan çok alçakgönüllü bir ev kadını olarak görünebilirim. İnsanlar Benim çok fazla konuşmadığımı çünkü İngilizce bilmediğimi düşünürler. Durum buydu. Ama konu bu değil. Konu şu ki, “Ben neydim, onu bildim”, ”Ben neyim onu bildim ve Ben ne olmam gerektiğini bildim. ” Hepsi bu! İşte tek fark bu.

Eğer sizler kendi içinizde bu bilgiyi gelişirseniz, dinamik olabilirsiniz. Tutkularınız olmayacak, bazı arzularınız olmayacak, öfkeniz olmayacak, açgözlü olmayacaksınız. Tüm bunlar böylece (üstünüzden) akar giderler. Her şeyden önce, temelimizin ne olduğunu bilmeliyiz. En önemli temel şu ki, bizler belirli bir ülkede doğduk ve bununla ilgilenmeliyiz. Onlar Benim bir devrimci olduğumu, tüm yaptığım şeyleri söylerler. Ben hapse girdim, her şeyi yaptım. Ama bu sadece ülkem içindi, ülkenin bağımsızlığı içindi. Bu farklı idi. Ama bundan sonra, olması gereken şey insanların ne olduklarını anlamalarıydı.

Sadece Hindistan değil, bu her ülkededir ve herkes bu ülkenin ihtiyacının ne olduğunu anlamalıdır. Gelişmek için ne yapmalılar, yardım etmek, yükselmek ve değiştirmek için ne yapmalılar. Sizler yapmamalısınız, sizler Hint isimleri almak istemenize rağmen Ben sizden asla isimlerinizi veya hiçbir şeyi değiştirmenizi istemedim. Tamam. Ama Benim temel endişem, sizlerin kendi ülkenizin insanları ile ilgilenmenizdir. Siz çok yetkilisiniz. Kundalininiz çok şey yapabileceğiniz bir konuma ulaştı. Ben biliyorum, bazılarınız çok şeyi yaptılar ve başardılar. Ama bunu hala hepiniz yapmalısınız.

Ben sadece şunu söyleyeceğim; yedi, yetmiş sekizinci doğum günü, Ben de unuttum, yetmiş sekizinci doğum günüm ve Ben hala aynıyım. Ben fazla değişmedim çünkü kendi içimde, insanlara ne olduklarını söylemem gerektiğini hissediyorum. Ben onlara neye ulaşabilecekleri söylemeliyim. Ben onların bunu görecekleri bir şekilde hareket etmeliyim, ne olduğunuzu bilmenizden daha önemli hiçbir şey yoktur. Zenginsiniz, fakirsiniz, bunun önemi yok. Hiç bir şey önemli değil. Önemli olan şey, kendinizi bilmenizdir. Şimdiye dek çok az şey yazılmış olmasına şaşırdım ama LaoTze’nın Tao’sunu buldum. Bilmiyorum, Lao Tze’nin Tao hakkındaki kitabını okudunuz mu? Bunun anlamı “sen nesin” demektir. Tao, “sen nesin” anlamına gelir ve O çok hoş bir biçimde, ne zaman ki sen bu olduğun zaman, neler olduğunu tarif eder. Boşluk, bu konuma nasıl erişeceğiniz idi, bu konuma nasıl ulaşılacağı verilmemişti. O sadece Tao olan insanları, aydınlamış ruhları, kim hangi seviyededir gibi, tarif etti. Ben onun asla Kundalini’den söz etmemesine şaşırmıştım ama O, Yangtze nehri hakkında konuştu. İşte bu Yangtze nehridir, bakın, sembolik bir şekilde, o daha çok şiirseldi. Ama nihayetinde okyanusa erişmek, nehir okyanus olur ve sonra okyanusun nitelikleri nelerdir, o bunları çok güzel tarif eder.

Şimdi hepiniz okyanus olduğunuza inanmaya başlamalısınız, Yani, okyanus gibi davranıyor musunuz? Bir okyanus olmanın kapasitesinizi anlıyor musunuz? Bir okyanus nedir? Okyanusa bak. Onun kendi sınırları, mariadaları var. O bunları aşmaz. Eğer siz onu bir tarafından iterseniz, o dışarı gelecektir. Bu yüzden sizler, kendi mariadalarınız içinde olmalısınız. Siz buna, kendi dengeniz içinde de diyebilirsiniz. Sizin kendi dengeniz içinde olmanız çok önemlidir. Pek çok sigarayı bırakmış kişi, tekrar sigara içmeye başladıklarını söylerler, pek çok içkiyi bırakmış kişi tekrar içki içmeye içmeye başladıklarını söylerler, Bu siz mariadalarınızı kaybettiniz anlamına gelir. Bu mariadalar seyredilmelidir, sizin tarafınızdan izlenilmelidir. Eğer siz kendini seyretmeye devam ederseniz, ne olduğunuzu bileceksiniz. Kendinizi izlemek zorundasınız. Ona seslenebilirsiniz “merhaba bayım, neler yapıyorsun?” Sonra aklınızın nasıl çalıştığını göreceksiniz. O zaman ne olur, Tanrısallığın sevgisi olan bu okyanus, sadece akmaya başlar.

Şimdi, bu okyanus, belki de bilmiyoruz, okyanus en aşağıda bulunan şeydir. Tüm yükseklikleri bu okyanusa göre ölçeriz. Eğer okyanus sıfır noktası ise, Himalayanın yüksekliği nedir? Yani, bu onu en düşük seviyede tutar. Çünkü o en aşağıda olan olarak, tüm suları toplar, yağmurdan veya nehirlerden gelen her şeyi alır. Sonra kendi gövdesini güneşte yakar, o açıktır. O yandığı zaman bu bulutları yaratır ve tüm bu çevrim meydana getirilir. Bu bulutlar gidip, yağmuru insanların üzerine dökerler, tekrar nehirler haline gelip, denize geri gelirler. Her şey denize gitmelidir çünkü en aşağıda olan odur. Bu yüzden siz de kendinize olan güveninizle, en aşağıdaki noktada durursunuz. En aşağıdaki noktada, kendinizi yaşamda çok iyi olan veya bir şeylerde olabilir, başka bir kişi ile karşılaştırmayın. Ama şuna bakın, siz en aşağıda olansınız. Siz en alt noktada durursunuz ve her şey size doğru geleceği için şaşıracaksınız. Göreceğiniz her şey size doğru akacaktır. Asıl olan kendinizi bilmektir, bunun anlamı sizin en yüksek olan olduğunuzu bilmektir. Siz en yüksek olansınız. Ama siz en yüksek olansınız çünkü siz en aşağıdaki noktada durursnuz.

Benim   fakir insanlara karşı inanılmaz bir sevgim var, bu gerçek ve bunun için bir şeyler yapmayı gerçekten çok arzu ettiğimde bir gerçektir ve işte bu şekilde Hindistan`da biz en az onaltı proje başlattık. Şimdi bunların hepsi yapıldı, çünkü Ben kendimi kapsayamam. Onlar, her türdeki bütün sefalete ve sıkıntılara sahipler. Orissa gibi. Ben çok dua ettim, çünkü çok fazla sıkıntı çekmiş olan bir ülke. Şimdi neden bu kadar çok sıkıntı çektiğini bulmalıyız. Oradaki problem nedir? Ben size söyleyeyim. Orissa çok büyük bir ülke, Ben orayı ziyaret de ettim. Orada eksik olan esas şey, onların hala güvenleri yok. Onlar kendi içlerinde Sahaja Yogayı geliştirirlerse, sel baskınları olamaz, hiçbir problem bu ülkeye gelemez. Bizim ülkemizde de aynı, sizin ülkenizde de aynı ve herkesin ülkesinde.

Her şeyden önce bizim çok daha fazla Sahaja Yogimiz olmalı ve bizler kendilerinin Sahaja Yogi olduklarını bilen Sahaja Yogilere sahip olmak zorundayız. Sonuç olarak kendilerinin Sahaja Yogiler olduğu gerçeğinden fazlası ile emin olan kişilere. Neden olmasın? Ben her ne yapabilirsem, bunu hepiniz yapabilirsiniz. Neden olmasın? Benim çocuklarımsınız, bunu yapabilirsiniz. Ama, aynı Anne’nin olduğu şekilde , bizlerde, kendisine hiç bir ego gelmeyen bir hale gelebiliriz şeklinde bir güven orada olmalıdır çünkü Ben çoğunlukla kendi egolarından çok korkan insanları gördüm. Bunun içinde ego yoktur çünkü Ben anlattım, siz en aşağı noktada olan okyanus gibisiniz. Bu aynı şekilde çalışır.

Tüm dünyayı sevmek çok güzeldir. Şefkatinizden neşe duymak, cömertliğinizden neşe duymak çok güzeldir. Benim, kendi cömertliğimin dışında, daha fazla neşe duyduğum herhangi bir şey yoktur. Ancak bu cömertlik içinde, Ben hiçbir şey yapmadığımı bilirim. O sadece neşe duygumun ifadesidir. Bakın, Ben çiçekleri görürüm ve çok mutluyumdur. Aynı şekilde, birisine bir şey veririm, kendimi çok neşe dolu hissederim. Bu bir neşedir, neşe veren kalitedir. Keşfetmeniz gereken tüm neşe veren kaliteler içinizdedir. Sizler aynı zamanda huzur veren kalitelere de sahipsiniz. Herkese, insanlara, atmosfere iletebileceğiniz o kadar çok huzur var ki içinizde. Eğer kızgınlık, öfke, şu, bu varsa bu işe yaramayacaktır.

Yani, kendinizi izlemelisiniz, kendinizi görmelisiniz. Meditasyon yapmalısınız ve neyin zayıf olduğunu bulmalısınız. Öylesine inanılmaz bir güç, sanırım, önümde oturuyor. Onlar dünyadaki tüm efsaneleri havaya uçurabilirler. Ben bunu biliyorum. Fakat nasıl ateşlemeli, ne yapmalı, onlara nasıl anlatmalı, bunu bilmiyorum. Bu yüzden şimdi size tekrar ve tekrar tek bir şey söyleyeceğim, bu doğum günümde: eğer gerçekten Bana bir şey vermek istiyorsanız, o zaman şunu verin; kendinize güveninizi gösterin ve her nerede bulnuyorsanız, bunu çalıştırın. Atmosferi değiştirmek zorunda değilsiniz. Hiçbir şeyi değiştirmek zorunda değilsiniz. Dürüstlükle, içtenlikle ve alçakgönüllü bir tabiat içinde her nerede bulunuyorsanız, gerçekten sizler çok şey yapabilirsiniz. Her ülkede bunu yapabilirsiniz ve tüm dünyada bunu yapabilirsiniz.

Bu Benim en büyük arzumdur ve umarım, ki Ben arzuları olmayan birisiyim- dünyayı transforme edeceğimiz bu süptil arzuyu sizler gerçekleştireceksiniz.

Tanrı sizleri korusun.