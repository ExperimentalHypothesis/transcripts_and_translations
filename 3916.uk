6 Серпня 1989
Bhairavnath Puja
Garlate (Італія)
Пуджа Шрі Бхаїравнатху. Гарлет, Мілан (Італія), 6 серпня 1989.

Сьогодні ми зібралися тут, аби провести Пуджу Шрі Бхаїравнатху. Вважаю, ми не зрозуміли важливість Бхаїравнатха, котрий бігає згори до низу по Іда наді. Іда наді – це канал Чандрама, тобто Місяця. Тож цей канал для нашого охолодження. Тож робота Бхаїравнатхджі – охолодити нас.

Наприклад, у людей запальний характер, з їхнім его, з їхньою печінкою, що б там не було. І якщо в людини кепський характер, тоді Бхаїравнатх розігрує трюки, аби охолодити цю людину. Він все організовує під власним контролем за допомогою ганів, за допомогою Ганапаті, аби охолодити ваш темперамент, дати вам баланс.

Тож, якщо у когось дуже ”гарячий” характер, і він перетинає всі межі свого норова, тоді, так чи інакше, Бхаїравнатх організує, за допомогою також Ханумана, демонстрацію того, що гнів ‒ дурість, і це не на користь.

Тож, наприклад,  депресивним чи лівостороннім людям Хануман допомагає вибратися з такого стану, без сумнівів. Але також і Бхаїравнатх допомагає їм значно більше в цьому.

Лівостороння людина не може бути колективною. Це вельми складно для людини, яка є дуже лівосторонньою, яка постійно почувається дуже сумною, нещасливою і стурбованою, не може насолоджуватися радістю колективності. В той час, як темпераментна, правостороння людина не насолоджується колективністю взагалі, не дозволяє нікому іншому насолоджуватися колективністю, без сумнівів, але намагається бути в колективі, в якому вона самостверджується. Адже така особа намагається продемонструвати свою вищість, що вона вище за інших – це природньо, що вона не може насолоджуватися колективом.

І навпаки, депресивна людина завжди думає: "Ніхто не любить мене, ніхто не піклується про мене, я така засмучена і т.д.", завжди чогось очікує від інших, і вона також не може насолоджуватися колективом. Така лівостороння людина всюди знайде причину для нещастя.

Як одного разу Я поїхала до Москви. З нами була жінка Сахаджа йогиня, лівостороння Сахаджа йогиня. Тож ми пішли поїсти, і пішов дощ, вони не могли взяти таксі, але потім приїхала машина і ми сіли у неї.

Потім вони сказали: "Ви дуже спізнюєтеся, тож Вам треба сісти на іншій стороні [зали], вам треба зайняти дорожчі місця...".

І ця жінка почала говорити: "Скільки проблем, нема таксі, іде дощ, та ми ще й не можемо зайняти місця".

Я сказала: "Все це розвага,  це не є якоюсь проблемою".

Від цього слова «проблема» слід відмовитися. Це нове слово, яке Я вивчила, адже ми його використовували тільки в геометрії в нашому дитинстві.

Тож цей тип відношення, негативного відношення – в усьому бачити негатив, через це ми дійсно забруднюємо нашу ліву сторону.

І раптом пан, що запросив нас, підійшов і сказав: "Ми сидимо на іншій стороні [зали] та чекаємо на вас". Тож ми пішли на іншу сторону [зали], добре попоїли, все було чудово. Я сказала: "Бачиш, ти тільки помічала всі негативні моменти, і не бачила в тому розваги".

Тож вона спитала мене: "Що мені належить робити?" Я сказала: "Візьми ім’я Бхаїрави, сідай біля фотографії, та направ свою ліву руку до фотографії, а праву до Матері Землі, ось так піде геть вся твоя негативність і бхути".

Тож у Бхаїрави завжди світло в його руці, завжди світло в його руці. І Він бігає по Іда наді згори донизу, аби дати вам світло, аби ви побачили, що немає нічого негативного. І ця негативність приходить до нас різними шляхами. Одна з таких негативностей ‒ "Це моє”, подібно до того: ”моя дитина”, ”мій чоловік”, ”моя власність”, ”моє ..."

Тож далі, розумієте, коли ви прив’язуєтеся ось таким чином, ви побачите, що ваші діти також стануть негативними.

Але якщо ви хочете бути позитивним ‒ це дуже просто. Для цього вам слід бачити, де ваша увага. Ви бачите тільки проблеми, чи й певну забаву в цьому?

Є люди, які ні в чому не можуть бачити забаву. Якщо на дворі сонячний день, вони скажуть: "О Боже, яке сонце!", а якщо на дворі хмари, вони скажуть: "О, що за день". Нічого не вдовольняє їх.

Але насолоджуватися позитивом в кожному негативі – це здатність Сахаджа йога.

Негативності не існує – це невігластво. Але це і не воно, адже невігластва також не існує. Якщо все є Всепроникаюча сила, то звідки взятися невігластву.

Але припустимо, якщо ви тікаєте від обіймів цієї сили, ховаєтеся від неї, тоді ви скажете, що це є негативність. Це неначе ви заховаєтеся в печері, міцно її зачините, і скажете, що сонця не існує.

Тож люди, які не можуть стати колективними ‒ або лівоканальні, або правоканальні, але частіше лівоканальні. Але лівоканальні люди можуть бути колективні в негативності. Кажуть, між бхутами існує величезне братерство.

Скажімо, ви бачите п’яниць, які сидять разом. І вони казатимуть: "Бачите, в житті так багато проблем, екологічні проблеми..." Вони ‒ алкоголіки, вони пиячать, і: ”Існує багато різних проблем ‒ коли ж цьому буде кінець?”

Тоді хтось інший з них скаже: "Зачекайте, я чув, що весь світ скоро має бути зруйнованим".

Тоді третій скаже: "Слава Богу! Нам всім кінець, фініш!"

А четвертий спитає: "А що ж буде з нашими пабами?» І вони скажуть: «Ну і гаразд, якщо нас самих не буде, в чому питання?"

Ось так діє братерство бхутів. Вони не можуть радіти взагалі, не можуть насолоджуватися нічим, і у них з’являються думки, що вони є кимось дуже медитативними, чимось значно вищими від інших в своїй... негативності. Але такі люди кінчають тим, що втрачають глузд, а правосторонні кінчають тим, що стають ідіотами.

Одного разу Я відвідала психіатричну лікарню, і зустрілася з однією пані, і на вигляд вона була цілком нормальною, тобто Я подумала, що вона цілком нормальна жінка, і заговорила з нею. І вона почала говорити дуже мудро: "Бачте, мій зводний брат там-то, і йому не обов’язково потрібно допомагати, і нам не слід робити те-то і те-то". Різного роду речі вона мені розповідала, неначе вона була дуже милою і доброю, а ніхто не любить її. І вона сказала: "Я почуваюся дуже незахищеною" і т.д.

Раптом зайшов лікар, і вона почала кричати та лаяти його. Я спитала: "Що відбувається?" Тож лікар послав за людьми, аби вони з нею впоралися. Він сказав, що вона найжорстокіша божевільна, і чому Я з нею говорю.

У мене боліла голова, але Я не знала, що вона була божевільною. Можливо в Моїй присутності бхути повтікали і грали певні трюки, але ви можете ясно це бачити.

Тож ці емоційні прив’язаності – це занадто, і занадто перейматися: "Це моя дитина, це моя річ, це моє те і се" і постійно витрачати на ці речі своє життя – не так мають жити Сахаджа йоги.

Якщо Сахаджа йог не може стати колективним, тоді, знайте, він не Сахаджа йог.

Тож треба знати, що це робота Бхаїравнатха всередині нас.

Інша Його робота – він дає нам світло в темряві, і він руйнує всіх бхутів всередині нас. І всі бхутівські ідеї та смішні ідеї щодо прив’язаностей та депресивності.

Тож Я дуже рада, що сьогодні ми вклоняємося Шрі Бхаїраві, бо він дуже сильно пов'язаний з Ганешею. Як ви знаєте, Шрі Ганеша перебуває в Муладхарі, поки Шрі Бхаїрава рухається по лівій стороні й далі по правій стороні. Тож всі види умовностей, звичок можна побороти за допомогою Бхаїравнатха.

В Непалі в нас дуже велика статуя Бхаїравнатха, яка дійсно є сваямбху. І оскільки люди є більше лівосторонніми, вони бояться Бхаїравнатха. Тож, якщо у когось є хибні звички, скажімо красти, його ведуть до цієї статуї та розпалюють вогнище. Тобто це робить поліція, і вони питають злочинців: "Тепер скажи це перед Бхаїравнатхом, засвідчи це". І вони свідчать про те, що поганого вони скоїли.

Тобто Він захищає нас від того, аби ми не робили погані речі, скажімо крадіжки. Що б ми не робили, як нам здається потайки, не можна приховати від Бхаїравнатха.

Якщо ви не змінюєтеся, Він повністю викриває вас. Так Він викрив всіх жахливих лжегуру.

Тож сьогодні ми знаходимося тут аби вклонитися цьому великому Божеству Бхаїравнтаху, який інкарнувався на Землі пізніше, власне як Махавіра також.

Тож він стоїть на сторожі воріт пекла й не дає людям впасти в пекло. Але якщо ви хочете піти до пекла, якщо це є ваше бажання, і ваша сила бажання працює в цьому напрямку – що я маю піти до пекла – тоді Він каже: "Гаразд, можеш іти".

Але як ви знаєте, зараз пекло переповнене людьми, тож краще нам намагатися боротися з власною негативністю та ставати веселими й люблячими, насолоджуватися іншими, любити інших, не перейматися тим, що інші роблять по відношенню до нас, а тільки думати, що хорошого ви можете зробити для інших.

Тож сьогоднішню особливу Пуджу ми пропонуємо Бхаїравнатху, аби Він дав нам відчуття сміху, задоволення, веселощів.

Хай Бог благословить всіх вас.