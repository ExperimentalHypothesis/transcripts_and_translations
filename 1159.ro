Mahavira Puja. Perth (Australia), 28 Martie 1991.

Astăzi vom sărbători ziua de naștere a lui Shri Mahavira. Mahavira este încarnarea lui Shri Bhairavanath, sau așa cum îl numiți voi, Sfântul Mihail. Ei bine, cei doi sfinți, așa cum știți, sunt Gabriel, adică Hanumana, și Sfântul Mihail; primul este plasat pe Pingala Nadi, iar celălalt, Sfântul Mihail, pe Ida Nadi.

Deci Mahavira a trebuit să treacă prin multe căutări. Desigur, El a fost un înger, dar a venit ca ființă umană și a trebuit să descopere cum stau lucrurile pe partea stângă, cum lucrează partea stângă. Partea stângă este foarte complicată, mult mai complicată decât partea dreaptă. Pe partea stângă avem de asemenea șapte nadis, iar aceste nadis sunt plasate unul după altul. Ele sunt descrise în cărți sub diferite nume. Aceste șapte nadis care sunt pe partea stângă, așa cum știți, răspund de trecutul nostru. De pildă, fiecare moment devine trecut. Fiecare clipă prezentă devine una trecută. Apoi avem trecutul din această viață și avem de asemenea trecutul din viețile noastre anterioare. Tot trecutul este clădit în interiorul nostru, încă de când am fost creați.

Așa cum știți, toate bolile psihosomatice sunt declanșate de entități care vin de pe partea stângă. Spre exemplu, o persoană care suferă de o afecțiune a ficatului este brusc atacată pe partea stângă, în special la chakra Mooladhara, sau orice chakră de pe partea stângă, cum ar fi Nabhi stâng. Mooladhara este singura chakră care este conectată cu partea stângă, Ida Nadi, iar partea dreaptă, Pingala Nadi, este conectată cu Swadisthana. Deci problemele de Mooladhara sunt cu adevărat dincolo de accesul ființelor umane. Iar atunci când oricare din chakrele de pe partea stângă este atacată, se declanșează bolile psihosomatice în ființele umane. Așa cum v-am spus adesea, aceștia sunt cei doi centri de pe partea stângă și dreaptă plasați unul deasupra celuilalt. Putem să ne folosim prea mult partea dreaptă până la un punct, apoi brusc se întâmplă ceva pe partea stângă care declanșează boala.

Deci toate bolile, chiar și diabetul, sunt cauzate de o problemă psihosomatică. Când cineva muncește din greu, gândește mult, e foarte pe dreapta, brusc se întâmplă ceva - poate să și moștenească acel diabet din cauza trecutului - și declanșează această problemă psihosomatică. Ei bine, această boală psihosomatică poate fi vindecată doar dacă știți problema de pe partea stângă. Deci Mahavira a mers foarte profund pe partea stângă. De ce spun că partea stângă este dificilă? Pentru că atunci când începeți să vă mișcați pe partea stângă, mișcarea devine liniară, desigur, dar merge în sens descendent, în timp ce mișcarea pe partea dreaptă este în sens ascendent. Deci mișcarea este în jos, în felul acesta, apoi se rotește, formează spirale, iar voi vă mișcați odată cu ele și vă pierdeți în spirală. Pe partea dreaptă însă mișcarea este ascendentă iar spiralele nu sunt atât de numeroase și pentru că urcă, este foarte ușor să ieșiți din aceste spirale.

Deci cei care merg cumva către stânga, gândindu-se prea mult la trecut, văitându-se, plângându-și de milă, sunt mult mai dificili decât cei care sunt pe dreapta. Cei care sunt pe dreapta însă le fac probleme celorlalți, în timp ce persoanele pe stânga își fac rău lor înșiși. De aceea partea stângă trebuia descoperită în profunzime și asta a făcut Shri Mahavira. Desigur, El știa, cred Eu, totul despre partea stângă. Așa că El a menționat practic în detaliu ce li se poate întâmpla celor care merg pe partea stângă. El a introdus noțiunea de Iad. A descris de asemenea șapte tipuri de Iad. Este atât de cumplit încât nu vreau să vă spun ce este Iadul. Este cumplit de crud, cumplit de lipsit de bucurie și cumplit de respingător încât ajungeți să vă detestați când înțelegeți ce greșeli ați comis, că ați comis „pap” (păcat - în hindi) ați comis păcate; iar apoi, drept consecință, primiți pedeapsa. Shri Mahavira a explicat totul, a descris în detaliu ce fel de pedeapsă primește o ființă umană care încearcă să fie pe stânga. A vorbit de asemenea și despre persoanele care sunt pe dreapta, dar nu atât de detaliat, pentru că a întâlnit combinații ale celor două părți, însă s-a ocupat îndeosebi de partea stângă.

Așa cum le-am mai spus multora și poate am spus-o și aici, există un suflet care este alcătuit din corpurile cauzale ale celor cinci elemente. Cauzalul pământului, de pildă, este parfumul. Așadar, acest suflet care este alcătuit din cele cinci corpuri cauzale și centrii voștri și care mai are, putem spune, și controlul parasimpaticului, este plasat pe coloana vertebrală, în exterior și activează sistemul nervos parasimpatic. El are o conexiune cu fiecare centru. Ei bine, sufletul, atunci când murim, împreună cu Kundalini și Spiritul nostru, merg în ceruri; iar sufletul este cel care ghidează din acel moment mișcarea a ceea ce a mai rămas din ființa noastră, într-o nouă ființă. Așa se petrec lucrurile. Deci tot ce am făcut până acum este înregistrat în suflet. Când M-ați întrebat: „Mamă, vedem un fel de particule sferice adunate împreună. Ce sunt ele?" V-am spus că ele sunt suflete moarte. Iar acum s-a și descoperit ceea ce am afirmat. Pentru că, vedeți, când o persoană moare, sufletul ei vi se arată - chiar și acum puteți vedea niște particule sferice; pot fi multe sau poate fi una, un șir... Și au văzut la microscop - atunci când le-am spus - că sufletul din interiorul nostru este reflectat în celule, în reflectorul fiecărei celule. Deci partea celulei care este reflectorul, care este plasat într-o parte a celulei, are de asemeni acest suflet reflectat, iar sufletul principal, care este în spate, controlează acel suflet reflectat care are grijă de fiecare celulă. Acum s-a descoperit că în acel reflector există șapte bucle, șapte bucle, pentru că el stă pe opt - șapte chakre și Mooladhara.

Mahavira a descoperit că atunci când oamenii mor, unele suflete se nasc din nou chiar și numai după câteva zile - iar aceștia sunt oamenii obișnuiți. În felul acesta ne-a prezentat o anumită categorie. Deci ei - acest tip de oameni morți - fac parte dintr-o categorie, care există pentru un timp foarte scurt în subconștientul colectiv, iar apoi se nasc din nou pe pământ. Sunt oameni de un tip foarte comun, fără niciun țel, oameni inutili. Există însă unele suflete care, atunci când mor, rămân suspendate în aer și așteaptă să găsească pe cineva care să le împlinească dorințele care nu le-au fost încă împlinite. Spre exemplu un bețiv; iar un bețiv se poate agăța de o altă ființă umană în viață care are tendința să bea. Deci odată ce acea persoană începe să bea... odată ce începe să dezvolte obiceiul de a bea, astfel de suflete se năpustesc pur și simplu asupra acelei persoane; iar când acaparează acea persoană, o pot transforma într-un adevărat bețiv.

Îmi amintesc de o doamnă, care era mignonă, foarte scundă, venită din Cuba - când am fost prima dată în America - care Mi-a spus că se săturase de ea însăși. Soțul ei Mi-a spus că ea putea să bea o sticlă plină de whisky nediluat, uneori. M-am uitat la ea cât era de mică și M-am întrebat: „Cum reușește?" I-am făcut bandhan și am văzut un negru uriaș în spatele ei. Am întrebat-o: „Cunoști vreun negru?" Mi-a spus imediat: „Mamă, îl vedeți? Îl vedeți? El bea, nu eu!" Desigur, am vindecat-o, iar după aceea a renunțat complet la alcool.

Așadar, ori de câte ori deprindeți un obicei rău, vă pierdeți în întregime controlul asupra voastră înșivă și un spirit stă deasupra voastră și vă controlează. Iar când acel spirit preia controlul vostru, nu știți cum să scăpați de astfel de obiceiuri. De aceea este dificil să scăpați de ele. Ei bine, în Sahaja Yoga, când Kundalini se ridică, aceste spirite, aceste spirite moarte vă părăsesc, iar voi vă corectați, renunțați la acele obiceiuri. Astfel se rezolvă totul. Mahavira nu a spus toate aceste lucruri, nici nu le-a descoperit, pentru că nu a fost un om de știință, sau nu știu de ce. Însă El a vorbit despre Iad, spunând că dacă faceți anumite lucruri în timpul vieții, ce fel de Iad veți îndura. Și a descris Iadul într-un mod foarte deschis și detaliat.

Este într-adevăr oribil să știi că o persoană care își închipuie că nimic nu-i poate sta în cale va sfârși în acel Iad, iar unii sunt osândiți acolo pe vecie. Dar așa cum se nasc încarnări, se nasc și acești demoni, care sunt osândiți să trăiască în Iad pentru totdeauna. Iar când se nasc, încearcă să ne facă necazuri și se pot naște în forma unor guru. Vedem în ziua de azi cum se nasc astfel de oameni care ne duc pe căi greșite, cum folosesc Swadisthan stâng sau, putem spune, partea stângă, doar pentru a ne imobiliza complet. Atunci când cineva este posedat - trebuie să fi văzut - când este posedat nu poate simți vibrațiile; există tot felul de simptome la un astfel de om. Însă în Sahaja Yoga ce facem? Rostim numele lui Mahavira, pentru că Shri Mahavira urcă de-a lungul lui Ida Nadi și vine și se așează aici, în punctul pe care-l numim superego. El vede, controlează, ia măsuri, curăță și face tot ce este nevoie pentru a corecta acea persoană după ce vine la Sahaja Yoga.

Deci trebuie să-i fim cu adevărat recunoscători pentru că face această muncă care este foarte urâtă, foarte murdară. Pentru că pe acești oameni nu-i deranjează să stea chiar și în baie, sau să stea oriunde și să mediteze. Pot face orice, sunt oameni foarte murdari, absolut murdari. Când devin tantrikas, încearcă tot felul de lucruri murdare și astfel creează probleme între ei și Dumnezeu. De pildă, se vor duce la un templu al Zeiței și vor începe să flirteze cu o femeie acolo, așa că Zeița va dispărea. Și odată ce Zeița dispare din acel loc, ei cheamă toți acești bhoots de pe partea stângă. Deci avem aceste suflete care sunt suspendate în aer care încearcă să revină în lumea conștientă pentru a poseda pe cineva. Mai există și așa numiții „maeștri” pe partea stângă, care știu cum să capteze aceste suflete și să le introducă în cineva, sau cum să le scoată din cineva și să le introducă în altcineva. Deci este un proces continuu, iar asta face ca acea persoană să devină complet nebună și inutilă.

Acum, știind toate acestea încă mai captați pe partea stângă. Sahaja Yoghinii captează încă! De aceea, cred Eu, această Mahavira Jayanti (ziua lui Mahavira) este o zi foarte importantă pentru noi. Ei bine, de ce a fost numit Mahavira? Pentru că doar o persoană ca El - Vira înseamnă o persoană curajoasă, ca un adevărat cavaler - pentru că numai El putea face asta. Deci numai El putea să intre complet în interiorul unei ființe și putea ucide sau putea distruge, putem spune, acei oribili rakshasa, demoni, toate acele lucruri negative care ne atacă. Așa cum știți, folosim foarte mult partea stângă pentru atât de multe negativități care ne torturează. Dar dacă nu avem niciun ajutor din partea lui Mahavira, n-o putem face.

Rostim numele lui Mahavira - îl putem numi Sfântul Mihail, îl putem numi oricum - dar îl numim Mahavira pentru că s-a născut ca ființă umană. Toate aceste lucruri funcționează datorită Lui, iar El este o personalitate atât de măreață. El însuși s-a născut ca ființă umană - este dificil pentru sfinți să se nască ființe umane. Mai mult decât atât, vedeți, întregul concept despre Iad și tot ce este descris în scripturi este real, aceste lucruri există. Iar dacă încercați să mergeți acolo - când încerc să merg acolo să descopăr ceva, Mă cufund ca într-un somn și în timpul ăsta descopăr tot ce se întâmplă cu o persoană, cât de blocată este, ce a făcut. Nu este un lucru ușor de făcut cu mintea conștientă. Trebuie să intri în subconștient și trebuie să intri în sushupti, în somn profund, pentru a vedea ce se întâmplă pe partea stângă. Este o situație foarte ciudată, cred, și nici nu aș recomanda Sahaja Yoghinilor să intre în acea zonă. Însă trebuie să scăpați de problemele de pe partea stângă cu ajutorul lui Mahavira. Când această chakră este blocată, apare o umflătură pe partea dreaptă a capului.

Deci trebuie să rostiți numele lui Shri Mahavira pentru a îndepărta presiunea de pe partea stângă. Ei bine, mulți nu știu nici măcar de ce suferă. De ce suferă din moment ce nu au făcut nimic rău? Este pentru că sunt posedați. Ei bine, chiar și virușii, toate bolile psihosomatice, cancerul de pildă, toate bolile incurabile aș spune, există pentru că suntem canalizați pe partea stângă. De aceea suferim de aceste boli care nu pot fi vindecate. Deci trebuie să-i mulțumim cu adevărat foarte mult lui Shri Mahavira care ne-a dat puterea de a îndepărta problemele de pe partea stângă, care ne-a pus în mână lumina pe care El însuși o vibrează și pentru că El însuși încearcă să aducă lumină în lucrurile obscure, chiar și în ceea ce Mă privește.

Numai grație Lui ne putem vindeca de multe boli fizice și mentale. Știți că partea stângă poate fi ușor vindecată dacă folosiți tratamentul cu trei lumânări. Asta arată că lui Mahavira îi place numai lumina, nu îi place întunericul. Și este ideea Lui, cred Eu, de a face tot posibilul să purifice cât se poate de mult canalul stâng, pentru a ajuta Sahaja Yoga să se stabilizeze în țările unde încă există multă negativitate, multă negativitate. El face asta pretutindeni. Iar bolile psihosomatice și alte astfel de boli pot fi vindecate cu ajutorul lumânării, a flăcării - putem face tratamentul cu cele trei lumânări. Deci trebuie să-i fim foarte recunoscători că a reușit să găsească un mod de a intra în canalul stâng și a descoperit ce fel de probleme există pe partea stângă.
Este minunat că avem șansa să sărbătorim astăzi ziua Sa de naștere aici, într-un loc pe care l-a iubit foarte mult. Puteți spune că Mahavira este înfățișat uneori complet dezbrăcat. S-a întâmplat odată ca El să meargă în pădure să mediteze și să afle despre partea stângă. Când s-a ridicat, veșmântul i s-a agățat într-un tufiș și a trebuit să renunțe la jumătate din el. Și-a rupt jumătate din veșmânt și a ieșit din acele tufișuri fără a se răni. Însă chiar în acel moment a apărut Shri Krishna, în forma unui băiețandru de la țară, care i-a spus: „Sunt sărac, sunt sărac, nu am nimic. Tu ești rege, poți avea oricâte haine dorești. De ce nu-mi dai mie jumătatea de veșmânt pe care o porți?" Și se spune că Mahavira i-a dat veșmântul acelui băiat care a dispărut în fugă și care nu era nimeni altul decât Shri Vishnu. Deci Shri Vishnu i-a luat veșmântul iar Mahavira a rămas dezbrăcat pentru două-trei secunde doar - în definitiv era rege. S-a acoperit cu frunze și s-a dus la palat să se îmbrace. Imaginați-vă însă cât de negativi sunt oamenii (jainiștii)!

Jainiștii umblă dezbrăcați, au tot felul de taboo-uri pentru viermi și alte creaturi. Jainiștii spun - ei au început cu astfel de lucruri - că trebuie să respecți aceste creaturi minuscule chiar și șerpii, chiar și animalele care reprezintă un pericol pentru oameni, deoarece fiind toate ființe vii, trebuie lăsate să trăiască. Sunt nebuni. V-am spus că merg într-o asemenea extremă cu vegetarianismul încât încearcă să salveze chiar și ploșnițele. Pun ploșnițele într-o colibă iar apoi un brahmin este lăsat acolo peste noapte. Ploșnițele sug sângele brahminului, iar când se satură și sunt pline de sângele brahminului cad pur și simplu. Abia atunci îl lasă pe brahmin să iasă și-i dau în mod generos dakshinat, adică îi dau bani ca răsplată pentru că a săturat ploșnițele. Așa înțeleg ei vegetarianismul!

Feriți-vă de vegetarieni! Chiar și Hitler era vegetarian. Deci vă puteți imagina ce fel de vegetarianism este acesta! Toată această pasiune pentru vegetarianism și astfel de lucruri nu sunt deloc necesare și asta este ceea ce a arătat Shri Mahavira în viața Sa, că nu este important să vă preocupe mâncarea, să vă gândiți tot timpul ce mâncați. Vedeți, întreaga teorie a vegetarianismului a ajuns într-o asemenea extremă, încât am spus că ar trebui să renunțăm complet la vegetarianism. Acum haideți să vedem în opoziție ce a vrut să facă Mahavira. Dacă nu mâncați proteine, nu puteți lupta cu bhoots. O persoană care are bhoots în ea trebuie să mănânce multe proteine, nu carbohidrați, ci proteine, astfel încât să poată lupta cu inamicii de pe partea stângă. Dar ei își doresc să fie vegetarieni. Acum imaginați-vă, au inamici de stânga în interior și totuși vor să fie vegetarieni. Sunt terminați! Cum vor lupta împotriva lor? Deci toate aceste lucruri sunt plănuite dinainte de persoane care încearcă într-un fel, care încearcă să înlăture, sau, putem spune, persoane care încearcă să lase în viață animale inferioare în detrimentul ființelor umane, Sunt opresori - este un lucru stupid!

Ei trebuie să înțeleagă că nu voi putea da Realizarea viermilor, peștilor, nici măcar găinilor. Avem nevoie de ființe umane. Toate aceste lucruri se întâmplă deoarece oamenii fac exact invers decât au spus încarnările divine. De exemplu, Christos a spus: „Să nu aveți ochi adulteri" și până acum nu am întâlnit niciun creștin, cu excepția Sahaja Yoghinilor, care să nu aibă ochi adulteri, fie el bărbat sau femeie. Deci facem exact invers decât am fost învățați. La fel s-a întâmplat și în cazul lui Mahavira; ceea ce a încercat El să facă a fost complet distrus de acești oameni, care încearcă să facă din vegetarianism o mare religie.

Pe de altă parte, vegetarianismul a pătruns în jainism printr-un individ numit Neminath - un tirthankar („cel ce deschide calea”) în vremea lui Shri Krishna. El se pregătea să se căsătorească; pe atunci obișnuiau să mănânce carne de tot felul la nunți, iar pentru căsătoria lui fuseseră sacrificați mulți miei și iezi, iar lui i s-a făcut rău – uparati (în hindi), cum spunem noi - nu i-a plăcut, a fost dezgustat și frustrat, văzându-i. Ce a făcut din cauza frustrării? A spus: „Nu voi mai mânca carne". Așa au trecut jainiștii la vegetarianism. Și tot așa continuă și acum. Iar jainiștii, am văzut, sunt lipsiți de orice bucurie, complet lipsiți de bucurie. Sunt atât de lacomi de bani, aleargă după bani și se comportă într-un mod atât de ciudat, încât nu-i poți înțelege. Vreau să spun că sunt ființe umane, dar nu le poți înțelege comportamentul - nu sunt oameni normali.

Deci realizăm că, în pofida tuturor realizărilor lui Mahavira, cei care se consideră a fi discipolii Lui, jainiștii, se comportă în această manieră. Deci ce avem de făcut acum este să înțelegem că în Sahaja Yoga mai bine nu facem așa ceva. Orice vi se spune trebuie să înțelegeți de ce e nevoie să fie așa. Știți modus operandi, știți totul despre Sahaja Yoga, știți totul, deci nu este nicidecum adecvat pentru voi să sucombați în fața unor astfel de argumente sau a unor cuvinte mari sau reclame pompoase și să o luați pe o cale greșită. Este foarte important. Sunteți Sahaja Yoghini și înțelegeți echilibrul. Desigur, mereu spun că occidentalii, poate chiar și australienii, ar trebui să consume mai mulți carbohidrați, deoarece mănâncă prea multă carne. Deci ei pot consuma cu precădere carbohidrați, dar asta nu înseamnă în niciun caz să devină vegetarieni. Este doar pentru a compensa consumul de carne. Iar în India le spun tot timpul să mănânce mai multă carne - le-ar prinde bine. Dar asta nu înseamnă să mănânce doar carne și nimic altceva. Trebuie găsit un echilibru, și odată ce îl găsiți, veți fi surprinși că vă veți simți atât de relaxați, atât de bine, atât de iluminați, iar vibrațiile vor curge mult mai bine decât în mod normal.

Deci trebuie să aveți grijă cu privire la mâncare. La fel și cu îmbrăcămintea, în sensul că n-ar trebui să faceți o pasiune pentru o anumită ținută și să o purtați tot timpul, indiferent că este cald sau frig. Trebuie să vă îmbrăcați cu ceva potrivit. De pildă într-un climat ca cel de aici, e nevoie de un costum sau o haină pe care s-o purtați pe deasupra, dar dacă sunteți la Ganapatipule sau într-un loc asemănător unde nu e nici prea cald, nici prea rece, sau poate că este o atmosferă uscată, trebuie să găsiți îmbrăcămintea care vă face să vă simțiți comod. Și atunci când descoperiți vestimentația cea mai confortabilă, cel mai bine este să o și purtați. Pentru că am observat că ori de câte ori spun ceva... n-ar trebui să mergeți la extrem și nici să faceți lucrurile pe jumătate. Dar când vă spun anumite lucruri, trebuie să luați ce este bun pentru voi, în concordanță cu temperamentul și aptitudinile voastre, să luați ceea ce vă hrănește, care v-ar putea ajuta să progresați și v-ar da echilibru.

Deci pentru a vă echilibra, trebuie să-i acordați atenție și lui Shri Hanuman, nu doar lui Shri Mahavira. Ambii sunt importanți. E dificil să vă spun totul despre Mahavira în acest scurt discurs, însă cred că am arătat legătura lui cu Sahaja Yoga și cred că ați înțeles împortanța Lui și a rolului pe care îl are. Dumnezeu să vă binecuvânteze!

Gândindu-Mă la Shri Mahavira, e imposibil să Mă mențin în mintea conștientă, pur și simplu merg pe partea stângă întotdeauna. În mașină îmi tot spuneam: „Aș face bine să Mă gândesc la Mahavira” și de atunci totul merge pe partea stângă - e atât de greu. Dar se va rezolva.
Dumnezeu să vă binecuvânteze!
Aș dori niște apă.

Partea stângă este un lucru teribil! Dacă aveți vreo problemă, ar trebui să Mă întrebați pentru că este singurul moment când putem vorbi despre asta. Dacă aveți vreo problemă, Mă puteți întreba - despre partea stângă - cum s-o corectăm, cum să o aducem în stare bună, orice. Vă rog puneți-Mi întrebări. Pentru că întotdeauna aveți probleme cu partea stângă.
Despre ce este vorba? Nu îl aud. Ce spune?

Sahaja Yoghin: Mamă, simte înțepături, ca niște ace pe stânga, în inimă stângă.
Shri Mataji: Ca niște ace? Înțepături ca niște ace?
Inima, așa cum v-am spus, este reflectarea lui Dumnezeu Atotputernic, care este Spiritul. Deci, așa cum v-am mai spus, avem două tipuri de probleme cu inima: una este atunci când aveți o viață hiperactivă, fiind pe dreapta, iar cealaltă, generată de partea stângă, este inima letargică, când faceți anghină pectorală. În cazul tău, când simți înțepături, asta înseamnă că este o posesiune. Dacă ai înțepături în mâini, atunci este un fel de posesiune. Dar poate fi înlăturată. Altă întrebare?
Sahaja Yoghină: Ne puteți spune ceva despre Nabhi stâng, Mamă?
Shri Mataji: Da, deși este un subiect diferit. Nabhi stâng vine cel mai adesea de la relația soț-soție. O soție care se plânge tot timpul, care este cumva tot timpul nemulțumită, foarte agitată, agasându-și soțul, care este temătoare și are astfel de probleme - uneori o fac doar pentru a-și sâcâi soțul, alteori în esență sunt femei posedate, foarte pe stânga - astfel de femei posedate vă dau Nabhi stâng.

Orice femeie care își simte Nabhi stâng trebuie să înțeleagă imediat că există ceva oribil în interiorul ei de care trebuie să scape. Deci pentru Nabhi stâng trebuie să faceți tratamentul cu cele trei lumânări. Și încercați să vă respectați soțul, încercați să fiți amabile cu el. Pentru că aceste spirite pot să și domine. Vedeți, nu numai că vă pot transforma în ființe foarte viclene, dar pot să și domine, au un fel de a domina. Deci în orice caz, poate părea că femeia este pe dreapta, dar de fapt suferă de Nabhi stâng și este foarte dominatoare. La rândul lui, dacă soțul nu este un om bun, dacă își chinuie soția iar ea se simte nefericită, se simte nedreptățită, ea captează la Nabhi stâng și în acest caz.

Deci, în ambele cazuri trebuie să înțelegeți că ceea ce vă dă bucurie, sursa bucuriei voastre, este Sinele vostru, propriul vostru Spirit. Bucuria nu depinde de soțul vostru sau de altcineva, ea vine din voi înșivă. Deci nu trebuie să vă faceți griji cu privire la soțul vostru, nu ar trebui să vă gândiți cum vă tratează, nu ar trebui să vă preocupe ce face el. Ar trebui să vă gândiți: „În definitiv, sunt soția lui, ar trebui să-l susțin, ar trebui să-l ajut. Oricum ar fi el, îl las în pace, pentru că nu se va corecta chiar dacă îi spun. Deci cel mai bine este să nu-i spun nimic, să-l las să facă ce vrea.” Iar voi trebuie să vă curățați Nabhi stâng cu lumânarea. Asta este soluția.
În regulă, acum copiii vor veni să-Mi spele Picioarele. E foarte greu, se simte încă partea stângă. Sunt... Bine. Cu toții trebuie să veniți să-Mi spălați Picioarele, da?
(Shri Mataji primește flori de la un copil.) Așa de frumoase sunt!
Sahaja Yoghin: Să spunem mantrele?
Shri Mataji: Da, puteți spune mantrele.
Sahaja Yoghin: Să spunem Atharva Sheersha?
Shri Mataji:  E foarte lung. Mai bine Ganesha Sthuthi? Cine îl va cânta? Îl știe toată lumea? Nimeni nu-l știe! Cine știe să cânte Ganesha Sthuthi? Sau știți Atharva Sheersha?
Sahaja Yoghin: Majoritatea știu Atharva Sheersha.
Shri Mataji: Atunci mai bine spuneți Atharva Sheersha. Fiindcă Ganesha este Cel care stă în Mooladhara. Și El este Acela care vă pune pe partea stângă. El vă aruncă acolo tot timpul. Iar Mahavira este Cel care vă salvează și vă corectează. Deci sunt două forțe care lucrează. Luați asta (microfonul).
Se recită Ganesha Atharva Sheersha.
Să meditezi asupra lui Shri Mahavira și blocajul va dispărea.
Sahaja Yoghin: Avem numele lui Shri Bhairavanath. Să spunem cele 108 nume ale lui Shri Bhairavanath?
Shri Mataji: Ce anume?
Sahaja Yoghin: Numele lui Shri Bhairavanth în sanscrită. Să le spunem în timpul Pujei?
Shri Mataji: Le aveți? Bine, recitați-le. Le puteți spune în timp ce îmi spălați mâinile.
El spune că are numele lui Shri Bhairavanath - foarte bine. Deci liderii pot veni să-Mi spele mâinile. Lideri! (Shri Mataji râde) Bună glumă!
Puteți începe să spuneți numele. Să vină cineva aici să ofere elementele. Cine vine? Câte puțin. Ajunge, ajunge.
Sahaja Yoghin: Să încep cu mantrele acum?
Shri Mataji: Da, puteți spune mantrele. Acum, cineva... Unul câte unul puteți veni să turnați apă. Turnați apă. Nu, nu, nu băieții... Puneți-o voi. Acum, veniți unul câte unul. Mai întâi mierea. Cheamă-l. Steven, vino.
Sahaja Yoghin: Sunt 21 de nume.
Sahaja Yoghin: Numele lui Shri Bhairava.
Shri Mataji: Cu traducere.
Sahaja Yoghin: Voi spune numele, spre exemplu „Sfântul Mihail” și vom spune împreună mantra. Vom spune mai întâi mantrele pentru Shri Mataji. (Se recită mantrele.)
Shri Mataji: Pune-o și pe aceea. Și aceea. Ia-l pe acela, pe celălalt. Puteți pune mierea. Avem nevoie de tine aici. Fii atent, nu ar trebui să fie atins de mâna ta (elementul oferit). Ce element este? Este ghee, nu-i așa?
Sahaja Yoghin: Am crezut că e mierea.
Shri Mataji: Din Melbourne este cineva?
Ce este aceea?
Sahaja Yoghin: E miere.
Sahaja Yoghin: Să spunem mantrele pentru Ida Nadi? Mantrele pentru Ida Nadi?
Shri Mataji: Da, spuneți mantrele pentru Ida Nadi.
Sahaja Yoghin: Să spunem o dată mantra pentru Shri Maha Bhairava.
Shri Mataji: Acestea sunt numele pentru Ida Nadi.
Fete necăsătorite. Bine, decorează-le cu kumkum. Cu acest deget desenează o linie. Devi, vino te rog. Desenează o linie. Fă o linie, așa. Puteți pune kumkum și pe talpă. Până la linie, trebuie să completezi cu kumkum până la linie. Acum, șterge tot surplusul de acolo. E bine. Mă refeream la excesul de kumkum pe degetele de la Picioare.
Sahaja Yoghin: Să cântăm Jogwa?
Shri Mataji: Numele Zeiței sunt în cântec. Le veți spune în timp ce cântați. Spune-le să-l cânte cu toții.
Este prea mult. Înlătură excesul. Folosește-ți mâinile și îndepărtează-l. E mai bine. Cu atenție, nu strica linia, nu strica linia. N-ar trebui să strici linia asta. Da, fii atentă. Pe degetul acesta.
Sahaja Yoghin: Mamă, doriți un prosop curat?
Shri Mataji: Pune kumkumul care ți-a rămas pe mâini pe prosop.
Puteți cânta orice cântec.
Sahaja Yoghin: Namastetu Mahamaye Shri Pithe Sur Pujite. Namastetu Mahamaye.
Shri Mataji: Nu, este un cântec în hindi în care sunt numele Zeiței.
Sahaja Yoghin: În hindi? Teri Hi Gungate Hai.
Shri Mataji: Da, Tere Hi Gungate Hai. Dacă toată lumea îl știe, atunci spuneți la ce pagină este.
Ați adus sariul?
Sahaja Yoghin: Am adus sari și bluză din partea centrului nostru.
Shri Mataji: Dar am adus și noi. Mi-au spus să aduc un sari și l-am adus pe acesta.
Sahaja Yoghin: Am adus și noi unul. Să vi-l arătăm?
Shri Mataji: Bine, aduceți-l și pe acela. Atunci oferiți-le pe amândouă.
Cheamă pe unul dintre ei.
(Se cântă Tere Hi Gungate Hai)
Trebuie să așezi aceste flori sub Picioarele Mele, cele albe sub Picioare iar cele colorate pe părți. Mai întâi pune-le pe cele albe, apoi voi așeza Picioarele pe ele. Acum cele de culoare deschisă, cele roz de pildă.
Spune-le liderilor să se ridice. Pot face (aarti) cu toții.
Sahaja Yoghin: Toți liderii. Toți liderii.
(Se face aarti.)
Shri Mataji:Dumnezeu să vă binecuvânteze! Dumnezeu să vă binecuvânteze! Dumnezeu să vă binecuvânteze.
Sunt vibrații foarte bune. Vedeți, câtă liniște! Exact înainte de Aarti a început să plouă, iar acum priviți!
Fotografiați-Mi Picioarele.
/wp:paragraph