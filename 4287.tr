5 Mart 2000
Mahashivaratri Puja
Pune (India)
Shivaratri Puja, Pune, Hindistan, 5 Mart 2000.

Önce İngilizce konuşacağım, çünkü yabancı ülkelerden, özellikle de Madras'tan (Chennai) ve ayrıca Kerala, Hyderabad ve Bangalore'den gelen çok sayıda insan var. Bütün bu insanlar buraya geldiler ve buraya başka kimlerin geldiğini bilmiyorum, Güneyden gelenler ve henüz Hintçe anlamayan diğer insanlar.

Bu Shivaratri'nin özel bir anlamı var, sanırım, çünkü çok
şey var – sabah herhangi bir gazeteyi okursanız, her türlü şiddeti, yolsuzluğu
yapmaya çalışan ve ahlaksız davranışta bulunan insanlar hakkında öyle korkunç
haberler var ki. Bu günlerde, gazetenin nasıl olup, çevremizde olan bütün bu suçlarla
dolu olmasına şaşırıyorsunuz. Bu sanki Shri Shiva'nın “Taandav nrtya” (kozmik dans) zamanı gelmiş gibi. Diğer
taraftan kişi sanki bir şeylerin düzelemeyeceğini hissediyor. Bu Onun öfkesidir,
eğer bu başlarsa, bu karakter ve bu tip, O insanların üzerine gazap yağdırıyor.
 Herhangi birisinin Onun gazabından nasıl
kurtulabileceğini bilmiyorum. O sevgi dolu, muazzam bir şefkatle dolu bir Tanrıdır,
ama aynı zamanda - çok yok edici bir karakterin bir diğer uç noktasıdır. O tüm dünyayı
yok edebilir. Eğer öfkeye kapılırsa yaratılmış olan tüm yaratıkları
bitirebilir. Hepiniz hikâyeyi biliyor olmalısınız, O'nun nasıl kendisini
kaybettiğini. Çocuk formu almış bir tür şeytan vardı. Ve bir anne çocuğu
öldüremez, o bunu yapamaz. Ve anne, eğer bütün dünyanın bu şeytan tarafından
yok edildiğini görürse, dünyayı Shiva'nın gazabından veya öfkesinden
kurtaramayacağını düşündü. Bu yüzden çocuğu feda etme veya çocuğu öldürme
eyleminden kendisini çekti ve bunu devralan Shiva idi. Ve O sadece çocuğun
arkasında durup, onu öldürdü.

O çocuk bir şeytandı. Ve böylece, Shiva dünyayı bu
korkunç rakshasanın yıkımından kurtardı. Ve sonra sevinçle dans etti. İşte bu onların
kozmik, kozmik neşe olarak adlandırdıkları şeydir. Birçok insan Onun neden
küçük bir çocuğun üstünde ayakta durduğunu anlamıyor, ama bunun sebebi buydu.
Yani, insanlar bugün bile küçük çocuklar, çok masum insanlar, çok kutsal gurular
şeklinde kamufle olabilirler, Shiva onların hepsini yok edebilir. Bu yıkım
çoktan başladı ve tüm hızıyla devam ediyor, sanırım, her yerde olmakta olan çok
şey var: Kasırgalar, fırtınalar, depremler, birçok kaza var ve çok sayıda
yıkıcı şey var. Kalaki [Kalki]
enkarnasyonunun sonucu olarak, pek çok yok edici şey çalışıyor. Ama aynı
zamanda diğer taraftan, aynı enkarnasyonun sürdürmekte olduğu başka bir çalışma
var: bu da insanların yeniden dirilişidir. Böyle olan insanlar asla incinemezler,
onlara hiçbir şey olamaz. Onlar her zaman kurtulacaklardır. Onlar için her şey
kurtarılacaktır çünkü onlar Annelerinin koruması altındalar. Şimdi sorun, biz Sahaja
Yogilerin bu insanlarla ve onların evrim çevriminden çıktıklarını görmekle nasıl
başa çıkabileceğimizdir? Tek çözüm Kundalini'yi yükseltmektir. Eğer siz çok
kötü olan, kayıp vaka durumda olan insanların bile Kundalinisini
yükseltirseniz, onlar yok edilecek olsalar da korunacaklar ve iyi insanlar
olacaklardır. Kafalarında planladıkları ve düşündükleri bütün bu korkunç
şeyleri durdurup,  gerçektende çok, çok
iyi insanlar olacaklardır. Bu kimi durumlarda başarısız olabilir – Ben Sahaja
Yoga'nın her durumda başarılı olacağını söyleyemem.

Fakat eğer Sahaja Yogiler meditasyon yaparlar ve kendilerini tamamen huzurlu şekilde tutar ve tamamen teslim olurlarsa, onlara hiçbir şey olamaz. Onlar her zaman korunurlar ve hepinizin bu korunmaya dair deneyiminiz var. Ama önce kendinize inanmalı ve Sahaja Yoga'ya teslim olmalısınız. Burada oturan çok sayıda Sahaja Yogimiz var, çoğunlukla Kuzey, Güney, Doğu ve Batı Hindistan'dan gelenler ve diğer yabancı ülkelerden de gelenler var. Her ülke, söylemeliyiz ki, bugün bu negatif güçlerin kontrolü altındadır. Yapmamız gereken şey, Kundalininin uyanışı ile insanları pozitif kılmaktır. Hepiniz bunu yapabilirsiniz. Bunu başarabilirsiniz. Bunun için özel bir şey yapmanıza gerek yok. Günlük yaşamda bunu başarabilirsiniz ve bunu yapmalısınız. Bugün ihtiyaç duyulan tek şey, insanları dönüştürmektir ve hepiniz bunu yapabilirsiniz, hepiniz bunu çok samimi ve iyi bir şekilde yapabilirsiniz. Öfkelenmeniz, insanların üzerine zıplamanız, kaba insanlara kızmanız gerekmiyor, ama huzurlu bir tavır içinde bunu başarmalısınız; böylece Shiva'nın bu gazap dolu mizacı, yani dedikleri gibi, Shiva'nın üçüncü gözü açılmaz. Bu korkunç bir şeydir. Hepimiz bunu çok yapıcı bir şekilde, son derece yapıcı bir şekilde yapabiliriz. Yani yapmamız gereken şey, her şeyden önce, kendi Shiva prensibimizi, neşe prensibimizi, sevgi prensibimizi ve Hakikat prensibimizi oluşturmaktır, bunu söylemeliyim.

Büyük problemler de var, çünkü insanların Shiva’nın
küresel mizacıyla ilgili hiçbir fikri yok. Örneğin, Ben insanların Shiva
prensibi ve Vishnu prensibi üzerine kavga ettiğini ve savaştığını duydum.
Şimdi, Vishnu orada, Onun gücü sizi bu Shiva ilkesine yükseltmek için oradadır.
Bunların her ikisi birbirinden farklı değildir, biri diğeri için
tamamlayıcıdır. Ama siz bu noktada bile kavga etmeye devam ederseniz, bunu
anlayamıyorum. Vishnu olmadan, Shiva'yı memnun edemezsiniz. Ve eğer Shiva’nın
prensibine bağlı kalamazsanız, Vishnu ilkesini anlamadıysanız – yani Kundalininin
kendisi zaten Sushumna Nadi aracılığıyla yükselir. Kundalini  prensiptir, O Shiva'nın “tattwa” sıdır. Ve Kundalini
evrim sürecinde Vishnu'nun meydana getirdiği kanaldan yükseliyor. Öyleyse siz Onların
birisinden nasıl uzak durabilirsiniz? Biri yoldur, diğeri ise varış noktası. Bu
yüzden umarım merkezlerinizin düzeltilmesinin, yolunuzun iyi olmasının,
Sushumnanızın temizlenmesi gerektiğinin ne kadar önemli olduğunu siz anlarsınız,
çünkü bizler “madhyamargi’leriz” (Orta-merkez):
merkezden, orta kanal yolu ile gitmeliyiz ve  denge sahibi olmalıyız, sola gitmemeli, sağa
gitmemeliyiz.

Bu dengeyi muhafaza etmeli ve Sadashiva'nın oturduğu “talu bhaag” a (Brahmarandhra) ulaşana kadar buna devam etmeliyiz. Siz bunu deneyimleyebilir ve kendiniz görebilirsiniz. Ben ne söylesem, siz bunu çok iyi biliyorsunuz. Tek şey şu ki, Ben size söylediğim zaman, siz bunu doğrulayabilirsiniz. Sahaja Yoga çok kolay bir şekilde doğrulanabilir ve siz bunu biliyorsunuz ki, şimdi tek gerçeği biliyorsunuz. Mutlak olan gerçeği. Bu aynı zamanda, bu iki güç bir araya geldiğinde sonuçları göstermeye başlayan prensiptir. Bu iki güç bir araya geldiğinde veya siz Vishnu prensibi sayesinde Shiva prensibine ulaştığınızda, o zaman siz bu iki gücün birbiri için çok tamamlayıcı olduğunu ve onların birbiriyle çok ilişkili olduğunu fark edersiniz. Bir bakıma bu iki güç arasında bir fark yoktur. Ve bu yüzden, yolunuzu “madhyamarga’yı” [orta kanalı] temiz tutun ve Kundalini'nin içinden geçmesine izin verin. Bunun sayesinde Kundalini onun içinden geçtiği zaman, aynı Kundalininin Vishnu yolundan geçip, Shiva'nın lotus ayaklarına ulaşmasına şaşıracaksınız. 

Hintçeden tercüme:

Hepiniz Shri Shiva'yı tanıyorsunuz, birçok puja ve ibadet eylemi gerçekleştiriliyor. Ama O'nun erdemlerinin ve niteliklerinin farklı yönlerini sizler bilmiyorsunuz. İşte bu yüzden bazen hatalar yapar ve ihmallerde bulunursunuz. Shri Shiva'nın en önemli özelliği mutluluk ve neşedir. Ve bu sevinç Onu, süptil ve en süptil formlarla çevreler. Ve spritüel olarak sizler süptil olana dek, bu çeşitli sevinç biçimlerini tanıyamayacak ve onları deneyimleyemiyeceksiniz. O her şeyin her bir parçacığına yerleşmiştir. O her nerede var olursa,  yaratır .. ne diyeyim .. O çevresinde bir neşe ve mutluluk atmosferi yaratır. Ve siz bu ortam içinde hareket ettiğinizde, kendinizin başka bir şeye dönüştüğünüzü görürsünüz. Sıradan insan türünden farklı olur ve farklı şeylerde mutluluk bulursunuz.

Örneğin, bazı insanlar mutluluğu kendilerini yok etmekte, bunu yanlış yollara götürmekte ve ruha karşı olan şeyleri yapmakta bulurlar. Ve onlar bu tür etkinliklerde mutluluk bulabileceklerini düşünürler.

Ama gerçekte Shri Shiva olan Atma, neşeyi farklı bir şekilde bulur. Ve bu sadece bizim kalbimize dokunabilir. Maddi şeylere dalmış birçok insanın var olması gibi. Bazısı alkolle kafayı çeker; diğerleri ise günahkâr aktivitelere kapılırlar ve bunda bolca mutluluk olduğunu düşünürler. Ama bub öyle değildir. Onlar yavaş yavaş  yok olurlar. Ve onlar yavaş yavaş bittiler.

Ama Shiva bizi yatıştırır. Bize huzur ve neşe verir. Ve Shiva’nın Shaktisi-  Kundalini ve Vishnu’nun Shaktisi  olan- Sushumna Nadi birleştiğinde, sizler gerçeği hissedebilirsiniz. Sadece gerçeği. Kimsenin inkâr edemeyeceği veyahut kabul etmeyi reddedemeyeceği gerçeği. Çünkü bu saf, koşulsuz gerçektir ve bunu parmak uçlarınızda hissedebilirsiniz. Bunun,  içinde şüphenin zerresinin dahi olmadığı,  mükemmel gerçek olduğunu size kanıtlayacak sayısız sayıda deneyime sahip olacaksınız. Bu sizin gerçek spiritüelliğinizin üzerine bir şafak gibi doğar. Onu bilebilir; kavrayabilirsiniz. Ve bu Kundalininin size verdiği armağandır.

Bu, orta kanaldan yükseldiğinde Shiva'nın Shakti'si olan Kundalininin, bütün çakraları uyandırdığı, onları kendi bütünlüğü içinde hizaladığı, bir araya topladığı ve birleştirdiği anlamına gelir. Bunu kim yaptı ve bu Shakti ile kim ilgileniyor? Kundalini ile ilgilenenin Shri Vishnu olduğunu söyleyebiliriz, çünkü O Shri Vishnu'nun bölgesi olan orta kanal üzerinde hareket eder. Ve daha sonra Brahmarandhra'ya ulaşıp, kendisini ifade eder. Ve artık biz Onun yolculuğunun şimdi tamamlandığını anlayabiliriz. Bu sayede biz orada ne kadar işbirliği ve karşılıklı desteğin olduğunu görebiliriz.

Fakat biz insanlar materyalizmin yeni bir tür hastalığına yakalandık. Para peşinde koşmak çok garip bir hastalık haline geldi. Ve bu yeni çılgınlığı desteklemek için ne kadar gerekirse o kadar ileri gitmeyi arzu ediyoruz.  Bunun nedeni ise, bir çeşit kusurun içimize sızmasıdır. Birçok kötü eğilim içimizde birikti. Ve bu kötü eğilimlerin temizlenmesi ancak Kundalini tarafından gerçekleştirilebilir.  Ancak siz eğer bu Kundalini shaktiyi tamamen özümsemez ve sindirmezseniz, bunu meditasyon ve dikkatle beslemezseniz, Kundalini sıkı bir şekilde sabitlenmiş olur, o zamanda siz gerçeğin tezahürünün gerçekleştiği, size huzur ve neşe verdiği konuma ulaşamazsınız. Bu bir tür tamamlanmamış konum ve eksiklik olur.

Kundalini yükseldiği zaman, yolundaki her şeyi temizler. Shiva'nın enerjisi ile her şey temizlenir ve arındırılır. Ama yine de bazı insanlar eski kötü alışkanlıklarının ve yanlış yollarının tuzağına düşüyor ve bunlardan etkileniyorlar ve en ufak bir baştan çıkma veya doğan fırsatla, onlar kendi yükselişlerinden aşağıya düşerler. İçimizde kötülüğün veya ahlaksızlığın tek bir atomu dahi varsa, bizler düşebilir ve tamamen yok edilebiliriz.

Pujalara gelenler; meditasyon yapanlar ve temizlenenler her zaman büyük ilerleme kaydederler. Huzur yoksa ağaçlar bile kurtarılamaz. Çimlenme bile gerçekleşemez. İşte bu nedenle, eğer siz meditatif bir kaliteye sahip değilseniz,  sizin “ben herhangi bir baştan çıkarıcı şeyden veya albeniden etkilenmeyeceğim, ben herhangi bir kötü alışkanlığa yenilmeyeceğim” şeklinde yüksek idealleriniz yoksa o zaman bütün pujalara katılmaya çalışmalısınız ve meditasyona daha sık oturun. Çünkü artık siz puja yapmaya yetkilendirildiniz. Herkes Puja yapma hakkına sahip değildir, ama yetkili kişi her saniye gider ve puja yapar. Ama hiçbir bağlantınız olmadığı zaman, nasıl puja yapma yetkiniz olur?

Fakat birçok insan kendisinin bu tapınağa ya da şu tapınağa gitmesi gerektiğini düşünüyor; şu guruya ya da bu guruya gidin. Bununla hiçbir şey olmayacaktır. Siz kendi kendinizin gurususunuz ve ancak siz iç gözlem yapabilir ve kendi içinizdeki kusurları bulabilirsiniz. Ben Sahaja Yoga'yı tamamen kalpten bir şekilde tanıdım ve kabul ettim mi, yoksa etmedim mi?

Birçok insanın Sahaja Yoga'ya
geldiğini ve belli bir yüksekliğe ulaştıktan sonra onların düştüklerini gördüm.
Ne kadar daha hızlı şekilde ve daha çok yükselirlerse, onlar o kadar daha derine
düşüyorlar gibi görünüyor. Bunun nedeni, küçük küçük gizli eğilimlerin aktif
hale gelmesi ve onların bunun farkında olmamalarıdır. İşte bu yüzden dikkatinizi
kendinizde tutmalı ve yanlış tuzaklara nerede yakalandığınızı görmelisiniz. A-Sahaj
 (Sahaja
karşı olan) yanlış şeyler mi yapıyorum? Ya da benim aklıma herhangi bir
yanlış ve günahkâr fikir mi geliyor? Ben Sahaj'a para kazanma fikri ile mi
geldim? Yoksa benim nedenlerim çok kötü ve şeytani mi? Dikkatimiz kendimizde bu
yanlış eğilimleri keşfetmek üzerine olmalıdır.

Yapılacak en iyi şey, tüm Sahaj programlara ve faaliyetlere katılmaktır;  bütün meditasyon ve temizlenme seanslarına katılmak ve kendimizi Sahaja Yoga'da güçlü ve sıkı bir şekilde yerleştirmektir. Bireysel ve kolektif olarak yüksek bir kaliteye ulaşmak için çaba göstermeliyiz.Eğer siz kendinizi, kendi özünüzde oturtursanız, kolektif bir kişi olabilirsiniz. Kolektif olamayanlar, bireysel olarak da büyüyemezler. Ben bunu gördüm. Kolektif olanlar, sadece onlar büyüyebilirler.

Birey için belki de bazı şeyler düzelir, para, isim veya şöhret kazanabilirsiniz gibi. Bazıları da insanları kontrol etme arzusuyla gelir. Onlar kaç kişiyi etkileyebilir veya kontrol edebilirler. Bu da olur. Ama sizin kendi kişisel büyümeniz gerçekleşmez. Büyümenizde herhangi bir derinlik veya ağırlık olmayacaktır. Siz yüksek kalitede bir Sahaja Yogi değilsiniz. Siz bu kaliteye ulaşana kadar, tüm çabalarınız boşunadır. Siz yüksek kalitede bir Sahaja Yogi değilsiniz. O zamana dek bütün konuşmalarınız ve eylemleriniz faydasızdır. Çünkü ne zaman düşeceğinizi bilmiyorsunuz. Herkes sizin tam bir yok oluşla yüzleşeceğinizi biliyor.

Bu yüzden bizler temkinli olmalı ve spiritüel yüksekliklere ulaşmaya çalışmalıyız. Yapmanız gereken bir şey daha var. Aydınlanmanızı aldıktan sonra siz binlerce kişiye daha aydınlanma vermelisiniz. Bu şekilde güçleriniz artacaktır. Eğer böyle değilse, ne kadar az şey başarmış olursanız olun, bunların hepsi kaybolacaktır. Bu çok sıradışı bir kuraldır. Başka bir şeyle karşılaştırılamaz. Eğer bir lamba başka bir lambayı aydınlatırsa, ilk lambanın daha parlak olmaması gibi. Bu olmaz.

Ama Sahaja Yoga'da Ben şunu gördüm ki, eğer birisi kalbini açar,  Sahaja Yoga'yı içtenlikle yayıp, başkalarına aydınlanma verirse, o kişi  parlar. Çünkü siz tek bir amaç için, aydınlanmayı başkalarına aktarmak ve dünyada bir dönüşüm yaratmak üzere bir Sahaja Yogi meydana getirdiniz. Büyük bir dönüşüm dalgası yaratmak ve dünyayı güzel bir yer haline getirmek için. Çok yeni ve özel bir dünya. Bu sizin saf arzunuz olmalıdır.

Kundalini enerji kazanır ve aktive olur. Normal, basit insanlar bile, deneyimlerini anlattıklarında, bu fikrin akıllarına nasıl geldiği şaşırtıcıdır. Onları bunu yapmaya iten ya da bunu söyleyen şey nedir?

Güç ve kontrol için Sahaja Yoga'ya gelen bazı insanlar var. Bazıları para için gelirler. Tüm bu arzular bir insanın ruhsal olarak büyümesine yardım etmezler. Onların kişiliklerinde parıltı yoktur. Çünkü aldığınız ışığı; eğer siz başkalarıyla paylaşmazsanız ve onu kendi içinizde beslemezseniz, hiçbir çaba sonunda herhangi bir başarı göstermeyecektir. Demek ki bizim tek işimiz dünyayı değiştirmek; dünyayı dönüştürmektir.  Özel bir dünya inşa etmeliyiz ve sizler özel insanlarsınız. Kendi öneminizi ve ne kadar özel olduğunuzu anlamaya başladığınız da, o zaman kendi hayatınızı güzel ve huzurlu hale getireceksiniz.

[Marathi' olarak konuşma devam ediyor]