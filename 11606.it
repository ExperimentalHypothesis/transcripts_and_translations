L'essenza del puja (estratto), GB, 27 Settembre 1980.

...L'essenza del puja è quella di superare la vostra grossolanità materiale.

Quando desiderate una cosa materiale per voi stessi, dovete sapere che vi è data da Dio. Perché tutto appartiene a Dio. Cosi quando offrite fiori, la luce, quando fate l'Aarti, che cosa fate?

Quando offrite la luce a Dio, quello che fate in realtà è venerare la luce dentro di voi.

L'elemento luce si trova nell'Agnya, quindi quando fate l'Aarti o mettete la luce davanti a Dio, l'elemento luce dentro di voi viene illuminato.

Quando offrite i fiori, il Mooladhara viene illuminato.

Quando offrite il miele, la vostra consapevolezza viene illuminata.

Cosi, perchè doniamo qualcosa a Dio?

Dopotutto Dio possiede ogni cosa; Dio non ha bisogno di nulla; Dio è colui che gioisce.

L'uomo non può gioire. Cosi, chi gioisce è Dio dentro di voi, cioè lo Spirito.

Per questo motivo nel Puja viene usato tutto quello che fa gioire il vostro Spirito.

Prendiamo ad esempio l'offerta del riso. Che cosa significa donare un po' di riso alla Devi?

Offrendo il riso, la soddisfazione di ottenere il cibo viene illuminata dentro di voi.

Che significato ha l'olio per il bagno o massaggiare i miei Piedi con l'olio?

E' per voi, perchè siete voi che avete dei vantaggi.

Quando massaggiate i mie Piedi, siete voi che state meglio, non io.

Quando v'inchinate ai miei Piedi, siete voi che state meglio.

E' una specie di riflessologia: tutto quello che per Dio, ritorna a voi sotto forma di benedizioni.

Prendiamo l'offerta dei fiori: quando mi regalate dei fiori, se sono belli, il vostro Swadisthana viene curato, se sono fragranti, è il Mooladhara che viene curato.

Quindi cercate di capire che state facendo tutto questo al fine di migliorare i vostri chakras.

Questo succede anche per le altre cose, ad esempio il Ghee.

Shri Krishna ama molto il Ghee e il burro.

Cosi quando massaggiate i miei Piedi con il burro, il vostro vishuddi migliora, non il mio, il vostro.

Io non ho problemi; essendo voi dentro di me, io ho problemi quando voi n'avete.Queste vibrazioni sono destinate a voi, sono come un antidoto, devono fluire.

E' una cosa molto sottile da capire: muoversi dalla materia allo Spirito.

Perché per prima cosa s'illuminano i chakras, illuminando i chakras le Deità sono felici (Prasanna),

mantenendo felici le Deità si mantiene aperto il passaggio per la Kundalini, mantenendo aperto il passaggio, la Kundalini fluisce e la vostra attenzione comincia a divenire "uno con lo Spirito".

Cosi, gradino per gradino, voi vi muovete dalla materia alla materia sottile, dalla materia sottile ai chakras, dai chakras alle deità, dalle Deità allo Spirito.

Cosi lo Spirito gioisce di se stesso, voi non dovete fare nulla, soltanto dare lo Spirito al vostro Spirito.

Ma la gente non capisce tutto questo. Cosi pensa: Perché devo dare qualcosa a Dio? Dopotutto Dio possiede tutto. Perché dovrei offrire la luce? Non c'è bisogno."

Ma voi siete nello stato in cui dovete distaccarvi dalla materia.