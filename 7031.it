"Il ruolo delle donne", discorso dopo Shri Ekadesha Rudra Puja, Shudy Camps, Inghilterra, 19 Giugno 1988

&nbsp;

&nbsp;
Ieri abbiamo avuto una bella meditazione e abbiamo sentito tutti la brezza fresca dello Spirito Santo. Vi ho detto che occorre comprendere che questo in cui siete nati, è il momento più importante della storia e che qui state svolgendo il lavoro supremo, il lavoro di Dio. Siete stati scelti appositamente per questo e dovete rendervi conto che siete santi. A parte ciò, con tutte le benedizioni che avete, talvolta vi perdete in queste benedizioni; vi ci perdete e iniziate a comportarvi in un modo che non si addice ad un santo. Dopo tanti anni, ho acconsentito a celebrare un puja a Ekadesha Rudra. So che era pericoloso, poiché so che molti Sahaja yogi sono ancora tiepidi, altri stanno solo sfruttando Sahaja Yoga per ricavarne denaro o potere, fama o cose del genere.
Adesso questo potere è stato liberato, esso in un certo senso è molto, molto pericoloso e dovete fare molta attenzione. Ovviamente, vi protegge da coloro che vi attaccano e tentano di distruggervi, da tutta la negatività. Vuole attivare ogni tipo di protezione possibile a vostro vantaggio ma, se iniziate a comportarvi male, può agire anche su di voi. Vi racconterò un episodio avvenuto molto di recente in India. Una Sahaja yogini si recò a casa di un’altra Sahaja yogini che aveva nel suo giardino molti frutti di nangka1. Le chiese: “Mi puoi dare un nangka, per servirlo in insalata?” L’altra rispose: “Non oggi. Te lo darò, ma un altro giorno. Non voglio dartelo oggi, tutto qui.” E lei aveva molti di questi frutti. La Sahaja yogini rimase male, voleva soltanto preparare un’insalata per delle persone simpatiche che sarebbero venute a casa sua. (La verdura) non costa niente al mercato, ma a lei piace il nangka e chiese se poteva averne uno. Il giorno dopo venne un vento molto forte, una specie di tifone, soltanto nel suo giardino, da nessun’altra parte. Tutti i suoi nangka caddero, e anche l’albero. Lei non sapeva cosa fare. Andò quindi a chiedere all’altra Sahaja yogini: “Scusa se ho detto tutte quelle cose. Ecco cos’è accaduto, adesso per favore salvami da altri disastri perché sono stata alquanto egoista.” L’altra disse: “Ma io non ho mai detto niente a Madre, mai. Sono tornata a casa e ho dimenticato tutto. Non l’ho mai detto a Madre. Non ho mai portato rancore nella mente. Ho perdonato completamente. Com’è successo?”
Ciò accadde dopo il Puja a Ekadesha Rudra, e lei temeva che un giorno tutto il suo giardino sarebbe stato spazzato via. Quindi mi scrisse una lettera in cui diceva: “Madre, ecco che cosa è accaduto. L’ho fatto a causa delle cattive abitudini dalle vite precedenti, e ho tentato di risparmiare un nangka…” In seguito ha dovuto darli ai mendicanti, ai domestici. Nessuno voleva comprarli da lei. Poi ha perso tutto il suo denaro, ha perso ogni cosa. So che è alquanto pericoloso, ma come distruggere la negatività?
Trovo che oggi la negatività stia attaccando molto intensamente Sahaja Yoga e i Sahaja yogi, in modo molto sottile. Avrete sentito parlare di ciò che è accaduto in Australia. Una signora era stata mandata in Australia da suo marito per essere corretta. Un’altra signora, una moglie molto consapevole della sua condizione di moglie, ha influenzato questa donna negativa creando un gruppo di donne negative. E da lì tutte le vibrazioni di Sahaja Yoga sono scomparse. Dall’Australia nessuno mi ha mandato nemmeno un fiore per il mio compleanno. Hanno celebrato il mio Puja, certo, hanno seguito il rituale, il Puja…ma ciascuno nella propria famiglia. Lei ha detto: “Lo faremo in famiglia.” Ma qual è la vostra famiglia? La piccola famiglia dell’ashram o la vostra famiglia? E tutto è andato distrutto. Le vibrazioni di tutti gli australiani sono andate distrutte.
Poi, ho dovuto chiamare il leader a Bombay. Lui era davvero preoccupato per le sue vibrazioni, perché aveva iniziato a tremare di fronte a me. Le sue mani avevano iniziato a tremare di fronte a me. Mi ha detto: “Sono sensibile.” Io ho risposto: “No, non si tratta di sensibilità, c’è un bhut. Se senti dei dolori o cose del genere, significa che sei un bhut. Tu non sei sensibile, non lasciarti fuorviare, non pensare questo. Non farti idee sbagliate su te stesso. Adesso siediti davanti a me.” Allora ho cacciato gli spiriti da lui. Poi ha ammesso: “Stavo subendo un attacco da parte di (spiriti)scozzesi.” Scozzesi, perché? “Perché lei (forse si riferisce a sua moglie, N.d.t.)veniva dalla Scozia.” Gli ho risposto: “I bhut non hanno nazionalità, non hanno casta, non hanno religione, sono bhut. Perciò non chiamarli scozzesi, potrebbero essere russi, italiani, indiani, qualsiasi cosa.” Ma ce n’erano così tanti che tutta l’Australia, tutta New York sono state possedute.
È così che la negatività si insinua ed una persona come James, un santo, è rimasto colpito. Non proprio colpito, ma è stato completamente rovinato ed ha ammesso: “Madre, io so che cosa mi è successo.” Ma io ho scoperto che la colpa era di sua moglie. Aveva avuto un pessimo passato, allergica a tutto, aveva avuto cose di ogni tipo. Le ho detto di andarsene dall’Australia. Per questo, il Maha Puja è stato rinviato. Farò in modo che venga celebrato, ma forse non verrà nemmeno un Sahaja yogi da quell’ashram. 
Allora, con mia sorpresa, tutte le sei orribili donne che avevano formato il gruppo con questa donna mi hanno scritto una lettera: “Lei (la‘capogruppo’) ci ha elevate.” Le vibrazioni erano tanto cattive che appena hanno iniziato a fluire, ho dovuto combatterle. Non riuscivo a leggere la lettera. E loro sentivano di essere state elevate!
In Sahaja Yoga, quindi, potete farvi davvero fuorviare da molte cose. Ma adesso state attenti, non cercate di ingannare voi stessi. Dovete comprendere il vostro valore. Come vi ho detto ieri, siete yogi, siete santi, non dovreste cedere a niente di insensato e meschino. A chiunque cerchi di fare cose del genere, dovreste dire che siete yogi. Come vi ho detto ieri, per uno yogi, la sua famiglia è il mondo intero. 
Specialmente in Europa, Inghilterra e America, le donne sono diventate molto dominanti. Sanno come controllare gli uomini, raccontando loro delle storie su come ci si occupa della famiglia, dei figli ecc. Talvolta è stupefacente. Vi ci perdete. Ne ho viste molte così, e ciò ha creato molti problemi.
Adesso, ho chiesto a tutte le donne di comportarsi bene e di rendersi conto che sono mogli. Se iniziate a comportarvi male, ogni benedizione che avete ricevuto in Sahaja Yoga vi sarà tolta. Miserie di ogni tipo ricadranno su di loro, provocate non da me ma da Ekadesha Rudra. Così come voi chiamate in causa i bhut per ogni cosa, lasciate che io chiami in causa le deità. Io non mi assumo nessuna responsabilità. Se siete irresponsabili, vi colpiranno duramente e contrarrete il cancro o altre cose molto gravi, ma allora non addossate la colpa a me. Questa è la situazione oggi. 
Ho incontrato alcune Sahaja yogini che mi hanno confessato di avere fatto questo o quell’altro, di aver parlato in un certo modo della loro famiglia ecc. Esse poi sono state colpite. Ciò deve essere compreso, perché ritengo che in Occidente le donne non abbiano intelligenza, non siano intelligenti. È la semplice conclusione a cui sono giunta. Alcune, malgrado siano possedute, hanno intelligenza e, essendo intelligenti, sono assennate. Invece, qui le donne sono aggressive ma non intelligenti.
In India le donne sono intelligenti. Esse colgono il punto. Sanno di essere di fronte all’Adi Shakti. Se il marito fa qualcosa di sbagliato, un’indiana dirà: “Digiunerò per dieci giorni. Ti comporterai bene?”, oppure: “Se non ti comporterai bene, me ne andrò da questa casa.” Le donne indiane hanno determinato il successo di Sahaja Yoga in India. Sono donne molto intelligenti.
Qui le donne mancano di intelligenza perché sono molto aggressive. Non colgono il punto. Non comprendono chi io sia. Non capiscono il nostro valore. Per loro sono importanti tutte le cose stupide e insensate. Non per tutte voi, ma per alcune sì. E a causa della scarsa intelligenza, voi cedete di fronte a queste donne stupide. Vi raccontano cose di ogni genere. Parlano bene. Ho notato che qui parlano soltanto le donne, gli uomini non parlano. Se guardate la televisione, parlano solo le donne, gli uomini mai. Se un bambino muore, parla la madre. Non so come riesca a parlare dopo che le è morto il figlio. (Invece) parlerà lei. Il padre sarà infelice, se ne starà seduto come un topo e terrà la bocca chiusa. Molte volte ho detto ai Sahaja yogi dell’Inghilterra e altrove che sono come cavoli. Se vi comportate così, verrà il giorno in cui sarete tutti distrutti da queste donne orribili. Le donne devono comprendere che sono donne perché sono compassionevoli, tolleranti. Sono come Madre Terra. Invece, il loro ego è talmente sviluppato! Fateci attenzione. Perché l’America oggi è rovinata? A causa delle donne.
Posso citarvi tanti esempi di ragazze indiane che si sono sposate qui. Hanno fatto rinsavire i mariti, hanno messo tutto a posto. Pian piano, ma con costanza, li hanno portati davvero in Sahaja Yoga. Un difetto molto comune in Occidente, e non so cosa sia accaduto qui agli uomini, è che si sentono così colpevoli da dover diventare come schiavi. In India è il contrario, soprattutto al nord, dove le donne vengono dominate molto. Avevamo una Sahaja yogini sposata ad un Sahaja yogi, un medico. Egli ebbe una paralisi e, durante la sua malattia, sua moglie iniziò a guadagnare denaro. Quando lei iniziò a guadagnare, lui si sentì molto umiliato e quindi la dominava molto di più. Lei venne a dirmi: “Quando non guadagnavo, era buono, era molto più dolce con me. Ma ora che guadagno…” E gli dava fino all’ultimarupia, tuttavia lui la dominava in continuazione: “Perché non hai fatto questo? Perché non hai fatto quest’altro?” Mi disse: “Prima non si era mai comportato così. Non appena starà bene, rinuncerò al mio guadagno, perché mio marito non tollera che io porti a casa denaro.”
La prima cosa fondamentale che devo richiedervi è che tutte le Sahaja yogini apprendano Sahaja Yoga tanto quanto gli uomini. Non è importante soltanto sorridere e agghindarsi. In Sahaja Yoga dovete avere la stessa conoscenza dei Sahaja yogi. Se avete partorito dei figli, ciò non significa aver realizzato qualcosa di grande. Chiunque può mettere al mondo dei figli: cani, gatti, tutti. Anche i vostri mariti ne sono in parte responsabili. Quindi non avete ottenuto niente di grandioso dando alla luce i vostri figli, accudendoli, dominando sempre i mariti. Quanta conoscenza avete di Sahaja Yoga? So che alcune non conoscono le corrispondenzedei chakra sui piedi. Non vogliono sapere niente di Sahaja Yoga. Talvolta, vogliono usare Sahaja Yoga soltanto per dominare i mariti. Occorre affrontare questo. Quanto conoscete Sahaja Yoga in profondità?
La maggior parte di voi ha molti problemi dentro di sé. Ho visto che molti, non appena rivolgono le mani verso qualcuno, sentono: “Oh, mi sto prendendo dei blocchi qui, lì…” Questo è il segno vero e proprio della presenza di bhut. Ho visto persone che dicevano di essere sensibili, ma ciò trae in inganno: “Sono molto sensibile, sono ad un livello molto alto in Sahaja Yoga.” Non è così che acquisirete un alto livello. Dovete essere assolutamente perfetti, in perfetta salute e dovreste avere una conoscenza perfetta di Sahaja Yoga. Quanti di voi hanno letto L’Avvento? Vediamo: quanti di voi hanno letto tutto L’Avvento? Onestamente, davvero…. Bene!
Sto cercando di dirvi che dovete scoprire che cos’è Sahaja Yoga. Il vostro Guru è una donna. È la sorgente di tutta la conoscenza. È l’Oceano di tutta la conoscenza. Perché dovremmo essere da meno? In ogni cosa vogliamo essere assolutamente simili, uguali agli uomini, anche per quanto riguarda l’abbigliamento e tutto il resto. E per quanto riguarda la conoscenza di Sahaja Yoga? Quanti hanno dato la realizzazione ad altre persone? Alzate la mano. Mi interessano soltanto le donne. Bene! È di questo che si dovrebbe essere orgogliose. Si dovrebbe sapere fino a che punto si conosce Sahaja Yoga a livello mentale ed emozionale. Quante di voi dominano il proprio marito? State attente. Credo che lei sia l’unica persona onesta (probabilmente si riferisce a qualcuna che haalzato la mano. N.d.t.).Conosco tutte coloro che, fra voi, dominano (i mariti), e talvolta cercano anche di schiacciarli. Adesso mi sto rivolgendo a voi perché siete le Shakti. Siete il potere che sta dietro l’uomo. Sarete voi a renderli grandi, sarete voi a formare l’energia potenziale di Sahaja Yoga . Siete come la Madre Terra che deve donare ogni cosa bella, tutti questi fiori. Da dove vengono? Tutti questi alberi…La Madre Terra appare così semplice, ma osservate che cosa ci dà. Guardate queste cose meravigliose.
Quindi, occorre comprendere che, per essere buone Sahaja yogini, innanzitutto dovete essere mogli eccellenti. Non mogli dominanti che si mettono sempre in prima fila. Me ne sono resa conto pienamente, ma di recente si sono verificati tre o quattro casi e sono rimasta scioccata di come si siano svolte le cose. Possono attaccare me, il leader, qualsiasi cosa. Perché per i bhut è più facile insinuarsi nelle donne che negli uomini. È vero: quando vi spostate troppo verso destra, immediatamente venite colpite (da bhut) sul lato sinistro, poiché oscillate come un pendolo e per natura siete il lato sinistro, così i bhut si impossessano di voi più facilmente. 
Vi stupirete del fatto che le donne che hanno condotto una vita sessuale perversa, siano molto peggiori degli uomini. Dopo il matrimonio gli uomini vengono curati, le donne no. Hanno problemi mentali, poiché dovete sapere che siete le emozioni, i desideri del mondo intero. Siete così importanti…senza di voi niente può avere inizio. Se io non fossi venuta sulla terra, tutti, da Sadashiva a Ganesha messi insieme, non avrebbero potuto fare niente. È un dato di fatto. Io come donna, come Madre, come moglie, come sposa, ho raggiunto tutto questo. Per voi dovrebbe essere la cosa più semplice da fare perché io sono una donna, ho vissuto come una donna e ho allevato tanti figli in tutto il mondo. Ho diretto molto bene anche l’intera commedia e la mia famiglia. Le ho dato un perfetto equilibrio. Adesso è assodato che una donna può essere non solo una sacerdotessa, ma può essere il Guru supremo di tutti i Guru.
Ora vi ho poste tutte sul piedistallo, quindi devo dirvi che dovete ascendere e prendervi cura di Sahaja. Siete molto importanti, perché una donna cattiva e una cattiva moglie sono molto, molto più dannose di un uomo cattivo. L’ho appena visto accadere in Australia: una donna ha rovinato tutta l’Australia; mentre una Donna può renderla grande. Questa sono io. Sono molto fiera di essere una donna e non vorrei saperne di essere un uomo. Guardate Shri Krishna: dovette sposare sedicimila donne. Dovette sposarle, non poteva averle come discepole. Erano shakti, erano i Suoi poteri. Dovevano essere donne. Di lui potevano dire, come fanno oggi, che fosse un rubacuori. Ma a me nessuno può dirlo, perché sono una donna e una madre non può essere sfidata. Il padre viene sempre sfidato, ma non la madre. Come donne potete ottenere tanto ma per questo dovete saper fare alcune cose, come ad esempio esprimere puro amore agli altri, esprimere autenticità agli altri, aiutare il marito in Sahaja Yoga.
Nel matrimonio in Sahaja Yoga, mi avete fatto una promessa: lavorerete per Sahaja Yoga e aiuterete vostro marito a portare avanti Sahaja Yoga. Aiuterete vostro marito mentre si prende cura di altri Sahaja yogi, accudirete gli altri Sahaja yogi che vengono a casa vostra. Renderete la vostra casa un centro di Sahaja Yoga, accoglierete le persone in casa vostra e cercherete sempre di promuovere la collettività. Vi siete sposate sulla base di queste promesse. Voi siete coloro che possono metterle in pratica. È facile per una donna avere vedute ristrette, essere presuntuosa e meschina. Ad un uomo occorre del tempo per esserlo. Ma se, nonostante tutte queste possibilità, avete anche la possibilità tipicamente maschile di dominare, non siete né una cosa né l’altra. Non appartenete a un sesso. A quel punto non so nemmeno come chiamarle; meglio definirle persone che non sono donne né uomini. Comportiamoci da donne e siamo fiere di esserlo! È così che creeremo uno splendido mondo per tutti.
Veniamo ora ai problemi mondiali più gravi. Abbiamo notato che in questi giorni sto parlando molto di politica e forse un giorno, quando verrà il momento, dovrete entrare tutte in politica. Andrò a trovare anche questo sig. Jackson in America, vediamo cosa succede. Come sapete stiamo lavorando anche in Inghilterra. Nel giro di due anni, andrò a incontrare tutti questi leader. Agiremo in modo assennato e dignitoso, ma sta a voi dimostrare che abbiamo buone famiglie molto equilibrate.
Per favore, vuoi stare tranquillo? Chi è? Tuo figlio è molto dispettoso, vuoi portarlo via? Devi insegnargli come comportarsi di fronte a Madre. Dovete insegnarlo, un bambino può rovinare tutti gli altri. Fate attenzione. A volte dovete sculacciarli, ritengo che sia necessario. Diversamente i bambini non sapranno mai come ci si comporta. Hanno bisogno di due sculaccioni sullo Swadhistan sinistro e staranno bene. Dobbiamo formare società e famiglie con la giusta preparazione, la giusta comprensione. Come vi ho detto, fino all’età di cinque anni potete sculacciarli. Fino ai dieci anni dietà dovreste istruirli e, dopo i sedici anni, devono essere trattati proprio come vostri amici. Ma se non avete seguito i primi due punti, non potrete trattarli come tali. Vi calpesteranno. Questo è il problema anche dei bambini di questo Paese (Inghilterra).
Oggi, però, i problemi sono molto più radicati di quanto pensiamo: una certa forza, negativa quanto la forza di Hitler, sta crescendo attraverso le donne di tutti i Paesi. Tramite le donne, questo orribile Hitler e tutti i tedeschi morti stanno rinascendo. Ora stanno diventando proprio come i nazisti. Le donne, quindi, devono prestare particolare attenzione a non piegarsi alle forze negative che stanno agendo dentro di noi. Devono essere umili, dolci e pronte al sacrificio, perché ne hanno il potere. Solo le donne possono farlo, non gli uomini, loro non possono. Essi hanno un altro tipo di dolcezza, gli uomini hanno una dolcezza di altro genere; ma le donne hanno l’intelligenza che può rendere meraviglioso il mondo intero.
Cosa stai facendo ora? Siediti tranquillo. Per favore, vuoi sederti tranquillo? Senti! Se non riesci a stare lì seduto calmo, è meglio che te ne vada. Siediti tranquillamente, ieri non c’eri ed erano tutti buonissimi. Ora comportati come si deve. Dovete imparare tutti a comportarvi bene, d’accordo? Dovete insegnare ai vostri figli, quando li portate qui o in qualsiasi altro posto, come ci si comporta. Dovete insegnarglielo, dovete dirglielo. I bambini devono imparare.
Veniamo ora ai problemi mondiali più radicati. Come le proiezioni mentali hanno dimostrato chiaramente – seguitemi, cercate tutti di capirmi – un problema molto radicato è che se vi spostate a sinistra e a destra andate agli estremi, vi imbattete nei problemi e li create anche. Quindi dovete mantenervi tutti al centro e per riuscirvi dobbiamo ascendere. Adesso il problema è che molte persone sono entrate in Sahaja Yoga. Questo non è mai stato raggiunto prima, mai. Il motivo principale era l’impossibilità di entrare nella mente delle persone e dir loro cosa fare. Ognuno ha fatto del suo meglio.
Proprio oggi ho parlato di Buddha. Ho detto che Buddha fece del suo meglio per dire alla gente di uscire dal ritualismo insensato e puntare alla salvezza. Tentò in ogni modo. Quando morì, dissero: “D’accordo, lui ha detto di non costruire statue, quindi costruiremo degli stupa2.”Eressero quindi degli stupa che si misero poi a venerare. Proprio l’opposto di ciò che aveva detto lui, cioè ottenere la salvezza, la purificazione, l’introspezione e la via di mezzo. Egli si spinse fino al punto di dire di non formare famiglie, perché con la famiglia nascono queste assurdità. (Disse) di dedicarsi alla rinuncia interiore, così da osservare tutto…Ma come al solito, si fissarono di nuovo con le loro insensatezze, crearono grandi stupa e cose del genere, e li adoravano. Osservate la vita di Cristo, la vita di Mahavira, osservate la vita di tutte le grandi incarnazioni e profeti, dell’Islam ecc. È accaduta la stessa cosa, sono state deformate. Ma chi le ha falsate? Chi ha rovinato l’intera essenza di ogni grande incarnazione? L’hanno rovinata gli stessi discepoli perché non erano realizzati.
Un grave problema che noto adesso è che le donne – che dovrebbero essere mie discepole – rovineranno Sahaja Yoga. Adesso posso vederlo molto chiaramente, con assoluta chiarezza. Lo rovineranno perché sono diventate molto dominanti; perché pensano di conoscere Sahaja Yoga; perché ritengono di essere diventate molto grandi. La moglie di un leader crede di essere lei il leader. Se chiama qualcuno e gli dice: “Bene, vieni a fare questo lavoro per me,” crede di avere più diritti su suo marito di quanti ne abbia Madre. Oggi sono le donne le imputate, ecco perché vi metto in guardia. Ora l’ho visto, posso indicare almeno dieci donne che si sono comportate in questo modo. E ora l’undicesima. Si tratta proprio di questo.
Devo chiedervi di comprendere che la responsabilità sarà vostra. Sarà scritto nella storia così come è stato scritto nel Ramayana, in cui la damigella di Kaikeyi - la madre, anzi, la matrigna di Rama - fu responsabile di tutto quanto accaduto nel Ramayana. Ma doveva accadere. Oggi, però, dov’è Manthara3, dov’è Kaikeyi? Gli indiani non le nominano nemmeno; sputano se sentono qualcuno pronunciare i loro nomi. Sono decadute, anche se a quel tempo pensavano di aver ottenuto grandi risultati. È questo che devo dirvi, nel caso vogliate passare alla storia in questo modo, perché stiamo affrontando un momento molto insidioso e dobbiamo stare molto, molto attente per quanto riguarda noi stesse. Che cosa stiamo facendo? Come ci stiamo comportando? Io mi occupo del momento e del tempo attuale. Non voglio dirvi che cosa vi accadrà in futuro. Se dovete andare all’inferno, potete andarci. Non dirò chi andrà all’inferno e chi andrà in Paradiso, ma sta a voi decidere e comprendere, mediante l’introspezione, che cosa accadrà.
Devo rivolgere una richiesta molto importante, specialmente alle donne, perché in questi tempi moderni saranno loro, non gli uomini, a salvare il mondo. Essi hanno già svolto in precedenza il loro compito. Adesso sta a voi salvarlo, con la vostra comprensione, la vostra compassione, i vostri sacrifici, la vostra saggezza e l’amore innato; non è solo per i vostri figli, per vostro marito, per la vostra famiglia, ma per il mondo intero. È un’ottima opportunità per tutte voi di fare la vostra parte. Abbiamo avuto esperienze meravigliose con alcune grandissime Sahaja yogini. Alcune hanno davvero raggiunto il costante stato di beatitudine. Alcune ce l’hanno fatta davvero, sono nello stato costante di beatitudine. Se stanno per arrivare, lo sento immediatamente. L’intera atmosfera le attende. Tutto il cosmo, in rispettosa attesa, attende il loro arrivo. Esistono donne di questa qualità. Dobbiamo prendere loro come esempio, e non le donne stupide, inutili e vanitose. Dobbiamo considerarle qualcosa di grande. Devo dirvi che il potenziale dentro di voi è enorme. Sahaja Yoga non dovrebbe limitarsi a voi o ai vostri figli. È questa la profondità che dovete toccare.
Il problema di oggi è che le donne hanno perso i loro valori, hanno perso la loro profondità. È questo il problema fondamentale di oggi. Sono diventate competitive, attaccate al denaro e al successo, tutte cose insensate. Non sono orientate all’ascesa. Quindi dovete stare molto, molto attente; è questo il problema fondamentale che dovreste vedere, e chiedo a tutti i Sahaja yogi di stare in guardia. La stessa donna oggi può essere sulla scala verso il cielo o su uno scivolo verso il basso. In qualche modo hanno ottenuto quella certa posizione in cui possono essere dittatrici, proprio come Hitler al qualeci sono voluti soltanto undici anni. Non so quanti anni ci siano voluti per queste donne, ma adesso vedo loro sulla scena. 
Una donna priva di rettitudine, priva di castità, priva di umiltà non è una donna; il suo ornamento è la compassione. Vorrei poter scrivere come William Blake. Vorrei che lui avesse scritto a proposito delle donne occidentali e della bellezza che avevano, e che devono raggiungere. Una volta che le donne conosceranno davvero la loro forza, renderanno questo mondo meraviglioso, lo so. Ma non con la debolezza di identificarsi con i modelli degli uomini. Questa è la loro debolezza.
In questo programma, quindi, siamo riusciti a raggiungere due obiettivi. Ieri vi ho parlato dell’introspezione e oggi vi ho detto dov’è il problema. Anche se costruite una grande nave, la più grande di tutte, pronta a salpare, se vi fate un grosso buco, la nave affonderà. Anche se avete gli occhi più brillanti, ma si forma un forellino, non potete vedere i cieli. Con i loro metodi sottili, le donne hanno l’abilità di mettervi queste cose negli occhi, ma hanno anche la capacità di spalancare la completa visione della bellezza.
In India sono davvero felice per un motivo. La maggior parte degli uomini viene a dirmi: “È stata mia moglie a portarmi in Sahaja Yoga. È stata lei a farmi entrare in contatto con Sahaja Yoga. È stata lei a fare così tanto per me e per Sahaja Yoga.” C’è un rispetto incredibile per le donne. Ho notato che anche fra quelle che sono venute qui (in Occidente), alcune, con gradualità e costanza, hanno portato il marito in Sahaja Yoga. Ovviamente, anche gli indiani hanno alcune donne orribili che quando vengono all’estero, se si occidentalizzano, se vengono a contatto con la vita occidentale, possono essere anch’esse orribili. Ma l’atteggiamento di una donna indiana è innatamente diverso, poiché deve stabilire il dharma nella sua famiglia. Deve stabilire la bellezza di Dio nella sua famiglia. Deve dare ogni cosa buona, la rettitudine completa ai suoi figli. Deve essere umile. Non deve alzare la voce. Se alza la voce, rovina i figli, poiché li educa a fare altrettanto. In un certo senso deve obbedire a suo marito, affinché i suoi figli obbediscano a lei. E funziona: lì la società è molto migliore di qui (in Occidente). 
Questo nuovo movimento di liberazione della donna e tutto il resto, sono segnali di questo lavoro segreto che sta avanzando. Poiché le donne sono di lato sinistro, sono subdole. Agiscono in modo molto astuto e scaltro.
Ma potreste essere tutte come me. Se voleste, potreste tutte ottenere tutti i miei poteri, molto più degli uomini. Ma dovete liberarvi dalle vostre visioni limitate e dalle idee ristrette di glorificare voi stesse. Sono sicura che funzionerà, se vi assumerete tutte l’incarico di fare ciò che oggi sta facendo Madre. Per prima cosa dovete imparare a cucinare bene. Non permettete agli uomini di fare niente in casa. Non permettete mai, mai, ai vostri mariti di fare alcun lavoro di casa. Dipenderanno completamente da voi. Preparate il cibo migliore, siate cuoche provette e il marito tornerà a casa. Vi sto insegnando i trucchi del mestiere. Cercate di comprendere vostro marito da testimoni. Talvolta si irrita per niente: testimoniate. È un altro bambino che avete. È un bambino adulto e dovete prendervene cura. Siate gentili e attente. È molto sorprendente che non abbiate ancora appreso questi trucchi; forse le vostre madri non ve li hanno mai svelati.
Saremo una razza ideale, una famiglia ideale, ideali in tutto, senza alcun dubbio. Dimostreremo al mondo che non ci curiamo di chiunque possa cercare di giocarci dei trucchi. Dobbiamo progredire sempre più. Come Ganesha; come un enorme elefante legato con corde e catene di ogni tipo può avanzare a spingersi in avanti. In questo modo noi tutti Sahaja yogi ce la faremo. Ma le donne di Sahaja Yoga devono darsi da fare. Devono fare in modo di dare energia ai loro uomini. Se trovo qualche marito debole, so che la moglie è una brontolona o è dominante o si crede chissà chi. Se vedo un uomo molto potente, so che c’è una donna dietro di lui. È proprio come l’elettricità, la luce e la lampadina. Se l’elettricità scorre bene, la lampadina dà luce. Proprio così. Ma se vi identificate con le donne stupide e vanitose, siete perdute. Sarete finite.
Se sapete chi sono, se sapete cosa dico, se cercate di seguire ciò che dovete fare, vedrete immediatamente che Madre sta cercando di rafforzare le nostre radici. Perché voi siete le radici dell’albero. Dovete dare tutto il nutrimento. Dovete essere materne, essere come sorelle per gli altri Sahaja yogi, senza litigare, senza lottare, senza dire cose dure. Il compito di una donna non è discutere, ma essere tranquilla e vigile. Anche se loro (i mariti) si prendono dei blocchi in certi chakra, come mogli potete purificarli molto bene. Potete lavorarci in segreto; potete farlo, perché nonostante il problema appaia molto pericoloso, distruttivo e scioccante, le chiavi sono nelle mani delle donne di oggi. 
Esse potranno risolvere questo problema, se si decideranno e comprenderanno la loro gloria e valore; se non saranno di basso livello e non inseguiranno una facile popolarità. 
Se sono riuscita ad individuare l’origine precisa di questo grave problema, e se riuscite ad eliminarlo alla fonte, sono sicura che potremo far progredire Sahaja Yoga. Potremo far progredire il mondo intero e l’umanità sarà completamente salva, poiché questo è il vostro desiderio.
(ai bambini: cosa succede? Sei un bambino così bravo…un bambino così bravo, che succede? E tu sei una bambina così brava, non devi lasciarti coinvolgere da gente che cerca di distrarre la tua mente. Hai capito? Perché sei così brava, non è vero? Come….quando Madre parla, dovete crescere, non è vero? Dovete diventare grandi, non è vero? Quindi non dovete ascoltare la gente che cerca di distrarvi. Anche quando Madre parla, fluiscono le Sue vibrazioni, non è vero? Potete sentire le Mie vibrazioni? Allora non dovete parlare con nessun altro ne fare attenzione ad altre cose, perché voglio che diventiate gente grande. Voi tutti, diventerete grandi, non è vero? E mi aiuterete, vero? Possa Dio benedirvi!)

Chi ha preso il sole oggi? Alzate la mano. Ah per i nuovi, d’accordo. Chi ancora? Va bene, va bene, ma non tu, tua moglie può sedere al sole, è stata l’unica che ha alzato la mano, quando ho chiesto che la alzassero le donne dominanti, ciò significa che non è vero! (risata)

…..Allora……se volete farmi delle domande, è una buona idea…..
 
Note:



1 Albero simile all’albero del pane, che dà grossi frutti.




2 Gli stupa buddisti sono costruzioni di varia grandezza contenenti reliquie, oggetti sacri, insegnamenti di Buddha.




3 Nel Ramayana, Manthara era il nome di una damigella che cospirò con Kaikeyi per mandare Rama in esilio. Kaikeyi era la moglie più giovane del re Dasharatha e la madre di Bharata, fratello di Shri Rama.

&nbsp;

