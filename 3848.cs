Šrí Mahálakšmí púdža: Hlavní pozornost je upřena na vzestup, 06/01/1986, (nekontrolováno), Sangli, India

Doufám, že se vám všem pobyt v Ganapatipule líbil. Problém spočíval v tom, že jsme nemohli zařídit, aby se vařilo poblíž vašeho ubytování, abyste nemuseli tolik chodit. Ale myslím, že ta procházka byla docela příjemná a určitě vám udělala dobře. Je to dobré na průjem a další problémy, které míváte. Vlastně, to místo jsem viděla, ale neviděla jsem všechny ubytovny a ubytovací prostory. Ale pro vaši informaci, teď někdo mi daroval celý jeden akr půdy, úplně zdarma. Je to u moře, na druhé straně, je to tam nádherné. Všichni byste mu za to měli napsat děkovný dopis. Takže jsem si jistá, že příští rok můžeme zorganizovat něco mnohem lepšího, mnohem více v kolektivním duchu. Příští tour Tour povede, jak víte, přes Punu, Rahuri, Akluj. Tato místa jsou pro nás o něco víc důležitá, protože Rahuri je místo, kde vládli mí předci, Je to velice mocné místo, protože to byli velcí Devi bhaktas (oddaní Bohyni). Také všichni Nathové (mistři), jako Mačindranath, Gorakhnath, všechny tyto velké, vyspělé duše, jimž se říká avadutové, kteří byli inkarnacemi velkých Prapůvodních Mistrů, působili v této oblasti. Na začátku to byli oni, kteří mluvili o Kundalini otevřeně. Pak Puna, jak víte, říká se jí Punjapattanam, je to velice svaté místo, od nepaměti. Pak pojedete do místa, které se nazývá Nira, což je řeka, která nese mé jméno, a tato řeka má kolem sebe hodně půdy, kterou jsme zakoupili. Tam budeme dělat zemědělské práce. Pak tam také uvidíte řeku Bhima, kde se budete ráno koupat, a ta řeka se vám bude líbit. Také vás tam zvou na jednu akci. Mají tam velkou dvoudenní slavnost. Proto já nepřijedu, protože bych nemohla vést žádné programy, ale vy si to tam užijete. Pak pojedete na další zajímavé místo, které se jmenuje Wani, je to vesnice v kopcích, velmi krásné místo, je tam také přehrada. A pak se vrátíte zpět. Využívám této příležitosti, abych si s vámi mohla promluvit, protože mám málokdy čas s vámi mluvit. Co se týče těchto vnějších věcí, všechny by vás měly vyživovat ve vašem vzestupu. Musíte vidět, kolik jste toho ve svém nitru dosáhli, jakou jste si rozvinuli povahu, kolik máte odpoutanosti, kolik kolektivity a kolik štědrosti. Všechny tyto věci musí být vidět. Posuzujte sami sebe a nežádejte druhé, aby vás posuzovali. Kolik rovnováhy, kolik moudrosti, protože všechny tyto věci vás usadí takovým způsobem, že získáte potřebnou rovnováhu. Nevím, kolik let to ještě můžeme takto dělat, ale myslím, že je to velmi dobré, protože nyní vidím ten rozdíl ve vibracích jednotlivých lidí. Kdysi jsme začali v Ganapatipule a nyní, to je takový ohromný rozdíl. V podstatě nyní dostávám chladivý vánek já od vás! Takže vzestup je to hlavní v naší pozornosti, a pro všechny z nás je to to hlavní. Přišli jste sem pro svůj vzestup. Vím, že tu jistě byla spousta obtíží, a hodně nepohodlí, někteří lidé se dokonce spálili na slunci - to je mi líto. Ale v této zemi přehánění je vnímáno jako něco nepatřičného, takže bychom se měli snažit nic nepřehánět. Když něco přeháníme, jdeme v podstatě nalevo, nebo napravo. Takže se prosím vyvarujte všeho přehnaného. Například se rádi koupete, v řece Bhima, ale to je v pořádku pouze v místě, kde je mělčina. Ale tam, kde je hloubka byste chodit neměli. Toto mi trochu dělá starosti, protože ještě stále je nezbytné, abyste pochopili, že je potřeba neustále se plně kontrolovat a nechodit do míst, která jsou nebezpečná. Kromě toho, že je to nebezpečné pro vás, je to nebezpečné pro celé hnutí Sahadžajógy, a také pro mne, protože mi to dělá velké starosti. a mrzí mne, když se vám něco stane. Takže to hlavní je, abyste se udržovali ve středu. V ničem nezacházejte do krajností. Pokud jste ve středu, všichni si vás váží. Jestliže ale půjdete do extrémů, budou si myslet, že je něco v nepořádku, že je s vámi něco od základu špatně. Také to naruší celý program. Takže moje rada je, abyste byli ve středu. Nic nepřehánějte, vše udržujte tak, jak má být. Protože je pro vás namáhavé takto cestovat, a potýkat se s tímto sluncem. Toto je nejchladnější období v Maharáštře, takže si dokážete představit, co víc pro vás ještě můžeme udělat? Chci říct, že musíme dosáhnout výsledků, s maximem kombinací. Je mi líto těch lidí, co se spálili. Vlastně právě proto, že jsem je musela léčit a tak dále, jsem se tolik opozdila, celý program se zpozdil, zpozdil, zpozdil - chci říct, bylo toho příliš. Ale teď už o tom stačí. Prosím, vůbec na slunce nechoďte, nemáte to zapotřebí. Už jste měli slunce dost. Slunce vám rozpouští mozek a lidé tu z toho šílí. Pokud budeme pořád na slunci, skončíme jako blázni. Takže něco se s mozkem musí dít. Takže je lepší na slunce vůbec nechodit. Je to tak lepší. Pokud je to jen na chvíli, to nevadí, ale neseďte na slunci. Vím, že je to lákavé, protože doma tolik slunce nemáte, ale slunečních paprsků si užijete třeba i uvnitř této místnosti, kdekoliv. Takže byste vůbec neměli chodit ven a sedět na slunci. To vám opravdu může způsobit problémy. Protože slunce v Akluj je opravdu velmi silné. Říkám vám to, protože tam možná s vámi nebudu. Takže, prosím, buďte ne sebe opatrní, to je to jediné, co pro mě můžete udělat. Pro sebe musíte udělat to, že budete meditovat. Musíte se starat o svůj vzestup. Nenechávejte své věci kolem sebe, buďte opatrní. Mám velikou radost z toho, jak si vás vážili lidé v chrámu Mahalakšmí a jak vám projevovali úctu, dali vám něco ve vašem oti a to je od nich velice milé, že vás tak ochotně přijali do svého vlastního stylu, a do své komunity. Říkali: "Nedokázali jsme rozeznat, kdo je Ind a kdo ne". Protože v Ganapatipule, myslím, se i vaše kůže stala trochu méně bledou a možná si řekli, že vůbec nemohou rozpoznat, kdo je kdo. Takže je velice dobré, že se teď věci vypracovávají, že se naše povahy pomalu, pomalu sjednocují. Co se týká púdží, protože jsem už před tím měli tři púdže a čtvrtou v Ganapatipule, tady uspořádáme také tři púdže. Jsem si jistá, že během těchto tří púdží, protože tato skupina je klidnější, dosáhnete mnohem více a věci se o mnoho zlepší. Pokud máte jakýkoli problém, můžete mi to říct, vše můžeme zařídit. Na jedno si však dejte pozor: Nesmíte se přetěžovat, nedržte hladovku, ani se nepřejídejte. Cokoliv, co byste přehnali, by nebylo dobré pro tuto cestu. Protože myslím, že v druhé skupině toho dosáhneme mnohem více, než jsem dokázali doposud. Takže lidé ve druhé skupině by se měli snažit, vést normální život a mít více pozornosti na Duchu, více pozornosti na svém vzestupu. A nakonec tu máme báječnou zprávu, že mnoho dalších se chce nechat zasnoubit. Bude mi velkým potěšením je zasnoubit, buď v Puně, nebo v rahuri. Vy, kteří se chcete zasnoubit, je to velmi dobrý nápad. A jestli jsou tu někdo další, kdo by se chtěl oženit, dejte mi vědět. Možná budeme schopni něco zařídit v Rahuri. Nejlepší ale je, že ti, kteří se chtějí nechat zasnoubit, to mají velice jednoduché, a bude to skvělý nápad. Takže mi dejte vědět, než odjedeme z Puny. Kdokoliv o to má zájem. Nyní, pokud máte nějaké otázky nebo cokoliv, co byste rádi řekli, řekněte to, prosím, nyní. Protože takovou příležitost si s vámi povídat příště mít nebudu, tím, že je vás tu tak málo. Jinak vždy na púdži. Jen nyní v Puně vás bude přinejmenším pětkrát tolik lidí, než je vás tu teď. Ano? Co říkala? Těžkosti s pozornost - co? Co je to? Otázka: Chce vědět jak ustálit svou pozornost a jak jít hlouběji v meditaci. Jde o to, kam utíká vaše pozornost. Porozhlédněte se kolem sebe. Víte, ze všeho nejdříve musíte v meditaci řešit toto, a je zde mnoho dalších, kteří vám o tom mohou říct, oni to vyřeší. A pak, víte, nejlepší je nechat svůj zrak spočinout na Matce Zemi. Soustřeďte se na Matku Zemi, to je to nejlepší. Když jdete, mějte svůj zrak upřený na Matku Zemi. Jestliže s vámi někdo mluví, mějte svůj zrak upřený na Matku Zemi. Uvidíte, že tak vše lépe vstřebáte a budete lépe upevněni, ano? Je to velmi dobrý námět k zamyšlení, že bychom neměli mrhat svou pozorností. Postupně se upevníte. Myslím, že většině z vás, kteří jste přijeli poprvé, se zpočátku bude zdát poněkud těžké se přizpůsobit, ale postupně se vám to podaří. Protože vaše pozornost nejdřív míří k malicherným, nicotným věcem, jako třeba "musím sedět na zemi," nebo "musíte jet autobusem," nebo k nějakým špinavým věcem, které někde uvidíte. Tak se pozornost vždy zaměří na chyby, na defekty a špínu, protože pozornost je prostě taková. Pak ale začne směřovat k místům krásy, v malých drobnostech začnete vidět krásu, v malých drobnostech začnete vidět Božské. A to je ten čas, kdy byste měli vědět, že se vaše pozornost bude vším těšit. Normálně je ale pozornost, zejména ten druh pozornosti, který máme, namířená ke špatným věcem. Co to je za defekt? Začneme každého soudit, začneme posuzovat každé místo. Podívejte se na toto místo, kde sedíte: pro mě je to překrásné místo. pro vás to možná může být jen něco vyrobeno z pechu, toto, tamto, o tom všem začnete přemýšlet. Pro mě je krásné, protože tady vidím ta rozložená krásná sárí a ty nádherně naaranžované květinové dekorace, je to něco vyjímečného. Pozadí a vše bylo připraveno s takovou péčí. Jak se tam dostali, a jak ty věci mohli tak svázat? Je to pozoruhodné. Všechny tyto věci mi přijdou na mysl a já začnu cítít tolik radosti. Že mí chlapci tak tvrdě pracovali, aby tohle všechno postavili. a jak krásně to všechno zařídili. Všechny tyto myšlenky mi přijdou na mysl a cítím se velmi povzneseně. Nevidím ten plech a nic jiného. To co vidíte, tam jde vaše pozornost. Takže se snažte dívat na něco krásného. Je tolik krásných věcí k vidění. A to, co vidím já jsou srdce mých dětí, to, jak to udělaly, že? Jestliže jste hluboká osobnost, vidíte, jak krásně rozložily sárí, jak naaranžovaly květiny, jak to udělaly. Takže je to o pozornosti: Kam míří? Jakmile si začnete všímat: "Co je moje pohodlí?" "Měl bych mít toto, měl bych mít tamto," pak se zcela ztratí radost. Radost spočívá v tom, že vidíte hlubší stránku toho, co pro nás udělali, jak pro nás pracovali, jak pro nás přinesli věci, jak pro nás s láskou vařili. Vy neděláte žádnou práci ve srovnání s tím, co dělají tito lidé, o tom není pochyb. Jste tu jako opravdoví králové ... A oni to musí udělat. Zejména v Ganapatipule to bylo velmi složité. Lidé museli přijet až z dalekého Nagpuru, padesát lidí přijelo, aby pro vás mohli vařit. Peníze nejsou všechno. Dokonce i když platíte, nemůžete to zařídit. Je to láska. Je to ten pocit, je to ta pozornost, je to ta štědrost, péče o naše hosty. A takto byste se z toho měli radovat, kolik toho pro nás udělali, a jak si to užíváme. Takto se bude vaše srdce stane více a více hlubokým. Jestliže ale máte konvexní, vypouklé srdce, které pořád hledá, co není v pořádku, co je špatně, něco takového, nebo věci jako, "Co si mám koupit?" Toto vše, to může zmizet z vaší hlavy. Ale jestli si chcete něco pěkného koupit s čistým srdcem, pak to prostě najdete, a je jedno, co sháníte. Můžete to dokázat velice rychle. Včera, když jsem dělala velký nákup pro všechna centra, a všechno to byly hodnotné věci, myslím, do sto tisíc rupií, nejspíš, pro všechna Indická centra, a zvládla jsem to za chvíli. Protože to bylo pro ně, cítila jsem se mnohem lépe. Kdyby to bylo pro mě, nemyslím, že bych to zvládla tak dobře. Ale byli byste překvapeni, já si nikdy nic pro sebe nekupuji, nemám na to čas. Vy my dáváte tolik, takže si ani nic kupovat nemusím. Takže je to o tom, jak se na věci díváte, jak je děláte, jak to vypracováváte. Včera ten obchod, do kterého jsem šla, byl plný vůní, všude samá vůně a všichni to cítili. Byly to tak právě proto, že mě to celé těšilo, těšilo mě dělat něco pro druhé. Nejsou to "druzí" - kdo jsou to ti "druzí"? Protože sahadžajogíni pro mě nejsou ti druzí. Dělám to pro Sebe, pro Svou Velkou Bytost pro Svou Vyšší Bytost. Takto byste na to měli pohlížet, ano? Pak se budete radovat. Shri Mataji speaks in Marathi:[*And now what ,I have to say to the people of Sangli is that here we did a puja quite in the past and also did once again recently, and also in Sangli a lot has come in the newspaper and that is why a lot of work has been done. And here Sahaja Yoga can also establish itself here because the atmosphere is very nice and silent, and also all the people here are ready to help. So to the people of Sangli I want to give a small gift, and please they should accept it, this is My request. There is also one more gift but it is still in the market. When it is here we will also give it. Who will take it?*] Šrí Mátadží mluví v maráthí: A teď něco,co musím říct lidem ze Sangli. Mám pro ně dárek. Koupila jsem spoustu věcí, ale ještě nebyly doručeny. Jednu věc jim musím dát. Doneste to, pojďte. Toto je náš sahadžajogín, pan Tawde, je to zdejší významný úředník. On to vyrobil. Toto je pan Mali, který je okresním - jak se tomu říká "okresní"? - On je okresním úředníkem pro zemědělství, stará se o zemědělství v celém okresu a svou realizaci dostal v roce 1975. Teď byl přeložen sem, tak přišel na púdžu. Celá jeho rodina je tu. Takže pan Tawde, který pro nás odvedl všechnu tu dobrou práci, zatleskejte mu. Také je tady pan Yadav Sahib, který vše otiskl v novinách, on je tady jako zástupce tisku. Pan Yadav - zatleskejte mu. Mají tak vysoké postavení a přesto jsou tak skromní - jen se podívejte. On je ten, kdo tady zodpovídá za celou akci. Je to inženýr. A on je ten, kdo zodpovídá za veškerou zemědělskou činnost v celém okrese. On je vedoucí úředník. A další je šéfredaktor v novinách. Víte, když lidé začnou být sobečtí, přestanou spojovat sami sebe s okolím. Nerozomí to mu, jak daleko už zašli. Je to jako míč, který pouze popostrčíte, a vzlétne do vzduchu, aniž by věděl, že je prostě jenom míčem, který je naplněn vzduchem. Proto se takovým říká "nafoukaní," víte? Takže všichni ti, kteří jsou poctiví, ti, kterým se dostalo dobré výchovy a vzdělání, ti takové úlety ega nemívají. Nemívají, oni se především stanou velice skromní. Snaží se naučit být ještě skromnějšími, a ještě pokornějšími. Jako Newton, který řekl: "Jsem jako malé, malinké dítě, které sbírá oblázky na břehu vědění." - člověk jako Newton a toto řekl. V současné době ale zjišťuji, že je velice těžké lidi tohoto typu najít. Ale ti, kteří jsou učení, i na Západě jsem viděla, že jsou také velice pokorní. Z jejich spisů, z jejich chování je vidět, že to jsou velice pokorní lidé. Pokora je známkou vědění. Když je strom obtěžkán, ohne se dolů. Když je obtěžkán ovocem, ohne se. Stejně tak člověk, který má poznání, se zohne, stane se velice pokorným. Marathí: Tak, dnešní púdža je velice důležitá. Tento kumkum je velice dobrý, protože byl navibrován. Všichni byste si měli trochu vzít. Nandejte každému lžičkou - později. Od kamal to jde k Višva, není nic mezi tím! Rozuměli jste? Popis Mahalakšmí je takový, že Ona miluje lotos a miluje celý vesmír. Nic mezi tím! Toto byste měli pochopit. že Mahalakšmí tattwa se stane Viratangana, což znamená Buddhi (inteligence), mozek - vědomí, dalo by se říci. Tím se Ona stane. Nárajána Šakti, nebo-li Viratangana je silou Viráty v mozku. Takže nakonec tu máme princip Šrí Mahalakšmí - centrální nerový systém je svým způsobem také Mahalakšmí tattwa. Jenom mu to vysvětluji ... co se stane je, že tento Mahalakšmí princip začíná po tom, co se projeví Lakšmí Tattwa. To znamená, že když se Lakšmí ukáže skrze blahobyt a uspokojení z blahobytu, pak se v nás začne rozvíjet princip Mahalakšmí, takže začneme myslet na svůj vzestup. Pak se stane, že v našem mozku máme tři Síly, Mahakálí, Mahalakšmí, Mahasaraswatí, - nad naší Agnyou. Tam se stane, že tyto dvě síly, Mahakálí a Mahasaraswatí, jsou požehnány, jsou požehnány principem Mahalakšmí. Mahalakšmí princip je v podstatě princip Narayany. Narayana je Višnu. a Višnu se stává Šrí Krišnou. A tato Šrí Krišna šakti, kterou zde máme, se pak stane Viráta šakti - to je Viratangana, Když se ale spojí s těmito dvěma silami, pak se začne projevovat Mahamája šakti. Protože ona je - víte, jaký byl Krišna, vždycky si dělal legraci, schoval toto, udělal támhleto, - všechny tyto věci začínají s touto Silou. Proto není tak úplně otevřená. Například síla Mahakálí je tak otevřená, Síla Mahalakšmí je skrytá, jako byla Marie. Nikdo nemohl uvěřit tomu, že by Marie mohla být Mahalakšmí, nebo Rádha nebo Síta. prosté, skryté, ale velice mocné. V době Sahasráry se ale stává Mahamájou. Lidé neví, jak poznat skutečnost Ádi Šakti. Chápete to? Ona je ta, která udržuje a zachovává celý vesmír, Ona se stává Duchem, Duchem celého Višwa (univerza), jak o tom psal Višva Gjanéšvara Řekl: "Višvatmake Devi." - Bůh Ducha celého vesmíru. Ona se tedy stává vesmírem. Potřebovala bych dva muže cizince a dvě ženy cizinky, pojďte prosím sem nahoru, vy, kteří už jste sezdaní. Právě ty, Richarde, ze všech lidí, bys neměl. Prosím posaď se. Ty dostaneš šanci kdykoliv. Přijít by měli Ti, kteří tuto šanci jinak nedostanou. Jak jsem vám říkala, on vždycky vstane jako první. Prosím posaď se. Angličané prosím ne, protože Angličané mají šanci vždycky, ano prosím? Měl by to být někdo z Austrálie nebo z podobné země, kde tuto šanci často nemívají. Angličané by měli dát příležitost ostatním. Setkáváme se tak často, jste tu a omýváte chodidla. Pojďte. Kde je její manžel? On je Angličan, že? Nechť vám Bůh žehná. Tak. Sežeňte nějaké Australany. I když třeba nejste přímo manželé, to není zapotřebí. Mohli by přijít nějací Australané nebo Rakušané. Ti, kteří tuto příležitost nemívají často. Španělé, to je dobré. V pořádku. Nechť vám Bůh žehná. Řekla bych, že Angličané mají největší privilegia. Že je to tak? Chcete masírovat chodidla? Vy jste ještě nemasírovali má chodidla? Pojďte, to je v pořádku. Tak, podržte je pravou rukou a masírujte levou. Ty už jsi je masíroval, že? Ty už jsi masíroval. A ty? Masíroval jsi má chodidla? Masíroval jsi má chodidla s vodou? Už jste to udělali, v pořádku, nechte teď jej. A toho také... Zkuste si teď vibrace. Dejte sem své ruce. Lepší? Lepší? Tak je to v pořádku. Nechť vám všem Bůh žehná. Nechť vám všem Bůh žehná. Nechť vám všem Bůh žehná. Nechť vám všem Bůh žehná.