Shri Ekadasha Rudra Puja, 16.09.1984, Faggeto Lario, Como, Włochy

Dzisiaj spełniamy szczególny rodzaj puji, która jest celebrowana w chwale Ekadeshy Rudry. 
Rudra jest destrukcyjną mocą Shivy, mocą Ducha. Teraz jedna siła jest Jego naturą - to jest przebaczenie. 

On przebacza, ponieważ jesteśmy ludźmi, popełniamy błędy, robimy złe rzeczy, ulegamy pokusom, nasza uwaga jest zakłócona, a więc On nam przebacza. On również przebacza nam, kiedy kalamy naszą czystość, robimy niemoralne rzeczy, kiedy kradniemy i kiedy robimy rzeczy, które są przeciwko Bogu, kiedy mówimy przeciwko Niemu. 

On również przebacza nam naszą powierzchowność, zazdrość, naszą lubieżność, naszą złość. On również przebacza nam nasze przywiązania, małoduszną zazdrość, próżność, a także żądzę posiadania. On przebacza nasze egoistyczne zachowanie, nasze przywiązanie do robienia złych rzeczy. 

Ale każda akcja wywołuje reakcję, a kiedy On przebacza, On myśli, że daje wam wielki znak łaski, i ta reakcja wzmacnia się wewnątrz Niego jako gniew przeciwko tym, którym przebaczył i którzy próbują popełniać większe błędy. 

Szczególnie po Realizacji, ponieważ Realizacja jest tak wielkim błogosławieństwem, otrzymaliście światło i jeśli pomimo tego światła trzymacie w ręku węża, wtedy Jego gniew wzrasta, ponieważ On widzi, jak byliście głupi. Mówię wam, że szczególnie po Realizacji On jest o wiele bardziej wrażliwy na to, że ludzie, którym przebaczył i którzy otrzymali tak wielką rzecz jaką jest Samorealizacja, nadal robią złe rzeczy i wtedy On jest o wiele bardziej gniewny. 

Tak więc w stanie równowagi przebaczenie zaczyna być redukowane, a zaczyna wzrastać gniew. Ale kiedy On przebacza, a jako rezultat tego przebaczania odczuwacie wdzięczność, wtedy Jego błogosławieństwa zaczynają płynąć do was. On daje ogromną zdolność przebaczania innym. On uspokaja wasz gniew, On wycisza waszą lubieżność, On uspokaja waszą chciwość. Jak piękne krople rosy, Jego błogosławieństwa przychodzą do was, do waszego istnienia i stajecie się rzeczywiście pięknymi kwiatami, i zaczynacie świecić w słonecznym blasku Jego błogosławieństw. On używa swojego gniewu albo swojej destrukcyjnej mocy, aby zniszczyć wszystko, co próbuje sprawić nam kłopoty. 

On ochrania Zrealizowane Dusze w każdym miejscu i w każdy sposób. Negatywne siły próbują atakować Sahaja yoginów, ale one wszystkie są neutralizowane przez Jego potężną siłę ochrony. Poprzez Jego wibracyjną świadomość jesteśmy sprowadzani na prawidłową ścieżkę, 

Wszystkie Jego piękne błogosławieństwa są opisane w Psalmie 23 prawda? To jest Psalm 23. “Pan jest moim Pasterzem”. Wszystko jest opisane jak On dba o was jako Pasterz. 

Ale On nie troszczy się o złych ludzi. On ich niszczy. Ci, którzy przyjdą do Sahaja Yogi i wciąż wloką za sobą złą naturę, są niszczeni. Ci, którzy wchodzą w Sahaja Yogę i nie medytują, i nie wzrastają, są niszczeni lub wyrzucani z Sahaja Yogi. Ci, którzy szemrzą przeciwko Bogu i żyją w sposób, który nie przystoi Sahaja yoginom, On ich usuwa. Tak więc dzięki jednej sile On ochrania, a dzięki drugiej sile On wyrzuca. Jeśli Jego destrukcyjne siły zbyt wzrastają, to wtedy mówimy, że teraz działa Ekadasha Rudra. 

Ekadasha Rudra zostanie wyrażona wtedy, kiedy Shri Kalki osobiście zacznie działać, co oznacza destrukcyjną siłę, która zniszczy wszystko to, co jest na ziemi negatywne, a ocali to wszystko, co jest pozytywne. Tak więc niezbędnym dla Sahaja yoginów jest usprawnić swój rozwój, żeby nie byli oni usatysfakcjonowani tylko życiem społecznym lub małżeństwem albo tymi błogosławieństwami, którymi On was obdarzył. My zawsze widzimy, co Bóg zrobił dla nas, jaki był dla nas cudotwórczy, ale musimy zobaczyć, co my zrobiliśmy dla nas samych, co robimy dla naszego wzrostu i naszego rozwoju. 

Teraz...tych 11 centrów Ekadasha czyli 11; 5 pochodzi z prawej strony waszego Voidu i 5 z lewej strony waszego Voidu. 

Pierwsze 5 z lewej strony pochodzi stąd, że składaliście pokłony fałszywym guru albo jeśli przeczytaliście niewłaściwe książki lub przebywaliście w towarzystwie złych ludzi albo jeśli sympatyzowaliście z ludźmi, którzy podążali złymi ścieżkami, lub byliście osobiście jednym z agentów lub byliście guru tych złych ludzi. 

Te 5 problemów może być rozwiązanych, jeśli całkowicie porzucimy to, cokolwiek złego robiliśmy. Tak jak powiedział Mahomet, musicie butami bić szatana [czyli robić szubit] - ale to nie może być robione mechanicznie, lecz od serca. Wielu ludzi, którzy przyszli do Sahaja Yogi będzie Mi mówić: “Mój ojciec podąża za tym guru, tamten podąża za tamtym guru” i angażujecie się w sprawy swoich ojców, matek, sióstr, w to, w tamto i próbujecie odwieźć ich od tych guru, ale również sami wikłacie się w to. 

Niektórzy z nich poddają się innym siłom, jak np. dowiedziałam się, że Maureen, która była ze Mną i jej rodzice, i teściowie powiedzieli, że jej dziecko musi być ochrzczone. Powiedziałam jej, że nie może dać dziecka do chrztu, bo to jest Zrealizowana Dusza. Ale ona nie potrafiła w ten sposób przeciwstawić się temu i ochrzciła dziecko, i dziecko stało się bardzo dziwaczne - ono było jak szalone. Ale teraz ona rzuciła to wszystko i została ocalona. Gdyby jednak miała drugie dziecko i zrobiłaby z nim to samo, to z drugim dzieckiem mogłoby stać się coś bardzo, ale to bardzo złego. 

Kłopot z Sahaja yoginami polega na tym, że ktokolwiek przyjdzie na program Sahaja Yogi myśli, że on jest Sahaja yoginem. To tak nie jest. 

Albo powinniście mieć bardzo dużą wrażliwość lub powinniście czuć to w swoim ciele lub poprzez swoją inteligencję musicie zrozumieć, czym jest Sahaja Yoga. Osoba, która jest wciąż negatywna, zawsze będzie przyciągana w kierunku innej osoby, która jest bardzo, bardzo silnie negatywna i nie rozumie tego, że inna osoba jest tak silnie negatywna i pozostaje pod jej wrażeniem. W takiej sytuacji osoba taka jest zaatakowana przez tę negatywną osobę i Shiva nie może jej ochraniać. 

Nie wolno sympatyzować z nikim, kto jest negatywny, bez względu na to, czy jest on szalony, czy dlatego, że coś złego jest w nim, albo jest twoim krewnym, czy z innego powodu. Nie powinno być żadnego rodzaju sympatii, przeciwnie, powinno się odczuwać pewien rodzaj złości w stosunku do tej osoby, rodzaj odwiązania, odwiązanego gniewu, i ta odwiązana złość jest jedynym przypadkiem, kiedy musicie być źli. Ale widziałam ludzi, którzy mają złość w stosunku do bardzo dobrych Sahaja yoginów, a nie mają jej w stosunku do swoich własnych mężów czy żon, którzy są skrajnie negatywni. 

Zatem, kiedy Ekadasha Rudra zaczyna działać na te 5 Rudras po prawej stronie, to powinniśmy powiedzieć, że porusza się ona w kierunku prawej strony, ponieważ to pochodzi z lewej strony i porusza się na prawą stronę - wtedy osoba staje się negatywna i działa poprzez ego. 

Taka osoba może przejąć sprawy w swoje ręce: “Jestem takim to a takim Sahaja yoginem, jestem taki, my musimy zachować się w taki sposób” i zaczyna dyktować ludziom, mogą robić wszystko. Pewni mierni, na wpół upieczeni yogini mogą próbować to zrozumieć, ale większość będzie wiedziała, że “ten facet odchodzi, że jest na drodze do wyjścia!” 

Wszystkie te rzeczy prowadzą do rozwoju lewej strony, ale możemy powiedzieć, że to jest “na głowie, po prawej stronie naszego “medha”. Ten płat mózgowy jest nazwany w sanskrycie “medha”. 

Prawostronność pochodzi z idei, którą ludzie mają, że może powiedzieć tak: “Ja sam jestem wielkim guru” i zaczynają wygłaszanie kazań również o Sahaja Yodze, jakby stali się wielkimi guru. Znamy kilka osób, które wygłaszały wielkie wykłady na programach i nigdy nie zezwoliły, aby była odtwarzana taśma z Moim wykładem, albo coś w tym rodzaju. Oni myślą, że teraz stali się ekspertami. 

Kilku z nich mówi, że teraz staliśmy się tak wielcy, że nie potrzebujemy moczyć nóg, ani nic w tym rodzaju, że nie ma potrzeby medytować; również i takich jest kilku. Jest i kilku takich, którzy mówią, że grzech nigdy nie może nas dotknąć, bo jesteśmy teraz Sahaja yoginami, jesteśmy bardzo wielkimi, rozwiniętymi duszami. 

Najgorsi jednak są ci, którzy mówią tak w Moim imieniu: “Matka powiedziała tak i ja ci mówię, bo Matka powiedziała” - podczas, gdy Ja nigdy czegoś takiego nie mówiłam. Wszystko to jest fałsz. Również są tacy ludzie, którzy używają pieniędzy Sahaja Yogi i eksploatują Sahaja Yogę w ten sposób, że eksploatują również czasami i Sahaja yoginów. Tacy ludzie mogą przyciągać zły los. Każdy, kto próbuje robić takie rzeczy zostanie wydalony z Sahaja Yogi w hańbie. Nikt nigdy nie powinien przebywać blisko takiej osoby, nikt nie powinien mieć nic wspólnego z taką osobą, ani nie powinien sympatyzować z nią. Taki brak pomyślności może zranić każdego w dowolnym stopniu. Tak więc lepiej trzymać się z daleka od takich osób. 

Kiedy te 10 mocy Ekadasha jest rozwiniętych w takiej osobie, wtedy osoba ta popada w choroby takie jak rak i inne straszne, nieuleczalne choroby. Szczególnie, kiedy występuje ta jedenasta, która jest czakrą w Virata, która oznacza kolektywność i kiedy ona działa, wtedy ta osoba nie może wyjść z choroby. Jeśli jednak któraś z tych pięciu sił jest połączona z Mooladharą lub Agnyą, to wtedy ludzie popadają w poważne rodzaje nieczystych chorób. Dlatego Ja zawsze mówię wam, żebyście byli bardzo ostrożni, jeśli chodzi o czakrę Agnya. Jedną z najgorszych rzeczy, która zaczyna się w połączeniu z tymi siłami Ekadasha lub z częścią Ekadasha jest to, że wtedy takiej osobie wszystko może się wydarzyć, może mieć straszny wypadek, może nagle zostać uderzona przez kogoś, może zostać zamordowana przez kogoś. Takiej osobie, która ma zaatakowaną prawą Agnyę lub jakąkolwiek z Ekadasha prawą lub lewą - może wszystko się przydarzyć. 

Oznacza to, że jeśli pięć z nich lub którakolwiek z pięciu jest połączona z czakrą Agnya, to ochraniające siły Boskie są minimalne. 

Aby więc utrzymać czakrę Agnya w porządku - teraz, kiedy Ja mówię, powinniście bez ustanku obserwować Mnie i będziecie w stanie świadomości bez myśli i czakra Agnya wyciszy się. Nie zwracajcie bez przerwy uwagi na to, czy tamto a wtedy zobaczycie, że stopniowo wasza uwaga będzie zneutralizowana do stanu świadomości bez myśli i wasza uwaga będzie ustanowiona w taki sposób, że nie będziecie musieli martwić się o nic. 

W świadomości bez myśli nikt nie może was dotknąć, bo to jest wasza twierdza. Świadomość bez myśli trzeba ustanowić poprzez medytację i jest to znak, że rośniecie wyżej. Wielu ludzi medytuje i mówi: “W porządku, Matko, my robimy to”, ale oni robią to mechanicznie i mówią: “Zrobiłem to, czy tamto, zrobiłem tamto i zrobiłem to”, ale czy osiągnąłeś stan świadomości bez myśli - to minimum? Czy poczułeś chłodny powiew wychodzący z twojej głowy? Bo jeśli robicie coś mechanicznie, to nic wam nie pomoże. To nie pomoże wam i nie pomoże nikomu. 

Tak więc po otrzymaniu Realizacji, kiedy jesteście bardzo dobrze ochraniani, macie wszelkie błogosławieństwa i wielką przyszłość, macie również wielką możliwość całkowitego unicestwienia. Aby dać analogię, powiem tak: wspinacie się i wszyscy wspierają was w tej wspinaczce, trzymają was za ręce i tyle rzeczy jest, które was ochrania, żebyście mogli pójść wyżej, a jednocześnie nie istnieje także możliwość upadku na skutek błędu, ale jeśli próbujecie usunąć wasze więzy z prawdą i miłością, i cały czas próbujecie atakować ludzi, którzy próbują wam pomóc, to wtedy spadniecie z dużej wysokości, z większej wysokości. Myślę, że im wyżej rośniecie, tym mocniej spadacie i również z większą siłą, o wiele głębiej. 

Ale Bóg czyni wszelki wysiłek, daje wam wszelkie wsparcie, otacza was wszelką troską. Jeśli jednak chcecie upaść, to z tej wysokości jest to bardzo niebezpieczne. 

Kiedy ktoś po przyjściu do Sahaja Yogi, próbuje szkodzić z powodu Sahaja Yogi, to wtedy Ekadasha Rudra trafi was mocno, a cały atak jest bardzo szeroko rozpostarty. Tylko wtedy cała rodzina może być ochraniana, jeśli kilka osób z tej rodziny wykonuje pracę dla Sahaja Yogi. W przypadku jednak, kiedy rodzina jest cały czas przeciwko Sahaja Yodze i próbuje sprawiać kłopoty, to może być całkowicie zniszczona w bardzo zły sposób. 

Te Ekadasha Rudra wychodzą z Voidu, jak wam powiedziałam. Tak więc możemy powiedzieć, że destrukcyjna część pochodzi głównie z Voidu. Wszystkie te siły dane są w jednej osobie, która jest Mahavishnu, która jest Panem Jezusem Chrystusem. Bo On jest wsparciem dla całego Wszechświata. On jest uosobieniem Omkary, On jest uosobieniem wibracji. Więc jeśli On jest zły, wtedy cały Wszechświat zaczyna się załamywać. Jako że uosabia On siłę Matki, która przenika do każdego atomu, do każdej molekuły, do każdego człowieka, do wszystkiego, co żyje i nie żyje, gdy to ulega zakłóceniu, wszystko jest zagrożone. Bardzo ważną kwestią jest więc zadowolić Chrystusa. 

Chrystus powiedział: “Musicie być jak małe dzieci”, co oznacza niewinność. Czystość serca jest najlepszym sposobem na to, aby uczynić Go zadowolonym. 

Szczególnie na Zachodzie, ludzie mają za bardzo rozwinięte mózgi i próbują gier słownych i myślą, że nikt nie wie, co oni robią. Wszyscy ci ludzie muszą wiedzieć, że o wszystkim co robią, Bóg wie.

Jeśli nie jesteście czyści w swoim sercu, jest to bardzo niebezpieczne dla każdego, kto udaje, że jest bardzo dobrym Sahaja yoginem. Tacy ludzie nie są opętani, ani nie są uwarunkowani, ani nie są egoistyczni, ale są bardzo przebiegłymi i błyskotliwymi ludźmi, i są całkowicie świadomi tego, co robią. Są również i tacy ludzie, którzy zostają opętani i przez to albo próbują zniszczyć sami siebie, albo płaczą, lamentują i robią najróżniejsze rzeczy. 

Jest kilku i takich, którzy myślą, że jeśli zranią siebie, albo zrobią coś ekstremalnego, to wtedy Bóg będzie szczęśliwy - tacy ludzie niestety się mylą. 

Jeśli nie możecie czuć się szczęśliwi w Sahaja Yodze, to musicie wiedzieć, że coś złego jest z wami. 
Jeśli nie możecie czuć się szczęśliwi w Sahaja Yodze, to wtedy na pewno coś złego jest z wami. 
Jeśli nie możecie cieszyć się towarzystwem Sahaja yoginów, to z pewnością coś złego dzieje się z wami. 
Jeśli nie możecie kochać i docenić wielkości Boga, to coś złego dzieje się z wami. 
Jeśli ciągle martwicie się z powodu negatywnych ludzi i ich problemów, to musicie wiedzieć, że coś złego jest z wami. 
Jeśli sympatyzujecie z negatywnymi ludźmi, to również oznacza, że coś nieprawidłowego dzieje się z wami. 
Ale jeśli czujecie złość w stosunku do negatywnych osób i do tego wszystkiego, co jest przeciwko Sahaja Yodze, wtedy macie rację. 

Kiedy to dojrzewa, wtedy stajecie się sami siłą Ekadasha Rudra. Każdy, kto będzie próbował znieważyć was lub będzie was ranił - upadnie. To stało się z wieloma ludźmi, którzy próbowali znieważyć Mnie, zranić Mnie, albo próbowali coś zrobić..., czasami bardzo się o nich martwię. 

Tak więc musicie być takimi, aby stać się Ekadeshą. Nikt nie może dotknąć takich ludzi. A taka osoba jest pełna współczucia i przebaczenia, bo w rezultacie Ekadasha działa o wiele szybciej. Im bardziej jesteście współczujący, tym silniejsza staje się Ekadasha. Im bardziej jesteście kolektywni, tym silniej działa Ekadasha. 

Wiele osób ma zwyczaj wycofywania się w zacisze domowe. Mówią, że lepiej być w domu i to jest w porządku. Ale oni nie wiedzą co tracą. 

Bez względu na doświadczenie związane z innymi ludźmi, powinniście być razem, zawsze brać udział w programach, kierować sprawami, iść do przodu, przepracować to, a będziecie błogosławieni tysiąc razy. 

Powiedziałabym, że Ekadasha Rudra jest wszystkimi destrukcyjnymi siłami łącznie. Jest to siła, destrukcyjna moc Shri Ganeshy. Jest to destrukcyjna siła Brahmy, Vishnu i Maheshy. Jest to destrukcyjna siła Matki, jest to destrukcyjna siła Ganeshy i cztery z nich są Bhairavy, Hanumany, Kartikeyi i Ganeshy. Również są to siły Sadashivy i Adi Shakti. Ekadasha to są wszystkie destrukcyjne siły wszystkich inkarnacji, a ostatnią, ale nie jedyną, jest destrukcyjna siła Hiranya-Garbha, która jest kolektywną siłą Brahmadevy. I kiedy ta siła działa, każdy atom eksploduje; cała energia atomowa wchodzi w skład destrukcyjnej siły. 

Tak więc Ekadasha Rudra to jest pełna, całkowita destrukcyjna siła. Jest ona w najwyższym stopniu pełna siły, wybuchowa, ale nie ślepa. Potrafi ona rozróżniać i jest w najwyższym stopniu delikatnie utkana. Unika ona wszystkich tych punktów, które są prawidłowe i uderza w złe rzeczy w odpowiednim czasie, w odpowiedni punkt, bezpośrednio, bez uderzenia w coś, co jest dobre, a znajduje się pomiędzy.

Jeśli błysk Ekadasha Rudra spada na kogoś i na przykład jest coś pomiędzy, co jest boskie, czy jest pozytywną sprawą, to penetruje on przez to, co jest pozytywne, bez ranienia pozytywnej strony, a uderza w negatywność. Schładza kogoś, a pali innego. Nie zamraża, nie zamraża, to nie zamraża, to schładza. Tak to działa z taką troską i z taką delikatnością. Jest ona również niewyobrażalnie ostra i bardzo boli. To nie jest jak ścięcie głowy jednym cięciem, to dzieje się pomału. Wszystkie te straszne tortury, których się uczyliście albo o których słyszeliście są przejawami Ekadasha Rudry. 

Na przykład, weźmy przypadek raka. W tej chorobie usuwany jest nos, potem język, przełyk, potem jeden narząd po drugim ze strasznym bólem. 

Na przykład trąd. Trędowaci nie mogą czuć palców, więc szczur może im je odgryźć, a oni tego nie czują i zaczynają tracić palce. W taki sposób Ekadasha Rudra zjada ludzi, pożera. 

Ta gniewność Ojca może być bardzo delikatna i może być bardzo słodka, kiedy jest skierowana na Jego własne dzieci. Jest takie opowiadanie związane z Matką. Pewnego razu Pierwotna Matka bardzo się zdenerwowała i była tak zła, że chciała zniszczyć cały świat za pomocą swojej siły Ekadasha Rudry. Próbowała zniszczyć cały świat - kiedy wpadła w ten nastrój. Ojciec poczuł, że Ona jest troszkę za bardzo zła. Kiedy więc zaczęła niszczyć i robiła to na lewo i na prawo, On nie wiedział co zrobić. Wziął więc Jej dziecko, to znaczy reprezentanta Sahaja Yogi można powiedzieć, lub kogoś, kto reprezentuje Chrystusa lub kogoś z Jej wielkich dzieci i położył to dziecko pod Jej stopy. Kiedy tak miażdżyła, spostrzegła nagle pod swoimi stopami swoje własne dziecko i wyszedł Jej duży język. Wtedy po prostu się zatrzymała i zrównoważyła. Ale to zdarzyło się tylko raz. 

Po Ekadasha Rudrze, w końcu ma miejsce ostateczna destrukcja, która pochodzi od gniewu Sadashivy, kiedy ostateczna, całkowita destrukcja ma miejsce.

 Widzieliśmy jak Ekadasha Rudra działa i jak Sahaja yogini muszą stać się sami Ekadasha Rudrą. 

Aby rozwinąć tę siłę, trzeba rozwinąć ogromną siłę odwiązania, siłę odwiązania od tego co negatywne. Negatywność może pochodzić na przykład od bardzo bliskich ludzi, takich jak brat, matka czy siostra. Może pochodzić od przyjaciół, może pochodzić od członków rodziny, może mieć źródło w kraju, może być związana z ideami politycznymi, ideami ekonomicznymi czy z czymkolwiek podobnym. Twoją siłę Ekadasha Rudra może zniszczyć jakakolwiek błędna identyfikacja. 

Nie wystarczy powiedzieć: “Jestem oddany Sahaja Yodze, jestem Sahaja yoginem”, ale musicie wiedzieć również mentalnie, co to jest Sahaja Yoga. W ten sposób poprzez intelekt zrozumiecie, co to jest Sahaja Yoga. A to dlatego, że - zwłaszcza na Zachodzie - ludzie są nadmiernie inteligentni i jeśli światło Sahaja Yogi nie przeniknie do ich inteligencji, to nigdy nie będziecie mogli pozbyć się przywiązań. 

Nie oznacza to, że macie dużo mówić o Sahaja Yodze, albo dawać wykłady na ten temat, ale również mentalnie powinniście zrozumieć, co to jest Sahaja Yoga. 

Dzisiejszy dzień jest szczególny, bo poprosiliście o “Ekadasha Rudra Puję”. Jest ona związana ze wszelkimi rodzajami fałszywych sekt religijnych i z fałszywymi guru, i z fałszywymi religiami, które są praktykowane w imieniu Boga. 

Jeśli jakakolwiek religia nie mówi o Samorealizacji i nie osiąga Samorealizacji i nie daje ona połączenia z Bogiem, to jest fałszywa. Każda rzecz, która jest po prostu wiarą i mówieniem o Bogu, nie ma połączenia z Bogiem, nie może być prawdziwą religią. Oczywiście ona daje równowagę ludziom, ale taką równowagę, że ludzie żyją z tych pieniędzy i próbują cieszyć się bogactwem związanym z pieniędzmi, a wtedy nie jest to religia nawet na bardzo niskim poziomie. 

Religia musi przede wszystkim dawać równowagę, ale nie taką: “Musicie być zrównoważeni, ale dajcie pieniądze na to, musicie dać pieniądze, dajcie cały portfel, dajcie wszystko” - wtedy nie może być mowy o zrównoważeniu, nic w tym nie ma, ani nawet najmniejszego błogosławieństwa Boga. Każda religia, która każe kłaniać się komuś, kto nie jest inkarnacją - nie jest religią, jest ona kolejną, całkowicie fałszywą religią. 

Prawdziwa religia da wam równowagę i zawsze będzie ona mówić o wzroście. Nie będą prosić o pieniądze i nie uczyni z człowieka kogoś tak wielkiego, że aż czczonego. Powinniśmy uczyć się rozróżniać pomiędzy fałszywymi, negatywnymi rzeczami, a prawdziwymi rzeczami. 

Kiedy rozwiniecie to rozróżnienie poprzez świadomość wibracyjną lub przez inteligencję, będziecie pod swoją własną kontrolą, wtedy stajecie się siłą Ekadasha Rudry, kiedy umocnicie swoją dojrzałość. 

Dzisiaj błogosławię Was wszystkich, żebyście wszyscy stali się Ekadasha Rudrą i żebyście rozwinęli tę szczerość, która doprowadzi was do tego stanu.