Newspaper Interview
October 8th, 1982
Wellington, UK

Shri Mataji: Bine. Vă rog. Cum vă numiți?

Reporter: Mă numesc David Cooper. Lucrez pentru ziarul local Wellingborough & Rushden Post. Puteţi să-mi spuneţi motivul pentru care aţi venit aici, în Northampton, în această săptămână?

Shri Mataji: De ce am venit aici?

Reporter: De ce aţi venit aici?

Shri Mataji: Pentru că am un mesaj de transmis, despre descoperirea recentă a unei metode.

Reporter: Este prima dată când veniţi la Northampton?

Shri Mataji: Nu, am mai fost şi înainte.

Reporter: Și care a fost reacția atunci?

Shri Mataji: Aş spune că reacţia n-a fost una foarte bună. Presa nu s-a arătat interesată. Nici ieri nu a venit nimeni de la niciun ziar, este surprinzător.

Reporter: Aţi descoperit că mulţi sunt foarte sceptici, nu-i aşa?

Shri Mataji: Nu ştiu cum sunt, pentru că de fapt nu a venit nimeni.

Reporter: Tot așa şi la Guildhall?

Shri Mataji: Nu, ieri la Guildhall au venit mulţi oameni. Dar M-am referit la presă când am spus asta. Am întâlnit câteva persoane aici, însă majoritatea celor care au venit să Mă vadă când am venit aici prima dată, erau din rândurile clasei muncitoare. Sufereau de diverse maladii, posesiuni şi alte lucruri de acest gen; un domn s-a ridicat şi a început să meargă de colo-colo spunând că Eu... A fost destul de ciudat.

Reporter: De fapt, ieri seară aţi fost la Bedford, nu-i aşa?

Shri Mataji: Da, am fost acolo.

Reporter: Şi cum a fost? Foarte bine, foarte bine.

Reporter: A fost foarte bine. Din câte ştiu, ați ajutat mulţi oameni să se vindece.

Shri Mataji: Da.

Reporter: Puteţi să-mi daţi câteva exemple de vindecări extraordinare pe care le-aţi avut?

Shri Mataji: Orice, de exemplu, cancer. Apoi cancerul sângelui, în special. O Sahaja Yoghină a vindecat un caz de cancer al sângelui. Apoi diabetul.

Reporter: De fapt, am înțeles că o nevăzătoare și-a recăpătat vederea la un moment dat.

Shri Mataji: Da, și orbirea, dacă ochii sunt deschişi.

Reporter: Dar când s-a întâmplat mai exact?

Shri Mataji: Orbirea are loc din cauza unei posesiuni în spate, la nivelul lobului optic, situat aici. Dacă acesta devine posedat de o entitate străină, chiar dacă ochii sunt deschişi, nu poţi vedea nimic decât întuneric. Şi dacă ştii cum să-l iluminezi şi să scapi de posesiune... Chiar şi surzenia, auzul, da...

Reporter: Aţi vindecat şi surzenia, nu-i așa?

Shri Mataji: Da, sigur. S-a întâmplat la Geneva.

Reporter: Puteţi... vreau să spun că este greu de înțeles cum este posibil. Adică, ştiţi, totul pare cam mistic...

Shri Mataji: Da. Nu este nimic mistic, vă asigur. Nu este nimic mistic. Spre exemplu, vedem o floare devenind fruct. Luăm totul ca atare, nu-i aşa? Vedem ceva mistic în asta? Nu, pentru că este un fapt obișnuit. Dar există ceva, o putere care face acest lucru, nu-i aşa? Presupunând că devii, să zicem, deţinătorul acelei puteri, sau ai acea putere în interiorul tău, vei putea face de asemenea multe lucruri.

Reporter: Totuşi, vreau să spun că dacă am o boală, merg la doctor, îmi prescrie tablete sau altceva... În schimb, vin la Dvs. şi îmi spuneţi că există o putere în interiorul meu prin care mă pot vindeca... Adică, cum pot obține acea putere?

Shri Mataji: Vedeţi, ceea ce se întâmplă când devii realizat, sau când devii născut a doua oară, este că devii conștient la nivel colectiv. Nu sunt simple cuvinte că este un tratament, sau o îndoctrinare cu vorbe de genul: „Acum ați devenit una sau alta”. Dimpotrivă, deveniţi cu adevărat, începeţi să simţiţi centrii celorlalți în degetele voastre.

Reporter: Deci de fapt simţim?

Shri Mataji: În degete. Puteţi, oricine poate să simtă foarte clar.

Reporter: Deci e un ghid, un mod de diagnoză.

Shri Mataji: Diagnoză. Vedeţi, deveniți doctorul, diagnosticianul, chiar şi pacientul. Şi deveniți chiar și medicamentul.

Reporter: Deci odată diagnosticate problemele...

Shri Mataji: Apoi trebuie să ştii cum pot fi vindecați centrii respectivi. De exemplu, care este centrul lui Iisus? Este acesta. Acești doi centri îi corespund lui Iisus, la nivelul glandelor pituitară şi pineală. Ce afecțiuni vă dă acest centru? Toate bolile de ochi pornesc de aici. Un alt gen de afecțiune sunt posesiunile. Vedeți, oamenii sunt mental deprimați - toate acestea sunt din cauza problemelor la acest centru. Ar putea fi şi probleme de ego. Oamenii sunt egoişti, foarte îngâmfaţi, încearcă să-i distrugă pe alţii cu egoul lor. Aceste probleme încetează dacă Iisus e trezit în interiorul vostru. Pentru că se spune că El a murit pentru păcatele noastre.

Reporter: Și această metodă de vindecare îl trezeşte pe Iisus în interior?

Shri Mataji: Da. Trebuie doar să spuneţi rugăciunea Tatăl Nostru în prezența Mea şi se trezeşte, pentru că sunt conectată cu El. Deci când îmi spuneţi ceva, acea conexiune ajunge la El şi este trezit; iar egoul şi superegoul vostru sunt absorbite, însemnând că acţiunile voastre - karmele voastre - toate păcatele voastre, sunt absorbite. Odată absorbite, această zonă se deschide, şi astfel Kundalini iese din creștetul vostru. Este foarte simplu, pentru că totul este deja înfăptuit. De exemplu, priviţi aici. Pare ceva foarte simplu, dar ar putea fi foarte complicat în interior. Şi a durat ani pentru a fi făcut. Deci a luat ere pentru a construi acest corp uman, care a evoluat de la ameobă până la acest nivel; chiar și de la materie până în acest stadiu. Totul există în interiorul vostru. Nu doar atât, dar şi ceea ce vi se va întâmpla în viitor există de asemenea în interiorul vostru, în inimă - Spiritul. Este nevoie doar ca acest ultim salt să aibă loc. Şi acesta este construit în interiorul vostru. Este Sahaja, adică implementat în interiorul vostru, înnăscut. Sahaja înseamnă înnăscut.

Deci totul este în interiorul vostru. Şi dacă există cineva care ştie cum să ducă la împlinire acest salt, care are capacitatea... Spre exemplu, Mama Pământ are capacitatea să germineze seminţele. Nu le putem face să încolțească citind cărți, sau orice vom încerca. Este un proces viu. Dar Mama Pământ poate ajuta. Le pui în Mama Pământ iar ele germinează. În acelaşi fel, presupunând că Eu am capacitatea, că pot s-o fac - dacă cineva devine iluminat, mâine o poate face el însuși, poate ilumina o altă persoană. O persoană iluminată poate ilumina o alta, dar mai întâi ea însăși trebuie să fie iluminată.

Reporter: Consideraţi că, adică, din ce spuneţi, odată ce oamenii V-au văzut şi au descoperit cum să facă, pot spune asta tuturor...

Shri Mataji: Da.

Reporter: Și totuşi spuneți că data trecută mulți au fost sceptici. Credeţi că aceasta este problema fundamentală, adică acest proces de vindecare ar putea fi folosit la o scară mult mai largă şi...

Shri Mataji: Ei bine, am văzut oameni care vin doar pentru a se vindeca şi se mulţumesc doar cu atât. Nu caută să aprofundeze. Trebuie să înțelegeți că Dumnezeu are acest discernământ. În mod normal, Dumnezeu dorește să vindece numai oamenii... așa cum noi ne dorim să fabricăm sau să reparăm doar acele lămpi care vor da lumină, nu-i aşa? Deci, interesul este mai scăzut pentru cei care nu evoluează. Şi totuşi din compasiune, vindecarea are loc, fără îndoială. Dar printre ei sunt foarte puţini care vin la Sahaja Yoga, dintre cei care se vindecă. Însă cei care caută Spiritul sunt o categorie specială de oameni. Sunt oameni extrem de frumoşi, şi poate că în căutarea lor se apucă de droguri, merg la guru falși, indiferent ce fac, acesta este un alt subiect. Însă sunt căutători, în esență, ei sunt căutători ai adevărului şi sunt cei mai buni oameni. Şi ei sunt cei care sunt meniți să fie Sahaja Yoghini, şi nu cei care vor să fie bine doar din punct de vedere fizic. La ce bun să ai un corp în bună stare? Ce vei face cu el? Vedeţi, corpul trebuie să aibă un scop. Şi cei care înțeleg scopul, sunt ajutaţi cel mai bine. Desigur, toate afecțiunile le sunt înlăturate, ca urmare a acestui fapt. Pentru că înțeleg că scopul este important.

Reporter: Înţeleg că soţul Dvs. deţine o poziţie eminentă.

Shri Mataji: Da, aşa este.

Reporter: Puteţi să ne spuneţi ceva despre asta?

Shri Mataji: A fost ales Secretar General.

Reporter: Unde mai exact?

Shri Mataji: La o organizaţie internaţională, o agenţie din ţara dvs., numită Organizaţia Internaţională Maritimă, care include 134 de naţiuni; şi l-au ales pe el. De aceea suntem aici.

Reporter: Simțiți că... vreau să spun că munca domniei sale trebuie să fie atât de diferită de a Dvs.

Shri Mataji: Nu, de fapt simt că este aproape la fel, pentru că munca Mea are efect doar întâlnind oameni, nu-i așa? Şi această muncă le place oamenilor pe care îi întâlnesc. Îi ajut şi pe oamenii lui, uneori, dacă au probleme. Însă nu este niciodată în conflict cu munca Mea, pentru că devii atât de... devii atât de plin de iubire, de delicat, de îngăduitor, încât nu simţi nimic altceva. Este minunat să întâlneşti oameni noi, pentru că datorită lui am fost în multe ţări comuniste, am vizitat China, Rusia. Nu le-aş fi putut vizita altfel.

Reporter: Cred că... trebuie să aveți mari dificultăţi să convingeţi oamenii că sunteţi sinceră, de bună credinţă, chiar dacă merită să o faceți. Credeţi că există probleme chiar și cu oamenii care nu sunt la extreme?

Shri Mataji: Depinde de naționalitate. Să zicem, în India nu este greu deloc, pentru că ei înţeleg, ştiu, au o educaţie în această privinţă, că o persoană care trezeşte Kundalini este autentică. Înțelegeți? Și ei pot vedea ridicarea lui Kundalini, pot să-i vadă pulsaţia şi o pot simți aici. Totul le-a fost spus, deci ei ştiu despre asta. Nu depun niciun efort cu ei. Dar altfel... cei mai mulţi căutători din alte ţări au ajuns şi ei la concluziile corecte, pentru că au trecut prin momente grele. Deci au ajuns la concluziile corecte, și nu este foarte greu. Însă, dacă există prea multă proiecţie mentală, atunci este destul de greu. Dar nu contează.

Reporter: Există mulți guru falşi în această ţară?

Shri Mataji: Atât de mulţi! Aproape toți.

Reporter: Şi cred că trebuie să fie principala Dvs. bătaie de cap. Nu este doar a Mea, ci şi a tuturor căutătorilor. Şi este foarte adevărat. Efectiv îi distrug pe căutători. Am cunoscut oameni care fac bani, îi fac pe oameni inapţi de muncă, le distrug viaţa, fac din ei oameni anormali, bolnavi, ca legumele, le iau... copiii le sunt distruşi. Este oribil. Unii fac epilepsie, unii fac cancer, tot felul de boli, unii orbesc. Devin posedați de acești guru.

Reporter: Dvs. nu percepeți bani, nu-i aşa?

Shri Mataji: Nu, nu.

Reporter: Atunci, călătoriile Dvs. în ţară, peste hotare și în Anglia, cum sunt finanțate? Shri Mataji: Sunt aproape întotdeauna plătite de soţul Meu. Aproape toate; este un om generos.

Reporter: Ce noroc, nu-i aşa?

Shri Mataji: Este generos. De altfel, şi Eu am un venit personal.

Reporter: Cam la cât estimaţi că se ridică cheltuielile pentru a Vă răspândi învăţătura într-un an?

Shri Mataji: Ei bine, n-aş putea spune, nu țin o contabilitate, însă atunci când călătoresc, de exemplu, presupunând că merg în altă ţară, Sahaja Yoghinii se gândesc uneori că nu ar trebui să plătesc pentru salvarea lor. Deci, din respect față de ei înşişi, îmi plătesc uneori drumul, dar nu-Mi plătesc Mie, ci agenţiei de voiaj, deci Îmi cumpără biletele cel mult, atâta tot. Dar nu este mult, nu este mult într-un an.

Reporter: Unde aţi călătorit anul acesta?

Shri Mataji: În acest an, să vedem, unde am fost, puteţi spune? Acum am venit din America...

Sahaja Yoghin: Roma, Geneva, Austria.

Shri Mataji: Geneva, Austria, Belgia, Spania, Portugalia, Franţa, Germania, Rusia, am fost în Rusia, Uzbekistan.

Reporter: Toate anul acesta, da?

Shri Mataji: Da, anul acesta, da...

Reporter: Trebuie să fiţi epuizată.

Shri Mataji: Arăt aşa? Am 60 de ani.

Reporter: Adevărat?

Shri Mataji: Da, e adevărat.

Reporter: Nu Vă arătaţi deloc vârsta de 60 de ani. Cum a început totul, vreau să spun chiar de la început? Majoritatea știu foarte puţin despre asta, inclusiv eu. Dar, de fapt, cum ați început totul?

Shri Mataji: De fapt, am fost conştientă încă din copilărie, în acelaşi mod în care cineva este conştient, de exemplu, că este o fiinţă umană. Am fost absolut conştientă de natura Mea, de misiunea Mea, de scopul Meu pe pământ, cine sunt... Am fost conştientă de absolut tot încă din copilărie. Dar Mă pregăteam pentru a crea un eveniment în masă. Trebuia să fie pentru majoritatea oamenilor. Tatăl Meu însuşi a fost un suflet realizat, a fost membru al Parlamentului şi al Adunării de atunci, a fost singurul indian ales, singurul indian creştin ales, aş spune. Fratele Meu este şi el ministrul... care este termenul în engleză? Ministrul Comunicaţiilor şi... la fel ca....

Reporter: Deci presupun că în India nu este de fapt dificil să-i faci pe oameni să înţeleagă. A devenit dificil când aţi început să călătoriţi în străinătate.

Shri Mataji: Nu, indienii înţeleg mult mai bine.

Reporter: Exact asta spuneam şi eu.

Shri Mataji: Problema este în străinătate. Pentru că, vedeţi, occidentalii sunt naivi, nu au cunoaşterea. Munca lui Iisus a durat numai 4 ani. Nu a putut vorbi mult despre asta, despre Sfântul Duh. Totul este un mister, înțelegeţi? Creştinismul nu le putea da această cunoaştere, pentru că niciodată n-au cercetat sensul mai profund. Doar citind Biblia şi interpretând-o nu ajungeți nicăieri. Deci n-au ajuns să ştie ce este a doua naştere. De aceea văd că oamenii se pierd mai mult din cauza acestor guru care le dau tot felul de idei. Şi sunt şi hipnotizaţi în mare măsură. Toţi sunt hipnotizaţi, îndoctrinați, făcuți să se apuce de droguri. Atât de multe lucruri autodistructive. Iată de ce descopăr că oamenii sunt într-o mare confuzie aici. Desigur, oamenii în India, de exemplu, preşedintele Indiei Îmi înțelege sfințenia, Mă tratează ca pe un sfânt. Este un lucru mare şi va veni să Mă întâmpine.... Chiar şi primul ministru, dl. Lal Bahadur Shastri - soţul meu i-a fost secretar - dar el venea adesea să Mă vadă, cu maşina. Deci, în India, un sfânt are un statut mai înalt decât toţi regii şi toţi ceilalţi puşi împreună. Ştiu cum să respecte un sfânt, chiar şi numai pentru popularitate.

Reporter: Credeţi că, vreau să spun, Vă numiţi sfânt, credeţi că englezii...

Shri Mataji: Nu sunt atât de...

Reporter: Ştiţi, ei nu sunt atât de entuziaşti.

Shri Mataji: Să Mă respecte, dar n-am vrut să spun asta... Nu, sunt interesaţi mai mult de politicieni.

Reporter: Aşa este. Vreau să spun Vă simţiţi uneori insultată de ei?

Shri Mataji: E-n regulă.

Reporter: Vreau să spun că în mod evident credeţi ferm în ceea ce faceţi, şi trebuie să Vi se pară incredibil când alţi oameni...

Shri Mataji: Nicio problemă. La urma urmei, sunt asemeni unor copii, nu înţeleg. E tot ce pot să spun. Sunt copii încă din punct de vedere al vieții spirituale. Dar nu Mă vor răstigni de această dată, nu-i aşa? Deci e în regulă.

Reporter: Când faceţi aceste călătorii în oraşe ca Northampton, şi altele, aveți în jur nişte persoane. Această echipă vine cu Dvs. de fiecare dată?

Shri Mataji: Nu, unii dintre ei sunt de aici, şi există şi persoane, care desigur, spre exemplu ei au venit din Australia. Şi avem un ashram în apropierea Londrei. Ei stau acolo și au venit aici. Cei doi - el lucrează la Londra, iar el este tot de acolo. Iar aceşti 3 domni sunt din Bedford. El este din Bristol.

Reporter: Înțeleg.

Shri Mataji: Dar nu este ce s-ar numi o echipă. Oricine doreşte poate veni cu noi, dacă este liber...

Reporter: Deci oricine este disponibil poate ajuta?

Shri Mataji: Da, Mă pot ajuta şi ei, pentru că dacă avem mulți oameni noi, Mă pot ajuta.

Reporter: Înţeleg. Bine. Vă mulţumesc foarte mult.

Shri Mataji: Şi eu vă mulţumesc. Dar cred că ar trebui să Mă mai întrebaţi şi despre Kundalini, dacă se poate, pentru că cei care au citit despre asta, ar putea fi interesaţi. S-au scris multe cărţi despre Kundalini, pretinzându-se că este foarte periculoasă, foarte... Dar nu este deloc aşa. Vedeţi, am dat Realizarea la mii de oameni. Mii! Şi nu a pus pe nimeni în pericol. Dar cei care sunt naivi, cei care nu sunt persoane sfinte, care nu au nicio idee despre viaţa spirituală, dacă încearcă trucuri... de exemplu prin sex şi astfel de lucruri absurde, atunci Kundalini se simte insultată şi apar probleme. Reporter: Cum ar putea fi periculoasă?

Shri Mataji: Îmi cer scuze...

Reporter: Cum poate fi periculoasă dacă nu este folosită corect?

Shri Mataji: Este ca şi cum, dacă nu ştiu să utilizez acest instrument şi îl ating într-un loc, s-ar putea să mă ard, dar nu înseamnă că e periculos pentru că nu ştiu să îl folosesc.

Reporter: Deci să spunem dacă nu înţelegi este ca şi cum ţi-ai băga degetul în priză. Shri Mataji: Asta este. Aşa este. Dar fac astfel de lucruri şi apoi scriu cărţi despre asta. Este surprinzător, nu-i aşa? Eu n-am scris nicio carte până acum.

Reporter: Este evident un lucru esenţial pe care trebuie să-l facem cunoscut oamenilor.

Shri Mataji: Da, trebuie s-o faceți. Și apoi, când vă primiți Realizarea, deveniți automat virtuoşi. Nu trebuie să vă spun: „Deveniţi virtuoşi”, pentru că religia este iluminată în interiorul vostru. Deveniţi morali. Nu vă spun: „Nu beţi!” - pur şi simplu nu o mai faceți. Nu veți mai fuma sau lua droguri, pentru că nu vă va mai plăcea, pentru că sunteți iluminați, pentru că aveți o nouă prioritate. De exemplu, dacă în această încăpere este lumină, începi să vezi poziţia fiecărui lucru şi ştii de ce te-ai putea lovi. În acelaşi fel, a fi iluminat înseamnă că automat devii virtuos.

Reporter: Care este rata succesului Dvs. în vindecarea oamenilor?

Shri Mataji: Ce anume?

Reporter: Care este rata succesului Dvs. în vindecarea oamenilor?

Shri Mataji: Succes?

Reporter: Câte reușite, de câte ori ați reuşit să vindecați oameni?

Shri Mataji: Unii vin doar pentru 10 minute şi e suficient. Preşedintele nostru, Sanjiva Reddy, primul preşedinte, venise din Anglia, America, unde se operase. Operația nu reuşise, era într-o stare foarte proastă. M-am dus să-l văd. Nu Mă ştia ca Mataji, Mă cunoştea doar ca dna Shrivastava. La un moment dat, înaltul comisar i-a zis: „Aceasta este Mataji Nirmala Devi”. Atunci soţia lui a spus: „Am auzit că aţi vindecat mulţi oameni. Vă rog vindecaţi-l şi pe soţul meu.” Veți fi uimit, l-am atins cu mâna doar 10 minute. Era pregătit şi şi-a primit Realizarea.

Reporter: Și asta se întâmplă de fiecare dată când cineva vine să Vă vadă?

Shri Mataji: Nu întotdeauna. Cu unii durează mai mult, cu alții mai puţin. Depinde. Dacă sunt dificili, le ia mai mult timp. Se întâmplă. De exemplu, presupunând că trebuie să penetrați. Iar dacă vă aflați acolo, pur şi simplu veți trece dincolo.

Reporter: Sunt şi oameni pe care nu-i puteţi vindeca?

Shri Mataji: Unii, nu ştiu, dar, vedeţi... nu ştiu, nu-Mi aduc aminte ca cineva să fi venit la Mine şi să nu-l fi vindecat până acum. Este posibil să fi fost unii, nu ştiu. Dar cei care au venit în mod stăruitor - nu cred să nu fi fost vindecați, nu-i aşa? Atât cât îmi amintesc, aş spune.

Reporter: Da, aţi făcut foarte mult.

Shri Mataji: Vedeţi, s-a întâmplat cu atât de mulţi, chiar şi aceşti oameni vindecă. Vă imaginați că nu termini niciodată. În ceea ce Mă priveşte, pot să-Mi aduc aminte ce fac, dar sunt atât de mulţi care vindecă şi pur şi simplu uit de asta, nu-Mi aduc aminte. Odată eram la un program, Mă aşezasem, când a venit un domn şi Mi-a atins picioarele. L-am întrebat: „Cine sunteți?” „M-ați uitat?” Am spus: „De ce? Îmi pare rău”. Sunt tatăl acelei fete pe care aţi vindecat-o în două minute, care urma să moară în spital. „Adevărat?” - am spus. Am încercat să-Mi amintesc cine era. Apoi Mi-am amintit cu mare dificultate, pentru că s-a petrecut atât de repede. Mă duceam să văd pe altcineva şi la întoarcere M-au oprit ei. Iar fata a fost vindecată atât de rapid încât am uitat totul.

Reporter: Adevărat? Ei bine, presupun că dovada stă în evidență şi vom vedea mâine.

Shri Mataji: Da. Mai mult, ceea ce spun nu este important. Important este să deveniți una cu Spiritul. Vindecarea nu este importantă. Pentru că oricum fiecare trebuie să moară până la urmă, nu-i aşa?

Ceea ce este important este să deveniți una cu Spiritul. Asta este. Şi apoi îi poți vindeca pe alții. Nu doar pe tine însuţi, ci şi pe ceilalţi.

Reporter: Da, o.k... Ei bine, vă mulţumesc pentru timpul acordat.

Shri Mataji: Multe boli incurabile pot fi enumerate, dar nu acesta este țelul Meu.

Reporter: Da, probabil că acesta este lucrul de care sunt interesaţi cei mai mulţi dintre oameni.

Shri Mataji: De acord.

Sahaja Yoghin: Îmi cer scuze, Mamă. Când ați întrebat ce s-a scris despre Shri Mataji în ziarul dvs. şi Mama nu S-a arătat deranjată, deşi a fost descrisă ca bărbat. Dar dacă numesc o femeie, bărbat...

Shri Mataji: Despre ce este vorba?

Reporter: Cred că nu vorbiți cu cine trebuie.

Sahaja Yoghin: Sunt complet confuz.

Shri Mataji: Despre ce este vorba?

Sahaja Yoghin: Mamă, vedeți, înainte, când obișnuiam să facem reclamă pentru a Vă face cunoscută publicului, şi ei V-au descris ca o persoană care practică spiritismul, pentru că în această zonă suntem foarte buni la așa ceva.

Shri Mataji: Da.

Sahaja Yoghin: De fapt... Mamă, clarificați acest aspect.

Shri Mataji: Îmi aduc aminte de asta. Şi au spus că sunt bărbat. Vedeți, au adăugat fotografia, și s-au referit la Mine ca fiind bărbat.

Reporter: De fapt, acesta a fost primul nostru articol despre Dvs., deci...

Shri Mataji: Vedeți, ei niciodată...

Sahaja Yoghin: În regulă, ei oricum nu vă pot auzi.

Reporter: Deşi se întâmplă adesea.

Shri Mataji: Se întâmplă. Au de făcut atât de multe lucruri ca şi Mine... Așa cum aţi spus, uneori nu-Mi amintesc tot...

Reporter: Aşa este.

Shri Mataji: Bine... Deci...

Fotograf: Pot să mai fac 2 fotografii?

Shri Mataji: Da, da, vă rog.

Fotograf: Încă una la urmă dacă aţi putea pune mâinile așa, ceea ce în mod normal... Vă deranjează dacă iau asta de aici? Dacă ați putea să Vă împreunați mâinile şi să le ridicați.

Shri Mataji: Cum spuneţi dvs.

Fotograf: Uneori vorbim în această postură.

Shri Mataji: Acesta este stilul nostru. Este în regulă?

Fotograf: Oprește. Nu vreau să intre în cadru. Dar ați insistat pentru ultima. Puteți tăia acum. Şi pentru ultima, dacă puteți sta în picioare, să țineți mâinile aşa astfel încât să creați o compoziție. Rămâneți aşa. Frumos. Mulțumesc.

Shri Mataji: Puteţi să le cereţi să întindă mâinile către fotografia Mea. Fotografia Mea are vibraţii. Oamenii şi-au primit Realizarea cu ajutorul ei. Da, chiar au fost vindecați de fotografia Mea.

Reporter: Incredibil, nu-i aşa?

Shri Mataji: Da, aşa este. De aceea, mă gândeam că ar ajuta. Iisus va ajuta...

Reporter: Deci cu cât avem mai multe, cu cât mai multe fotografii...

Shri Mataji: Da. Aceşti oameni au utilizat fotografii când au primit Realizarea. Nu este o simplă fotografie, s-au vindecat oameni cu ajutorul ei.

Prima dată când am fost în Australia, M-au întâmpinat o mulțime de reporteri și ziariști. Ce se întâmplase? Ruda unui mare om de afaceri, fusese [neclar]. Şi o doamnă, o Sahaja Yoghină, a spus: „Eu nu pot face nimic. E un dezastru. Voi pune doar fotografia gurului meu dacă nu vă deranjează”. Persoana și-a recăpătat cunoştința. Şi nu doar atât, dar acum merge, s-a vindecat complet. Şi astfel au venit o mulțime de oameni. Unul dintre ei îl vedeți, este jurnalist, un suflet realizat.

Reporter: Înţeleg. Este o chestiune de cum spun oamenii, să începi [neclar].

Shri Mataji: Da, aşa cred. Altfel oamenii [neclar].

Reporter: Deşi există o doamnă de succes aici, despre care le voi vorbi.

Shri Mataji: Acesta este un lucru foarte responsabil. Dacă îl faceți va fi benefic pentru toți.

Reporter: Sunt sigur că vom avea lucruri interesante de spus.

Shri Mataji: Nu-i aşa? Până la urmă ziarele ar trebui să dea şi veşti bune. Dumnezeu să vă binecuvânteze! Aceea este data, vedeți? Voi doi sunteți bine? În regulă. A fost bine, frumos. Vor publica adresa? Vă rog? Şi să le spuneţi despre Cambridge. Spuneţi-le despre Cambridge. Puteţi să vă duceți să le spuneți?

Sahaja Yoghin: Este un follow-up. Puneți fotografia.

Shri Mataji: Douglas este un geniu? Mă întrebam de ce vrea să-Mi pună... Este un geniu, este un geniu. A fost bine. A început să vorbească repede aşa că am ţinut pasul cu el. Mi-am spus: „Să vorbesc repede”. În regulă? Mulţumesc pentru cameraman. Spunea: „Această echipă Vă urmează peste tot”.