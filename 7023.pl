Shri Krishna Puja, Stan Świadka, 06.08.1988 Garlate, Como Włochy

Dzisiaj zebraliśmy się tutaj, aby czcić Shri Krishnę. 
Musimy zrozumieć znaczenie pojawienia się Shri Krishny w czakrze Vishuddhi. Jak wiecie bardzo dobrze, za wyjątkiem jednego lub dwóch razy, Shri Brahmadeva przyjął swoją inkarnację. Również Shri Ganesha jeden raz narodził się jako Pan Jezus Chrystus. 

Ale Vishnu Tattwa, zasada Vishnu, wielokrotnie inkarnowała się na tej Ziemi, jako Bogini musiała wielokrotnie się inkarnować. Musieli razem współpracować wiele razy, a z zasadą Vishnu działa zasada Mahalakshmi, aby pomóc ludziom wzrastać. Zatem zasada Vishnu jest dla waszego wzrostu, dla procesu ewolucyjnego człowieka. Przez to przybycie i dzięki mocy Mahalakshmi staliśmy się istotami ludzkimi z poziomu ameby. To jest spontaniczna praca dla nas, ale dla zasady Vishnu, On musiał przejść przez różne inkarnacje, aby ewoluować. Jak wiecie, była inkarnacja Shri Vishnu jako ryby, na początku i trwało to, aż doszło do stanu Shri Krishny, gdzie mówi się, że stał się On kompletny. 

Ale trzeba zrozumieć, że On pracuje na naszym centralnym układzie nerwowym, buduje nasz centralny układ nerwowy. Poprzez nasz proces ewolucyjny, nasz centralny układ nerwowy został zbudowany, i ten centralny układ nerwowy dał nam całą ludzką świadomość, którą mamy; w przeciwnym razie bylibyśmy po prostu jak kamienie. Ale poprzez budowanie naszej świadomości, jedna po drugiej, rozwijanie różnych czakr w nas, ta zasada Vishnu doprowadziła nas do zrozumienia, że musimy szukać prawdy i ostatecznie musimy stać się Sahaja yoginami. Tak więc ta zasada Shri Krishny jest tak ważna, że na poziomie, który nazywacie czakrą Vishuddhi, stajemy się kompletni, w tym sensie, że kiedy Sahastrara jest dla was otwarta i zaczynacie odczuwać wibracje, nie jesteście jeszcze w pełni kompletni. Gdybyście byli kompletni, wtedy wasza ewolucja byłaby zakończona, ponieważ na tym etapie, jeśli to zakończyliście, wtedy nie byłoby potrzeby posiadania Sahaja Yogi. 

Ale w rzeczywistości oznacza to, że po otwarciu Sahastrary musicie zejść do swojej czakry Vishuddhi, to oznacza, do swojego kolektywu. Jeśli to nie działa na czakrę Vishuddhi, oświecenie na czakrze Vishuddhi, nie możecie poczuć wibracji. Jak widzieliście wczoraj, artyści zaczęli grać   w bardzo nowym wymiarze. Nie chodzi tylko o to, że przebudzili Kundalini. Przebudzenie Kundalini było tam, bez wątpienia, ale musiało to zejść do ich czakry Vishuddhi. Gdybym nie mogła go sprowadzić do ich czakry Vishuddhi, ich ręce nie mogłyby tak szybko się poruszać, nigdy by nie poczuli tej słodyczy, madhuryi Shri Krishny, i nie zamanifestowaliby tego. 

Wszystko to wyraża się przez wasze palce i dłonie, osiąga nową świadomość tworzenia madhuryi, słodyczy. W waszej sztuce, w waszej muzyce, w waszych gestach, pod każdym względem, wasze ręce są bardzo ważne. Ale czakra Vishuddhi również odgrywa rolę, jak wiecie, na szesnastu czakrach lub pod-splotach, które opiekują się naszą twarzą, naszymi uszami, nosem, oczami, szyją, wszystkie one są pod opieką czakry Vishuddhi. W rezultacie możecie stać się świetnymi aktorami, możecie mieć oczy, które są niewinne, możecie mieć lśniącą skórę, możecie mieć uszy, które mogą słyszeć Boską muzykę, możecie mieć nos, który wyraża waszą godność.   W ten sam sposób zmienia się wasz wyraz twarzy. Jeśli jesteście bardzo okrutną osobą i osobą porywczą, i macie surowość na twarzy, albo jeśli przez cały czas jesteście jak żebrak, albo cały czas płaczecie, płacząc, wasza twarz wygląda tak żałośnie, wszystko się zmienia i wchodzi            w centrum, gdzie wyglądacie pięknie, wyglądacie atrakcyjnie w Boski sposób a także otrzymujecie bardzo słodkie oblicze. 

Również zęby i język są pod opieką czakry Vishuddhi. Więc wasze zęby, z którymi macie problemy, zostają uleczone. Czasami, jak wam mówiłam nigdy nie byłam u dentysty, przez całe Moje życie. Więc możecie sobie wyobrazić, że nie musicie już chodzić do dentysty, jeśli macie czakrę Vishuddhi w dobrym stanie. Wtedy wasz język się poprawia.

Na przykład, niektórzy ludzie są bardzo sarkastyczni z powodu temperamentu. Nie potrafią powiedzieć czegoś słodko, przez cały czas są sarkastyczni, mówiąc sarkastyczne rzeczy. Niektórzy ludzie mają nawyk [używania] obraźliwego języka. Niektórzy ludzie są wyjątkowo żebraczą osobowością, cały czas rozmawiają w bardzo żebraczy sposób. Nie ma godności, nie ma słodyczy i nie ma wiary w siebie u niektórych ludzi. Niektórzy nawet się jąkają, niektórzy ludzie nie mogą stać na scenie i wygłaszać wykładu. Wszystkie te rzeczy odpadają, jak tylko poprawi się wam czakra Vishuddhi. To jest tylko zewnętrzne, to jest zewnętrzny przejaw poprawy czakry Vishuddhi w was, poprzez przebudzenie Shri Krishny w czakrze Vishuddhi. Ale tak naprawdę, dzieje się tak, że wewnątrz siebie stajecie się świadkiem. 

Stajecie się świadkiem w tym sensie, że wszystko co przeszkadza, wszystko co was niepokoi, wszystko co jest problemem, wy po prostu się temu przyglądacie, zaczynacie być świadkiem, zaczynacie to widzieć, i nie przeszkadza wam to. To widzenie, ten stan świadka ma ogromną moc. Cokolwiek widzicie bez myślenia, wasze problemy zostaną rozwiązane. Każdy problem jaki macie, kiedy uzyskacie stan świadka - nazywacie to ‘tatasth’ - oznacza, że ​​stoicie na brzegu i obserwując ruch fal, wiecie jak rozwiązać problemy. Tak więc, wasz stan świadka musi się rozwinąć, i czasami widziałam, że ludzie muszą przejść przez małe utrudnienia, aby rozwinąć ten stan świadka. Jest to bardzo ważne, gdy Kundalini zaczyna zaopatrywać was od Sahastrary w dół, poruszając się po waszych czakrach i wzbogacając wasze różne czakry, w czakrze Vishuddhi, kiedy musi się zatrzymać, to naprawdę stara się nieco was poprowadzić przez turbulencje, i zaczynacie myśleć: "Widzisz, moje życie było takie radosne. Miałem tyle błogosławieństw, a teraz co się stało?" Ale to jest czas, kiedy powinniście stać się 'tatasthą', co znaczy, że ​​powinniście stać się świadkiem. Jeśli staniecie się świadkiem, wszystko się poprawi. 

Na przykład, mówicie o osobie, która pracuje w pewnym miejscu. Jak tylko staniecie się świadkiem, zobaczycie, że wasza uwaga wejdzie do wewnątrz i zaczynacie oglądać rzeczy od środka. W rezultacie widzicie dokładnie, co gdzie jest nie tak, i jak otrzymacie moc bycia świadkiem, z tą siłą pokonacie problemy, które macie. Problemy są rozwiązywane bardzo łatwo jeśli wiecie, jak być świadkiem całej sytuacji niż zaangażować się w nią. I to jest najlepszy stan, który nazywacie Sakshiswarupatva, który osiągacie, gdy pojawia się Kundalini i połączenie się stabilizuje a Boski promień zaczyna płynąć przez to i wzbogaca waszą czakrę Vishuddhi. 

Nazwa Shri Krishna pochodzi od słowa ‘krishi’ czyli ‘oranie’, oranie gleby, aby uprawiać rośliny. Więc On jest tym, który wykonał dla nas orkę, w tym sensie, że stworzył nas w taki sposób, że kiedy kiełkowanie ma zaistnieć jesteście już na to gotowi. 

Ale jest tak, że ludzkie istoty psują swoją czakrę Vishuddhi, przez wiele złych rzeczy, jak to widzieliście: palenie albo branie narkotyków lub używanie tabaki i tego wszystkiego. Tak więc nasza czakra Vishuddhi wysiada. Co więcej, jeśli jesteście osobą, która w ogóle nie mówi lub która mówi za dużo albo która krzyczy i wrzeszczy i która pokazuje temperament, podnosi głos, również psuje swoją czakrę Vishuddhi. Pierwszą rzeczą jest to, że używając swojej czakry Vishuddhi, musicie pamiętać, że ona ma być używana dla słodyczy, dla madhuryi. 

Jeśli chcecie coś komuś powiedzieć, spróbujcie powiedzieć coś słodkiego i miłego, Poćwiczcie to. W pewnych miejscach widziałam, że ludzie są przyzwyczajeni do pewnego rodzaju rozmowy,       a czasami nie są w stanie mówić w sposób słodki. Dla nich jest adharmą mówienie do kogoś słodko. Wierzą jedynie, że muszą naprawdę mówić w pewien sposób, który rani innych. Tak więc krzywdzenie kogokolwiek nie znajduje się w dharmie Shri Krishny. On albo kogoś zabił albo był słodki, nie ma nic pomiędzy. Więc, albo musicie być słodcy dla ludzi albo musicie kogoś zabić. Teraz część dotyczącą zabijania - zostawcie. Więc musicie być wyłącznie słodcy. Wszyscy musicie być dla siebie słodcy, szczególnie wśród Sahaja yoginów musicie być dla siebie wyjątkowo słodcy. 

A zajmując się innymi, także słodko musicie im powiedzieć, jeśli odkryjecie, że coś jest z nimi nie tak: "Widzicie, to nie jest dobre. Przyszliście teraz do Sahaja Yogi. Musicie się tak zachowywać lub zachowywać w taki sposób". Życie Shri Krishny ma inną bardzo znaczącą rolę do odegrania, On przyszedł na tę Ziemię po nadejściu Shri Ramy, który był również Shri Vishnu. 

Kiedy przybył   Shri Rama, ludzie byli bardzo nieświadomi, nie mieli pojęcia o dharmie. Więc On jako król chciał ich nauczyć dharmy i dlatego musiał stać się bardzo poważny. Zatem Jego inkarnacja była czymś w rodzaju bardzo poważnego ojca, który jest bardzo poważnie poddawany wszelkiego rodzaju zawirowaniom i sprawom, aby stworzyć obraz łaskawego króla. 
W rezultacie, kiedy Jego inkarnacja się skończyła, ludzie stali się bardzo poważni i cała powaga zaczęła się w religii, rozpoczął się cały rytualizm; ludzie stali się wyjątkowo surowi, a ta surowość zabiła całą radość życia, a potem wszystkie inne rzeczy również zaczęły się od tej surowości, jest to początkiem braminizmu. 

Bramanizm zaczął się w Indiach, kiedy ludzie zaczęli używanie braminizmu jako prawa przysługującego z urodzenia, podczas gdy nie jest to prawo przysługujące z urodzenia nikomu, aby być braminem, ale musicie stać się Braminem. Po Realizacji stajecie się Braminem, fakt ten ustalono nie tylko za czasów Shri Krishny, ale także za czasów Shri Ramy, ponieważ sam Shri Rama nie był Braminem. 
On stworzył człowieka, który napisał jego Ramayanę, był nim Valmiki, który był z kasty Shidula    i był rybakiem. Bardzo zaskakujące, On poprosił tego rybaka, aby napisał jego Ramayanę, kiedy on nie był Braminem, i On uczynił go Braminem w tym sensie, w jakim i wy staliście się Braminami, co oznacza poznanie Brahmy. Ci, którzy znają Brahmę, są Braminami, a ci, którzy urodzili się w kaście bramińskiej, nie są Braminami. I dlatego ludzie czasami bardzo się denerwują, bo jak oni mogą być Braminami, jeśli są tak perwersyjni i mogą popełniać wszelkiego rodzaju grzechy. 

Tak więc podążając za jakąkolwiek taką religią lub jakąkolwiek taką surową ideą nie możecie się poprawić. Jeśli nazywacie siebie chrześcijaninem, to jedno trzeba zobaczyć u chrześcijan, że nie możecie mieć pożądliwych oczu. Chciałabym wiedzieć, ilu chrześcijan może to deklarować. Jeśli nie mają pożądliwych oczu wobec powiedzmy, kobiet, będą mieli pożądliwe oczy wobec rzeczy. Więc nie możecie powiedzieć, że stając się chrześcijanami, staliśmy się prawdziwymi chrześcijanami; w taki sam sposób możemy powiedzieć o hinduistach. W religii hinduskiej, Krishna powiedział, że Atma znajduje się w każdym. 

On nigdy nie powiedział, że narodziny określają waszą 'jati', waszą kastę. Ale wierzymy, że wśród hinduistów, każdy ma 'jati' [kastę], i że każdy jest odseparowany; niektórzy ludzie mają być traktowani jako nisko [urodzeni], a niektórzy jak wysoko [urodzeni]. To jest dokładnie odwrotnie, niż głosił Shri Krishna, ponieważ On powiedział, że w każdym jest Atma. 

A teraz w Sahaja Yodze udowodniliśmy, że niezależnie od religii, którą byście podążali, niezależnie od tego, co robicie, idei lub filozofii, jakiekolwiek są wasze poglądy, wszyscy możecie stać się Zrealizowanymi Duszami; więc nikt nie jest wyższy ani nikt nie jest niższy. Najlepiej uwierzyć, że wszyscy inni są w błędzie a my mamy rację. Ale wszyscy ci ludzie, którzy tak uważają, mogą pójść bezpośrednio do piekła, ponieważ nie osiągnęli prawdy. 

Prawda jest taka, że ​​musicie stać się Zrealizowaną Duszą, a jeśli nie jesteście Duszą Zrealizowaną, to jesteście daleko od Boga. Musicie wejść do Królestwa Bożego. Sam Chrystus to powiedział: "Musicie wejść do Królestwa Bożego. Macie narodzić się ponownie. A kiedy będziecie wołać Mnie 'Chrystusie, Chrystusie' Ja was nie rozpoznam". Otwarcie On to powiedział, ostrzegł was. To samo powiedział Mahomet: "Kiedy nadejdzie czas Qayamy, zmartwychwstania, wasze ręce będą mówić". I On również powiedział bardzo wyraźnie: "Do czasu Qayamy robicie te wszystkie rzeczy, jak, widzicie, (rosaiya?) i tak dalej. Ale kiedy nadejdzie Qayama, kiedy otrzymacie swoje zmartwychwstanie, wtedy nie musicie tego robić. "Oczywiście On to powiedział. Ale nikt nie próbuje dowiedzieć się o Qayamie, tylko oni próbują znaleźć błędy w tym czy w tamtym i walczą ze sobą. Teraz jest ten czas Zmartwychwstania, o którym On już wspomniał: "Kiedy wasze ręce przemówią" - jest to w Sahaja Yodze. Więc po tym nie musicie nic robić. 

Teraz staliście się 'Pir' według Niego. Kiedy już staniecie się 'wali' nie musicie robić tych wszystkich rzeczy, i stajecie się 'dharmatit'. Jest również powiedziane w hinduskiej filozofii, przez Shri Krishnę: "Stajecie się dharmatit, wychodzicie poza religię", oznacza to, że ​​religia staje się nieodłączną częścią was. Nie musicie mieć zewnętrznych religii, które są bezużyteczne. Jest wyraźnie powiedziane. I Shri Krishna powiedział to tak jasno, jak nikt inny nie mógłby tego powiedzieć, bardzo, bardzo wyraźnie, że musicie wyjść poza swoje guny, poza wasze dharmy, to znaczy, że musicie stać się osobą religijną z natury, a nie stać się osobą, która jest po prostu chrześcijaninem, wyznawcą hinduizmu czy muzułmaninem. Nie. Wewnątrz, wewnątrz siebie musicie się stać. W rezultacie zobaczyliście to, co powiedział Shri Krishna: "Kiedy staniecie się wewnątrz, wtedy nie będę musiał wam mówić: nie pij, nie rób tego, nie rób tamtego, ani niczego". Po prostu tego nie robicie. 

Po prostu tego nie robicie i rozumiecie to tak dobrze, że nie należy robić tego, nie należy robić tamtego. Aby pokonać wszelkiego rodzaju nonsensy w religii, przybył Shri Krishna. To jest bardzo ważne pojawienie się, ale nie wiem jak wielu ludzi to rozumie. Przyszedł pokazać, że to wszystko jest Leelą, jest całkowitą grą Boga. Co jest takiego, aby być tak poważnym? Co jest takiego, aby być rytualistycznym? Nie możecie przywiązać Boga przez żadne rytuały. Dlatego On przybył na tę Ziemię, aby wam powiedzieć, że nie powinniście próbować ograniczać siebie poprzez rytuały, które są bezsensowne. To były Jego nauki tak wiele lat temu. Uczył tego sześć tysięcy lat temu, ale nadal, jak widzicie w każdej religii, jest tak wiele rytuałów. 

Kiedy więc inkarnacje umarły, ludzie zaczęli rytuały, śmieszne rzeczy. Nawet gdy zmarł Shri Krishna, nie wiedzieli, co robić. Ponieważ On powiedział: "Nigdy więcej rytuałów, po prostu bawcie się na Holi, bądźcie szczęśliwi, radośni, tańczcie i śpiewajcie" - tak powiedział, co teraz zrobić, jeśli On tak powiedział? Więc zaczęli coś nowego: "Zróbmy z tego coś romantycznego". Ludzie wiedzą, jak uczynić wszystko perwersyjnym, nikt ich w tym nie wyprzedzi. Więc sprawili, żeby wyglądał jak bardzo romantyczna osobowość romansująca z Radhą. Ra-dha, "Ra" jest energią, "Dha" to ta, która podtrzymywała energię. Więc prezentujecie romans z Nią, wówczas będącą uosobieniem Mahalakshmi, aby pokazać Jego związek z Mahalakshmi, jakgdyby byli mężem i żoną. Byli też tacy poeci, którzy zaczęli ich opisywać jako męża i żonę, i wszelkiego rodzaju nonsensy.                

W Boskim związku nie ma nic takiego jak mąż i żona; jest moc, która jest potencjałem i moc, która jest kinetyczna. 

Nie ma takiego związku, który istnieje jak ludzie próbują to zrobić, ponieważ ludzie mają nawyk, sprowadzania wszystkich Boskich Inkarnacji do swojego własnego poziomu. Jak widzicie, jeśli widzicie, najlepsi są w tym Grecy, który sprowadzili wszystkie wielkie Inkarnacje do ich własnego poziomu. W ten sam sposób, oni nie mogli zrobić wiele ze Shri Krishną, więc powiedzieli: "W porządku, uczyńmy go romantyczną osobowością, to będzie nam odpowiadało". To pasowało wielu strasznym ludziom. Mieliśmy jednego Nawaba w Lucknow, który miał 365 żon i ubierał się jak Shri Krishna, czasami jak Radha i tańczył mówiąc: "Teraz stałem się Shri Krishną". Więc wielu guru pojawiło się jako Shri Krishna grający na flecie, nazywając wszystkich innych swoimi gopis i to i tamto. Same bzdury. I tak wiele grup pracuje teraz w ten sposób, Brahma Kumari i wszystko to. Kiedy jest jeden Krishna, reszta to gopis i gopas i nie pobierają się, i wszelkiego rodzaju bzdury. Jest to absolutnie absurdalne i perwersyjne, i przynosi złą sławę Shri Krishnie. 

Shri Krishna był Yogeshwarą. On był Yogeshwarą. Był tak odwiązany, że kiedyś Jego żony, które były Jego mocami powiedziały: "Chcemy pójść i uczcić pewnego świętego". Powiedział: "W porządku, dlaczego nie idziecie?" Powiedziały: "Nie, rzeka przybrała i nie wiemy, jak przeprawić się przez rzekę". Powiedział: "Dobrze, idźcie i powiedzcie rzece, że chcecie spotkać takiego świętego a Shri Krishna powiedział, żebyś opadła jeśli Shri Krishna jest Yogeshwarą i jeśli On nie ma żony, wtedy opadniesz". Poszły więc do rzeki i powiedziały: "Jeśli Shri Krishna nie miał żon i jest Yogeshwarą, wtedy prosimy, opadnij". Rzeka opadła. Były zaskoczone, że On rzekomo jest naszym mężem, i nadal jest Yogeshwarą. Jest tak odwiązany. 

Przekroczyły rzekę i poszły czcić świętego. Tak więc święty powiedział: "Teraz możecie wrócić". Kiedy wracały, znowu odkryły, że rzeka wezbrała. Wróciły więc do świętego i powiedziały: "Jak my teraz wrócimy?" Zapytał: "A jak przyszłyście?" Odpowiedziały: "Shri Krishna powiedział 'idźcie i spytacie rzekę, czy gdybym był Yogeshwarą, to opadłaby?’" "W porządku, więc idźcie i poproście rzekę, że jeśli święty niczego nie jadł i był całkowicie odwiązany od tego, to niech rzeka opadnie". Więc były zaskoczone, ponieważ go nakarmiły, on zjadł wszystko, wszystko zrobił. Poszły więc do rzeki i powiedziały: "Och, rzeko, święty nigdy niczego nie jadł, był całkowicie odwiązany od jedzenia, nie tknął jedzenia" i rzeka opadła. Więc były zaskoczone, jak to jest, że święty wszystko jadł a nie zjadł niczego? 

Znaczy, że był w 'aswadha', nie był zaangażowany w jedzenie, był odwiązany i były zaskoczone. Wygląda jak, wygląda jak kłamstwo z ludzkiego punktu widzenia, ale nie jest. Nie jest, to fakt. On jest Yogeshwarą i jest tak odwiązany. Więc ludzie nie rozumieją Boskości i myślą, jak to może być, że osoba, która ma 16 000 żon i pięć innych żon może być osobą, która nie jest żonata? Ponieważ On był Yogeshwarą. I tym właśnie musicie wszyscy być, Yogeshwarą. Jesteście żonaci, macie dzieci. Cieszę się, że jesteście małżeństwem, ponieważ jest to pomyślne, pobrać się na początek. Ale nie powinniście być przywiązani do swojej rodziny - "moje dziecko, moja rodzina". 

Wielu ludzi, których widziałam, przychodzi do Sahaja Yogi, pobiera się i przepada; ponieważ dla nich: "Jestem teraz żonaty, cieszę się moją rodziną, opieką nad moją rodziną". Nasza rodzina jest całym Wszechświatem, to nie tylko moja własna żona i moje dzieci, ale cały Wszechświat jest naszą rodziną. I to właśnie Shri Krishna próbował pokazać w swoim życiu, że cały Wszechświat jest waszą rodziną. Jesteście istotą uniwersalną. Oto, co głosił przez cały czas, że jesteście istotą uniwersalną i musicie być integralną częścią całości. Jesteście integralną częścią całości, mikrokosmos staje się makrokosmosem, a to nie jest wykład, ale to musi zaistnieć w was samych, że musicie rozwinąć swoją kolektywną świadomość. 

I to jest dar Shri Krishny, ponieważ w mózgu On staje się Viratą. Teraz mamy w sobie trzy tożsamości. W sercu jest Shiva, w mózgu jest Shri Krishna, Virata, a w wątrobie, Brahmadeva. Mamy więc trzy tożsamości a w żołądku, w Voidzie jest cała Zasada Guru, gdzie wszyscy wielcy Guru od Adi Natha, Mahometa do innych, możemy powiedzieć, Shirdi Sai Natha; wszyscy Oni są zasadą Guru, którą ostatnio czciliśmy, kiedy byliśmy w Andorze. 

Zatem, jak Oni wszyscy są ze sobą powiązani, jak Oni wspólnie wypracowywali i doprowadzili was do tego stanu świadka, to jest bardzo ważne. Teraz wasza czakra Vishuddhi musi zostać ulepszona. Przede wszystkim ta sprawa poczucia winy była wczoraj tak bardzo [odczuwalna], mówię wam, że nie można było tego zniwelować. Nie ma powodu, aby czuć się winnym, to jakaś moda, po prostu moda "przepraszam" od rana do wieczora "przepraszam, przepraszam". Za co przepraszacie, za bycie człowiekiem lub Sahaja yoginem? Dlatego też trzeba być bardzo miłym również wobec samego siebie. Przez cały czas: "Przepraszam, nie powinienem był tego robić, Nie powinienem był robić tamtego" - na okrągło użalanie się, a poczucie winy psuje wam lewe Vishuddhi. Kiedy wasze lewe Vishuddhi jest zepsute, dzieje się tak, że wasza Zasada Shri Krishny znika. Wtedy nie możecie być kolektywni, wtedy nie możecie zrozumieć, co poszło z wami nie tak. Więc jeśli musicie powiedzieć przepraszam, przeproście Boga a potem nie mówcie już więcej "przepraszam". 

Stawcie temu czoła. Cokolwiek zrobiliście źle, w porządku, spójrzcie prawdzie w oczy! To było złe, w porządku, nie będę tego robić. Nie kłóćcie się z tym, nie kontynuujcie tego, po prostu zmierzyć się z tym mówiąc: "To było złe, a to niewłaściwe nie zrobię tego ponownie".                       I skończone. Bo teraz jesteście przecież świętymi. Staliście się teraz 'walis' [gubernatorami], staliście się teraz Zrealizowanymi Duszami, staliście się teraz 'atmajas'. Macie Brahmachaitanyę, widzieliście na swoich głowach światło, widzieliście dowód na to. Więc nie muszę wam wydawać drugiego certyfikatu. Jedyną rzecz lepiej zrozumieć i być świadomym własnej pozycji. 

Jak powiedział Shri Krishna: "Musicie być świadomi swojej Jaźni". Najpierw, aby otrzymać Samorealizację, a potem, aby być świadomym swojej pozycji. Wtedy będziecie zaskoczeni, jak rozwiniecie właściwą uwagę i właściwe zrozumienie. Absolutnie jest to łatwe do zrobienia, jak tylko okaże się, że osiągnęliście ten stan świadka. Więc proszę, postarajcie się być świadkiem. Kiedy coś zobaczycie, wejdźcie w świadomość bez myśli, to jest wasza twierdza. Nie myślcie. Zobaczcie piękno, które tam jest, właśnie się napełnia. Tylko patrzcie, jak te drzewa wciąż tam stoją tylko obserwując was wszystkich. Zobaczcie, absolutnie nieruchomo, nic się nie rusza, nie pozwalają na ruch nawet jednego liścia. 

Niech tak będzie dopóki nie zacznie się wiatr. Matka zaczyna wiatr. Aż będziemy tylko trwać        w milczeniu i patrzeć. Jak te góry, one wciąż obserwują wszystko i emitują radość i piękno. W ten sam sposób musimy stać się świadkiem. Nie musimy mówić za dużo, nie musimy też milczeć, ale w centrum powinniśmy być świadkiem wszystkiego jak Leela [Boska gra]. Dlatego nazywa się Go Leeladhara, co znaczy ten, który podtrzymuje Leelę osoby. Nie czyni was to szalonymi, ani nie czyni was śmiesznymi, ale sprawia, że ​​jesteście radośni. Wszystko, co czyni was radosnymi, co jest zasadą Vishnu Shri Krishny. Mam nadzieję, że odtąd wszyscy będziemy się radować naszą zasadą Vishnu, tak jak wcześniej cieszyliśmy się medytacją. 

Bo kiedy medytujemy, wchodzimy w stan świadomości bez myśli. Kiedy jesteśmy w świadomości bez myśli, wtedy tylko wzrastamy, inaczej nie będziemy mogli się rozwijać. Czegokolwiek byśmy nie próbowali, nie możemy się rozwijać. Dopóki nie będziemy medytować, nie możemy stać się świadomi bez myśli. Wszyscy ci, którzy również chcą zyskać w życiu, w każdym wymiarze, ci którzy chcą stać się powiedzmy, świetnymi artystami, wspaniałymi naukowcami, świetnymi         w czymkolwiek, ważne jest, abyście w Sahaja Yodze medytowali, w przeciwnym razie Kundalini opadnie na dół i utracicie wszystkie swoje talenty. To jest fakt, o którym trzeba powiedzieć,            i widzieliście, jak ludzie się zmienili. Ale czasami może to być bardzo tymczasowe i może się skończyć, jeśli ludzie nie przyjmują tego we właściwy sposób. 

Życzę wszystkim bardzo dużo szczęścia w uzyskaniu swojego stanu świadka. W stanie świadka nie wyrażamy siebie w zabawny sposób, lecz patrzymy na samych siebie. Ponieważ to wyłącznie my stworzyliśmy wszystkie problemy i to tylko my, odwiązując się od siebie, możemy zobaczyć te problemy i możemy je rozwiązać. 

Dzięki Boskiej Łasce, o ile wiem, wy wszyscy bardzo wzrośniecie, i ten stan ma zostać osiągnięty. W każdym stanie, czy jest to błogosławieństwo, czy jest to postęp, czy jest po prostu zamęt, musicie być zdatni do żeglugi. Każdy statek, który jest zdatny do żeglugi, jest tym, który może stawić czoła wszelkiego rodzaju pięknym podróżom, a nawet zawirowaniom, a nawet burzy. 

Niech was Bóg błogosławi.   