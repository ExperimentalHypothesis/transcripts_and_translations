31 dicembre 2002
New Year Puja
P K Salve Kala Pratishthan - Vaitarna Music Academy, Tembha (India)

Sono davvero molto felice di vedere così tanti di voi intervenuti qui al programma.
In realtà ho comprato questo terreno almeno venticinque anni fa. Non ho potuto farci nulla perché c’è stata un’infinità di ostacoli; ma poi, in qualche modo, ho pianificato ogni cosa e si è risolto tutto.
Sono felice di vedervi tutti qui e che, nonostante tutte queste difficoltà, alla fine adesso si vedano così tanti sahaja yogi intervenuti a questo programma del mio puja.
Devo ricordare mio fratello Baba che ha lavorato molto duramente per la diffusione della musica indiana, della musica classica, di ogni tipo di arte, di tutto ciò che ha potuto fare.
È molto triste che egli non sia qui oggi per vedervi tutti. Ha eseguito incessantemente così tanto lavoro senza aspettarsi alcuna ricompensa. E vorrei che poteste avere lui come vostro ideale; e ciò farà funzionare tutto, in questo modo.
Se c’è una cosa che so di lui è che non ha mai cercato in alcun modo di mettersi in mostra. Era un uomo molto intelligente, colto, ma ha raccolto tutte persone dalla vita normale e se ne è preso cura, promuovendo le loro doti musicali e artistiche.
Con lo stesso intento ho deciso di avere questo posto dedicato alla sua idea di promuovere la musica e l’arte, e sono felice di vedere che quella idea si sia materializzata.
Ma vorrei che mio fratello fosse qui per farvi sentire molto felici di questo. Era una persona molto amorevole e gentile. Non si adirava mai con nessuno, l’ho visto. Al contrario, mi dava sempre un’immagine molto positiva di ogni persona. (Ma) non ci si può fare niente.

[Discorso in marathi]

Shri Mataji: Cosa stanno dicendo? Chi è? Che cosa è successo?
Yogi: Alcuni volontari stanno guardando chi c’è.
Shri Mataji: Parlano in marathi.
Yogi: Chiedono dove sedersi. Niente altro.
Shri Mataji: Che cosa c’è?
Yogi: Dicono che non c’è posto, devono sedersi per terra. (Shri Mataji ride)
Shri Mataji: È la specialità del Maharashtra: l’indole litigiosa (risate). Sono molto bravi a litigare. Fate qualsiasi cosa per loro, ma niente entra loro in testa. Non hanno capacità di comprendere, sono sempre pronti a litigare, anche con le spade. Sono stanca della vostra natura litigiosa. Questo nuovo e bellissimo edificio è stato eretto per la nostra musica classica.
Loro hanno discusso anche su questo e spesso mi sono chiesta perché costruirlo in Maharashtra.
Non ha senso fare qualcosa per questa gente rissosa. Discutono per qualsiasi motivo e non si vergognano, niente.
Se non trovano posto per sedersi, che cosa possiamo farci? Proprio nessuna maturità.
Io non so come possa esserci musica in questi attaccabrighe. Eppure la musica si è sviluppata notevolmente. Hanno tutti la stessa esperienza. In Maharashtra la gente è molto litigiosa e io ne ho avuto abbastanza. Si lamentano tutti per qualcosa. Non avete trovato pace in Sahaja Yoga?

In questo Paese sono nati tantissimi grandi santi e saggi ed hanno trasmesso tanta conoscenza. Hanno trasmesso tanta conoscenza, ma senza alcun risultato.
Questa natura litigiosa non va bene, litigheranno persino nel loro nome, continuando a comportarsi stupidamente. Non so quando questa stupidità avrà fine in Maharashtra. Proprio non comprendono un modo di vivere pacifico e di assorbire tutto in maniera pacifica. Si mettono a sbraitare all’improvviso.
I nostri sahaja yogi stranieri chiedono: “Sono persone ignoranti?”. No, no, sono molto ben istruiti, ma molto litigiosi. E solo loro sanno perché litighino.
Almeno, per favore, non litigate in Sahaja Yoga e siate un po’ pacifici. Almeno provate.
Noi vogliamo cambiare, no? Invece di trovare difetti negli altri, guardate ciò che non va in voi.
Baba ha lavorato moltissimo in questo pazzo Maharashtra, a Nagpur.
A Nagpur ci sono persone diverse. Voglio dire che là non ci sono soltanto quelli del Maharashtra.
La gente di Nagpur è molto attiva e lo ha aiutato. Ma nessuno capisce che dovete assorbire Sahaja Yoga e diventare santi (sadhu).
Questo non entra nell’attenzione di nessuno. Se pensate solo a guadagnare denaro in qualche modo, lo rincorrete confusamente, se avete un modo di pensare così basso, con questi pensieri come potete essere sahaja yogi? Come dovremmo definirli?
Si deve percepire che: “Io sono un’anima realizzata. Dobbiamo acquisire un buon livello”.
Madre ha lavorato così duramente e così tanto per noi. Quindi, oggi, prendete tutti la decisione di smettere di litigare d’ora in avanti e smettere di essere avidi di denaro, perché questo in Maharashtra è eccessivo. Qui l’avidità di denaro è stupefacente. A causa di questa avidità di denaro è difficile praticare Sahaja Yoga in Maharashtra.
Io mi sono impegnata moltissimo in Maharashtra, oltre ogni dire, e ho avuto esperienze di ogni genere in questa regione.
Adesso, per favore, rendetevi conto che siete sahaja yogi, vivete con grazia e siate fieri di essere sahaja yogi. Che motivo c’è di litigare in Sahaja Yoga?
Non avete trovato dove sedervi, o non avete trovato un posto per vedere...
Questo è forse un incontro politico o cosa? Non volevo dire niente ma non ho avuto scelta, quando vi ho visti ho dovuto dirlo.
Ora, se qualche sahaja yogi mostrerà un atteggiamento litigioso, sarà espulso da Sahaja Yoga.
Non esiste altro modo per correggere questa tendenza. Ognuno dovrebbe vivere con amore.
Se non sapete comportarvi bene, perché siete in Sahaja Yoga?
L’indole speciale del nostro Baba è che lui non si adirava mai con nessuno, non parlava mai male di nessuno e non si è mai lamentato di nessuno. Egli lodava tutti.
Io ne ero fuorviata (e mi chiedevo) come potessero avere tutti un così buon livello. Non ho mai capito. Ma Baba riuniva la gente con amore, chiunque fosse.
Non saliva mai nella mia auto, non mi faceva mai visita a casa mia. Era molto altruista e comprensivo. Apparteneva anche lui a questo Maharashtra, ma non è mai stato così scortese. Fino alla fine non è mai stato scortese. Era una grandissima personalità. Voi avete aderito a questo luogo (accademia), quindi seguite almeno qualcuna delle sue belle qualità.
Ora, abbiamo costruito questo tempio per la musica ed altre forme di arte. I vostri figli devono progredire in questi campi. Devono comprendere la nostra musica classica. Questi stranieri capiscono la vostra musica più di voi. È una vergogna.
Noi non capiamo le basi, il ritmo (taal), niente, allora a che serve?
Magari non siete studenti di questo posto, ma dovete avere la conoscenza della musica. Se non sapete cosa sia un raga, cosa sia un tala, non potete gioire della musica.
Chiedo a tutti voi di lasciare da parte il vostro carattere litigioso e sviluppare interiormente la bontà. Questo è il lavoro di Sahaja Yoga ma, se si piantano i semi in una terra sterile, non si può raccogliere nulla. Qualche volta ho questa sensazione. Adesso, però, le cose sono migliorate con molte persone che aderiscono a Sahaja Yoga e sono benvenute.
Quindi, non venite qui soltanto per imparare la musica. Dovete imparare a comportarvi in modo sahaja, comprendere lo stile sahaja, capire la grandezza di Sahaja Yoga; dovreste assorbire queste cose dentro di voi.
Se non imparate questo, è inutile. In giro ci sono molte scuole di musica. Ci sono scuole di musica ovunque. Se studiando musica in queste scuole avete intenzione di importunare gli altri, è meglio non apprendere affatto la musica.
Pertanto chiedo a tutti voi, per favore, di portare adesso, con questa musica, la musica della vostra vita nella vostra pratica quotidiana.
Se non lo fate, questo programma non sarà realizzato.
Oggi promettete di non litigare. Anche se qualcuno dice qualcosa non litigheremo.
Il secondo problema qui è quello relativo al denaro, non lo abbandonano in alcun modo. Guadagnano denaro anche in Sahaja Yoga. Non capiscono. Come mai la gente di qui ha sviluppato questa avidità? Si è diffusa a tal punto che ne ho abbastanza.
Avete intenzione di cambiare o no? Decidete adesso. La cosa più importante è che dovrebbe esserci musica nella nostra vita, dovrebbe esserci ritmo nella nostra vita.
Litigare sempre, invece di essere ritmici, non va bene. Pensare male degli altri e guardare soltanto al proprio interesse è una caratteristica errata.
Adesso dimenticate ciò che è accaduto in passato. Ora dovreste portare in Sahaja Yoga persone comprensive, amorevoli e che uniscano tutti.

[Discorso in Hindi]

Fortunatamente io conosco anche l’hindi.
E il punto è che adesso, se ci dedichiamo alla musica, anche noi dovremmo essere ritmici. Che cosa significa?
Significa che lo stato degli esseri umani deve essere corretto, deve essere reso ritmico e deve essere organizzato. Se non si farà questo, sarà tutto inutile.
Qual è la differenza tra voi e gli altri?
Se anche voi continuate a litigare, a che serve?
La cosa più importante è che nella vostra mente sviluppiate amore, fede e devozione, per diventare pacifici voi e perché anche gli altri diventino pacifici. Senza pace, la musica non ha alcun significato.
Oggi questo splendido edificio è stato eretto secondo l’idea di Babamama. E con questo io desidero che la gente si dedichi alla musica dentro di sé e ottenga un’atmosfera di pace.
Oggi il mondo ha bisogno soltanto di pace.
Ogni altra cosa che abbiamo oggi non ha valore.
Dobbiamo capire quanto siamo pacifici. Se questa pace non ha effetti sul nostro Paese, su quale Paese lo avrà?
Dicono tutti che l’India sia ambasciatrice di pace, ma io non riesco a vedere niente del genere.
Si litiga e si lotta gli uni contro gli altri, io non so cosa dire.
Chi vuole apprendere la musica deve avere la musica anche nel cuore. Dovrebbe pensare con il cuore. Inseguire il denaro, correre dietro alle donne e fare ogni genere di cose sbagliate non si addice ad un musicista.
Le mie benedizioni eterne affinché questo luogo (accademia) fiorisca, e affinché la gente che viene qui apprenda la musica rendendo la propria vita ritmica e piena di musica.
Spero che esaudirete i miei desideri. Ogni volta che vi adirate, che vi irritate, che avete lamentele, dite a voi stessi: “Io sono un sahaja yogi, sono diverso dagli altri, Madre mi ha trasformato in qualcosa di diverso”.
Se comprendete questo, riconoscerete la vostra gloria. Ma se non riuscite ad ottenere questo, sarà inutile. Anche creare cinquanta organizzazioni come questa sarà inutile. Litigare per cose futili non vi si addice. Adesso siete santi. Avete raggiunto grandi altezze, livelli elevatissimi. E non ve ne rendete conto. Non capite che: “Adesso siamo grandi santi”. Pensate di essere gli stessi mendicanti sulla strada che eravate prima. No, no.
Oggi ho pensato di concedere a tutti voi speciali, particolari benedizioni affinché diventiate tutti musicali.

[Shri Mataji parla in inglese]

Oggi volevo benedirvi tutti, affinché diventiate totalmente musicali nel temperamento, ritmici e piacevoli per gli altri e non litigiosi.
Ora, come avete visto, la musica occidentale sta prendendo una piega sbagliata, una direzione sbagliata e non voglio che voi cadiate in questo. So che tutto questo scomparirà perché è molto distruttivo.
Ma se anche dopo essere venuti in Sahaja (Yoga) avete le stesse idee distruttive, come vi si può aiutare? Spero dunque che realizzerete l’ideale che ho di voi.
Che Dio vi benedica tutti.