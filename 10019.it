S H R I   M A T A J I   N I R M A L A   D E V I

Discorso precedente il Guru Puja

Discorso dopo la rappresentazione di “Il Profeta Tradito”

Cabella Ligure (Italia), 20 Luglio 2002

07/2023 TRADUZIONE VERIFICATA

Il mio cuore trabocca perché, in questa rappresentazione straordinaria, avete realmente mostrato la bellezza della vita di Maometto, come le persone ne abbiano fatto cattivo uso creando problemi a tutto il mondo circostante, e come adesso siano nei guai.
Egli non ha mai voluto questo, ma gli esseri umani non hanno compreso questo grande profeta.
Devo congratularmi con Guido e tutti voi per aver recitato così bene. E che rappresentazione è stata! La sincronizzazione e tutto il resto, anche tutta la parte tecnica... non so cosa dire, è stata sotto ogni aspetto un rappresentazione davvero splendida. [Applausi]
Mi ha toccato il cuore perché Maometto non è stato compreso né dai suoi seguaci né dai suoi oppositori. Un uomo così straordinario per compassione, per spiritualità, è stato fortemente equivocato e il cosiddetto mondo islamico e quello non islamico non hanno mai capito la grandezza di Maometto.
Insomma, mi sono commossa profondamente perché Egli è stato il mio figlio più amabile ed io l’ho adorato.
Che Dio benedica la sua anima e tutti voi che lo avete seguito in spirito.
Diffondete il messaggio, fate entrare più persone in Sahaja Yoga. È molto facile far entrare in Sahaja Yoga i discepoli di Maometto, se sono suoi veri discepoli. Non è difficile coinvolgerli in Sahaja Yoga perché Egli ha già detto che al tempo della resurrezione le vostre mani parleranno.
Lo ha già annunciato con grande precisione. Nessuno lo ha detto, nessuno lo ha detto finora e questo denota la sua grandezza.
Tutte le qualità di questi grandi profeti sono state usate in modo improprio, in realtà sono state male interpretate generando problemi di ogni genere. Essi sono venuti qui per risolvere i vostri problemi, ma ciò che abbiamo fatto noi è creare problemi. Io nutro un grande amore per loro, per tutti loro.
Oggi ho appreso che i palestinesi adesso sono assolutamente stufi e per questo si stanno uccidendo; infatti non hanno un luogo dove vivere, non hanno case, niente, non hanno prospettive.
Ma dobbiamo anche dire agli ebrei di capirli.
È qualcosa di bilaterale: occorre avere equilibrio e comprensione reciproca.
Dio non ha creato questo mondo per farlo distruggere, quindi nessuno ha il diritto di distruggerlo. Penso che dovremmo guardare con molto equilibrio a tutte queste cose e, inoltre, se diamo la realizzazione, ovunque - che siano islamici o non islamici, ovunque - capiranno cos’è la verità.
Se non si conosce la verità, come si può combattere? E per cosa? Per cosa combattere?
Sono dunque molto felice che i sahaja yogi lo abbiano compreso ed abbiano portato sul palcoscenico quest’uomo straordinario, e che tutti voi lo abbiate apprezzato.
Così adesso, come Egli ha detto, abbiate compassione, e amore per Dio.
Questo è molto importante: sebbene loro (gli islamici) siano stati indotti in errore come sono stati indotti in errore i cristiani, sebbene tutti questi stupidi che seguono la cosiddetta religione abbiano fuorviato il mondo intero, i sahaja yogi devono abbracciare la verità.
E non devono lottare molto, possono riuscirci molto facilmente. Non occorrono spade o altro: essi possono farcela semplicemente con il loro amore, con la loro compassione e con la loro saggezza. Ed è molto importante che i sahaja yogi abbiano questa saggezza.
Desidero congratularmi ancora con Guido e compagnia, che hanno realizzato questa splendida rappresentazione su Maometto. Ho per lui un immenso rispetto perché ha il talento di un grande drammaturgo. Insomma, pensate alla sincronizzazione e a tutto il resto, alla recitazione.
Oltre ad essere voi attori e attrici bravissimi, lui è anche un grande organizzatore e così è stato realizzato questo dramma straordinario.
Non so se a qualche televisione andrebbe di trasmetterlo, perché non so, il loro stile è diverso, i loro modi sono diversi e devono ancora crescere; comunque sia, è una delle più belle rappresentazioni che io abbia mai visto.
Che Dio vi benedica tutti e specialmente il signor Guido il grande!
[Risate, Shri Mataji ride]