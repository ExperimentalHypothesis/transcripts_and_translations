14 Μαΐου 1982
Public Program
Brighton Pavilion, Brighton (Αγγλία)
Public Program. Brighton (UK), 14 May 1982.

Θα πρότεινα να τους αφήσουμε να κάνουν ερωτήσεις σήμερα.

Ώστε να είμαι σε αυτή τη θέση. Αν έχετε ερωτήσεις είναι καλύτερο να με ρωτήσετε πρώτα. Ώστε ο νους σας να είναι σε χαλάρωση. Μ'αρέσει να στέκομαι. Βλέπω τον κόσμο καλύτερα. Είμαι καλύτερα εδώ στο πάτωμα? Λοιπόν, θα ήταν καλύτερο να κάνετε τώρα τις ερωτήσεις σας, επειδή χθες, όταν αρχίσαμε τις ερωτήσεις, οι άνθρωποι αποπροσανατολίστηκαν λίγο. Είναι καλύτερο να θέσετε τώρα όποιες ερωτήσεις έχετε, επειδή είστε όλοι αναζητητές. Είστε όλοι αναζητητές και ψάχνετε, οπότε είναι καλύτερο να κάνετε τώρα τις ερωτήσεις, ώστε να μπορέσω να συμπεριλάβω τις απαντήσεις μέσα στην ομιλία Μου. "Καμία ερώτηση;" Αυτό σημαίνει ότι οι Σαχάτζα Γιόγκις έχουν γίνει πολύ ικανοί στο να εξηγούν τη Σαχάτζα Γιόγκα και είμαι πολύ περήφανη για αυτούς.

Όταν πήγα στην Αυστραλία, οι δημιοσιογράφοι "με ρώτησαν: «Μητέρα, όλοι οι μαθητές σου είναι μορφωμένοι;»" Απάντησα: «Όχι, είναι πολύ απλοί άνθρωποι. Πρέπει να είναι πολύ απλοί και κανονικοί άνθρωποι». Είπαν: « ́Όμως, ο τρόπος με τον οποίο γνωρίζουν τα πράγματα μας εκπλήσσει και αισθανόμαστε ότι είναι όλοι πολύ μορφωμένοι». Τους είπα: «Όλη η επιστήμη είναι μέσα σας». Όλοι η γνώση είναι μέσα σας. Αν μπορούσατε να ρίξετε εκεί φως, θα βλέπατε ότι όλη η γνώση είναι μέσα σας. Δε χρειάζεται να πάτε πουθενά για τη γνώση σας. Είναι όλη μέσα σας, τα πάντα είναι ενσωματωμένα. Είστε φτιαγμένοι τόσο όμορφα ώστε να γίνετε το Πνεύμα και έτσι εγώ δεν έχω και πολλά πράγματα να κάνω για αυτό. Το μόνο πράγμα που πρέπει να ξέρει κανείς είναι τι να προσδοκά από το να γίνει το Πνεύμα, ποια πρέπει να είναι η προσδοκία του.

Αυτό είναι κάτι που πρέπει να αντιληφθείτε με τη λογική σας, πρέπει να είναι ένα λογικό συμπέρασμα. Όχι απλά επειδή λέω κάτι, επειδή έχετε γίνει μέλος μιας ομάδας, επειδή πληρώσατε κάπου χρήματα. Δεν είναι αυτός ο τρόπος. Η Πραγματικότητα είναι αυτό που είναι. Οπότε πρέπει να αποδεικνύεται πραγματικότητα μέσα από τη λογική. Τις προάλλες, σας μίλησα για την αριστερή πλευρά, για το παρελθόν, για το υποσυνείδητο, το συλλογικό υποσυνείδητο. Για τα προβλήματα του υποσυνείδητου και τις προσκολλήσεις που αποκτούμε από τα υλικά πράγματα, από την ύλη. Η ύλη πάντα προσπαθεί να επιβληθεί στο Πνεύμα. Η ύλη μας εξουσιάζει, γιατί αρχικά προερχόμαστε από την ύλη. "Όμως, πώς εξέρχεται το Πνεύμα από αυτό;" "Τι συμβαίνει και γινόμαστε το Πνεύμα;" Πολλοί άνθρωποι έχουν μιλήσει για την Αυτογνωσία.

Τόσοι πολλοί μίλησαν για τη δεύτερη γέννηση. Όλοι έχουν πει ότι πρέπει να γεννηθείτε ξανά. Υπάρχουν πολλοί άνθρωποι που τριγυρίζουν και ισχυρίζονται ότι έχουν πάρει τη δεύτερη γέννηση. Μπορείτε να βρείτε όλων των ειδών τους ανθρώπους σε αυτό τον κόσμο που γνωρίζουν ότι κάτι πρέπει να συμβεί, ότι κάποια ριζοσπαστική εξέλιξη πρέπει να λάβει χώρα, ότι κάτι πρέπει να αναζητήσουμε. Φανταστείτε στην εποχή του Χριστού δεν υπήρχαν τόσοι πολλοί αναζητητές, και κανείς δεν μπορούσε να μιλήσει στους μαθητές Του τόσο. Ήταν συνηθισμένοι ψαράδες, πολύ απλοί άνθρωποι. Σήμερα, όμως, είναι η εποχή που βρίσκετε τόσους πολλούς "αναζητητές σε όλο τον κόσμο. Τι αναζητούν;" "Τι αναζητάτε; Η αναζήτηση είναι για το Πνεύμα σας." Σήμερα είναι πολύ της μόδας να λέτε ότι αναζητάτε το Πνεύμα σας. "Αυτό λοιπόν, το Πνεύμα, τι υποτίθεται ότι είναι;" "Και γιατί πρέπει να Το αναζητούμε;" Στην εξέλιξη μας, εμείς είμαστε ανθρώπινα όντα, η συνειδητότητά μας είναι αυτή των ανθρώπων και αυτή η συνειδητότητα δεν είναι η υπέρτατη.

Αν ήταν δεν θα αναζητούσαμε. Δεν είναι το τέλος. Πρέπει να φτάσουμε στο σημείο όπου πρέπει να συμβεί κάτι παραπάνω. "Πώς μπορούμε να αντιμετωπίσουμε αυτό το θέμα λογικά;" "Τι μας έχει συμβεί κατά την εξέλιξη μας;" Ήμασταν ζώα από όπου γίναμε ανθρώπινα όντα. "Τι το ιδιαίτερο έχουν τα ανθρώπινα όντα σε σχέση με τα ζώα;" Στη συνειδητότητα του ανθρώπου υπάρχει μια νέα διάσταση. Π.χ. μπορείτε να βάλετε ένα άλογο να περάσει μέσα από ένα βρώμικο μονοπάτι και δεν θα νιώσει τίποτα, τη σκόνη ή τη βρωμιά, την ομορφιά ή τα χρώματα, τίποτα. Δεν έχει καμία διάφορα για το ζώο. Αλλά αν βάλετε έναν άνθρωπο να περάσει μέσα από ένα βρώμικο μονοπάτι ή ένα βρώμικο σπίτι, αμέσως θα το καταλαβαίνει και δεν θα του αρέσει. Έτσι, λοιπόν, αυτό που εισήλθε μέσα μας, δεν είναι τίποτε άλλο πάρα μια νέα διάσταση στη συνειδητότητα μας σε σχέση με τα ζώα ή θα μπορούσαμε να το πούμε πιο επιστημονικά, ότι έχουμε αναπτύξει μια νέα συνειδητότητα στο κεντρικό νευρικό μας σύστημα.

Οτιδήποτε υπάρχε στο κεντρικό νευρικό μας σύστημα, κυριαρχούμε πάνω σε αυτό. Ας υποθέσουμε ότι νιώθω ότι αυτό είναι ζεστό, όλοι θα νιώθουν ότι είναι ζεστό. Αν πω ότι αυτό είναι το χρώμα αυτού του πουλιού, όλοι θα πουν το ίδιο πράγμα. Έτσι, οποιαδήποτε είναι η αντίληψη ενός ανθρώπινου όντος, η αντίληψη λέω, όχι ο μύθος,όχι η παραίσθηση, είναι η πραγματικότητα όσον αφορά τα όργανά του, ή τα αισθητήρια όργανα, είναι το ίδιο. Κάποιος που νιώθει ζέστη, δε λέει ότι νιώθει κρύο, ούτε θα έρθει κάποιος άλλος να πει ότι νιώθει κρύο, όλοι θα πουν ότι είναι ζεστό. Έτσι ένα πράγμα υπάρχει εκεί, η αλήθεια είναι μία, δε μπορεί να είναι δύο και οτιδήποτε πρόκειται να συμβεί στην εξέλιξη μας, πρέπει να γίνει μέσα στη συνειδητότητα μας. Όπως ένα ψάρι που έγινε χελώνα. "Τι συνέβη στο ψάρι που έγινε χελώνα;" Μέσα του ήρθε η συνειδητότητα της χελώνας και άρχισε να νιώθει τη Μητέρα Γη. Έχασε κάτι που είχε το ψάρι και άρχισε να νιώθει κάτι νέο. Με τον ίδιο τρόπο, αν κάτι πρέπει να συμβεί στην εξέλιξή μας, πρέπει να κάνουμε κάτι περισσότερο στη συνειδητότητα μας, να είμαστε πιο δυναμικοί.

Μπορούμε να βοηθηθούμε από τα γραπτά τόσο πολλών ανθρώπων. Για παράδειγμα, μπορούμε να θεωρήσουμε τον Γιούνγκ σαν κάποιον που μίλησε για αυτό. Ο Γιούνγκ είπε ότι όταν συντελεστεί το αποφασιστικό βήμα στην εξέλιξη, τα ανθρώπινα όντα θα γίνουν θα γίνουν συλλογικά συνειδητά, θα γίνουν. Δεν είπε ότι θα αρχίσετε να κάνετε όλοι το ίδιο πράγμα ή ότι θα συμπεριφέρεστε όλοι με τον ίδιο τρόπο. Όχι, είπε ότι θα γίνετε, θα έχετε επίγνωση, δεν θα είστε ανήξεροι. Έτσι, όταν αναζητάτε το Πνεύμα, αν το Πνεύμα πρέπει να σας δώσει τη Φωτίση, θα πρέπει να προστεθεί κάτι στη συνειδητότητα σας από ότι ξέρατε μέχρι τώρα. Για παράδειγμα, μπορεί να νιώθετε κάτι ζεστό ή κρύο μέχρι σήμερα, αλλά ίσως μέσα από την καινούργια συνειδητότητα να νιώσετε κάτι διαφορετικό για αυτό. Το είπε πολύ καθαρά ότι πρέπει να αποκτήσετε συλλογική συνείδηση. Έτσι, το να γίνουμε είναι το θέμα στην εξέλιξη μας, τίποτα άλλο παρά το ότι γινόμαστε κάτι. Στα Σανσκριτικά για παράδειγμα, λένε για μια φωτισμένη ψυχή για τους Ινδούς, αυτή είναι μια πολύ κοινή γνώση και δεν τους είναι δύσκολο να την κατανοήσουν.

Ονομάζεται «ντουί-τζαχά», αυτός που έχει γεννηθεί ξανά. Επίσης, και ένα πουλί ονομάζεται «ντουί-τζαχά», επειδή το πουλί γεννιέται πρώτα σαν αυγό και μετά μεγαλώνει, ωριμάζει και ύστερα ξαφνικά γίνεται πουλί. Αυτός είναι ένας παραλληλισμός με την Αυτογνωσία. Ξέρετε επίσης ότι το Πάσχα δίνουμε αυγά. Έχει τον ίδιο συμβολισμό: είμαστε αυγά και πρέπει να γίνουμε πουλιά. Σε αυτή τη φάση, ως άνθρωποι είμαστε περιορισμένοι σαν ένα αυγό, πρέπει να μεγαλώσουμε μέχρι να γίνουμε πουλιά Όλα τα άλλα πράγματα που λένε οι άνθρωποι δεν είναι Αυτογνωσία. Θα μπορούσα να πω: «Εντάξει, αν σας υπνωτίσω πολύ καλά, μπορώ να σας δώσω μπουκάλια και να αρχίσετε να ρουφάτε τα μπουκάλια σαν παιδιά». Ακόμα και αν ξέρετε ότι κάνετε κάτι αστείο, θα το κάνετε. Θα αναγκαστείτε να το κάνετε επειδή θα είστε υπνωτισμένοι. Κάθε τέτοια δραστηριότητα στην οποία περιέρχεστε, δεν είναι Αυτογνωσία.

Σε οτιδήποτε σας έχει συμβεί ως ανθρώπινα όντα, δεν κάνατε καμία δραστηριότητα. Δεν κόψαμε τις ουρές μας όταν ήμασταν μαϊμούδες, για να γίνουμε άνθρωποι. Έγινε αυθόρμητα, όπως γίνεται καρπός ένα λουλούδι. Είναι μια ζωντανή διαδικασία. Δεν μπορούμε να συνειδητοποιήσουμε ότι ό,τι πρέπει να γίνει σε εσάς είναι μια ζωντανή διαδικασία, όχι νεκρή. Ο,τιδήποτε μπορούμε να κάνουμε είναι νεκρό. Για παράδειγμα, μπορούμε να στεκόμαστε στο κεφάλι μας, να πηδάμε, να τρέχουμε, να κάνουμε όλων των ειδών τα πράγματα, αλλά όλα αυτά δεν είναι μια ζωντανή διαδικασία. Η ζωντανή διαδικασία συμβαίνει όταν γίνεστε κάτι και αυτό το γίγνεσθε πρέπει να ζητήσουν όλοι οι ειλικρινείς αναζητητές. Αν δεν είστε ειλικρινείς, τότε είναι δύσκολο. Ακόμα και αν είστε ειλικρινείς, αλλά ταυτίζεστε λανθασμένα με κάποιες ιδέες που έχετε διαβάσει, επειδή πληρώσατε για το βιβλίο ή μ’ έναν οργανισμό ή με κάποιον, αυτό δεν θα σας βοηθήσει.

Πρέπει να δείτε τι γίνεστε και αυτό σας είπα χθες: να γίνεται ο δάσκαλος. Γίνεστε οι προφήτες για τους οποίους ο Μπλέικ είπε: «Οι άνθρωποι του Θεού θα γίνουν προφήτες και θα έχουν δυνάμεις να κάνουν τους άλλους προφήτες». Έτσι, για να είστε ειλικρινείς με τον εαυτό σας, πρέπει να αναρωτηθείτε: "«Έχω γίνει ένας προφήτης; Μπορώ να κάνω τους άλλους προφήτες;»" Αυτός είναι ένας πολύ απλός τρόπος για να αντιμετωπίζετε την Αυτογνωσία σας και είστε ικανοί να το κάνετε, να γίνετε προφήτες, επειδή όλα είναι μέσα σας, όλος ο μηχανισμός είναι μέσα σας. Είστε σαν ένας υπολογιστής, πρέπει απλά να συνδεθείτε με το ηλεκτρικό ρεύμα και θα αρχίσει να δουλεύει. Πρέπει να γίνετε αυτό. Αν δεν σας συμβεί κάτι τέτοιο, τότε όλα τα άλλα το να ιδρύσετε έναν οργανισμό και άλλα τέτοια δεν έχει καμία χρησιμότητα, καμία αξία, είναι κάτι παραπλανητικό, θα μπορούσα να πω. "Τι έχετε αποκτήσει εσείς οι ίδιοι;" Αν υποθέσουμε ότι κάποιος λέει: «Ω, η Μητέρα είδε ένα φως, συνέβη αυτό και το άλλο. Έχει αυτές τις δυνάμεις και εκείνες δυνάμεις». Όλα αυτά είναι άχρηστα. "Τι ώφελος έχετε εσείς;" "Εγώ μπορεί να είμαι βασιλιάς του οτιδήποτε, τι σημασία έχει για σας;" Το τι έχετε γίνει εσείς είναι το σημαντικό και για αυτό Αν ισχυριστώ ότι υπάρχουν όλα τοποθετημένα μέσα σας, πρέπει να το αποδείξω.

Στην πραγματικότητα, αυτή η γνώση δεν είναι άγνωστη σε μας. Έχει περιγραφεί από το καιρό του Μωυσή. Μίλησε για "«το δέντρο της φωτιάς, την καιώμενη βάτο». Τι είναι αυτό το δέντρο της φωτιάς;" Κανείς δεν ξέρει. Απλά λένε ότι υπάρχει ένα δέντρο φωτιάς. Αλλά αν δείτε την Κουνταλίνη όταν είναι πλήρως αφυπνισμένη μοιάζει πραγματικά σαν ένα δέντρο από φωτιά. Επίσης, αναφέρεται στη Βίβλο ότι: «Θα εμφανιστώ μπροστά σας σαν γλώσσες φωτιάς». "Τι είναι αυτό; Κανείς δεν το εξηγεί, κανείς δεν ξέρει." Αυτές οι φλόγες φωτιάς δεν είναι τίποτα παρά αυτά τα κέντρα όταν είναι φωτισμένα. Τα βλέπετε σαν γλώσσες φωτιάς.

Αλλά δε χρειάζεται να τις δείτε, γιατί μόνο όταν είστε έξω από το κτήριο μπορείτε να δείτε πως φαίνεται. Αν είστε μέσα, δεν το βλέπετε, βλέπετε απλά το δωμάτιο. Γι’ αυτό πρέπει να καταλάβουμε ότι δεν πρέπει να συμβεί αυτό που σκεφτόμαστε, αλλά πρέπει να δεχτούμε αυτό θα συμβεί Πρώτα από όλα, πρέπει να απαλλαγούμε από όλες τις λανθασμένες ταυτίσεις με τις ιδέες μας για το ότι πρόκειται να συμβεί αυτό ή το άλλο: «Πρέπει να δω ένα φως, πρέπει να πετάξω στον αέρα». Υπάρχουν πολλοί που πληρώνουν για να πετάξουν στον αέρα. Είναι παράλογο! "Γιατί θέλετε να πετάξετε; Δε καταλαβαίνω." Πληρώνουν περισσότερα χρήματα για κάτι τέτοιο, απ’ όσα θα πλήρωναν για να κάνουν το γύρο του κόσμου. Πρέπει να σας πω, ότι είναι φθηνότερο να ταξιδέψετε με αεροπλάνο απ’ όσα πληρώνετε γι’ αυτή την ιπτάμενη ιστορία! Πρέπει να καταλάβουμε σε τι μπλεκόμαστε όταν πάμε να πετάξουμε έτσι. Αυτή η μέθοδος υπνωτισμού είναι τόσο ύπουλη που δεν μπορείτε να την καταλάβετε.

Απλά πάτε εκεί. Είχαμε ένα κύριο που ήταν διευθυντής μιας τέτοιας ακαδημίας, άρρωστος με επιληψία, η γυναίκα του με επιληψία, τα παιδία του με επιληψία. Και όλοι ήρθαν σε εμένα αφού είχαν χάσει τα σπίτια τους, τα πάντα. Αυτό συνέβη σε αυτό το αστείο γα το πέταγμα. Πρέπει να καταλάβετε ότι δεν μπορείτε να πληρώσετε για την εξέλιξή σας. Είναι κάτι πολύ απλό για να το κατανοήσετε. Όπως σας είπα χθες, αν πληρώσετε αυτό "το λουλούδι, θα γίνει φρούτο;" Είναι μια ζωντανή διαδικασία για την οποία δεν μπορείτε να πληρώσετε, δεν αντιλαμβάνεται την έννοια των χρημάτων. Οι ζωντανές διαδικασίες δεν καταλαβαίνουν από χρήματα. Δε ξέρω κανέναν άνθρωπο που ας υποθέσουμε ότι έχει ένα πεπτικό πρόβλημα να βάζει μερικά λεφτά στο στομάχι του λέγοντας: «Τώρα που σε πληρώνω "στομάχι μου, θα χωνέψεις το φαγητό;»" "Κάνουμε κάτι τέτοιο;" Με τον ίδιο τρόπο, για την ύψιστη διαδικασία όλων των ζωντανών διαδικασιών, δεν μπορείτε να πληρώσετε. Είναι ένα πολύ λεπτό σημείο που δεν μπορούν να το καταλάβουν οι άνθρωποι, επειδή πιστεύουν ότι πρέπει να πληρώσουν, γιατί αλλιώς δεν δουλεύει.

Βλέπετε, όταν θέλετε μια μηχανή, μια καλή μηχανή που να λειτουργεί, πρέπει να πληρώσετε. Αν δεν δουλεύει, μπορείτε να την πάρετε δωρεάν. Αλλά αυτή που δουλεύει πρέπει να την πληρώσουμε. Αν είναι παλιοσίδερα, μπορείτε να την πάρετε, αλλά πρέπει να πληρώσετε ακόμα και για να την πάτε στο παλαιοπωλείο. Έτσι, πάντα στο νου των ανθρώπων είναι ότι πρέπει κανείς να πληρώνει. Αυτό είναι πολύ λάθος, δεν μπορείτε να πληρώσετε. Μιλάω για τις διαδικασίες που είναι πέρα από τον άνθρωπο, δεν τις κάνουν οι άνθρωποι. Για παράδειγμα, δεν μπορείτε να μεταμορφώσετε ένα λουλούδι σε φρούτο. Η ζωντανή διαδικασία είναι πέρα από το ανθρώπινο πεδίο. Αλλά όταν γίνεστε υπεράνθρωποι, μπορείτε να το χειριστείτε.

Αυτό πρέπει να συμβεί σε σας. Αν δεν σας έχει συμβεί, όλα τα άλλα πράγματα είναι λάθος. Σας το λέω γιατί νοιάζομαι πολύ, επειδή οι άνθρωποι που είναι στο εμπόριο, που πουλούν αγαθά, το κάνουν πολύ καλά. Ξέρουν πώς να σας δελεάσουν, πώς να βάλουν ιδέες μέσα σας, πώς να σας δώσουν λάθος ταυτίσεις και εσείς απλά ταυτίζεστε μέχρι που σας ξεζουμίζουν. Και τότε μένετε επί ξύλου κρεμάμενοι. "Λέτε: «Ω! Θεέ μου, τι συνέβη;»" Το σημαντικό είναι ότι το Πνεύμα δεν χάνεται. Είναι εκεί. Παρά τα οποιαδήποτε σφάλματα, την αναζήτηση, το Πνεύμα παραμένει μέσα σας για όσο ζείτε. Αυτό το Πνεύμα πρέπει να έρθει στο συνειδητό νου σας, δηλαδή στο κεντρικό νευρικό σας σύστημα, πρέπει να νιώσετε τις δυνάμεις του Πνεύματος μέσα στην ύπαρξή σας.

Αυτό είναι το νόημα της Σαχάτζα Γιόγκα. Σαχάτζα σημαίνει, όπως πρέπει να σας έχουν πει, ότι έχει γεννηθεί μαζί σας. Λοιπόν, χτες σας μίλησα για την αριστερή πλευρά που είναι η δύναμη της επιθυμίας. Μέσω αυτής της δύναμης συλλέγουμε όλες τις προκαταλήψεις μας και όλη την πλάνη από την ύλη, από τα υλικά πράγματα. Εδώ αποθηκεύεται όλο το παρελθόν και εκτείνεται ως το συλλογικό υποσυνείδητο. Επίσης, όπως σας είπα χτες, ο καρκίνος είναι μια ασθένεια που προκαλείται από τη συμπεριφορά των ανθρώπων όταν υπερλειτουργούν την αριστερή πλευρά. Αυτοί που έχουν υπερβολική συμπεριφορά προς τα αριστερά, παθαίνουν τη νόσο που λέγεται καρκίνος και μπορεί να θεραπευτεί αν φέρετε την ακραία κατάσταση στο κέντρο. Μπορεί αναμφίβολα να θεραπευθεί. Η άλλη πλευρά είναι η δεξιά πλευρά, για την οποία είπα ότι θα σας μιλήσω σήμερα. Ο κύριος που έκανε τόσες πολλές ερωτήσεις "δεν είναι εδώ, είναι;" Ήταν πολύ απασχολημένος χθες με το να κάνει ερωτήσεις.

Δεν ενδιαφέρεται να αναζητήσει, νομίζω. Εντάξει, τώρα η δεύτερη πλευρά στα δεξιά, είναι η δύναμη με την οποία δρούμε. Πρώτα επιθυμούμε και μετά δρούμε. Αυτή η δύναμη της δεξιάς πλευράς εκδηλώνεται μέσα μας σαν το δεξί νευρικό συμπαθητικό σύστημα. Η επιστήμη έχει προέρθει από το δεξί κανάλι, είναι όμως σε χονδροειδές επίπεδο, ενώ όλα αυτά μέσα μας είναι λεπτά πράγματα. Αυτή η δύναμη της δεξιάς πλευράς μας δίνει τη σωματική και νοητική δυνατότητα να δρούμε. Αυτή η δράση γίνεται όταν επιθυμούμε κάτι. Όταν θέλουμε να εφαρμόσουμε την επιθυμία, τότε δρούμε. Πρέπει να καταλάβετε τι είδους δύναμη είναι αυτή. Αυτή η δύναμη ονομάζεται «Πράνα Σάκτι» στα Σανσκριτικά.. Στα αριστερά υπάρχει η «Μάνα Σάκτι» η δύναμη των αισθημάτων ή μπορούμε να πούμε του νου, αλλά βλέπετε η Αγγλική γλώσσα δεν είναι τόσο ξεκάθαρη σε αυτό.

Οπότε θα έλεγα ότι Πράνα Σάκτι και Μάνα Σάκτι είναι αυτές οι δύο δυνάμεις που υπάρχουν μέσα μας και αρχίζουμε να τις χρησιμοποιούμε σαν αριστερό και δεξί, μπορούμε να πούμε σαν φρένο και γκάζι και τότε γινόμαστε κύριοι της οδήγησης. Αλλά καθώς μαθαίνουμε κάνουμε λάθη. Ο ανθρώπινος νους έχει την ιδιαιτερότητα να πηγαίνει στα άκρα. Αν πω σε κάποιον ότι πρέπει να διαλογίζεται, θα διαλογίζεται για πέντε ώρες. Δεν είναι ανάγκη να διαλογίζεται κανείς για πέντε ώρες ή κάτι τέτοιο. Αλλά αν τους πείτε ότι πρέπει να σταθούν στο κεφάλι τους, θα το κάνουν για δέκα ώρες. Δεν είναι ανάγκη να πηγαίνουμε στα άκρα, πρέπει να είμαστε απλώς στο κέντρο, να είμαστε ευγενικοί με το σώμα μας, ευγενικοί με τους εαυτούς μας. Δεν υπάρχει τίποτα το μανιώδες, δεν υπάρχει τίποτα για να είμαστε τόσο εξοργισμένοι. Αυτό που πρέπει να σας συμβεί είναι ένα πολύ απλό πράγμα Για παράδειγμα, σκεφτείτε ένα σπόρο που σπείρεται με πολύ δυνατή μουσική ή σε ένα μέρος όπου όλοι τρέχουν, "φωνάζουν, ουρλιάζουν. Τι θα συμβεί στο σπόρο;" Δεν θα βλαστήσει ποτέ.

Αν είναι σε ένα ήσυχο μέρος και όχι σε μια γλάστρα που γέρνει, τότε σίγουρα θα μεγαλώσει και θα γίνει ένα όμορφο δέντρο ή ένας όμορφος θάμνος, ότι προορίζεται να γίνει. Παρομοίως, δεν πρέπει να είμαστε πολύ στα άκρα, να πηγαίνουμε στα αριστερά ή στα δεξιά. Όταν πηγαίνουμε στα αριστερά, σας εξήγησα χθες τι συμβαίνει, όπως στην ύπνωση και στους περισσότερους από αυτούς τους γκουρού που κάνουν τέτοια κόλπα. Έτσι, απλά σας υπνωτίζουν και οι άνθρωποι γίνονται τελείως τρελοί για τον γκουρού τους: «Είναι ο γκουρού μας» και συμπεριφέρονται σαν ανεγκέφαλοι άνθρωποι. «Νιώθω ωραία τώρα» λένε. Καταλαβαίνω ότι έτσι νιώθετε κάποιου είδους ασφάλεια σε αυτόν τον κύριο και νομίζετε ότι: «Αν τον ακολουθήσω, αυτός θα πάει στο Παράδεισο και εγώ θα πάω μαζί του στον Παράδεισο». Δε γίνεται όμως έτσι. Πρέπει να πάτε ο καθένας ξεχωριστά στο Παράδεισο, πρέπει να γίνεται ο γκουρού του εαυτού σας και πρέπει να ξέρετε τα πάντα γι’αυτό. Δεν μπορεί να πάρει κάποιος ένα ρυμουλκούμενο όχημα, να βάλει μερικούς ανθρώπους μέσα και να πει: «Ελάτε, πάω στον Παράδεισο». Οι περισσότεροι από αυτούς τους ανθρώπους πάνε πραγματικά στην Κόλαση και τους ακολουθείτε πολύ γρήγορα.

Έτσι, πιστέψτε Με, όποιος σας πει ότι αν ακολουθήσετε ένα συγκεκριμένο γκουρού θα πάτε στον Παράδεισο είναι τελείως λάθος. Πρέπει να ακολουθείτε την Αρχή και κάθε γκουρού που είναι αληθινός Γκουρού πάντα θα σας λέει ότι πρέπει να γίνεται κάτι. Ποτέ δεν θα σας πει: «Εντάξει, δώσε μου χρήματα, είσαι μέλος, τώρα είσαι παιδί μου, τώρα είσαι μαθητής μου και σου δίνω την αγάπη μου. "Ας έχουμε αγάπη». Πού είναι η αγάπη;" «Δώστε μου λεφτά, δώστε μου Ρολς Ρόις, δώστε μου εκείνο, το άλλο». Και σαν τρελοί τα κάνουμε, νομίζοντας ότι μπορούμε να ανταλλάξουμε αυτά τα πράγματα. Καθώς είμαστε αναζητητές έχουμε κάθε δικαίωμα να βρούμε το Πνεύμα μας και δεν πρέπει να παρασυρόμαστε από τέτοιου είδους κόλπα και τέτοιους φαρσέρ ή θα έλεγα τις πολύ κακές μεθόδους που μηχανεύονται. Δε με νοιάζει που είναι κλέφτες, άστε τους να πάρουν χρήματα και ότι άλλο θέλουν. Με νοιάζει που καταστρέφουν τις πιθανότητές σας να πάρετε Αυτογνωσία, κάτι που δεν το καταλαβαίνετε. Αν καταστραφούν, είναι πολύ δύσκολο να σας δώσουμε Αυτογνωσία και αν δεν το δουλέψετε πραγματικά, θα είναι αδύνατο.

Έχω δει ανθρώπους να υποφέρουν έτσι. Αυτή η δύναμη μέσα μας δρα στις νοητικές και σωματικές μας δυνατότητες στη δεξιά πλευρά. Έτσι σκεφτόμαστε το μέλλον και αρχίζει ο προγραμματισμός. «Πρέπει να κάνουμε αυτό αύριο, μεθαύριο πρέπει να κάνουμε το άλλο» και καθόμαστε. «Θα πάω εκεί και θα βρω αυτό και τότε θα πάρω ένα εισιτήριο και θα πάω εκεί». Ο νους μας δουλεύει για το μέλλον. Τόσο πολύ που γινόμαστε απόλυτα φουτουριστές, σε τέτοιο σημείο που έχω συναντήσει ανθρώπους που "ξεχνάνε ακόμα και το όνομα τους. Μπορείτε να το πιστέψετε;" Εννοώ δε θυμούνται το όνομα του πατέρα τους. Αυτό δεν πειράζει, αλλά ακόμα και το ίδιο τους το όνομα ξεχνάνε. Θέλω να πω ότι είναι σαν τρελοί επειδή δεν θυμούνται το όνομά τους και δεν ξέρουν ποιοι είναι, τι κάνουν.

Έχω συναντήσει τέτοιου είδους ανθρώπους, που είναι πραγματικά άρρωστοι. Έχουν γίνει τόσο φουτουριστές που δεν ξέρουν τίποτα για το παρελθόν τους. Αυτή η φουτουριστική συμπεριφορά ξεκινάει μέσα σε μια κοινωνία όπου οι άνθρωποι σκέφτονται μόνο το μέλλον. «Τι θα κάνω, τι πρέπει να κάνω αύριο, "τι πρέπει να πετύχω αύριο;»" Όταν κάνουν όλα αυτά τα πράγματα, η προσοχή τους πηγαίνει στο δεξιό άκρο. Τώρα βρισκόμαστε σε μια πάρα πολύ επικίνδυνη θέση Όταν αρχίζουμε να αναζητάμε το μέλλον, ο οραματισμός του μέλλοντος είναι αποκύημα της φαντασίας μας γιατί το μέλλον που σκεφτόμαστε δεν υπάρχει. Αυτό που υπάρχει είναι το παρόν, πρέπει να είστε στο παρόν, όχι στο μέλλον. "Οι άνθρωποι θα ρωτήσουν: «Πρέπει να είμαστε στο παρόν αλλά πώς;" Δεν μπορούμε. Είτε είμαστε στο παρελθόν, είτε στο μέλλον». Αυτό συμβαίνει γιατί όταν εμφανίζεται ένα κύμα σκέψης, ανεβαίνει και μετά κατεβαίνει. Ένα άλλο κύμα εμφανίζεται που ανεβαίνει και μετά κατεβαίνει.

Μαζί με το κύμα όταν πάει πάνω, πάμε μαζί του αλλά δεν το βλέπουμε όταν πάει κάτω. Ένα άλλο κύμα σκέψης ανεβαίνει, το βλέπουμε αλλά Δεν βλέπουμε πού πέφτει. Έτσι, πηδάμε στις κορυφές των κυμάτων της σκέψης αλλά δεν ξέρουμε αν είμαστε στο παρελθόν ή στο μέλλον. Στο κέντρο αυτών των δύο σκέψεων υπάρχει το παρόν και δεν ξέρουμε πώς να εστιάσουμε την προσοχή μας εκεί γιατί είναι πολύ δύσκολο. Ακόμα και αν πεις σε κάποιον ότι πρέπει να είναι στο κέντρο, δεν είναι δυνατό. Όλα αυτά τα πράγματα: «Πρέπει να κάνεις αυτό, πρέπει να κάνεις εκείνο» δεν πρόκειται να λειτουργήσουν μέχρις ότου υπάρξει φως. Π.χ. όταν δεν υπάρχει φως σε ένα δωμάτιο και πεις: «Προχώρα ευθεία», δεν μπορείς να περπατήσεις γιατί δεν βλέπεις "το δρόμο, οπότε πώς να προχωρήσεις;" Ακόμα και αν το διατάξεις, αν κάνεις οτιδήποτε, δεν μπορείς να περπατήσεις ευθεία χωρίς να αγγίξεις καμία από τις καρέκλες, επειδή δεν υπάρχει φως και δεν μπορείς να δεις. Πρέπει, λοιπόν, να καταλάβουμε ότι κάνοντας μια φουτουριστική ζωή, όταν ζούμε και προγραμματίζουμε πολύ για το μέλλον, στην πραγματικότητα ζούμε σε ένα φανταστικό κόσμο. Έχουμε πολλές ιστορίες για ανθρώπους που ζούσαν σε φανταστικούς κόσμους και πως βρήκαν ότι τα πάντα καταστράφηκαν.

Υπάρχουν και οι άνθρωποι που επιδίδονται σε σωματική προσπάθεια και έτσι δημιουργούν ένα άλλο πρόβλημα για τους εαυτούς τους: γίνονται άνθρωποι με το ενδιαφέρον εστιασμένο στο σώμα. Αν γίνετε έτσι, με το ενδιεφέρον στο φυσικό επίπεδο, το Πνεύμα θυμώνει με σας. Η κίνηση της δεξιάς πλευράς γίνεται από τους ανθρώπους που είναι πολύ σχολαστικοί, αυτούς που είναι πολύ σχολαστικοί με τον χρόνο και πολύ απόλυτοι για τα πράγματα, πολύ στεγνοί άνθρωποι, ευθείς και δεν ανέχονται ανοησίες. Αυτό το είδος ανθρώπων, το βρίσκετε φυσιολογικό, αλλά αυτό είναι το είδος ανθρώπων που προκαλεί πονοκέφαλο και είναι πολύ βαρετό, βλέπετε. Δεν αντέχεται η παρέα τους, είναι πολύ βαρετοί άνθρωποι. Σας δίνουν μεγάλες διαλέξεις για το πώς να είστε ευθείς και πώς να περπατάτε τελείως ευθεία. Στη φύση τίποτα δεν είναι ευθεία, όλα κινούνται τόσο όμορφα επειδή η φύση δημιοργείται από την ποικιλομορφία και είναι η ποικιλία που φέρνει την ομορφιά. Δε σκέφτονται την ομορφιά, την αγάπη, τη συμπόνια, τίποτα. Για αυτούς είναι ένας πολύ ακριβής κόσμος και με αυτό τον τρόπο ζουν. Τέτοιοι άνθρωποι αναπτύσσουν ένα μεγάλο Εγώ μέσα τους.

Όπως βλέπετε εδώ, είναι ένα κίτρινο πράγμα μέσα στο κεφάλι που ονομάζεται Εγώ. Με τη δράση της αριστερής πλευράς, της συναισθηματικής πλευράς, αναπτύσσουμε το Υπερεγώ, αλλά με τη δράση της δεξιάς πλευράς αναπτύσσουμε το Εγώ. Δεν είναι εύκολο να διακρίνει κανείς το Εγώ. Αν έχετε Υπερεγώ, έχετε πόνους στο σώμα, γίνεστε μίζερος, έχετε ρυτίδες στο πρόσωπο και δείχνετε εξουθενωμένος. Αλλά αν έχετε Εγώ, δείχνετε πολύ δυναμικός. Μπορούμε να πούμε ότι ο Χίτλερ ήταν το αποκορύφωμα του Εγώ. Μπήκε μια ιδέα στο μυαλό του ότι ήταν κάποιου είδους θεότητα και έπρεπε να σώσει τους ανθρώπους. Ότι ήξερε τα πάντα για τις φυλές και έπρεπε να σώσει κάποια φυλή. Τέτοιου είδους ιδέες έρχονται από τους ανθρώπους που είναι στη δεξιά πλευρά, που είναι πολύ επιθετικοί. Μπορεί να είναι καλοί για να συζητάς μαζί τους, να δείχνουν πολύ ταπεινοί, μπορεί να είναι πολύ καλοί επιχειρηματίες, μπορεί να είναι οτιδήποτε.

Αλλά δεν ξέρουν ότι έχουν αυτόν τον κύριο Εγώ να μεγαλώνει στο κεφάλι τους σαν ένα μεγάλο μπαλόνι και ότι πετάνε στον αέρα. Το αποκορύφωμα του Εγώ είναι η ανοησία. Θα εκπλαγείτε, αλλά το αποκορύφωμα του Εγώ είναι η ανοησία. Τέτοιοι άνθρωποι ενδίδουν σε κάθε είδος ανοησία "και λένε: «Ποιο είναι το πρόβλημα;»" Π.χ. ξέρω ηλικιωμένους ανθρώπους που συμπεριφέρονται με τόσο "ανόητο τρόπο και λένε: «Ποιο είναι το πρόβλημα;»" Ξέρετε, ένας ηλικιωμένος άνδρας εννενήντα χρονών, που δεν μπορεί να περπατήσει χωρίς μαγκούρα, αρχίζει να χορεύει, μετά πέφτει κάτω και λέει: "«Ποιο είναι το πρόβλημα;» Σαν μια κυρία που" ήξερα, ήταν περίπου ογδόντα πέντε και πέθανε πέφτοντας από ένα άλογο. "Είναι φυσιολογικό, τι θα περιμένε κανείς στα ογδόντα πέντε;" Μια κυρία των ογδόντα πέντε χρόνων, θα έπρεπε να είναι στο σπίτι, να φροντίσει τα εγγόνια, ίσως και τα δισέγγονα. Άντ’ αυτού, γιατί να θέλει να κάνει την εικοσιπεντάχρονη "και να καβαλικεύει ένα άλογο;" Κάνουν τέτοια ανόητα πράγματα και μετά λένε: Ποιο είναι το πρόβλημα; Δεν υπάρχει τίποτα κακό με την ανοησία. Τέτοιοι άνθρωποι, όμως, είναι ενόχληση για την κοινωνία και τους άλλους. Οι άνθρωποι με Υπερεγώ δημιουργούν προβλήματα στον εαυτό τους, αλλά εκείνοι που είναι εγωιστές προκαλούν προβλήματα στους άλλους. Διορθώνουν συνεχώς τους άλλους, τους βασανίζουν, βάζουν τις ιδέες τους στο κεφάλι των άλλων.

Τέτοιοι άνθρωποι μπορεί να είναι πάρα πολύ επιτυχημένοι, επειδή τίποτα δε πετυχαίνει όπως η επιτυχία. Συνεχώς σφυροκοπούν τους άλλους με τις ιδέες τους: «Αυτό είναι σωστό, εκείνο είναι σωστό» και όταν το λες συνέχεια, ξαφνικά το πιστεύεις: «Ναι, πρέπει να είναι έτσι». Τέτοιοι άνθρωποι είναι πολύ πιο επικίνδυνοι, θα έλεγα, από αυτούς με Υπερεγώ. Αλλά για όσους δεν γνωρίζουν τα κόλπα του Υπερεγώ, αυτοί οι άνθρωποι μπορεί να είναι πάρα πολύ επικίνδυνοι, επειδή είναι πολύ ύπουλοι, δεν μπορείτε να τους δείτε. Μπορεί να σας υπνωτίσουν και να σας εξουσιάζουν, να είναι πολύ ύπουλοι και να μηχανεύονται όλων των ειδών τις μεθόδους που δεν γνωρίζετε. Οπότε δεν είναι εύκολο να πεις ποιο είναι το καλύτερο και ποιο το χειρότερο. Και τα δύο είναι λάθος, όταν πηγαίνουμε στα άκρα, είτε στα δεξιά, είτε στα αριστερά. Ας δούμε τώρα τι συμβαίνει σωματικά. Όπως σας είπα, ο καρκίνος έρχεται από τα αριστερά. "Τι συμβαίνει στους φουτουριστές;" Έχουμε ένα κέντρο ειδικά για τη φουτουριστική συμπεριφορά που ονομάζεται Σβαντιστάνα Τσάκρα και εκδηλώνεται στο σωματικό επίπεδο σαν το αορτικό πλέγμα μέσα μας.

Αυτό το Σβαντιστάνα Τσάκρα είναι πολύ σημαντικό για τα ανθρώπινα όντα, ειδικά για τους ανεπτυγμένους ανθρώπους. Με αυτό το Τσάκρα στην πραγματικότητα μετατρέπουμε το λίπος του στομάχου για τη χρήση του από τον εγκέφαλο. Αυτό είναι το κέντρο του Σούρια, του Ήλιου. Όταν αρχίζουμε να σκεφτόμαστε, αυτά τα κύτταρα μετατρέπονται με τέτοιο τρόπο ώστε να είναι χρήσιμα στον εγκέφαλο. Τώρα, αν σκέφτεστε όλη την ώρα, όλη την ώρα "σκέφτεστε, τι θα γίνει;" Εννοώ πως δεν πρόκειται να φυτρώσουν κέρατα απ’ αυτό, απλώς καταναλώνετε όλα αυτά τα κύτταρα που πρέπει να αντικατασταθούν και για αυτή την αντικατάστασή το Σβαντιστάνα Τσάκρα πρέπει να δουλέψει πολύ σκληρά για να μετατρέψει το λίπος για χρήση από τον εγκέφαλο σας. Ενώ το κάνει αυτό, υπάρχουν και άλλα όργανα που το Σβαντιστάνα Τσάκρα πρέπει να φροντίσει, π.χ. το συκώτι, το πάγκρεας, τη σπλήνα, τα νεφρά σας. Όλα αυτά φροντίζονται από αυτό το κέντρο, όπως επίσης και η μήτρα στις γυναίκες. Όταν το Σβαντιστάνα Τσάκρα είναι συνεχώς απασχολημένο με το ίδιο πράγμα, δεν μπορεί να κάνει καμία άλλη δουλεία, τότε τα άλλα όργανα παραμελούνται και έτσι αναπτύσσεται μια ασθένεια που λέγεται πρόβλημα με το συκώτι. Το πρόβλημα με το συκώτι είναι ακόμα ένα πράγμα που δε νιώθετε.

Οι άλλοι γνωρίζουν ότι έχετε πρόβλημα στο συκώτι επειδή είστε οξύθυμοι, υπερβολικά σχολαστικοί, επειδή συνέχεια μιλάτε απότομα στους άλλους και δεν είστε ποτέ ικανοποιημένοι και με τίποτα, επειδή κριτικάρετε τους άλλους. Αυτά προέρχονται από το συκώτι και τέτοιοι άνθρωποι δεν είναι ποτέ χαρούμενοι, επειδή το συκώτι φροντίζει την προσοχή σας. Οι άνθρωποι που έχουν προβλήματα συκωτιού έχουν απαίσια προσοχή που δεν μπορούν να κρατήσουν σταθερή την προσοχή τους. Στο δρόμο, θα πάτε ευθεία πάνω σε ένα αυτοκίνητο, επειδή κοιτάτε κάτι που δεν έπρεπε να κοιτάτε. Άλλα όλη την ώρα κοιτάτε έτσι, δεν μπορείτε ούτε να περπατήσετε! Δεν θα βρείτε κανένα ζώο που να περπατάει με αυτό τον τρόπο. Μονο οι άνθρωποι το κάνουν. Αν τους παρατηρήσετε στο δρόμο, θα εκπλαγείτε. "Πού πηγαίνουν; Δεν περπατάνε ευθεία, δεν κοιτάνε ευθεία," αλλά τα μάτια τους πάνε από δω και από κει, επειδή η προσοχή τους είναι ασταθής εξαιτίας του κακού συκωτιού. Οπότε το συκώτι είναι ένα πολύ σημαντικό όργανο.

Έχει την ειδική ικανότητα να εκχυλίζει όλα τα δηλητήρια από το σώμα με τη μορφή ζέστης. Αυτή η ζέστη πρέπει να μεταμορφωθεί ή να μεταφερθεί στο αίμα, ή καλύτερα στο νερό του αίματος και να βγει από το σώμα σαν εφίδρωση ή κάπως αλλιώς. Αλλά όταν το συκώτι είναι εκτός λειτουργίας, δεν μπορεί να το κάνει, δεν μπορεί να περάσει τη ζέστη στην κυκλοφορία του αίματος και η ζέστη παραμένει μέσα στο σώμα και πραγματικά ζεσταίνεστε. Αυτή η ζέστη, σας δημιουργεί όλα αυτά τα προβλήματα. Στη Σαχάτζα Γιόγκα, αυτό που συμβαίνει όταν ανεβαίνει η Κουνταλίνη, είναι ότι αλλάζει τη μορφή του αίματος. Το υδρογόνο και το οξυγόνο που είναι τοποθετημένα εξαιτίας της ζέστης με έναν πολύ περίεργο τρόπο αρχίζουν να παίρνουν μέσα τους αυτή τη ζέστή. Αυτός είναι ο λόγος που οι άνθρωποι με κακό συκώτι νιώθουν λίγη ζέστη όταν ανεβαίνει η Κουνταλίνη. Αλλά μπορεί να το θεραπεύσει κανείς, δίνοντάς του αυτή την γαλήνη και άνεση στο όργανο αυτό. Σίγουρα μπορείτε να θεραπεύσετε το συκώτι σας, δεν υπάρχει καμία αμφιβολιά. Το δεύτερο πράγμα που σας συμβαίνει είναι το πάγκρεας που σας προκαλεί διαβήτη.

Μόνο κάποιος που σκέφτεται παρά πολύ αποκτά διαβήτη. Π.χ. ένας Ινδός αγρότης, δεν ξέρει τι είναι διαβήτης. Όποιος έχει διαβήτη, σταματά τη ζάχαρη αλλά δεν είναι αυτός Ο τρόπος να σταματήσετε το διαβήτη. Ο διαβήτης προκαλείται όταν σκέφτεστε πάρα πάρα πολύ. Οι γιατροί δε το καταλαβαίνουν αυτό. Γι’ αυτό λένε ότι είναι ανίατη αρρώστια, επειδή δε μπορούν να συνδέσουν τη σκέψη με την ασθένεια. Όταν σκέφτεστε συνέχεια σαν τρελοί, παθαίνετε διαβήτη. Ο διαβήτης είναι επίσης θεραπεύσιμος αφού πάρετε τη Φώτιση. Μπορείτε ακόμα και να θεραπεύσετε το διαβήτη των άλλων, επειδή μπορείτε να αναπληρώσετε αυτή τη ζωτική δύναμη, η οποία είναι η ένωση όλων των τριών δυνάμενων που ρέουν μέσα σας, μπορείτε να τη δώσετε σε ανθρώπους που είναι εξουθενωμένοι.

Μπορείτε να τους γεμίσετε με αυτή τη δύναμη και να τους γιατρέψετε. Τρίτον, το χειρότερο πράγμα που μπορεί να σας συμβεί είναι ο καρκίνος του αίματος λόγω της σπλήνας. Η σπλήνα είναι πολύ σημαντική μέσα μας γιατί είναι το κέντρο της ηρεμίας. Αυτός που δεν έχει καλή σπλήνα, δεν μπορεί να είναι ήρεμος άνθρωπος. Είναι πολύ απλό αλλά οι γιατροί δε μπορούν να το συνδέσουν, ούτε οι άνθρωποι που έχουν επιστημονικό προσανατολισμό μπορούν να το συνδέσουν, ενώ είναι κάτι πάρα πολύ απλό. Είναι απλό, γιατί αν είμαστε ταραγμένοι όταν τρώμε, προκαλούμε πρόβλημα στη σπλήνα και μπορεί να πάθουμε καρκίνο του αίματος. Αν η μητέρα ή ο πατέρας έχουν τέτοια συμπεριφορά, τα παιδιά μπορεί να γεννηθούν με καρκίνο του αίματος. Έχουμε τη χαρά να σας ανακοινώσουμε, ότι είχαμε μια περίπτωση στη Νέα Υόρκη καρκίνου του αίματος που θεραπεύτηκε. Όταν ήμουν σε ένα χωριό στην Ινδία, κάποιος ήρθε και μου είπε ότι ένα αγόρι είναι άρρωστο με καρκίνο του αίματος, είναι μόνο 16 ετών, και οι γιατροί είπαν ότι θα πεθάνει σε δύο εβδομάδες. Πάντα ανακοινώνουν, μόνο στις ανακοινώσεις είναι καλοί.

Όταν μου διηγήθηκαν το περιστατικό, τους είπα: «Δεν μπορώ να κάνω τίποτα, είμαι σε ένα χωριό, αλλά μπορείτε να τηλεφωνήσετε σε μια Σαχάτζα Γιογκίνι. Ήταν στην Αγγλία, τώρα είναι στη Νέα Υόρκη και θα το φροντίσει». Θα εκπλαγείτε, αλλά το αγόρι θεραπεύτηκε πλήρως, βγήκε απ’ το νοσοκομείο, ήρθε να Με δει και τώρα επέστρεψε στις σπουδές του. Ομοίως έχουμε θεραπεύσει πολλές περιπτώσεις καρκίνου του αίματος, αλλά δεν είμαστε εδώ για να θεραπεύουμε τους ανθρώπους ή να τους γιατρεύουμε, δεν είναι αυτή η δουλειά μας. Συμβαίνει αυθόρμητα, σαν παράπλευρο αποτέλεσμα της αφύπνισης της Κουνταλίνη. Το κύριο είναι ότι πρέπει να κάνουμε εσάς τους ίδιους γιατρούς, ανθρώπους με γνώση, να σας κάνουμε συλλογικά συνειδητούς ανθρώπους που πρέπει να μπουν στη Βασιλεία του Θεού, να μείνουν στην ηρεμία, την ευδαιμονία και τη χαρά Του. Το ίδιο πρόβλημα σχετίζεται με το νεφρό, την υψηλή πίεση, όλα αυτά οφείλονται σε αυτό. Οι άνθρωποι ανησυχούν, ταράζονται και αυτή η ταραχή έρχεται με τη μορφή συνήθειας. Ξέρω ανθρώπους που μόλις τους πεις: «Πρέπει να πας κάπου με αεροπλάνο», ξαφνικά η λέξη αεροπλάνο προκαλεί τέτοια ταραχή που τους τρελαίνει. Δεν καταλαβαίνουν τι κάνουν.

Θα ξεχάσουν το διαβατήριο, τις αποσκευές, θα ξεχάσουν κάτι άλλο, γίνονται πολύ ταραγμένοι. Αν πάτε στο αεροδρόμιο, θα βρείτε το αριστερό Νάμπι όπως ονομάζουμε το κέντρο αυτό που αντιστοιχεί στη σπλήνα, να τρελαίνεται. Όταν τρώτε φαγητό ή κάνετε κάποια άλλη τέτοια δουλεία και δημιουργηθεί μια έκτακτη περίσταση, χρειάζεται περισσότερο αίμα για να γίνει η πέψη της τροφής. Έτσι η σπλήνα δουλεύει πολύ σκληρά για να παράγει μεγαλύτερη ποσότητα αιμοσφαιρίων. Αλλά την ώρα που τρώτε, αν διαβάζετε επίσης εφημερίδα, είναι το χειρότερο που μπορείτε να κάνετε το πρωί. Απαίσιο. Διαβάζετε εφημερίδα, τρώτε ταυτόχρονα και η σπλήνα απορυθμίζεται γιατί εμφανίζεται μια άλλη έκτακτη περίπτωση. Μετά ανεβαίνετε στο ποδήλατο με ένα σάντουιτς στο χέρι, που είναι ακόμα χειρότερο. Όταν βιάζεστε να πάτε στη δουλεία, ξαφνικά βρίσκετε πρόβλημα κυκλοφορίας στο δρόμο και είστε σε μια ακόμα πιο άσχημη θέση. Ταράζεστε τόσο που δεν το καταλαβαίνετε και αυτός που είναι μπροστά σας λέει: "«Τι πρόβλημα έχει αυτός, γιατί δε μπορεί να οδηγήσει πιο γρήγορα;»" και εκείνος λέει τα ίδια για τον μπροστινό του.

Επικρατεί αυτή η τρέλα, αυτός ο μάταιος αγώνας συνεχίζεται. Αν τρώτε το φαγητό με τέτοια βιασύνη και ταραχή, αναπτύσσεται ένα πρόβλημα που είναι πολύ επικίνδυνο. Λέγεται καρκίνος του αίματος και είναι πολύ σύνηθες στους νέους. Το τελευταίο, αλλά όχι μικρής σημασία πρόβλημα, είναι αυτό της καρδίας. Όταν ασχολείστε πολύ με όλα τα εξωτερικά πράγματα, τα υλικά, την υλική σας πρόοδο, τη σωματική σας πρόοδο και την τόση μηχανοργάνωση του εγκεφάλου σας, τότε αμελείτε την απαραίτητη προσοχή στο Πνεύμα σας που βρίσκεται στη καρδιά σας, και έτσι το Πνεύμα αποτραβιέται. Όταν το Πνεύμα αποτραβιέται παθαίνετε καρδιακή προσβολή. Μόνο κάποιος που είναι στη δεξιά πλευρά παθαίνει καρδιακή προσβολή, ποτέ κάποιος που βρίσκεται στην αριστερή. Το είπα αυτό σε ένα γιατρό και, απροσδόκητα, είπε ότι δεν κάνουν καρδιογραφήματα σε ένα φρενοκομείο, δεν τα χρειάζονται. Ποτέ δεν παθαίνουν καρδιακή προσβολή. Ένας τρελός ποτέ δεν παθαίνει καρδιακή προσβολή.

Κάποιος τρελός χρησιμοποιεί πιο πολύ την καρδία του, την αριστερή του πλευρά, τα συναισθήματα του και η καρδία του θα έπρεπε να απορυθμιστεί, "όμως απορυθμίζεται ο εγκέφαλος. Μπορείτε να το φανταστείτε;" Και σε αυτόν που χρησιμοποιεί τον εγκέφαλο του, απορυθμίζεται η καρδία. Αυτή η ισορροπία δημιουργείται από τη φύση μέσα μας. Δείτε πόσο έξυπνα η φύση προσπαθεί να μας οδηγήσει στο κέντρο. Μην πάτε στα άκρα, παραμείνετε το κέντρο και όταν είστε απολύτως στο κέντρο, τότε εξελίσσεστε πολύ γρήγορα. Αυτή, λοιπόν, είναι η δεξιά πλευρά που έχουμε, η φουτουριστική πλευρά και όπως ξέρετε έχουμε όλοι μια φουτουριστική ιδιοσυγκρασία. Αυτός ο φουτουρισμός δε μπορεί να θεραπευτεί με το να λέμε: «Μην σκέφτεσαι». Δεν μπορείτε να κάνετε κάτι τέτοιο, απλά δεν μπορείτε. Αν σας διατάξω: «Καλύτερα να σταματήσετε να προγραμματίζετε». Απλά, δεν μπορείτε να το κάνετε.

Αναγκαστικά κάνετε ένα τέτοιου είδους προγραμματισμό. Βλέπετε ότι όλα τα σχέδια αποτυγχάνουν γιατί δεν έχουν σχέση με τα σχέδια του Θείου. Το Θείο έχει κάποια άλλα σχέδια ενώ εσείς έχετε κάποια άλλα και ποτέ δε συνδοιάζονται και έτσι βλέπετε τα σχέδια σας να αποτυγχάνουν, μπερδεύεστε και βρίσκεστε επί ξύλου κρεμάμενοι. Δεν καταλαβαίνετε πως συνέβη. Για την κατανόησή σας, πρέπει να ξέρετε ότι υπάρχει μια Θεϊκή Δύναμη, είτε σας αρέσει, είτε όχι. Όλη αυτή η ζωντανή δουλειά που γίνεται – εκατομμύρια λουλούδια που γίνονται καρποί, ένας σπόρος που γίνεται δέντρο, ένας συγκεκριμένος σπόρος που γίνεται ένα συγκεκριμένο δέντρο, όλες οι επιλογές που γίνονται, ο οργανωμένος τρόπος που γίνονται οι χημικές αντιδράσεις, ο τρόπος που η χημεία διέπεται από περιοδικούς νόμους - οτιδήποτε βλέπετε σε αυτό τον κόσμο είναι τόσο καλά οργανωμένο, που κάποιος πρέπει να το κάνει όλο αυτό. Υπάρχει, λοιπόν, μια Θεϊκή Δύναμη που μας περιβάλλει, χωρίς καμία αμφιβολία. Αλλά δεν την έχουμε νιώσει ακόμα, αυτό είναι όλο. Αν δεν Την έχουμε νιώσει, αυτό δε σημαίνει ότι δεν υπάρχει. Υπάρχει και δουλεύει.

Το έχουμε δει από την εμπειρία μας ότι τόσο πολλά ζωντανά πράγματα συμβαίνουν. Απλά το θεωρούμε δεδομένο, δεν μας απασχολεί. Βλέπετε, στην ανθρώπινη ζωή, όταν ένα παιδί πρόκειται να γεννηθεί, το έμβρυο πρέπει να κρατηθεί μέσα στο σώμα. Κανονικά ο νόμος της ιατρικής είναι: ο,τιδήποτε ξένο μπει στο σώμα, αποβάλλεται αμέσως. Όλες οι δυνάμεις για να το διώξουν ενυπάρχουν. Αλλά βλέπουμε ότι όταν ένα έμβρυο σχηματίζεται, όλο το σύστημα δουλεύει για να το θρέψει, να το φροντίσει, πραγματικά νοιάζεται για αυτό. Το νερό σχηματίζεται πολύ προσεκτικά γύρω από το έμβρυο ώστε να μην ενοχλείται και κάθε είδους φροντίδα δίνεται από το σώμα στο έμβρυο και όταν αυτό είναι έτοιμο, τότε το βγάζει έξω. "Ποιος το κάνει αυτό; Ποιος το κάνει αυτό;" Πρέπει να θέτουμε αυτές τις ερωτήσεις στον εαυτό μας μερικές φορές. Στο κάτω-κάτω, γιατί έχουμε γίνει όλοι μας ανθρώπινα όντα. "Ποια ήταν η ανάγκη; Ποια ήταν η ανάγκη;" Αν δεν έχουμε την απάντηση, αυτό σημαίνει ότι είμαστε ακόμα σε ένα μεταβατικό στάδιο και πρέπει να πάμε εκεί που θα βρούμε την απάντηση.

Γίναμε άνθρωποι για να νοιώσουμε τη Θεϊκή Δύναμη, να χειριστούμε τη Θειική Δύναμη και έτσι να απολαμβάνουμε την ευδαιμονία της θεικότητας. Η Θεϊκή Δύναμη είναι το Συλλογικό Ων που μας δίνει τη συλλογικότητα. Το Πνεύμα στη καρδιά μας είναι το Συλλογικό Ων μέσα μας, που εκδηλώνει αυτή τη Θεϊκή Δύναμη να ρέει μέσα από εμας και έτσι, αφού συνδεθούμε με τον κεντρικό αγωγό, αρχίζουμε να γινόμαστε αυτό για το οποίο προοριζόμαστε. Σαν μια μηχανή που αφού τη βάλεις στην πρίζα απόκτα το νόημά της. Αλλά αυτή η μηχανή, παρόλο που είναι στην πρίζα, δεν αντιλαμβάνεται τον ηλεκτρισμό, τη φωνή Μου, τίποτα. Αλλά ένα ανθρώπινο ον, όταν συνδεθεί, συνειδητοποιεί και αυτό είναι που πρέπει να δείτε. Όταν πάρετε την Αυτογνωσία, μπορείτε να ανεβάζετε την Κουνταλίνη των άλλων, να δίνετε Αυτογνωσία στους άλλους. Ο Ρέι ο ίδιος το έχει κάνει σε τόσους πολλούς. Ακόμα και στο Ριαντ το έκανε. Το έκανε παντού, οπουδήποτε πήγαινε.

Ήταν σαν εσάς, ήταν ένας μηχανικός. Ήταν σαν εσάς και τώρα θα εκπλαγείτε με το πόσα ξέρει για τον εαυτό του και τους άλλους. Μια πλήρης αλλαγή συντελλείται γιατί αφού γίνετε το Πνεύμα, όταν νιώσετε το ύψιστο, όλα τα πεζά πράγματα φεύγουν και γίνεστε δάσκαλος του εαυτού σας. Τέρμα η σκλαβιά των συνηθειών ή οτιδήποτε άλλου. Όλα γίνονται τόσα όμορφά. Αλλά πρέπει να δώσετε μια ευκαιρία στον εαυτό σας και να έχετε υπομονή. Το χειρότερο μέρος της περιβόητης διανόησης είναι ότι μπορείτε να γελοιοποιήσετε κάποια πράγματα. Είναι ο πιο εύκολος τρόπος περιγελάτε τα πάντα και τα ξεφορτώνεστε. Τον παλαιότερο καιρό, όταν ήθελαν να αντιμετωπίσουν την πραγματικότητα, όπως όταν ήρθε ο Χριστός, δεν Τον περιγελούσαν. Αλλά το έκαναν όταν σταυρώθηκε.

Τον αρνήθηκαν. Σήμερα δεν είναι αυτό το βασικό πρόβλημα. Αυτό το πρόβλημα δεν υπάρχει, επειδή το να αρνηθείς κάτι, απαιτεί περισσότερη προσπάθεια, οπότε είναι καλύτερο να το περιγελάς. Είναι ανοησία. Όπως σας είπα, είναι ανοησία να περιγελάτε κάτι, επειδή είστε το Πνεύμα. Είστε αυτοί που πρέπει να το αποκτήσετε και αν απλά ξέρετε πώς να κοροϊδεύετε, πηγαίνετε και παίξτε. Η ζωή σας θα συνεχιστεί, "αλλά ποια θα είναι η χρησιμότητα;" Αν δεν πάρετε την Αυτογνωσία σας, με τον τρόπο που κρίνετε εσείς, θα έχετε αποτύχει, ενώ σας έχει δωθεί η ευκαιρία. Μπορείτε να παρηγορηθείτε, να πάρετε καθοδήγηση, μπορείτε να λυτρωθείτε, αλλά κανείς δεν μπορεί να σας κάνει να γευτείτε την ομορφιά της ύπαρξής σας: αυτό πρέπει να το κάνετε μόνοι σας. Αν δεν θέλετε, είναι εντάξει. Είναι απολύτως εντάξει.

Είστε ελεύθεροι να το κάνετε, κάντε ότι θέλετε. Αλλά αν θέλετε, παρακαλώ σταματήστε να πηγαίνετε από τον ένα γκουρού στον άλλο και να αμφιταλαντεύεστε, σταματήστε και δείτε τι χρειάζεται στον εαυτό σας. Αυτό που πρέπει να συμβεί είναι ένα σοβαρό πράγμα. Μέχρι να εξελιχθούν οι άνθρωποι, κανένα από τα προβλήματα του κόσμου δεν θα λυθεί, κανένα, ακούστε Με. Ο,τιδήποτε έχουν κάνει οι άνθρωποι, το έκαναν με τη σκέψη τους. Λένε ότι δημιούργησαν τη δημοκρατία, τον κομμουνισμό, αυτό, το άλλο. Όλες αυτές οι ανοησίες δεν έχουν καμία σημασία στη πραγματικότητα, καμία. Επειδή, π.χ. μπορείτε να πείτε ότι είμαι πολύ ισχυρή, άρα είμαι καπιταλίστρια. Αλλά δεν μπορώ να ζήσω χωρίς να δίνω στους άλλους, άρα είμαι κομουνίστρια.

Είμαι μια πλήρης καπιταλίστρια και μια πλήρης κομουνίστρια. Τα πάντα υπάρχουν μέσα Μου και αυτές οι ιδέες που είναι όλες τεχνητές. που κατηγοριοποιείτε κάποιους σαν δημοκράτες και κάποιους σαν κάτι άλλο. Όσο οι άνθρωποι είναι προσκολλημένοι στον εγωισμό, σε όλα αυτά, δε πρόκειται να κάνουν κάτι καλό. Η αποστασιοποίηση συμβαίνει επειδή γίνεστε ένα με το Πνεύμα, που δεν προσκολλάται, που σας δίνει εκείνο το φως, εκείνη την αποστασιοποίηση από όπου μπορείτε να δείτε όλο το πράγμα σαν ένα δράμα που συνεχίζεται. Και το κάνετε να λειτουργεί πολύ καλά. Γίνεστε τόσο δυναμικοί, που εκπλήσσεστε από τον ίδιο σας το δυναμισμό. Εκτός αυτού, πρέπει κανείς να συνειδητοποιήσει ότι αν υπάρχει μια Δύναμη, που είναι η Πανταχού Παρούσα Δύναμη, αυτή η Δύναμη σκέφτεται μόνη της, οργανώνει και σας φροντίζει. Τόσα πολλά πράγματα έχουν συμβεί στους Σαχάτζα Γιόγκις που αν σας τα έλεγα όλα, θα μένατε έκπληκτοι. Καταπληκτικά πράγματα έχουν συμβεί.

Αλλά ο Κρίσνα το είπε πολύ καθαρά «yogakshema vahamyaham» που σημαίνει «Όταν πάρετε τη Γιόγκα, τότε θα πάρετε την ευημερία». Μετά τη Γιόγκα. Είπε πρώτα η Γιόγκα, πρώτα η ένωση πρέπει να λάβει χώρα και μετά λαμβάνετε την ευημερία. Έχω δει ανθρώπους που πάνε σε επονομαζόμενους γκουρού να είναι άρρωστοι. Βλέπεις το πρόσωπό τους χλωμό, είναι απολύτως τελειωμένοι. Δεν είναι καλοί για τίποτα, απολύτως μίζεροι. "Πώς μπορεί να είναι σε γιόγκα;" Όχι μόνο σωματικά, αλλά και νοητικά θα έπρεπε να είναι σε ηρεμία, γεμάτοι ευσπλαχνία και αγάπη. Η ευσπλαχνία δε μιλάει, απλά ρέει, εκπέμπει, μπορείτε να τη δώσετε ακόμα και στα λουλούδια. Αν τα λουλούδια πεθαίνουν, μπορείτε να τους τη δώσετε και θα ζήσουν για λίγο. Αν υπάρχουν, ας πούμε, δέντρα που πεθαίνουν.

Αν τους τη δώσετε θα ευημερήσουν. Αν τη δώσετε στα ζώα, θα είναι διαφορετικά επειδή για πρώτη φορά, αφού πήραμε αυτή τη δύναμη, δίνουμε κάτι πίσω στη φύση. Μέχρι τώρα πάντα παίρνατε από τη φύση. Τώρα είναι η πρώτη φορά που αρχίζετε να δίνετε κάτι στη φύση. Επειδή η ευσπλαχνία ρέει απλά, δεν λαμβάνει τίποτα, απλά ρέει στους άλλους και αυτό πρέπει να σας συμβεί. Μην ικανοποιήστε με φτηνά πράγματα, με κάτι ανούσιο, με κάποια μίμηση ή κάποια μαζική ιδέα. Μιλάω για τη συλλογικότητα όπου ο καθένας έχει συνείδηση. Δε είναι μια μαζική δράση, είναι συλλογικότητα. Είθε ο Θεός να σας ευλογεί. Ελπίζω σήμερα να πάρουν πολλοί την Αυτογνωσία και να γίνουν ένα με το Πνεύμα τους και να νιώσουν τη συλλογικότητα.

Αυτή είναι η μόνη Μου ελπίδα. Βάζω πολύ ψηλά το Μπράιτον στην Αγγλία και πάντα έλεγα ότι η Αγγλία είναι η καρδιά του Σύμπαντος. Είναι αναμφίβολα πολύ σημαντικό ότι είναι η καρδιά και γι’αυτό ο Μπλέικ είπε ότι πρέπει να γίνει η Ιερουσαλήμ. Υπάρχει πολλή αλήθεια σε ότι είπε. Υπάρχουν πολλά που είπε για τη Σαχάτζα Γιόγκα και είναι απολύτως σωστά. Αλλά η καρδιά είναι βραδυκίνητη. Η καρδιά κοιμάται, αυτό είναι λυπηρό. Όπως έχω πει, η Ευρώπη είναι το συκώτι και με όλο αυτό το ποτό, "μπορείτε να φανταστείτε ποια θα είναι η κατάσταση της;" Θα είναι ακόμα χειρότερα αν τα πάντα στραφούν ενάντια στην ουσία τους. Και η ουσία της Αγγλίας είναι αυτή της καρδιάς. Σημαίνει ότι αρθρώνει, κυκλοφορεί.

Οτιδήποτε συμβαίνει στην Αγγλία πρέπει να λαμβάνεται σοβαρά υπ’ όψιν. Αν υποθέσουμε ότι οι Άγγλοι γίνουν ανόητοι, όλοι οι άνθρωποι θα γίνουν ανόητοι. Η ευθύνη είναι τόσο μεγάλη, που δεν την καταλαβαίνετε. Είναι πολύ σημαντικό αυτό που κάνουμε. Μοιάζει πολύ μικρό σε αυτή τη χώρα γιατί υπάρχουν πολύ λίγοι άνθρωποι που πραγματικά έρχονται στη Σαχάτζα Γιόγκα και εδραιώνονται. Νομίζω ότι υπάρχουν πολύ λίγοι άνθρωποι με αυτό το επίπεδο. Υπάρχουν πολλά μικρά παιδιά που θα ανέλθουν σε 10 χρόνια περίπου. Είμαι σίγουρη ότι θα έρθουν άνθρωποι πολύ καλής ποιότητας. Οι αναζητητές που είναι εδώ, είναι λίγο αμήχανοι επειδή θέλουν να μάθουν από τους Αμερικάνους και τους Ευρωπαίους. Δεν υπάρχει τίποτα να μάθετε από αυτούς.

Εσείς είστε που πρέπει να κυκλοφορήσετε, εσείς πρόκειται να μεταφέρετε το μήνυμα. Ξέρω ότι είναι μια πολύ σημαντική χώρα και κάπως έγινε και ο σύζυγός Μου μπόρεσε να μετατεθεί στην Αγγλία και είμαστε εδώ "για τα τελευταία οκτώ χρόνια, μπορείτε να το πιστέψετε;" Και, θα μείνω εδώ για τέσσερα ακόμα χρόνια, το πολύ. Έτσι ελπίζω ότι κάτι θα συμβεί και εδώ στο Μπράιτον, που είναι ένα πολύ καλό μέρος, είμαι σίγουρη ότι πολλοί θα πάρουν εδώ την Αυτογνωσία και θα βοηθήσουν στην απελευθέρωση των ανθρώπων. Σας ευχαριστώ πολύ. Είδε ο Θεός να σας ευλογεί. Αν έχετε ερωτήσεις, πρέπει να με ρωτήσετε. Με πλήρη ειλικρίνεια πρέπει να σας πω ότι είμαι η Μητέρα σας. Δε νιώθω ποτέ προσβεβλημένη όταν μου κάνετε μια ερώτηση. Είναι σημαντικό επειδή Εγώ δεν έχω καμία ερώτηση. Πρέπει να με ρωτάτε.

Εγώ δεν έχω καθόλου ερωτήσεις.