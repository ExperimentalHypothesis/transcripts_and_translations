3 maja 1987
Mowa do Sahadźa Joginów
Thredbo Alpine Hotel, Thredbo (Australia)

Mam nadzieję, że dzisiejszy wykład zbytnio wami nie wstrząsnął. Musiałam wam o tym opowiedzieć, bo inaczej nie poznalibyście swojej wartości, swojej wielkości, swoich obowiązków. Ale muszę was ostrzec przed duchem, jak wam już mówiłam, ponieważ matka musi ostrzec o duchu, aby przestraszyć dzieci, to jest ważne; a tym duchem jest materializm, jak mówiłam, który stał się tak istotny. Materia zawsze próbuje zdominować ducha, nieustannie. Wszystkie nawyki powstają z powodu materii. Nawet nawyki picia, nawyki zażywania narkotyków, to nic innego jak te okropne, potężne materialne rzeczy które, mimo że martwe, próbują nami zawładnąć. Duch jest najważniejszy, jest najwyższą wartością. Nic nie jest w stanie Go dosięgnąć. On chroni was przed wszelkimi potyczkami, wszystkimi błahymi i sztucznymi problemami świata.

Obecnie materializm rozkwitł jak nigdy wcześniej. Stało się dla ludzi bardzo ważne martwić się o rzeczy, które posiadają. Zauważam, że na Zachodzie rozwinął się tak subtelnie i wyrafinowanie, że trudno jest nawet określić, jak daleko w tym zaszliśmy. To jest jak plastik, który wnika we wszystko i tam zalega. Ten materializm doprowadził nas teraz do punktu krytycznego, cały świat się o to martwi. Przede wszystkim występują problemy ekologiczne. Ludzie zauważyli, że drzewa wymierają, ponieważ fabryki są budowane w nadmiarze, a fabryki ciągle potrzebują czegoś, co można do nich wrzucić; i działają bez końca, tworząc rzeczy, które nie są aż tak potrzebne. Jak wam mówiłam, jest to kolektywna gra negatywnych sił. Powiedzmy, że powstaje fabryka, następnie produkowane są tam na przykład ubrania, potem pojawia się przedsiębiorca, który je sprzedaje. Teraz on jest tym, który zmienia, zaczyna zmieniać formy ubrań w taki sposób, że co roku z tej maszyny produkowana jest nowa partia, i każdy ma w domu stertę ubrań, nie wiedząc, co z nimi zrobić.

Te są z zeszłego roku, a te, sprzed dwóch lat, a tamte z zeszłego roku, bezużyteczne, absolutnie bezużyteczne, wykonane ze sztucznego włókna. Trudno mi było znaleźć cokolwiek naturalnego w tych wszystkich zachodnich krajach, które odwiedziłam. Cokolwiek wykonanego z bawełny, cokolwiek z prawdziwego jedwabiu. Powinien być jakiś balans, że maszyny są dla nas, a nie my dla maszyn. Obecnie pojawiają się nowe typy maszyn, aby zwodzić ludzi, aby wykorzystać ich głupotę i zmieniać jedną rzecz po drugiej, tworząc nowe mody. Słyszałam, że w Ameryce, każda łazienka ma inny rodzaj przełącznika lub klamki, nie wiecie, którą nacisnąć. Naciskacie jeden przełącznik i możecie poczuć, że na głowę poleje się woda, to jest nowy styl. Widziałam łazienkę, którą mam, jest bardzo interesująca. Trzeba umieć jeździć konno, aby się tam dostać. A wszystko jest obudowane szkłem, to znaczy, każdy by się denerwował, biorąc tam kąpiel; dodatkowo są tam ogromne otwory, niczym klamki.

Oczywiście te rzeczy znowu wrócą, bo normalność zawsze zwycięża. Podobnie jak w naszym ciele, jeśli zrobimy coś ekstremalnego, wracamy do naszego układu przywspółczulnego, który nas równoważy. Tak więc, natura przywraca was z powrotem do tego samego. Mówiono: „niech nie będzie małżeństw,” potem: „małżeństwa mężczyzn.” Mężczyźni z mężczyznami, kobiety z kobietami. Stworzyli wszelkie bezsensowne systemy małżeńskie. Więc musi być różnorodność, widzicie: „Jak to możliwe, że kobieta powinna poślubić mężczyznę?” Potem staruszka poślubi młodego chłopaka, lub staruszek poślubi dziewczynkę, rozpoczęły się wszelkiego rodzaju bezsensowne rzeczy. Teraz to wszystko powraca. Nie możemy mieć wielu żon, nie możemy być z wieloma kobietami, musimy być żonaci z jedną kobietą, wszystko to powraca, ale za jaką cenę? Mamy już chorobę, którą nazywa się chorobą zabójcy; tak wiele problemów zostało stworzonych przez tego rodzaju ruchy w lewo lub w prawo. Zanim wybuchła wojna, to był bardziej ruch na lewo.

Wszyscy poeci pisali o czymś wyimaginowanie tragicznym, jak grecka tragedia. Nie wiem, dlaczego w Grecji miałaby być tragedia. Sama Grecja jest tragedią dla każdego z nas. Ale oni stworzyli tragedię. To znaczy, to okropna rzecz, którą stworzyli. Więc wszyscy są nieszczęśliwi, „Nędzarze” wszyscy z nich, a Francuzi nie przepadają za mną, ponieważ nie jestem poważna. Nie powinnam się śmiać, powinnam być bardzo poważna. Kiedy mówię o Bogu, powinnam być jeszcze gorsza niż martwe ciało, bo inaczej nie chcą mnie słuchać. Wszelkiego rodzaju głupoty rozpoczęły ten ruch w lewo, robiąc wszelkiego rodzaju perwersyjne rzeczy. Kiedy przyszedł pan Freud, mówili: „To dobry przywódca dla nas.

Teraz da nam jeszcze więcej odmian.” Byłam na bardzo wystawnym bankiecie, siedziałam obok ambasadora Meksyku, i powiedział mi: „Mówią, że jesteś całkowicie przeciwna Freudowi.” „Tak, jestem,” powiedziałam, „Jung był rozsądny.” On powiedział: „Co jest w Jungu? Powiedział nam to, o czym nasze książki już mówiły, nie przekazał nic nowego. Ale Freud powiedział nam coś nowego, więc jest wspaniały.” Powiedziałam: „Nigdy nie jedliśmy tego stołu, to czy mamy go zjeść, bo to nowa rzecz do zrobienia?” Oczywiście to nie było zbyt dyplomatyczne. Ale to powiedziałam, bo nie mogłam się powstrzymać. Tego rodzaju zabawna idea: „to nowa idea, miejmy nową ideę”, każda nowa idea, po prostu to zróbcie. Teraz na przykład w Rzymie mają nową ideę, że powinno się nosić wszystkie rzeczy ozdobione cekinami. Ale tych cekinów nie da się zbyt często prać. Więc dzisiaj wydadzą swoje pieniądze na cekiny, a jutro nie będą mogli tego wyprać, gdy się pobrudzą, więc zaczną kupować coś innego. Musimy być normalnymi ludźmi jako Sahadźa jogini, aby zrozumieć, że nie pozwolimy, by materia nas opanowała. Dzisiaj, aby w pełni uczcić Dzień Sahasrary, pomyślałam, że założę sari z wieloma czakrami.

To ma wymiar symboliczny, to jest rzecz symboliczna; i gwiaździste niebo, które widzicie dookoła, ma to reprezentować — niebieski kolor. Niebieski kolor jest znakiem głębi. Ma wymiar symboliczny. Nie jest to coś bez symbolu, bez znaczenia, że nosicie cokolwiek tylko dlatego, że jakaś fabryka masowo produkuje te rzeczy i muszą być sprzedane. Powinniśmy być ponad tym. Te rzeczy nie powinny mieć na nas wpływu, nie powinny nas zachwycać, mamy się z nich śmiać. „O, teraz zaczęła się kolejna nowa moda”, a teraz wyglądają jak strachy na wróble wszędzie. To znaczy, bardzo łatwo można ich do tego użyć. To, jak wszystko się potoczyło, jest przerażające. Ale najgorsze, że przez materializm, wasza uwaga staje się bardzo powierzchowna, bardzo powierzchowna.

Obserwujecie wszystko, czytacie każdy szyld. Jeśli coś przeoczycie, odwracacie się: "Przegapiłem coś," więc musicie to przeczytać. Cała uwaga jest tak powierzchowna. Patrzycie na kobiety, kobiety patrzą na mężczyzn, mężczyźni patrzą na – nie wiem, na co patrzą. Uwaga jest tak głupia i tak absurdalna, i widziałam w ich oczach jak buce przechodzą z jednej osoby do drugiej. To jest całkowicie złe, by nadwyrężać wzrok w ten sposób. Chrystus powiedział: "Nie miej cudzołożnych oczu." Ilu jest chrześcijan, którzy nie mają cudzołożnych oczu? Tak więc okazuje się, że całość staje się skrajnie powierzchowna, nawet religia. Wszystkie religie stały się antyboskie, wszystkie to są działania antyboskie.

Nie mają nic wspólnego z Bogiem, nie mają nic wspólnego z religią, nie mają nic wspólnego z dharmą. Reklamują się jako bardzo religijni wierzący w Boga ludzie, i robiący same dobre rzeczy. Chrystus, który żył w bardzo skromnych warunkach, urodził się w żłobie. Jeśli zobaczycie majątek papieża, będziecie zdumieni i przerażeni. Ma więcej majątku niż mieli nawet carowie, czy też wielcy władcy Chin. A teraz są nierozłącznie związani z mafią, a mimo to przewodzą religii. Podobnie w Indiach, sposób, w jaki głosi się religię z wszelkimi bezsensownymi rzeczami, które się dzieją. To, co mówią, nie ma sensu; religia hinduistyczna, religia sikhów, a islam to kolejny nonsens. To nie ma nic wspólnego z Bogiem, to wszystko działalność antyboska. Po prostu zmusza ludzi, po prostu przeraża ludzi i każe im cierpieć, i roztrwania cały majątek, bogactwo, który ludzie posiadają.

Jaki jest interes osoby religijnej, w majątku innych ludzi? Dlaczego miałaby być zainteresowana zdobywaniem majątku innej osoby? Nie powinna. Przeciwnie, powinna być szczęśliwa widząc, że ktoś jest szczęśliwy, ma dobre relacje z dziećmi, cieszy się miłym, szczęśliwym życiem. Ale ta chciwość nie ma końca. Chciwość jest tak ogromna, że niemożliwe jest nazwać tych ludzi religijnymi, a to oni rozmawiają o religii. Potem druga strona tego – nie tylko chciwość, ale i pożądanie. Pożądanie jest tak oczywiste, tak wyraźne że nie można uwierzyć, iż ci ludzie mają cokolwiek wspólnego z religią. Tak więc, wynika z tego powierzchowność, gdy stajecie się materialistami. Wtedy materializm daje wam również pewne idee że musicie mieć nogi takie, wasz nos taki, musicie mieć takie oczy, musicie mieć takie ciało, więc wszyscy zaczynają nad tym pracować.

W Ameryce, jak tylko wstajecie rano, wszyscy biegają po ulicach bez względu na wiek. Niektórzy umierają na zawały serca na ulicach. Mówili, że teraz mają nową modę — nazywa się to jogging. Ze mną była indyjska dziewczyna, obudziła mnie, powiedziała: „Matko, wstawaj!” Zapytałam: „Co się stało?” „Coś jest nie tak z tym miejscem.” Zapytałam: „Dlaczego?” „Wszyscy biegają.” Powiedziałam: „To jogging.” „Nie, nie, nawet starzy ludzie biegają. Jak to może być?” Powiedziałam: „To właśnie jest, to ich styl. Zapomnij o tym, idę spać.” Wszystko powinno być robione tak, aby utrzymać kondycję i aby wszystko funkcjonowało prawidłowo, ale nie po to, by wpadać w pułapki tych ludzi, którzy szerzą materializm. Zapytałam pewną panią – była już bardzo chuda: „Dlaczego się odchudzasz?” „Ponieważ współczesne ubrania na mnie nie pasują.” „Naprawdę? Czy to znaczy, że według współczesnych ubrań trzeba kształtować swoje ciało?” Powiedziała: „Tak, bo inaczej nie będą pasować.” Powiedziałam: „To jest okropne, absolutnie okropne”, okropny system, w którym zmuszają ludzi do noszenia sukienek, niezależnie od ich standardów. Materializm zabił całą sztukę, wszystkie ręcznie robione rzeczy, wszystko, co prawdziwe. Przyniósł wszystko sztuczne, wszystko powierzchowne.

Uwaga jest tak powierzchowna. Właśnie oglądałam film, jakiś amerykański film: wszyscy byli chorzy, wszyscy byli szaleni. To znaczy, nie mogłam zrozumieć, jak jakikolwiek człowiek może się tak zachowywać? Sama nie znałam takich ludzi, ale pokazali chorego człowieka, który zachowywał się w bardzo chorobliwy sposób, a miał być bohaterem. Wszystkie te reklamy, wszystkie te gazety, wszystkie te media, wszystko to jest tylko po to, by wywoływać doznania w waszym ciele, rodzaj zmysłowego pobudzenia. To musi być coś sensacyjnego, ponieważ myślą, że staliście się materią. Dopóki nie zadacie materii jakichś szoków, nie poruszy się. I to jest to, do czego was doprowadzili, oto gdzie wpadliśmy – w stan materii. Więc nie mamy uczuć, po prostu z nikim nie rozmawiamy, nasze serca są zamrożone. Boimy się rozmawiać z ludźmi.

Nie możemy znieść naszych dzieci. W Londynie, co tydzień – w mieście Londyn, nie mówię o Anglii – zabijają co tydzień dwoje dzieci. Nie mamy miłości do naszych dzieci, nie możemy znieść naszych dzieci. Nie mamy miłości do siebie nawzajem, ani do gotowania, ani miłości do robienia czegoś dla męża, mąż nie ma miłości, aby zrobić cokolwiek dla żony. Ciągle pokazują obraz męża i żony kłócących się – jak to możliwe? Nie ma miłości, nie ma uczuć, nie ma dobroci. O co chodzi w tej kłótni? "Dlaczego poplamiłaś dywan?" Powiedziała, "To nie ja, to dzieci go poplamiły." "To dlaczego go nie wyczyściłaś?"

Kłótnia trwa – o co, o dywan? Czym jest dywan? Czy to coś trwałego? Ale co jest ważne, to że muszą jutro sprzedać dom. Muszą sprzedać dom, dywan musi być czysty, by wszystko było zbywalne, wszystko musi zostać sprzedane, nawet żona, mąż, dzieci, wszystko. Muszą być tak przygotowani, by zawsze byli na sprzedaż. Cokolwiek kupujesz: diament – ma być łatwo zbywalny. Jeśli chcesz kupić coś cennego to musi dać się sprzedać, zdziwicie się. Więc nikt nie może mieć czegoś, co nie jest ustandaryzowane. Moim zdaniem w tych krajach marnuje się wszystko inne.

Trzeba mieć wszystko ustandaryzowane. Nie możecie mieć nic dla własnej radości, dla własnego szczęścia, dla własnego użytku, dla własnej miłości do tego. Dajecie komuś prezent, na przykład złoty pierścionek, i natychmiast ta osoba pójdzie do sklepu i zapyta jubilera: "Czy to złoto, czy nie?" Czy ma wartość rynkową czy nie, ile ma karatów – o wszystko zapytacie. Nie dostrzegą piękna tych rzeczy. Nie zobaczą, jak wyrażane są uczucia. Zauważą jedynie czy da się to sprzedać, czy nie. "Później, jeśli będę chciał to sprzedać, nawet prezenty, jeśli mogę to sprzedać, to lepiej to sprawdzić." Tak więc całe nastawienie do życia polega na tym, że wszystko jest wyceniane na pieniądze, wszystko jest wyceniane na pieniądze. "Jaki jest koszt?

Ile to będzie kosztować? Ile musimy zapłacić? Ile za rodzenie dziecka? Jeśli będziecie mieli jedno dziecko, ile to będzie kosztować?" Natychmiast pójdą do komputera i dowiadzą się, ile to będzie kosztować. Teraz, kiedy mówię, to powinnam się dowiedzieć ile będzie kosztować moje gardło, że jeśli wypowiem tyle słów, jak gdyby na to był komputer. Po wpisaniu do komputera, dowiaduję się, że to was będzie kosztować pięć pastylek. Dobrze, obciążcie pięcioma pastylkami Sahadźa joginów. Nie ma żadnych uczuć. Nawet gdy śpiewają, kiedy idą, nawet gdy wykonują jakąkolwiek pracę, nie ma tam uczuć i nie ma żadnego zaangażowania, żadnego zaangażowania jakiegokolwiek rodzaju.

Artystyczna praca, która była wykonywana wcześniej, nie może być wykonana dziś, dlaczego? Ponieważ nie ma uczuć, nie ma zaangażowania, nie ma uczucia, że „to jest moja praca, wykonuję ją, by wyrazić moje własne uczucia, aby się wyrazić, to moja własna sprawa”. Nie ma tam uczucia. Wyobraźcie sobie, wielu z was widziało Adźanta. Pieczary zostały zbudowane w ciągu dziesięciu wieków, wykute od góry do dołu. Jak musieli to zaplanować? Jak się zorganizować, w ciągu dziesięciu pokoleń? Jak musieli je pomalować? Dookoła nie było nic, żadnego miasta, niczego, żadnej telewizji, żadnego jedzenia. Jak tam żyli?

Żyli dzięki oddaniu i miłości do Buddy, którego nigdy nie widzieli. Takimi byli ludźmi, tak zaangażowanymi. Gdy tylko coś podejmowali, byli w pełni oddani temu. Ale tacy ludzie dzisiaj są zagubieni z powodu materializmu. Najważniejsze jest, ile pieniędzy można wyciągnąć, to nie ma końca. A potem zaczyna się okradanie innych. Wszyscy ci wielcy, wielcy ludzie, premier, dzisiaj powiedziano mi, że ten Marcos, wielki premier, Filipiński facet oddał wszystkie swoje obrazy innemu złodziejowi z Rijadu. Oni wszyscy są złodziejami. Wszystkie te "grube ryby", które mają tam być, są złodziejami. Dlaczego, czego im brakuje?

Czego się boją, dlaczego to robią? Boją się, że wyjdzie na jaw, że kradną, więc robią te wszystkie złe rzeczy. Gromadzą pieniądze, bo wiedzą, że pewnego dnia będą musieli uciekać. Więc muszą zorganizować się w taki sposób, aby mieć wszystkie te rzeczy ukryte w jakimś miejscu, do którego zawsze będą mieli dostęp. Ale po co w ogóle zostać złodziejem? Zostają premierami, zyskują renomę, historia ich zapamięta. Ale nie, on nie myślą o tych sprawach, myślą tylko o tym co jest teraz. Zarabianie pieniędzy w sposób Sahadźa. "Kiedy będziecie na tronie, gromadźcie tyle pieniędzy, ile się tylko da." Te pieniądze przyniosą im złą sławę.

Ich potomkowie nie będą o nich pamiętać, ludzie nie będą wymawiać ich imion. Jeśli jednak je wypowiedzą, to dostaną ból głowy. Po co więc prowadzić takie życie? Nawet dziś ludzie ogólnie nie są tak zdegradowani, że wznoszą pomnik pijaka lub pomnik człowieka, który był złodziejem, który zarządzał całym krajem i sprzedawał go komuś innemu. Nie ma pomników takich ludzi. Nikt ich nie pamięta. Ludzie ich nie lubią, tacy ludzie są znienawidzeni. A nawet jeśli są pomniki takich ludzi – widziałam choćby Stalina to oni je usuwają. Więc idea materializmu rozrosła się jak duch w umysłach ludzi, że rzeczy materialne są ważniejsze; jeśli materialnie wam się powodzi, to wszystko jest w porządku. Z drugiej strony musicie pokazać, że nie zależy wam na rzeczach materialnych, że nie przejmujecie się nimi, jak ci antykulturowi ludzie.

Ale nie, materializm jest w nich, jest zakorzeniony w nich, płynie w ich krwi, nie mogą się od niego uwolnić. Poprzez popisywanie się, że "stylizujemy włosy w taki sposób że nie potrzebujemy fryzjera", albo "ubieramy się w brudne ubrania z dziurami by pokazać, że nie zależy nam na rzeczach materialnych", tak nie jest. Zmieniając rzeczy, nie zmieniacie swojego wnętrza. Wnętrze się zmienia, gdy patrzycie na rzeczy materialne będąc w stanie świadka. Materia ma cel. Powinniście znać cel dóbr materialnych. Jeśli znacie cel dóbr doczesnych, to jesteście wartościowi, wasz system wartości jest właściwy. Na przykład, ten mikrofon ma swój własny cel: służy do tego, by wykład był dobrze słyszalny. Ale jeśli ten cel nie zostanie spełniony, to jest bezwartościowy. Analogicznie wszystko ma swoje przeznaczenie.

Po co kupować pięćdziesiąt bluzek z poliestru, lub trzydzieści dwa tysiące butów, jak ta pani, pani Marcos, skoro nie zamierza używać nawet dwóch z nich? Nie mają uczucia, to nie ma sensu, to jest egoizm, to jest skupienie na sobie. To jest ciągłe myślenie tylko o sobie. A teraz chcecie mi dać sari. W Marathi nazywa się to "Port Zakari", oznacza to, że przykrywacie łono Bogini, brzuch Matki. Ponieważ Ona nas tam umieściła, Ona nas urodziła, więc musimy dać Jej coś do przykrycia, to bardzo pokorna forma wyrażenia tego. Daliście Mi sari, nie wiem, kiedy je wszystkie założę, ale cokolwiek to jest, po prostu ofiarowujecie Mi sari z uczuciem, i być może nigdy go nie założę, a może założę. Ale następne pokolenia zobaczą, co daliście swojej Matce. Nie zabiorę tego ze sobą, nikt nie zabiera rzeczy materialnych po śmierci. Ale miało to cel, miało sens, miało emocje, które za tym stały.

Zostało podarowane podczas pudźy, gdy zebrało się tylu ludzi, daliście to swojej Matce. Gdy ludzie to zobaczą, będą bardzo szczęśliwi, "O, ludzie z Sydney to dali," lub "Australijczycy dali to w dniu Sahasrary." Zobaczcie, nawet wibracje płyną. To jest właśnie to. Zatem nie ma to celu, jeśli w trakcie pudźy umieścicie coś, co nie jest konieczne. Nie ma w tym żadnego sensu, jeśli nie ma uczucia, nie ma celu. Jest bezwartościowe. Na przykład, jeśli umieścicie mikrofon, powiedzmy, w mojej łazience, to będzie bezużyteczne. Szczególnie w tej łazience, bo nie mogę tam nawet śpiewać. Całkiem przerażające.

Dzięki Bogu, łazienka została osłonięta przez Sahadźa joginów, ponieważ znają moje zasady, tak miło było zobaczyć, jak to zakryli, ponieważ wiedzą, że ich Matka byłaby całkiem zaniepokojona, gdyby musiała brać kąpiel w oszklonej łazience. To pokazuje, to uczucie, to zrozumienie dotyczące Mnie. To napełnia moje serce taką miłością, taką jednością z wami, że mnie rozumiecie, że "Matka może nie lubić, tego rodzaju szklanej aranżacji." Tak miło jest czynić te rzeczy dla Mnie. Małe, drobne rzeczy tu i tam, cokolwiek uczynimy dla innych są one tak pełne wyrazu naszej miłości, naszych uczuć. I to właśnie musicie dziś wyrazić, nie materializm. Nie musicie wyrażać, że byliście bardzo bogaci lub że mieliście mnóstwo diamentów i ozdób, nic z tych rzeczy. To nie jest potrzebne. Nie, byliśmy ludźmi o wielkich uczuciach. To, co przynieśli dla Chrystusa, to były liście palmowe; śpiewając "Hosanna, hosanna!"

tak jak śpiewaliście dzisiaj. Czym są te palmy? Nawet dziś się o nich pamięta. Będą zapamiętane na wieki, te palmy, które zostały użyte do tego. Nie myśleli o tym, nie wiedzieli, co wtedy przynieść. Wzięli to, co było dostępne, i zaczęli śpiewać dla Chrystusa: "Hosanna, hosanna!" Wszystkie te małe, drobne rzeczy stają się tak ważne, ponieważ daliście im wartość. Mały kawałek, odrobina gliny, jeśli ją wzbogacicie o sztukę, umieścicie tam swoje uczucia, to stanie się cenna. Nawet ekonomia pokazuje, że stała się droższa. Jeśli dajecie z uczuciem i dajecie to komuś z miłością, nawet to dodaje wartości; dla tej osoby jest to bardzo cenne.

Czasami niezwykłe jest, jak małe rzeczy przesuwają cały ocean Mojej miłości w burzliwe, szczęśliwe, radosne, kochające serce. Czasami czuję, że te drobne rzeczy, które czynią, i dbają o Mnie, wyrażają ich miłość, po prostu przenoszą Mnie do najwyższego punktu radości. Wtedy to, co materialne, nie ma znaczenia, nie liczy się, ile wydaliście, nie liczy się, jak to zostało dostarczone. Ważne jest, ile myśli włożyliście w to; a tego właśnie brakuje, brakuje myśli. Myślimy, ale nie poświęcamy temu myśli – to dwie rzeczy, różne. Po prostu ciągle myślimy, myślimy, nie robiąc nic. A poświęcić myśl czemuś to znak głębi i zrozumienia. Gdy rzeczy materialne są przemyślane, stają się ważne. Bez myśli są bezużyteczne, wszystko zawsze się sprzedaje, wszystko jest na sprzedaż. Wtedy rzeczy nie mają znaczenia, nie mają wartości.

Mam nadzieję, że wszyscy odrzucicie tego ducha, i uwolnicie się z kleszczy tych przedsiębiorców, którzy próbują was zniszczyć. Postarajcie się mieć rzeczy pełne uczuć, które mają jakiś sens, i także spróbujcie dawać innym rzeczy, które mogą wyrazić waszą miłość. Rzeczy materialne mają jedną wielką wartość, że przez nie możecie wyrazić waszą miłość, możecie wyrazić swoje uczucia dla innej osoby. Dzisiaj, na ostatnią chwilę, starałam się zdobyć prezenty dla was; to znaczy, była to taka walka, nie możecie sobie wyobrazić. Byłam tam w wielkim bałaganie, dom był w bałaganie i działo się wiele rzeczy, pudźa rano. Do godziny około dwunastej nie mogłam opuścić Puny. Więc nie było szans na kupnie czegokolwiek w Bombaju. Musiałam to zrobić w bardzo krótkim czasie przy pomocy innych ludzi, dokonując pewnych zakupów, i udało mi się kupić kilka rzeczy dla was, więc proszę, przyjmijcie je jako wyraz Mojej miłości do was. Co więcej, przywiozłam trochę mango, całkiem sporo, ale wasze władze celne zabrały je. Byłam bardzo niezadowolona — i było to widać.

Powiedziałam: "Zjecie te mango?" Odpowiedzieli: "Nie, będziemy je fumigować." Powiedziałam: "Po fumigacji oddajcie je, to dla moich dzieci" Więc to zrozumieli i zgodzili się. Mam nadzieję, że w poniedziałek dostaniemy dla was mango. To drobiazg, ale przecież to jest taki czas, abyście jedli mango. Czy macie tu prezenty? .... Więc pozostawiłam to mądrości Jamesa, by je podpisał dla tych, którym chciał dać prezenty, które zręcznie dostarczyliśmy do waszego kraju. Mieliśmy problem z mango, więc pozwolono nam wwieźć pozostałe rzeczy.