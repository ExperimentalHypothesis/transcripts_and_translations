Dzisiejszy dzień, to w wielu krajach unikalna kombinacja Dnia Matki i dnia Sahasrary dla Sahaja yoginów. Myślę, że dzisiaj jest najważniejszy dzień w historii ludzkiej ewolucji, ponieważ wszystkie inne wydarzenia, inkarnacje i przedsięwzięcia w klimacie duchowości nie przyniosły żadnych korzyści. Przeciwnie, oni weszli do pewnego rodzaju kokonu, który nie ma drzwi, obijając się o ściany, stwarzając problemy z czegoś bardzo świętego i wyjątkowo, przepięknie duchowego. Niemożliwym jest znalezienie błędów u inkarnacji, w imię których przyszły te wszystkie religie. Ale ten kokon to Mahamaya, tak myślę. Ten kokon jest ignorancją. Możemy powiedzieć, że Maya, Mahamaya tego nie stworzyła. Ten kokon został stworzony przez pierwotną ignorancję istot ludzkich i ich fałszywe identyfikacje. Więc ludzka natura jest taka, że łatwo identyfikuje siebie z nieprawdą. Cokolwiek jest prawdziwie, istoty ludzkie odbierają to, jako coś z czym bardzo trudno pójść na kompromis. Problem z prawdą jest taki, że ona nie może pójść na kompromis. Więc wszystkie rodzaje ignorancji, wszystkie rodzaje fałszywości, wszystkie rodzaje destrukcyjnych mocy jednoczą się w ten czy inny sposób, aby przyciągnąć ludzki umysł. To pewnie ego człowieka sprawia, że czuje się on tak przyciągany do tych rzeczy, ponieważ one wszystkie rozpieszczają jego ego. W rzeczywistości, najtrudniejszym centrum, które musimy przekroczyć, jest centrum Agnya. To centrum jest tym, które ściąga nas zarówno na lewo jak i na prawo, jeśli spróbujecie je zbyt mocno naciskać. To sprawia, że lądujemy w objęciach ignorancji, którą opiekuje się Mahamaya. Mówią, że w Sahasrarze, gdy Bogini się pojawi, Ona będzie Mahamayą. Czy to możliwe, aby być czymkolwiek innym w dzisiejszym świecie, by przyjść na tę Ziemię? 

Każda inna inkarnacja miałaby wielki problem, ponieważ istoty ludzkie w swoim ego są najwyższe w Kali Yudze, najwyższe. One są całkiem głupie i są zdolne do wyrządzenia boskiej osobowości dowolnej krzywdy, dowolnego rodzaju krzywdy, dowolnego rodzaju przemocy. W ogóle nie jest możliwym, aby istnieć na tym świecie, jako cokolwiek innego niż Mahamaya. Ale to również ma wpływ na ludzi, którzy poszukują. To ma wiele aspektów. W jednym z aspektów Ona zakrywa waszą Sahasrarę; poszukiwacze są testowani. Jeśli jesteście bardziej oczarowani przez ludzi, którzy są dziwaczni, którzy noszą dziwne ubrania, którzy pokazują dziwne rzeczy tak jak robiło to wielu fałszywych guru lub przez absurd albo coś bardzo tandetnego, co przyciąga uwagę istot ludzkich z powodu Mahamayi lub możemy powiedzieć, że to Mahamaya jest tą, która osądza osobę. Mahamaya jest jak lustro. Kimkolwiek byście nie byli, widzicie siebie w lustrze. Lustro nie ma żadnej odpowiedzialności. Jeśli wyglądacie jak małpa, to wyglądacie jak małpa. Jeśli wyglądacie jak królowa, to wyglądacie jak królowa. To nie ma żadnej mocy ani żadnych intencji, w podsuwaniu wam fałszywych idei lub podsuwaniu wam czegoś, co jest fałszywe. Jest tam, niezależnie od tego jaka jest prawda. Więc w pewnym sensie stwierdzenie, że Mahamaya jest tą, która nas zwodzi jest nieprawdziwe. Przeciwnie, gdy patrzycie w lustro, widzicie siebie takimi, jakimi jesteście. Przypuśćmy, że jesteście osobą, która jest bardzo okrutna, wasza twarz w lustrze będzie wyglądać jak twarz okrutnej osoby. Ale problem pojawia się, gdy Mahamaya działa, wtedy nie widzicie swojego obrazu. Odwracacie od tego swoją twarz, nie chcecie widzieć, nie chcecie wiedzieć. Spoglądacie w lustro, widzicie coś strasznego, po prostu odwracacie swoją twarz i zaprzeczacie prawdzie: "Jak mogę taki być? Nie jestem taki. Jestem bardzo dobry, nie dzieje się ze mną nic złego. Nie zrobiłem niczego złego. Jestem całkowicie w porządku". Następnie trzecim aspektem Mahamayi jest to, że ponownie jesteście do tego przyciągani, w tym sensie, że ponownie widzicie swoje lustro. Bez ustanku widzicie to lustro, wciąż i wciąż i widzicie w tym lustrze także cały świat. W rezultacie, zaczynacie odczuwać: "Co ja robię? Kim ja jestem? Co to za świat? Gdzie ja się urodziłem?" I to jest początek waszych poszukiwań. Nie czujecie się z tym usatysfakcjonowani, więc jest to bardzo wielka pomoc Mahamayi. Widziałam ludzi, którzy przychodzili do Mnie po raz pierwszy i jeśli widzieli Mnie pijącą wodę w ten sposób, mówili: "Ach, jak Ona może kimś być? Ona po prostu potrzebuje wody!" Lub jeśli zacznę pić, powiedzmy Coca Colę, jak wy wszyscy, oni powiedzą: "Ła, jak Ona może pić Coca Colę? Ona nie powinna przyjmować nic takiego, Ona powinna przyjmować wyłącznie nektar". Następnym aspektem Mahamayi jest, powiedzmy to, że gdy ludzie przychodzą Mnie zobaczyć, niektórzy z nich zaczynają się trząść w ten sposób, myślą więc: "Och, jesteśmy wspaniałą energią, to dlatego tak się z nami dzieje". To się przydarzyło wielu ludziom. Więc oni odnoszą błędne wrażenia z powodu swoich własnych reakcji na to. Ich reakcja jest taka: "Wow, pojechaliśmy tam, dostaliśmy całą energię, zaczęliśmy się trząść, trząść i trząść, jesteśmy czymś wspaniałym". Tego rodzaju wydarzenie czyni ich bardziej egoistycznymi, a gdy widzą, że ktoś inny się trzęsie – tak się zdarzyło – i zapytają ich: "Kim jesteście?" 

A oni odpowiedzą: "Jesteśmy zdiagnozowanymi szaleńcami ze szpitala". Wtedy oni zaczną odpowiednio myśleć: "O Boże, my też jesteśmy szaleni czy co? Dlaczego się trzęsiemy? Nie powinniśmy się trząść. Jeśli oni są zdiagnozowanymi szaleńcami i się trzęsą i my także się trzęsiemy..." Wtedy zaczynają odpowiednio widzieć rzeczy. Z jednej strony jest zdiagnozowany szaleniec, trzęsący się szaleniec, z drugiej strony wy się trzęsiecie, więc z pewnością z wami również jest coś nie tak. Więc relatywne zrozumienie pomaga przezwyciężyć ten rodzaj zasłony, który macie, że nie chcecie spojrzeć prawdzie w oczy. Więc, gdy tylko zaczyna się to wam przydarzać, odpowiednio zobaczycie siebie w porównaniu do innych ludzi. Wczoraj, tak jak widzieliście w przedstawieniu, w porównaniu do innych ludzi my naprawdę jesteśmy świętymi, mądrymi, wrażliwymi i dojrzałymi ludźmi. Gdy tylko zobaczycie ten odpowiedni wzrost, wtedy zaczynacie się stabilizować w Sahaja Yodze. Mahamaya jest bardzo ważna. Bez niej nie możecie stanąć przede Mną, nie możecie tutaj siedzieć, nie możecie do Mnie mówić, nie możecie wsiąść do tego auta, które Mnie wiezie a także nie możecie Mnie wieźć. To wszystko byłoby niemożliwe. Wisiałabym gdzieś w powietrzu, a wy wszyscy bylibyście tam i byłby wielki bałagan. Nie byłoby Mnie, Ja nie potrzebuję podróżować pociągiem, nie potrzebuję podróżować samochodem, mogę po prostu wylecieć – w czym problem? Nie potrzebuję być przed wami, mogę po prostu być tutaj w nirakarze, w bezkształtnej formie, ale jak się komunikować? W jaki sposób być w relacji? Dlatego należało nadejść pod postacią Mahamayi, aby nie było strachu, nie było dystansu a każdy mógł podejść bliżej i zrozumieć, ponieważ jeśli ta wiedza ma zostać przekazana, jeśli Realizacja ma być przekazana, ludzie muszą przynajmniej usiąść przed Mahamayą. W przeciwnym wypadku, jeśli wszyscy uciekną, jaki będzie z tego pożytek? Więc by stworzyć tego człowieka, całkowicie ludzką osobowość w Sahasrarze, Ona przybywa jako Mahamaya. Sahasrara jest najpotężniejszą czakrą, ponieważ jest kombinacją siedmiu czakr oraz wielu innych. Za pośrednictwem Sahasrary możecie zrobić cokolwiek. Możecie sterować słońcem, możecie sterować księżycem, możecie sterować ziemią, możecie sterować temperaturą, wszystkim. Ale poprzez Mahamayę, rzeczy wypracowują się bardzo zwyczajnie, bardzo normalnie i powinny wypracowywać się normalnie. Na przykład, ktoś może powiedzieć: "Matko, atmosfera pełna jest tych wszystkich, przerażających, ekologicznych problemów. Dlaczego Ty ich nie usuniesz?" Jeśli zostałaby oczyszczona, ludzie nadal by je tworzyli. To jest problem istot ludzkich i jeśli zostałoby to skorygowane przeze Mnie, uznaliby to za coś oczywistego. Oni muszą stawić czoła tym problemom, muszą zmienić swoje nawyki, muszą zrozumieć, że są destrukcyjni niszcząc samych siebie. W przeciwnym razie, jeśli byłby ktoś, kto by to po prostu oczyścił, oni nigdy by się nie zmienili. Także, w cudowny sposób, można zrobić dużo rzeczy. Może powiedzieć: "Matko, tak jak rozwiązałaś problemy Sahaja yoginów, dlaczego nie rozwiążesz problemów u innych?" Nie. Rozwiązywanie ich problemu nie jest końcem Mojej pracy, ani jej celem. Ale to, co muszę zrobić, to wyposażyć ich tak, aby mogli rozwiązać swój własny problem. Tak jak powiedziałam musicie być swoimi własnymi lekarzami, musicie być swoimi własnymi guru. Bez Mahamayi nie możecie tego zrobić, ponieważ Ona wie, jak daleko się posunąć w korygowaniu, jak daleko się posunąć w kontrolowaniu; ponieważ istoty ludzkie na ogół mają swoją własną wolność. 

Sahaja yogini nie mają tego głupiego rodzaju wolności, ale mają wolność Ducha. Więc rozwiązanie ich problemów jest całkowicie w porządku, ponieważ oni muszą mieć coraz to więcej i więcej wolności. Ale jaki jest pożytek z dawania wolności innym ludziom, którzy wciąż i wciąż kontynuują, bez uświadomienia sobie, co robią złego temu całemu światu? Więc dla nich jest to konieczne, aby przyszli do Sahaja Yogi i dlatego to jest Mahamaya swarupa. Być może, jeżeli przyszłabym jako Matka Maryja lub Radha lub ktoś podobny, oni wszyscy byliby tu, bardzo ładnie śpiewając pieśni i temu podobne. Nie w tym rzecz. Teraz musicie dojrzeć, musicie być czymś, musicie wzrastać. Dlatego przede wszystkim ważne jest to, że musicie przyjść do Sahaja Yogi. Następnie musicie wzrastać w Sahaja Yodze. W przeciwnym wypadku ta Mahamaya będzie wciąż działać i płatać wam figle. Ponownie pijąc wodę. Więc dlatego też kiedyś oni powiedzieli: "Dlaczego Ona czasami potrzebuje wody?" Ona powinna żyć w powietrzu lub w jakimś..." To jest wielka gra. Sahasrara, jak wiecie, jest obszarem Viraty, Viraty i Viratangany. Viratą jest Vishnu, który stał się Ramą, następnie stał się Krishną, a potem Viratą. Więc Ona jest jako Leela, On jest Leeladharą – to jest gra i aby ta gra była w porządku, trzeba być w formie Mahamayi. Ale również czasami istnieje tak wiele luk. Ludzie mogą odkrywać rzeczy z łatwością. Jedną z nich jest ta Paramchaitanya. Ta Paramchaitanya działa, pokazuje Moje fotografie, eksponuje Mnie na wszystkie nieprawdopodobne sposoby, co wcześniej nie miało miejsca. Ja sama jestem zaskoczona sposobem, w jaki przez cały czas myśli o eksponowaniu Mnie. W czasie, kiedy byliśmy w Brisbane oni zrobili zdjęcie tęczy, na zewnątrz, na zewnątrz ashramu a to, co się pojawiło na niebie było bardzo niezwykłe; to także pojawiało się na fotografii. Jest obraz, Matki i Dzieciątka, który zawsze lubiłam, Madonny i Dzieciątka – na niebie, ten obraz. Spróbujcie to przebić? Skąd wie, że Ja kocham ten obraz i całą resztę? I to było na niebie! Więc ta Paramchaitanya stara się wyeksponować Mahamaya swarupę, tylko po to, abyście zrozumieli czym jest Mahamaya. Ona stara się wyrazić siebie. W żaden sposób nie powiedziałam czy też nie poprosiłam Paramchaitanyi, o zrobienie takich rzeczy, ale to ma miejsce. Ponieważ Ona myśli, że nawet teraz ludzie, którzy podążają za Matką nie są na takim poziomie, na jakim powinni być. Niektórzy z nich okropnie się chwieją, zaskakujące – jak daleko mogą jeszcze zajść, trudno Mi w to uwierzyć. Po przyjściu do Sahaja Yogi, po zobaczeniu wszystkich Moich fotografii, i po całej reszcie, oni wciąż są w stanie osiągnąć każdą granicę głupoty. To fakt. Tak to wciąż trwa. Nie wiem jak dalece Paramchaitanya spontanicznie działa w ten sposób, ale jedną rzecz pokazuje na pewno, Ona chce, abyście byli idealnie ustabilizowani w swojej wierze, która nie jest ślepą wiarą. Ale większość z tych obrazów, fotografii może zostać zakwestionowana. Każdy, kto jest intelektualistą może znaleźć jakieś sposoby i metody, którymi mogą rzucić wam wyzwanie, że "musieliście to zrobić". Ale jako Sahaja yogini wiecie, że niczego takiego nie zrobiliśmy a to się pojawiło. Więc jaki jest cel? Nie pokazujemy ich obcym, pokazujemy je tylko Sahaja yoginom. 

Jaki jest więc cel? Taki, że Sahaja Yogini powinni teraz zrozumieć, że muszą wzrastać. Ten wzrost musi być dwustronny. Jedną stroną jesteście wy sami, "jak wiele czasu poświęcam na myślenie o Sahaja Yodze, a ile o moim osobistym życiu, mojej edukacji, moim biznesie, moich obowiązkach, mojej pracy, mojej rodzinie?" Ponieważ jest to ważne, jako że mózg musi myśleć a tam jest Virata. Tak więc w Sahasrarze, jak wiele energii wykorzystujemy na myślenie o Sahaja Yodze? Jak możemy rozprzestrzeniać Sahaja Yogę? Co powinniśmy robić? Co powinniśmy wypracowywać? Jak bardzo powinienem wspierać, w jaki sposób? W jaki sposób może to być każdą chwilą mojego życia? W jaki sposób patrzę na wszystko, czy widzę w tym pracujący Sahaj? Czym jest kultura Sahaj? Czy jestem w kulturze Sahaj? Jak bardzo jestem zafascynowany innymi kulturami i modami i innymi rzeczami? I co powinienem osiągnąć, aby wzrosnąć w mojej mentalnej zdolności do bycia Sahaj? Na przykład, osoba, która jest osobowością Sahaj, we wszystkim widzi Sahaj, we wszystkim, czy będą to kwiaty, dywany, światła, posągi, wisiorek, cokolwiek, ona widzi Sahaj. Jak? Popatrzcie, te kolumny stoją pod kątem; tylko wyobraźcie sobie, aby je podtrzymać jak musielibyście pochylić się na jedną stronę. Co robimy w Sahaj? Musimy pochylić się w kierunku Boskości. Popatrzcie na to tak, wszystkie idee zmierzają w kierunku Sahaj. Całe myślenie jest Sahaj. Także życie w małżeństwie pomiędzy mężem i żoną, widziałam. Jeśli oboje są Sahaj, oni przez cały czas rozmawiają o Sahaj – nie ma frywolnej rozmowy, zbędnej rozmowy, ale tylko o Sahaj, jak w sposób Sahaj być mężem i żoną, jaka jest relacja, to jest najbardziej interesujące w Sahaj. W ten sposób widzicie, że o wszystkim co robicie, myślicie na sposób Sahaj. Więc wtedy możecie osądzać siebie w tej Mahamayi. Jak dalece naprawdę dbacie o to, aby myśleć o Sahaj? Ale wszystkie inne zmartwienia byłyby takie: "Ile pieniędzy z tego wyciągnę? Jaki interes na tym zrobię? Ile będę miał z tego przyjemności? Ile fizycznych problemów może zostać rozwiązanych? Wszystkie te korzyści są niczym w porównaniu z waszą dojrzałością w Sahaja Yodze. Ale umysł przejmuje kontrolę. Zaczyna myśleć i myśleć, i wciąż rozmyśla nad różnymi rzeczami: może nad twoją żoną, twoimi dziećmi, twoim domem, tym, tamtym. Ale jeśli myślicie w sposób Sahaj, pomyślicie: "Powinienem coś zrobić, aby moje dzieci były Sahaj. Powinienem stworzyć dom, który jest użyteczny dla Sahaj. Powinienem zachowywać się w taki sposób, aby być Sahaj". Dojrzałość w was powinna wzrastać w taki sposób, abyście mogli ją poczuć. Pierwszą rzeczą jest pokój. Gdy osoba nie jest spokojna, jej umysł jest jak rozchwiany instrument. Ona nie może prawidłowo myśleć, nie może prawidłowo widzieć, nie może prawidłowo rozumieć. Powiesz jej coś, ona rozumie coś innego. Dzisiaj cały świat jest rozchwiany, cały świat. Tutaj w polityce, ta nowa partia rozłożyła na części inną całą partię; a teraz to ona ma zostać rozłożona. Wszystko idzie na odwrót. To także dzieje się poprzez Mahamayę. 

Trzeba przyznać, że świat znalazł się w zamieszaniu. To nie jest wojna, to nie jest zimna wojna, ale jest to pewien zabawny rodzaj działań wojennych, których nie można opisać słowami, zobaczcie. Co byście powiedzieli na to, co dzieje się obecnie we Włoszech? Co powiecie na to, co dzieje się w Bośni lub w jakimkolwiek innym miejscu, gdzie dostrzegacie pojawiające się głupie problemy i ludzi, którzy się nawzajem zabijają, nie znajdziecie pokoju nie znajdziecie na świecie poczucia bezpieczeństwa; otwieracie gazetę – mieliśmy dzisiaj angielską gazetę, nie mogłam czytać: tak wiele kobiet zgwałcono, tak wielu mężczyzn zabito, te rzeczy się wydarzyły; także pojedynczo. Prezydent robi bezsensowne rzeczy takie jak to. Mam na myśli, dzisiaj widzicie tak wiele absurdalnych rzeczy. Gdy byliśmy w waszym wieku, nigdy nie słyszeliśmy o takich rzeczach. Ludzie byli pełni godności, byli wrażliwymi ludźmi. Więc co się stało, to to, że oni są po prostu zrujnowani. Nie ma pokoju w ich umysłach, aby zobaczyli, co robią, gdzie są, jaka jest ich odpowiedzialność. Potworne rzeczy mają miejsce. Media zajmują się tymi wszystkimi potwornymi rzeczami. Nigdy wcześniej tak nie było. Czytaliśmy w samych mediach przepiękne artykuły o pięknych rzeczach, ale dzisiaj jest zupełnie inaczej. Zatem, ten świat jest bardzo materialistyczny, ekstremalnie materialistyczny: handlowanie tym, handlowanie tamtym, handlowanie tamtym, handlowanie istotami ludzkimi. Wtedy oni zabierają dzieci, zabierają kobiety, sprzedają dzieci, sprzedają kobiety – wszystkie rodzaje rzeczy mają miejsce. Handlowanie Bogiem, handlowanie duchowością, handlowanie – nie wiem co powiedzieć, ich własnymi dziećmi. Tego rodzaju perwersyjny świat mamy dzisiaj. W tym celu jest potrzebna Mahamaya, przez co Ona pokazuje, że musicie drogo zapłacić za to, co robicie w tym życiu. Powiedzmy człowiek, który jest bardzo krnąbrny, destrukcyjny, który pije, pali, prowadza się z kobietami i temu podobne: w przeciągu dwóch lat staje się bankrutem. Tak więc, nagroda już tam jest. Cokolwiek robił można to zauważyć. Kolejny człowiek – "Co w tym złego? Co w tym złego? Co w tym złego? – wciąż robi bezsensowne rzeczy. Dostaje AIDS lub dostaje inne choroby o nieuleczalnym charakterze. Nazywamy to rokrah Devi: co znaczy "wypłata gotówki", wypłata gotówki; Bogini, która wypłaca gotówkę. "Robicie to – w porządku, miejcie to. Zrobiliście to – w porządku, cieszcie się tym". W ten sposób. To naprawdę ta Mahamaya jest tą, która jest szczególnie teraz, w pewnym sensie bardzo aktywna. Czasami Ona mnie przeraża, sposób w jaki Ona karze ludzi – to trochę za dużo. Ale tak właśnie jest. Jeśli jeździcie w ryzykowny sposób: "Och, przyjemnie będzie tak ryzykowanie jeździć" – w porządku, skończone. 

Kończycie z kulawą nogą lub złamaną ręką. Więc prawa, boskie prawa pracują poprzez Mahamayę. To wcześniej nie było tak szybkie, jak jest dzisiaj. Przypuśćmy, że jest prezydent Ameryki – taka wysoka pozycja, wyobraźcie sobie – wyzwanie rzuca mu jakikolwiek trzeciorzędny człowiek z ulicy. Jak to możliwe? Nikt wcześniej nie mógłby tego zrobić. Ponieważ Mahamaya używa całej swojej wolnej woli, aby sprawdzić wolną wolę istot ludzkich. Ta tak zwana wolność, którą próbujemy się cieszyć jest doprowadzona do końca. Ludzie zaczynają się zastanawiać, co to jest? – wiecie, wielcy ludzie. Był pewien bokser, bardzo znany, ludzie za nim szaleli, a teraz siedzi w więzieniu. Następny gość, który brał udział w Grand Prix, czemu Ja zawsze byłam przeciwna, zmarł tragicznie. A teraz ludzie mówią – on jest bohaterem, to, tamto, ale teraz nikt tego nie zrobi, w porządku. Jeden bohater wystarczy. Ja nie, proszę pana, ja nie wezmę udziału w tym Grand Prix – mam tego dość. Więc, chociaż został stworzony jeden bohater, to również i strach przed robieniem takiego nonsensu. Potem oni szaleją za – jak się to nazywa? – narciarstwem. W narciarstwie także ktoś ginie lub kończy z kulawą nogą; myślę, że stało się coś w rodzinie królewskiej i teraz bardzo mało ludzi z Anglii jeździ na narty. Myślę, że teraz jeszcze Szwajcarzy muszą przejść tą lekcję. To jest coś – po prostu miejcie oczy szeroko otwarte. Dzisiaj czytacie, że ktoś bardzo chełpi się swoją osobą, a jutro, wiecie, znajdziecie go w więzieniu. To było bardzo zaskakujące, był pewien minister we Włoszech, który chciał się ze Mną spotkać a Ja powiedziałam: "Och jejku, ja nie chcę się z nim spotykać". On ma bardzo złą przeszłość. Siedzi teraz w więzieniu, więc nie mogę się już z nim spotkać. Wpadają w swoje własne pułapki. Tą pułapką jest Mahamaya. Ona tworzy z was samych – to jest poprzez was, ponieważ nie chcecie spojrzeć sobie w oczy, nie chcecie znać prawdy, chcecie uniknąć prawdy. Więc to jest aspekt Mahamayi, taki, że natychmiast musicie spojrzeć sobie w oczy. Jak wiele rzeczy miało miejsce? Pomyślcie o tym. Ci wielcy, wielcy potentaci są w więzieniu. Bardzo znani ludzie, znani powiedzmy, z narkotyków – wspaniali, bogaci ludzie, są w więzieniu. Wszystkie takie rzeczy mają miejsce. Dlaczego? Ponieważ ta Mahamaya jest tą, która chce dać lekcję. Poprzez danie lekcji jednej osobie, ona daje wstrząs przynajmniej tysiącom, ponieważ ta osoba widzi sedno, gdy przychodzi śmierć lub cokolwiek innego. Może on nie pojmie lekcji, on już był martwy, aby się czegokolwiek jeszcze nauczyć; ale inni to zrobią. Tak to się rozprzestrzenia. W pewien sposób, także media, które zawsze dają złe wiadomości, w pewnym sensie nie wiedzą ile dobrego robią poprzez Mahamayę. Dla waszej informacji, wiele rzeczy, o których rozmawiamy – jak powiedzmy palenie, właśnie odchodzi. Picie również odejdzie. Co robi Sahaj? Nic – ale to Mahamaya. Oni dostają nowotwory. Lekarze mają teraz pomysł, dostali raka i poprosili ludzi, aby nie palili, inaczej dostaniecie raka. Tak więc, Mahamaya tworzy tego rodzaju, powinnam powiedzieć, incydent. Pojedynczy incydent jest wystarczający dla ludzi, aby byli niezwykle ostrożni. Co więcej, jest to tak spanikowany świat, tak dzisiaj niepewny. Nagle dowiadujecie się, że krowy dają truciznę w swoim mleku, coś innego ma miejsce, woda staje się skażona. Następnie dowiadujecie się, że są igły, które są zakażone. Więc wszyscy są tak nerwowi i myślą o ocaleniu swojego życia, więc zaczynają o tym myśleć. Ale w Sahaj, jeśli przyszliście, żadna z tych rzeczy nie może sprawić wam kłopotu, ponieważ to jest aspekt Mahamayi, w którym Ona was chroni. Ona was chroni. Nikt nie może zniszczyć Sahaja yoginów, dopóki oni sami nie zechcą zostać zniszczeni. To ich pragnienie. Nikt nie może ich tknąć. A teraz, kiedy oni mówią o cudach – tak jak pewnego dnia jeden chłopiec z Australii, nowy Sahaja yogin, jechał na motorze i nagle rozpędził się do dużej prędkości a z obu stron nadjechały ciężarówki i uderzyły w niego. Ale zamiast zostać uderzonym, został tylko jakby odepchnięty jak lotka do badmintona i upadł na drugą stronę; on w ogóle nie został ranny i wstał a oni byli zaskoczeni. Jego motor został całkowicie roztrzaskany a ten gość był całkowicie w porządku. Oni nie mogli zrozumieć, jak ten chłopak się uratował. Jest tak wiele, tak wiele historii jak ta, które pokazują, jak Mahamaya ochrania Sahaja yoginów: ochrania, bardzo się troszczy. Ona chroni także w snach. 

To bardzo zaskakujące, jakie ludzie mają sny i jak otrzymują swoje lekarstwa, jak otrzymują swoje leczenie, jak rozumieją niebezpieczeństwa, które tam są, jak w snach są informowani o tym, jacy są inni ludzie, jak się zachowują. Nie musicie tego świadomie wiedzieć, ale w bardzo, bardzo głębokim stanie snu sushupti wiecie, co jest dla was dobre, a co jest dla was złe. W jakiś sposób oni wiedzą. I to jest ta wiedza, która – intuicyjnie, można powiedzieć – przychodzi poprzez Mahamayę. Ona jest tą, która daje wam tę intuicyjną wiedzę, co powinno być zrobione, co jest do zrobienia, jak wydostać się z problemów. I tak robicie; czy dajecie sobie z tym radę czy nie, wydostajecie się z tego. Jest na to tak wiele przykładów, tysiąc i jeden. O jednym z nich wam opowiem; właśnie przyszedł mi do głowy. W Australii był bardzo, bardzo miły Sahaja yogin, wyjątkowo wspaniały Sahaja yogin, bardzo wykształcony, ale prosty. I ktoś okropny powiedział mu, że powinien kupić pewien kawałek ziemi i dane miejsce zwane Lilydale i "możemy zacząć tam Sahaja Yogę. Możemy zrobić to, czy tamto". Więc wszystkie środki jakie miał, ulokował tam – na start. A bank powiedział: "Damy ci pieniądze". Ale w tym raporcie napisał, że "mamy własność Sahaja Yogi, moją własność, cokolwiek. To jest dostępne na wypadek, gdy nie zapłacimy". Gdy to zobaczyłam, pomyślałam: "Tego już za dużo". Zapytałam prawnika i on powiedział, że najlepiej będzie to zgłosić do gazety, w takim wypadku nikt nie może zabrać waszej ziemi lub czegokolwiek czy waszej własności, ale jedna rzecz jest pewna, że wszyscy razem będziecie musieli spędzić w sądzie całe lata. Więc najlepiej to zgłosić do prasy, że nie macie nic wspólnego z tym Lilydale, ani Sahaja Yoga nie ma z tym nic wspólnego. Ten dżentelmen, bardzo się zdenerwował, ponieważ bank nie dałby mu pieniędzy a ludzie, którzy to sprzedawali, wytoczyli mu proces. On już był bankrutem, nie wiedział co robić i był w ogromnych tarapatach. Ja powiedziałam: "Nie martw się, jesteś pod ochroną". Będziecie zaskoczeni, że pomimo tych wszystkich obaw, jakie mieli ludzie, że może zostać aresztowany lub Bóg jeden wie czy dom, który miał, zostałby sprzedany, wszystko; przeciwnie, ktoś za to Lilydale zaoferował pieniądze, aby je kupić po znacznie wyższej cenie. Tak więc, on dostał wyższą cenę i to sprzedał. Ale musicie mieć cierpliwość i musicie mieć wiarę i odwagę. On powiedział: "Matko, ja wiem, że nikt nie może mnie zniszczyć". Właśnie tak ochrona Mahamayi – pierwsza część Mahamayi – była po to, aby zdemaskować tego złego Sahaja Yogina przed wszystkimi ludźmi. Wielu za nim podążało, to dobry mówca i tak dalej; potem wszyscy odpadli. Więc to działa także na poziomie kolektywnym. Jest ktoś, kto stara się niepokoić Sahaja yoginów: w porządku, Mahamaya pozwala mu to robić do pewnego momentu, do momentu, a potem nagle Ona zaczyna działać, więc ludzie są pod wrażeniem, Sahaja yogini są pod wrażeniem tego, jak ten człowiek taki się stał. Ta Mahamaya jest zawsze jak Moje sari, jak mówicie – ochrania was. Ona jest piękna, bardzo miła, opiekuńcza, współczująca, czuła; delikatnie się z wami obchodzi. I Ona jest bardzo, bardzo rozzłoszczona i zabija ludzi, którzy starają się zniszczyć pracę Boga, jak rakszasy i diabły, i utrzymuje was w czystości, z dala od tych wszystkich złych rąk. 

Kolejnym bardzo dobrym aspektem Mahamayi jest to, że Ona was transformuje. Dla istot ludzkich wszystko znajduje się w mózgu. Jeśli jesteście oszustami, jesteście oszustami w mózgu. Jeśli jesteście osobami nienawidzącymi innych, to wszystko jest w mózgu. Jeśli jesteście od czegoś uzależnieni, to wszystko jest w mózgu. To bardzo skomplikowane uwarunkowanie w głowie. Więc, ta Sahasrara jest bardzo ważna, bez wątpienia, ale moce Viraty i Viratangany mogą być efektywne tylko, jeśli jest Mahamaya rupa. I Ona na swoje słodkie sposoby, otwiera, usuwa wszystkie te uwarunkowania, które czynią, że jesteście okropni, że jesteście straszni, że jesteście porywczy, nie-Sahaja yogińscy. Ona jest tą, która naprawdę, jak Matka Ziemia, daje wszystko co ma, aby uczynić was bardzo radosnymi, szczęśliwymi, abyście cieszyli się niranandą – niczym tylko anandą, niczym tylko radością. I to jest to, czym jest Sahasrara. Ale to jest możliwe tylko wtedy, kiedy wasza brahmarandra ma zostać otwarta; w przeciwnym wypadku nie możecie wejść w subtelności Boskiej Miłości, współczucia, tej wiecznie płynącej Mahamayi. Od zewnątrz opowiedziałam wam czym Ona jest, ale od wewnątrz gdy wejdziecie, przenikniecie w Nią poprzez brahmarandhrę, wtedy ta Mahamaya, która jest inkarnacją, jak wiecie, tej Wszechprzenikającej Mocy, staje się zupełnie inna. Z jednej strony Ona stara się dać wam lekcje, stara się zniszczyć to, co jest złe, wszystko co jest krzywdzące, wszystko co destruktywne, a z drugiej strony Ona was kocha, ochrania, bardzo delikatnie was prowadzi. Jej miłość nie ma żadnych oczekiwań. Ona kocha, ponieważ nie może pomóc inaczej, jak tylko kochając. Więc jesteście tą miłością przesiąknięci. Cieszycie się nią. Wszyscy wiedzą, że są blisko Niej, całkowicie blisko Niej. Kiedykolwiek chcą mogą poprosić Ją o pomoc; gdziekolwiek są, są przez Nią wspierani. Więc ta Sahasrara jest bardzo ważna, ponieważ tylko poprzez to reagujemy, poprzez to akumulujemy wszystkie rodzaje nonsensów. W świecie tego nonsensu, w którym żyjemy, musimy być lotosami, które nie mogą stracić blasku, które nie mogą zostać zaatakowane przez żadne choroby, które trwają. Tym właśnie jest test, jest pariksha, że w tych czasach, w tych trudnych czasach możemy rozkwitać i roztaczać aromat, i wprowadzić wielu innych do tej pięknej atmosfery. To jest coś w rodzaju żartobliwej wojny, Ja – my możemy powiedzieć, przeciwko temu, co negatywne. Co jest siłą tej negatywności? Co jest siłą tych uwarunkowań? Co jest siłą tej głupoty, którą każdy widzi? Więc rozwinęliście to spojrzenie, tę wizję. 

Tak jasno zrozumieliście, tak jasno, że jesteście tymi, którzy są odpowiedzialni. Jesteście komórkami tej Sahasrary, tego mózgu, i wy wszyscy musicie działać. Wczoraj byłam oczarowana, kiedy powiedzieliście, że te światła muszą zapalić wiele świateł. To była dla Mnie, naprawdę wielka obietnica. Więc przyjście do Sahaja Yogi nie jest tylko dla waszych własnych ograniczonych osobowości i ich problemów, ale jak powiedziałam, to wy z jednej strony musicie wzrastać a z drugiej strony wszyscy muszą wzrastać poprzez was. Więc to jest ta druga część, o którą powinniście zadbać. Dzisiaj oczywiście jestem bardzo szczęśliwa, że za swojego życia ujrzałam tę manifestację Mahamayi. Ona jest taka piękna, że przez te drzwi, które są otwarte, można teraz po prostu wejść do Królestwa Boga i cieszyć się niebiańskim błogosławieństwem i ochroną. Ale miejcie w to wiarę. Miejcie w to wiarę. Nie dajcie się zwieść małym rzeczom, a jestem pewna, że to się wypracuje w bardzo wspaniały sposób. Jeśli dojdziecie do tej całkowitej wiary i całkowitego poddania, jestem pewna, że to się bardzo dobrze wypracuje. Niech was Bóg błogosławi. Więc zróbmy małą Ganesha Puję, a potem Sahasrara Puję. 
