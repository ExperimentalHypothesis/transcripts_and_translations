Shri Devi Puja, Paithan, India, 1987/01/11

Biztosan érzitek ennek a helynek a vibrációit: rendkívül erősek. És az, hogy annyi év után ide kellett jönnünk, az valóban nagyon meglepő. Ez a hely szorosan kapcsolódik Hozzám, mivel itt az Én őseim uralkodtak. Ez volt a Shalivahanák fővárosa. Pratishathannak hívták, de aztán leegyszerűsítették Paithanra. Több ezer éven át ők voltak itt az uralkodók, és ők alapították meg a Shalivahan dinasztiát.

Valójában 'Satvahan'-nak hívták magukat, ami annyit jelent: hét vahana.

Ők képviselték a hét csakra hét vahanáját. Meglepő, hogy ez mennyire Sahaj.

Azután élt egy nagy költő, akiről már hallottatok: Gyaneshwara. Idejött, ehhez a helyhez nagyon közel született. Elég hosszú időt töltött itt.

Volt egy ember, aki meglehetősen tudatfeletti személy volt, és próbára tette Gyaneshwarát. A neve Changdev volt.

Azt mondta: "Mi van a birtokodban, amivel meg tudod mutatni azt, hogy Isten Veled van?”

Volt ott egy bivaly bika Gyaneshwarával, ami csak ott bandukolt az úton, és Gyaneshwara elmondatta vele a Veda mantrákat.

És ez a Changdev megpróbált néhány trükköt előadni.

Gyaneshwara, a fivéreivel és nővérével egy omladozó falon ültek, és a falat megmozdították, a levegőbe emelték úgy, hogy mindannyian rajta ültek.

Ekkor jött rá Changdev, hogy egy Földre jött inkarnációval van dolga.

Ezenkívül egy másik nagy költő, Eknath, aki rengeteg népdal szerzője volt, mint például a Namadeva, ami leírta a Sahaja Jógát.

Szóval ennek a helynek a vibrációi olyanok, hogy erősen vonzották ezeket a nagy szenteket, hogy idejöjjenek és itt telepedjenek le.

Rengeteg régi dolog került elő ezen a helyen feltárások során.

A szári, amit itt ajánlanak fel az Istennőnek, azt itt készítik, és paithani-nak nevezik. A Shalivahanák idejében kezdték el készíteni, és ez a művészet itt még mindig él.

Ez az egyetlen olyan szári, melynek elkészítéséhez valódi aranyból készült fonalat használnak, igazi aranyat, kizárólag az Istennőnek.

Ez a hely tehát most is tele van vibrációkkal.

Távol esik mindentől, így az emberek nem nagyon jönnek ide, hála Istennek. Így aztán máig megtartotta a vibrációit, a jóságát és a tisztaságát.

És ti mind nagyon szerencsés emberek vagytok, hogy eljöttetek ide,

és meglátogattátok ezt a helyet.

Ahogy majd körbesétáltok, látni fogjátok, hogy van itt egy gyönyörű kert is. A Godavari folyót Gangának hívják. A Dél Gangeszének. Nasikból ered, ahol ti is jártatok korábban, és ide folyik.

Ahogy útközben láttátok, nagy gátat építettek a vízellátás biztosítására. És a közelben egy gyönyörű kert van. Eknath szentélye pont itt van mögöttünk, azt is meg fogjuk nézni.

Örülök, hogy elmentetek megnézni az Ajanta-barlangokat: ez meg kellene, hogy mutassa nektek, hogy az emberek mennyire odaadóak voltak, hogy tíz évszázadon keresztül építették ezeket. Soha nem látták Buddhát. Buddha soha nem jött Dél-Indiába. Csak azáltal, hogy hittek Buddhában, micsoda munkát végeztek! Micsoda áldozatok árán! Hogy építették meg?!

Nagyon nagy nehézségekkel kellett megküzdeniük, hiszen nem volt sem víz, sem távközlés, semmi. És - ahogy ott láthattátok - különféle színű és árnyalatú köveket használtak, amelyeket a Földanya alkotott meg. Ha eltöritek ezeket a köveket, akkor ezeknek a tojásszerű köveknek a belsejében gyönyörű féldrágaköveket találtok. Ezeket feloldották valamilyen természetes oldószerben, és azt használták a festéshez. Így lehet, hogy a festmények a mai napig fennmaradtak.

Fény nélkül nem láthatóak a festmények. Vajon hogy festhették őket akkoriban? Micsoda szemük volt! Az odaadásuk adta nekik ezt az erőt, hogy ezt fel tudják építeni. És tíz évszázadon keresztül folytatták ezt a munkát!

Ha a Sahaja Jóga tíz évszázadon át fenn tudna maradni, ez a világ egy másféle hely lenne.

Meg kell tehát tanulnunk, hogy odaadónak kell lennünk. Teljesen át kell adni magunkat. Nem azért vagyunk itt, hogy mindent megkapjunk a Sahaja Jógától. Például eleinte az emberek a családjukkal kapcsolatos problémáikkal vannak elfoglalva, és azt gondolják, Istennek meg kellene oldania a problémát, mert ők a Sahaja Jógába jöttek, hogy szívességet tegyenek a Sahaja Jógának,tehát Istennek meg kell oldania a problémáikat. Ha munkával kapcsolatos problémáik vannak, Istennek kell megoldania azokat. Ha a rokonaikkal vannak problémáik, Istennek kell megoldania azokat. Ez egyfajta Istennek adott feladat, mert ők oly nagy kegyesen csatlakoztak a Sahaja Jógához. Aztán Istennek pénzt is kellene adnia, mindennel el kell látnia őket, és gondoskodnia kell róluk, anélkül, hogy ők a legkisebb mértékben elköteleződnének. Nincs elköteleződés. Senkinek nincs semmiféle elköteleződése a Sahaja Jógában. De Isten elkötelezett, és neki kell mindent megoldani. Aztán néhány ember botor módon elkezdi a Sahaja Jógát egyéb célokra használni, mint például pénzszerzésre, hatalomszerzésre, hírnévszerzésre, mások feletti dominancia gyakorlására vagy másra. Ezek lefelé vezető lépések, nem felfelé.

És ha egyszer elkezdtek süllyedni, nem fogjátok tudni, hogy éppen lefele vagy felfele tartotok-e. Az odaadás tekintetében azt kell tehát átgondolni, hogy "Mit tettem a Sahaja Jógáért?” Állandóan problémáim vannak. Mindig azt mondom: "Nem tudom ezt csinálni, amiatt. Nem tudom azt csinálni, emiatt. Ez a gond. Szeretném ezt csinálni, szeretném ezt csinálni.” Minden alkalommal ott van egy "én”. Én, én és én.

De mit ajánlottam fel? Mennyi időt szánok a Sahaja Jógára? Mennyi pénzt adtam a Sahaja Jógának? Egyáltalán semmit.

Az emberek még csak szabadságot sem vesznek ki a Sahaja Jóga érdekében. Semmit nem képesek megtenni érte.

Ezek az emberek nem csak hogy szabadságra mentek, hanem odamentek és letelepedtek ott, azon az Isten háta mögötti helyen, gépek nélkül, minden nélkül. Olyan hihetetlen mérvű festést, ásást, munkát vittek végbe, ami ezekben a modern időkben lehetetlen. Senki nem tudná ezt újra megalkotni, még gépekkel és minden rendelkezésre álló eszközzel sem, mert az emberekből hiányzik az odaadás.

A Sahaja Jógában el kell jutnunk addig a pontig, hogy megkérdezzük magunktól, hogy  mit tettem, mit áldoztam fel a Sahaja Jógáért? És meglátjuk, hogy semmit. Csak a gyerekemért, a feleségemért, magamért vagy a munkámért vagy valami másért. Mennyire kötelezzük el magunkat?Elköteleződés nélkül nem lehetséges megtisztulni. Fel-le fogtok menni, mint a jojó. Elkötelezettek vagyunk a Sahaja Jóga iránt.

Ha csak öt ember van, aki ténylegesen teljesen elkötelezett, a Sahaja Jógát is fel lehet így építeni.

A baj azonban az, hogy mindenki ezt a nem elkötelezett viselkedést osztja meg másokkal. És ez nem jó. Az elkötelezettség azt jelenti, hogy ha még életünket is kell adnunk, meg kell tennünk. Még ha mindenünket fel is kell adnunk, meg kell tennünk.

De minden egyéb megfontolást figyelembe véve, mindennek meg kell oldódnia, mindig örömtelinek kellene lennetek, meg kellene kapnotok a nektek való állást, feleséget, mindent, gyereket. Mindent a Sahaja Jógának kell tennie.

És amikor megérik bennetek ez a fajta elköteleződés, biztos vagyok benne, hogy a Sahaja Jóga gyorsan fog terjedni.

Még a hamisság is, amikor az emberek elkötelezettek, mint ahogy minden más vallásban látjátok, minden vallásban elköteleződtek, és mennyire elterjedtek ezek a vallások.

Természetesen a Sahaja Jóga áldásokkal teli, örömteli, minden pillanatban megáld. De néha az is előfordul, hogy egy nagyon hosszĂş kötelet ad, hogy felkösd magad. Tudni kell, hogy ilyen áldása is van. Így aztán nagyon-nagyon tudatában kell lennünk annak, hogy Isten különös munkára választott ki bennünket, és hogy teljesen elkötelezettnek kell lennünk a Sahaja Jóga iránt.

Mindenki, aki bölcs, megérti ezt és azt, hogy az életünk csak ilyen formában értelmes. Egyébként haszontalan, semmire nem jó, értelmetlen.

Ennek először a vezetőktől, aztán másoktól kell jönnie: a Sahaja Jóga iránti teljes odaadásnak.

Ez nem jelenti azt, hogy bármit is fel kellene adnotok. Értem semmit nem kell tennetek, de a saját érdeketekben, a saját fejlődésetekért meg kell tennetek. Remélem, hogy amikor legközelebb Indiába jöttök, már jobban fel lesztek készülve az elköteleződésre. Ez a saját lényeteken keresztül kell, hogy megtörténjen, nem csak pénz által vagy azáltal, hogy beszéltek vagy írtok róla. Olyan energiának a forrásává kell válnotok, amivel az egész világot szeretném elárasztani, olyan fénnyé, ami megvilágosít. Semmilyen mértékű mesterkéltséggel nem fogjátok ezt elérni, csakis akkor, ha őszintén vagytok odaadóak. Nézzétek meg ezeket a szenteket! Nem volt senkijük, nem volt Anyjuk, aki segített volna nekik. Ha elolvassátok, hogy élt Gyaneshwara, el fogtok képedni. Még cipője sem volt, amiben járhatott volna. Azért bántak ilyen kegyetlenül vele, mert az apja egy sanyasi volt, aki megházasodott, így azt mondták: "Ezek egy sanyasi gyerekei." Nem volt mit enniük, és mérföldeket kellett gyalogolniuk mezítláb. Nem volt rajtuk az Anya áldása. Ennek ellenére is kitartottak a Sahaja Jóga mellett, megtartották azt az áldásukat, hogy egyek Istennel. Mert elérték azt az állapotot. Mindez a ti javatokra válik, hogy megkapjátok ezeket az áldásokat.

De ez nem jelenti azt, hogy egy helyben kellene toporognotok és nem kellene fejlődnötök. Egyre magasabbra és magasabbra kell törekednetek. El kell határoznotok, hogy odaadóak lesztek. "Elkötelezett vagyok a Sahaja Jóga iránt.” Annak kell lennetek, elkötelezettnek.

Isten áldjon mindnyájatokat!