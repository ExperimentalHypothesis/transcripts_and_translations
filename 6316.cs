Makar Sankranti púdža: Malá rada ohledně vnitřního růstu,14/01/1986, (Nekontrolováno), Bombej, Indie

Dnes je pro mě smutný den, protože se spolu rozloučíme. Možná se s vámi nebudu moci setkat v Bombaji. Možná že po celý rok se to některým z vás nemusí podařit, a proto bych vám chtěla dát malou radu ohledně vnitřního růstu. Lidé věří, že nám Bůh pomáhá a že jsme v Jeho království. Ať se tedy děje cokoli, On se o nás stará. To je pravda. Ale protože jste nástrojem Boha, musíte se také starat sami o sebe. Za dnešní zpoždění bych se chtěla omluvit, ale zpoždění vzniklo proto, že z Puny měl přijet pan Kulkarni a podívat se, jak děláme tuto púdžu. Řekla jsem mu – teď jede, že jeho žena je negativní paní a že on nechápe svou vlastní důležitost, řekla bych. Jako lídr musíte chápat svou důležitost. A další člověk, který přišel, se zeptal: „Proč nejedete se mnou?“ Řekl: „Musím jet se svou ženou.“ A tak došlo k tomuto zpoždění, protože tady není. Řekl, že přijde na púdžu, takže hlavní bylo především přijít sem včas, aniž by ho stahovala nějaká negativní síla. Takže jsme dospěli k závěru, že je důležité, abychom především věděli, že bychom se v každém případě měli snažit o to, aby na nás neútočily žádné negativní síly, aby nás neovlivňovaly nebo se k nám nepřipoutávaly. Může to být vaše manželka, může to být váš manžel, může to být váš syn, může to být vaše dcera, může to být kdokoliv. Prostřednictvím vibrací musíte vnímat, že tato osoba je negativní, a nemít s takovou osobou nic společného. Nikdy takovou osobu neposlouchejte, nikdy nepřistupujte na to, co taková osoba říká, a dělejte, co chcete vy, protože podle vibrací poznáte, že je tato osoba negativní. To vám samozřejmě nedává volnou ruku k tomu, abyste druhou osobu nějak zničili nebo v ní kompletně ukončili Sahadža jógu. Ale naopak s láskou a správnou radou musíte té osobě říct: „Jsi negativní, jsi negativní člověk. Vnímáme z tebe negativní vibrace.“ Tato osoba může ve své negativitě setrvávat, možná proto, že neví, jak se z ní vymanit, možná neví, jak se jí zbavit, nebo to může být lenost. Možná, že její arogance, protože takoví lidé mohou být velmi arogantní a neústupní a povýšení, mohou být také velmi svévolní a mohou být tak inteligentní, že se budou sami svou vlastní inteligencí podvádět. Nebudou přijímat vaše rady, ať už jsou jakékoliv. Snažte se jim to říct, jak jen to jde, musíte jít hodně daleko, protože tu nejste pro ně, jste tu pro sebe a pro Boha. Nemáte tedy právo plýtvat energií s někým, kdo je vyloženě negativní člověk. A k tomu by měl být takový přístup, že se budete snažit tomu člověku pomoci, jak jen to bude možné. Řekněme, že má nějaké špatné návyky, bere drogy, dobře, zkuste ji zbavit těchto drog a všeho ostatního, zkuste udělat cokoliv, co je možné. Dejte jí bandhan, šubitujte ji, ale vaše pozornost by neměla být zcela zaměřena na jednu osobu, která je negativní. Normálně se v ašrámu, jak jsem viděla, většinou objeví jeden negativní člověk a celý ášram je z něj vedle. Je to velmi běžné, protože jeden hrozný člověk může vše pokazit. Třeba dneska jsem musela zaplatit za jinou hroznou osobu, jen tak pro nic za nic, a protože je negativní, musela jsem si to vybojovat sama, nevěděla jsem, jak tomu budou čelit ostatní. Ale musíte říct upřímně do očí: „Jestli chceš jít do pekla, tak můžeš jít, jestli chceš jít k Bohu, tak by ses měl změnit, musíš se proměnit, musíš být v pořádku.“ Každý se může dát do pořádku. Těžké je to jen s lenochy, s línými lidmi, protože mají výmluvy. Jsou těmi nejobtížnějšími, líní lidé jsou těmi nejobtížnějšími lidmi, které jsem viděla. Pokud člověk není líný, je velmi snadné ho přimět, aby něco udělal. Pro líného člověka je všechno těžké, protože se oddává lenosti. Ale člověk si musí pamatovat jeden princip Sahadža jógy, který je velmi důležitý. Myslím, že by si to měl člověk vepsat do srdce. Je to velmi důležitá podstata Sahadža jógy, toho, jak růst, že byste měli vědět, jak pozvednout svou Kundaliní. Měli byste vědět, jak meditovat a odhalit své problémy, své nedostatky, a pak je odstranit a pozvednout svou Kundaliní. Pokud nedokážete zvednout svou Kundaliní, nemůžete se v Sahadža józe zlepšit. Jak víte, Kundaliní klesá díky mnoha věcem, pokud máte vady. Dokonce i když dejme tomu máte slabost pro svou ženu děláte si o ni starosti, myslíte na ni nebo na svého manžela, který je negativní osobou, Kundaliní bude stahována dolů. Bude stahována dolů všemi těmito negativními pozornostmi, jakoukoliv negativní pozorností, kterou máte, bude stahována dolů. Ať se posadí na tuto stranu. Dato, ty se posaď sem, rušíš je. Dobře? Pojď, buď hodný chlapec. Sedni si sem, ano, nahoru, hodný chlapec, moc hodný chlapec. A takovíto negativní lidé se vždycky tlačí dopředu, budou sedět přede mnou, budou tam jen proto, aby mi dělali potíže. Nikdy nepochopí, že bychom měli být vzadu, velmi se předvádí. Budou sedět přímo před mýma očima, uvidím je, jen co zvednu oči, tak ten člověk bude přímo před mýma očima. Je to známka toho, že se po celou dobu snaží znechutit Bohyni, po celou dobu. Samozřejmě, že vaše Matka je tak zvláštní Bohyně, že se nikdy nenechá znechutit. Ale je tolik jiných, kteří se popudí. Přála bych si, abych to uměla, opravdu nevím, myslím, že nejsem nic jiného než odpuštění a prostě to nerozpoznám. Ale je to běžná věc. Člověk, který je velmi pozitivní, se moc dopředu netlačí, drží se stranou, do ničeho mě nenutí. Jinak mě nutí: „Udělej tohle, udělej tohle, sedni si takhle, tohle budu mít.“ Dokud vám neřeknu, neměli byste to dělat. Například být s některými lidmi je utrpení, protože se ptají: „Mám vám dát čaj, mám vám přinést tohle?“ Proč? Řeknu vám, když to budu potřebovat. „Dáte si tohle, dáte si tamto, dala byste si tohle, chtěla byste bílý čaj nebo černý čaj nebo žlutý čaj?“ Nemám čas přemýšlet o všech těchto nesmyslných věcech! A právě to od nich odvádí mou pozornost a oni nedostávají – je to začarovaný kruh – nedostávají mé požehnání. Lindo, ty jsi jednou z nich, teď jdi na stranu, ty to moc dobře víš a jsi tou, která bude sedět vepředu. Teď vám můžu říct, kolik těch, kdo sedí přede mnou, je negativních, většina z nich, kromě Alexandry, jak vidím. Další je Martine. Je tam? Martine je napadána opravdu hodně, ano, druhá musí být Martine, ano, pojď. Martine je napadána opravdu hodně. A vy nechcete vidět, že jste napadáni, nechcete vidět, že jste napadáni a pak se stane to, že to ovlivní další. Jsou tím ovlivněni lídři. Podívejme se, kdo je další? Barbette je v pořádku. Kdo je další? Za ní, ta má problémy s očima, má problémy, neměla by sedět vepředu, měla by být někde stranou. To je v pořádku. Myslím, že nemusím zacházet až tak dozadu, ale přesto sedněte si na stranu. Jen vás na to upozorňuji, že můžete rozpoznat negativního člověka, který má problémy. Především stěžující si typ – každý, kdo má stěžující si povahu, je negativní, každý, kdo si stěžuje, je negativní. Já si nikdy nestěžuji, nebo ano? Stěžovala jsem si někdy? Účastním se všech vašich programů kdekoli, stěžovala jsem si někdy, že postel není v pořádku? Tuhle jsem zjistila, že postel, na které spím, je opravdu tvrdá jako kámen, opravdu. Zjistila jsem to náhle, protože jsem si na ni sedla. Ale nikomu jsem si nestěžovala. Řekla jsem: „Nevadí, je to v pořádku.“ Protože jsem uvnitř sebe naprosto spokojená. Takže to je to, co ukazuje, že člověk, který se uvnitř sebe necítí dobře, je stále negativní a takový člověk by se měl snažit držet se dál od Sahadža jógy. To je nejlepší způsob, jak takovému člověku pomoci. Negativní lidé si také musí pamatovat, že se musí snažit držet se mimo Sahadža jógu. Nesnažte se předvádět, protože takový člověk se chce vždycky tlačit dopředu. Proč? Protože bude požehnán, protože bude spasen. Je to něco, jako když žebrák přijde k boháči. Ale tak to není! V Sahadža józe je to naopak, všechno můžete otočit, pak to pochopíte. V Sahadža józe jsou více požehnaní ti, kteří se drží mimo můj zorný úhel. Ti, kteří se mě neptají, zda bych si dala to či ono, jsou požehnaní více. Ti, kdo si ode mne nic nenárokují, jsou požehnaní více. Ti, kteří mne nezpochybňují, jsou požehnaní více. Zázraky se dějí. Jako v případě mého pasu, stalo se to už dříve, v Austrálii, nevěděla jsem o tom, ale pan Šrivastava mi řekl, že můj pas vypršel, a že si musím nechat znovu schválit jeho platnost. Když jsem přijela sem, Warren mi to řekl nejméně třikrát, a pak jsem se ho zeptala: „Mám jet do Dillí, abych si to nechala udělat, protože když pojedu do Hongkongu, jak to bez pasu udělám?“ A pak jsem řekla: „Tak se podívejme.“ Otevřela jsem pas – je už schválený do roku 1988. Takže proto člověk musí pochopit, že musíme znát své priority, musíme vědět, co je důležité. Pro mě bylo důležité, že musím jet do Hongkongu, nemohla jsem najít žádný čas, kdy bych tam mohla jet, v době, kdy by nebylo příliš horko. A prostě to pro mě pracovalo, že nemusím jet nejdřív do Dillí a teď jsem připraven odjet. Stalo se to už tolikrát, a i když se mi něco pokazí s pasem nebo čímkoli jiným kvůli negativním silám, využívám toho ve svůj prospěch. Takže i když je někdo negativní, využijte to k pozitivní věci. Příklad: Chystala jsem se do Ameriky a poslala jsem svůj pas na vyřízení víza a můj manžel, který je velmi pečlivý, ho vzal. A oni mu dali vízum na rok dozadu. Když jsem přišla na letiště, řekli mi: „Cože? Tohle je vízum na rok dozadu.“ – Ne, na rok dopředu, vízum na rok dopředu. Tak mi řekli: „Můžete jet příští rok, ne letos, to vízum je na příští rok.“ Tak jsem zavolala manželovi, byla neděle, hned vylezl z postele, běhal sem a tam, chudák, řekl: „Jak to, že jsem to neviděl?“ Řekla jsem: „Neviděl jsi. Stalo se, že jsi to neviděl. Ten chlapík, co to zavinil, byl myslím docela rychlý, tak mi je dal o rok dopředu, tak teď to radši zjisti.“ Chci říct, že tohle se stane rychlým lidem. Dají vám vízum na rok dopředu. To je další extrém – pozitivita. Pak v důsledku toho jeho běhání sem a tam se všichni rozklepali, zejména Američané měli pocit: „Bože, taková chyba!“ A tak mi dali vízum na pět let. Takže místo toho, abyste se cítili nešťastní z negativity a dělali nešťastné obličeje a dělali z toho nešťastné sebe i mě, je nejlepší se tomu zasmát a využít tuto negativitu pro svou pozitivitu. V začátcích se nám jednou stalo, že jsme jeli do Nasiku, a během cesty do Nasiku se nám porouchalo auto a všichni říkali: „Matko, tobě se auto nikdy nepokazí, jak to, že se porouchalo?“ Řekla jsem: „Nechte to být, to je v pořádku, je to tady moc hezké, můžu se rozhlédnout, prohlédnout si okolí a tak dále.“ Nemohli pochopit, proč jsem ohledně toho tak uvolněná. Takže auto selhalo a trvalo to asi hodinu. Lidé, kteří byli sahadžajogíny, předtím nikdy nikoho neléčili, nikdy se na nikoho nepodívali, nikdy nikomu nezvedali Kundaliní, všichni byli velmi vystrašení. Ale protože jsem tam nebyla, cítili to jako velkou výzvu, protože tam byl tak velký dav lidí, že nevěděli, co mají dělat. Tak řekli: „Dobře, zvedneme vaši Kundaliní.“ Takto to začali dělat, a i teď jim to pomáhá, že to dělají. Jinak by se toho netkli! Takže každou nevýhodu, každou negativitu je třeba využít k pozitivitě. Jak jsem vám už také říkala dříve, příklad malé buňky, která jde dovnitř Matky Země, vidí tam velký balvan, obejde ho, ovine ho znovu a znovu a znovu a využije ho pro budoucí podporu stromu, pro oporu stromu. To je to, co je moudrost. To je to, co je moudrost a tato moudrost přichází prostřednictvím meditace. Musíte tedy každý den meditovat a pozvedat svou Kundaliní, jinak nemůžete růst tím, že budete říkat: „Matko, miluji tě, miluji tě,“ psát mi desetistránkové dopisy, které je nemožné přečíst, dělat všelijaké podobné věci a klást mi otázky od rána do večera. Nic, nic vám nepomůže pochopit mě nebo pochopit sebe nebo pochopit Sahadža jógu nebo růst v Sahadža józe. Můžete mluvit, diskutovat, dělat, co chcete, ale abyste pochopili Sahadža jógu, je nejlepší být velmi šťastný. Šťastné tváře, štěstí v sobě, radost v sobě, snažte se vidět esenci radosti ve všem, nesnažte se kritizovat, dělat se nešťastnými. Ale zvedat svou Kundaliní poctivě každé ráno, každé ráno, každý večer zvedat svou Kundaliní. Kundaliní je jako výživa, potrava, voda života pro růst vašeho nitra. Pokud nemeditujete, pokud nevíte, jak zvednout svou Kundaliní, raději se to zkuste naučit. Negativní lidé se tomu vždycky vyhýbají, protože pak cítí pálení, cítí to a ono. Postavte se tomu na chvíli čelem, to nevadí, postavte se tomu, vyčistěte se a dohlédněte na to, abyste pozvedli svou vlastní Kundaliní. Neobviňujte svého manžela, neobviňujte svou ženu, neobviňujte své děti, neobviňujte své prostředí, nic takového. Můžete jít každý den do džungle, můžete jít kamkoli chcete, pokud chcete, můžete to udělat. Ale lidé musí pochopit, že teď jsme svatí a svatí tohle musí dělat. Budete překvapeni, když začnete meditovat, většina vašich problémů zmizí, protože o všechny fyzické problémy se postará Bůh. Postará se o všechny materiální problémy. Postará se o všechny ostatní problémy, o rodinné problémy. Ale hlavní problém je, jak vás k tomu přimět. Je to, jako když sníte jídlo, váš jazyk ho může ochutnat, přijdou sliny, jídlo jde dolů, je o něj postaráno, jde náležitě dolů, vylučují se tam šťávy, vědí, že přichází jídlo, tráví se v různých částech, takhle je to všechno zabudované. Ale musíte ho vložit do úst. A přesně to je mechanismus Sahadža jógy, že musíte meditovat a pozvednout svou Kundaliní. Tolika způsoby, tolika styly, z tolika úhlů pohledu to říkám znovu a znovu a znovu a znovu. Ale to je to, co neděláme. A poznejte svůj cíl, musíte znát svůj cíl. Stejně jako jsem řekla, že lídři si vůbec neuvědomují svůj význam. Někdy se chovají způsobem, který nedokážu pochopit. Stávají se tak hloupými ohledně svých manželek, svých manželů, že to nedokážu pochopit. To vůbec není důležité. Pokud jsou lídry, mají zodpovědnost. Zadruhé, lídři musí vynadat lidem, kterým je třeba vynadat, to je velmi důležité. Pokud nedokážete lidem vynadat, nemá to smysl. A takto tohle vedení nebude respektováno, pokud nevynadáte lidem, kteří jsou negativní. Přijde jeden negativní problém, hned to nahlásí, hned vím, že to je jeho manželka nebo manžel, který tam musí dělat nesmysly. Okamžitě je nahlášeno: „Tohle se děje, tamto se děje,“ je to známka negativity. Okamžitě můžete problém vyřešit, dejte bandhany. Nejjednodušší způsob je sednout si před mou fotografii a jen říct: „Matko, prosím, toto je problém,“ hotovo. Není třeba brát telefon a telefonovat mi kolem druhé hodiny v noci. Prostě to udělejte, ale problém je v tom, že nemůžete, protože váš systém ještě nedosáhl tohoto bodu. Je to takový začarovaný kruh. Váš systém musí dosáhnout toho bodu, kdy je tam absolutní spojení, nestaráte se o lídry, o nic, ale staráte se o svůj vnitřní růst. Pokud je váš vnitřní růst na této pozici, dojde k tomu automaticky. To je to, co je pro lidi velmi těžké pochopit, že musíme být vůči sobě rozumně nastaveni. Bylo to o lídrech, o ostatních bych řekla také, že musíme být velmi, velmi rozumně nastavení vůči sobě samým. Jsme vůči sobě rozumní? Někteří staří lidé se chovají jako děti, některé děti se chovají jako staří lidé ve smyslu, že někomu vynadají, začnou odmlouvat, zlobit. Musíme znát svůj věk, svou skupinu, všechno a chovat se důstojně. I v útlém věku, pokud dítě mluví jako dítě, může být velmi, velmi pozitivní. Musím říct, že jsem dostala několik velmi, velmi podivných zpráv o některých lidech, které byly tak šokující, to, jak se chovali svévolně. A to jediné, co za tím stojí, je pocit vůdcovství. Já jsem chtěl být lídrem, tenhle chtěl být lídrem, tenhle chtěl být lídrem. V Sahadža józe není nic jako vůdcovství, nevíte, že vaše Matka je příliš schopná. Nepotřebuje žádné lídry, vy ji neznáte, raději ji poznejte. Je příliš schopná, velmi chytrá a mazaná žena. Je všemohoucí a ví o vás všechno, ví, jak řešit situace. Ona nedopustí, aby Sahadža jóga zanikla kvůli něčí hlouposti. To si uvědomte! Když tu sedím, vím o každém všechno. Možná vypadám velmi jednoduše, ale není to tak. Proto vám musím říct, abyste se nepovažovali za obdařené nějakou zvláštní silou lídra. Máte pouze moc prostřednictvím své Matky, kterou musíte prosazovat. Tedy: „Cokoli dělám, je to Matka, která to dělá.“ A když to uděláte, budete překvapeni, že cokoli budete chtít, bude rozumné, o cokoli požádáte, bude rozumné – rozumné znamená to, co souvisí se Sahadža jógou. A cokoli budete dělat, bude rozumné. Všechna vaše důstojnost, všechno se bude hromadit, ale především a hlavně: za každou cenu musíte meditovat. Toto musím nyní říci i našim Indům, ale pro vás je to velmi důležité, protože teď se vrátíte zpět na „reálná místa“. Jako včera mi někdo řekl, nějaký západní člověk řekl: „Matko, oni mluví o tom, proč jsi opustila Vaikunthu a přišla do této Indie. To je v pořádku, ale my bychom řekli, proč jsi opustila tuto Indii a přišla k nám.“ Následovala odpověď, že Bůh blázní kvůli svatým, kvůli svatým a jejich společnosti. Ale svatí musí být svatí, jinak mi začnou dělat potíže. Dokonce když půjdu do blázince, nic se mi nestane. Když půjdu třeba na hřbitov, nic se mi nestane. Ale když svatý chytí byť jen sebemenší drobnost, tak mě to trápí, mučí mě to, možná ne navenek, ale uvnitř. Protože jsem vám poskytla místo ve svém srdci, ve své bytosti, obíháte v mé bytosti. Takto o vás vím. Takže když opravdu porostete, když se zlepšíte, bude to radostná věc pro vás a největší radost i pro mne, to je všechno, co chci, abyste rostli, nic jiného. Nyní vás chci ještě ujistit, že se chystáme zahájit v Indii určité projekty. Nyní nadešel čas, definitivně jsme teď získali nějakou půdu a chystáme se rozjet některé projekty, jakmile se v Indii usadím, začneme to ukazovat. A možná, že tento druh turné nebudu moci uskutečnit po několik let. Ale pak budete sami schopni vést tato turné ve své zemi, objíždět ji, protože tohle je období tréninku, kdy se naučíte, jak takové věci dělat. Samozřejmě ve vaší zemi je poměrně obtížné takové lidi sehnat, ale jak je kontaktovat... Já jsem začala s jedním člověkem. Takže já jsem jenom paní, žena v domácnosti, a když jsem to dokázala já, tak proč ne vy? Takže teď jděte s příjemnou myslí, užijte si to. Pro matku je velmi těžké tohle všechno unést, protože když opouštím Indii, cítím se hrozně kvůli Indům, když opouštím vás, cítím se hrozně kvůli vám. Je to něco strašného, že chci, abychom nějak měli všichni jednu velkou vlastní zemi, kde se všichni společně šťastně usadíme. Takže bych chtěla vaším jménem poděkovat všem Indům, kteří toho pro nás tolik udělali, poskytli nám všechno pohodlí, podle nich to bylo nepohodlí, ale podle vás to bylo pohodlí. Nyní se chystáte na toto turné, chtěla bych vás požádat, abyste si cestou nepovídali o jiných přízemních nesmyslných věcech, ale o Sahadža józe. Pochopte, jsou zde lidé, kteří jsou právě noví, řekněte jim o Sahadža józe, ať se dozvědí, co je to Sahadža jóga, také jim vysvětlete, co je to Sahadža jóga. Nyní budete poměrně hodně cestovat a také pojedete na místa, kde budeme mít své projekty. Můžete se na ně podívat, což bude dobrý nápad, a také se zamyslíte nad tím, jaké projekty můžeme v této zemi uskutečnit, které jim pomohou dosáhnout lepších výsledků v Sahadža józe. To všechno musíme prodiskutovat a tato skupina je, myslím, mnohem serióznějšího typu a něco seriózního vymyslí o plánech do budoucna, které bychom chtěli mít tady a v zahraničí, a o tom, jaké jsou termíny a věci, které byste chtěli dělat. Během května, června, července bych byla na Západě a květen bych si ráda nechala pro Ameriku, pokud možno alespoň druhou polovinu května. Zbytek si můžete upravit tak, jak chcete, a také si mezi sebou uspořádat programy podle toho, jak si řeknete, že je pro vás v pořádku. Tentokrát bylo přání, abych jela do Řecka, proti tomu nic nemám, ráda bych tam jela a vykonala, co je třeba. Doufám, že všichni lídři obdrželi řetízky, které jsem předala Warrenovi. Je to vyřízeno, Matko. Dobře, už je to vyřízeno. Dělám si starosti o všechny tyto maličkosti. Do cca 46. min řeč pokračuje v marathi, pak krátce v angličtině. Lídr by nikdy neměl přikládat důležitost své ženě nebo manželovi, v žádném případě. Jinak nás úplně zničíte. Možná budeme muset zavést pravidlo, že nikdo, kdo má manželku nebo manžela, je lídrem. Jedna z těch dvou věcí – nebo děti. Někdy je to hrozné. Řeč pokračuje v marathi.
