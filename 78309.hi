21 सितम्बर 1970
Letter / Poem
 (Location Unknown)
Talk Language: Marathi | Translation (Marathi to Hindi) - Draft
*इस पत्र में, श्री माता जी गगनगिरी महाराज और उनके शिष्य मधुक़र राव के बारे में बात कर रही हैं। मधुक़र राव ने श्री माता जी के लिए आरती लिखी है। "जब दिल में आए तब *मधु* संगीत सुन लो" इस पंक्ति में *मधु* शब्द समय के साथ *मधुर* बन गया। लेकिन मूल रूप से यह शब्द मधुक़र राव के नाम को दर्शाता था। 

इसलिए, उनके नाम को शामिल करने की बजाय, राउल बा हमेशा "जब दिल में आए तब *सहज* संगीत सुन लो" गाती थीं।

21 सितंबर:

मेरे प्यारे छोटू

अनेकानेक आशीर्वाद,

अमेरिका जाने का हमारा कार्यक्रम अगले साल तक टल गया है। इसके कई कारण हैं, पर एकमात्र वास्तविक कारण यह है कि फिलहाल कोई (सहज) योग नहीं है, इसलिए जाना संभव नहीं है। अमेरिका की तैयारी करनी होगी। मैं अगले साल अगस्त में जाऊंगी।

महाराज से मिलना हुआ, यह उत्तम हुआ। उन्होेंने मुझसे कहा था कि आप मेरे पास सहज योगी भेजेंगे तो मैं उनको ध्यान में और आगे ले जाऊंगा, लेकिन मुंबईवासियों के अनुभव अजीब हैं।  इसलिए वे लोग हिचकिचाते हैं। जब अवधूत और मीनाक्षी दोनों महाराज के पास गये, तब दोनों के आज्ञा चक्र पर पकड़ आकर, हर समय  trance की अवस्था में खोये रहने लगे। दूसरी ओर, मोरे और अन्य सहज योगी भी महाराज के पास जाकर अस्थिर हो गये हैं। हमारे कहने से ही वसई और बोर्डी के लोगों ने उनका स्वागत किया था और वह सभी लोग भी किसी काम के न रहे।

इसी बीच, महाराज ने मधुकरराव को भेजा। उन्होंने मेरा महात्म्य तो लिखा, परन्तु ये सब किराये का (दूसरों से पूछा हुआ)  ज्ञान है! ऐसे ही खाड़े के साथ हुआ। तब मुंबईवासियों ने मुझसे यह सवाल किया कि "ये क्या मामला है?"

उसका कारण यह है कि महाराज खुद बहुत बड़े हैं और उनके आसपास कई दुष्ट लोग उनका फायदा उठा रहे हैं। उन्होंने किसी को साक्षात्कार नहीं दिया है। वे किसी को ना नहीं कहते।  महाराज स्वयं तो आनंदमय हैं लेकिन वे जानते हैं कि ये सब गधे हैं। मुझसे कहते थे कि आप सबको दे रही हो, आप दे दीजिए, आप एक माँ हो। लेकिन ये लोग आपको क्या देते हैं, ये देखना है। उनके अनुभव बहुत बुरे हैं। आज तक सभी संतों को बुरे अनुभव हुए हैं! लेकिन अब संतों की संख्या बढ़ा दी गई है।

अब आप सब भाई-बहन हैं, एक दूसरे से पूर्ण प्रेम करें। यदि एक से अधिक और एक से कम प्रेम हो तो वह गुटबाजी होती है। मुंबई में यह प्रचलन है। इस गुटबाजी से बहुत परेशान हो गई हूं। यह सहजयोग की malignancy (कैंसर) है। हम सब एक हैं; हम सब उसी एक विराट की अनेक कोशिकाएं (Cells) हैं। कोई कैसे एक अंग (Organ) पर निर्भर रह सकता है?

मैंने आपको  Medical Terminology (चिकित्सा संबंधी भाषा ) के आधार पर सहज योग पर लिखने के लिए कहा था। यहाँ गविन ब्राउन  किताब लिख रहे हैं। ग्रेगोएर (Gregoire) भी एक किताब लिख रहे हैं। तब आपका लिखना काम आएगा।  सिद्धांत और प्रयोग (Theory & Experiment) पर लिखें। 

आप सभी को आशीर्वाद,

सदैव आपकी माँ,

निर्मला।

नोट - जितनी जल्दी हो सकें, लेखन भेजें। - आपकी माँ निर्मला।