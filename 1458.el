Birthday Puja. Melbourne (Australia), 17 March 1985.

Είμαι πολύ χαρούμενη σήμερα που βλέπω όλους εσάς να γιορτάζετε τα γενέθλιά Μου, και να έχουμε την εθνική εορτή μας την ίδια ημέρα. 

Είναι ένας καλός συνδυασμός το μήνα Μάρτιο. Αφορά την εποχή της άνοιξης στην Ινδία, Μαντούμας, αυτά τα τραγούδια τραγουδάτε, τα Μαντούμας. Όπως ξέρετε, η 21η Μαρτίου είναι η μέρα της Ισημερίας, είναι η μέρα της ισορροπίας, όπως και το κεντρικό σημείο όλων των ζωδίων του ωροσκoπίου. Έπρεπε να καταφέρω να προσδιορίσω τόσα κέντρα και επίσης εγώ γενήθηκα στον Τροπικό του Καρκίνου, ενώ εσείς είστε στον Τροπικού του Αιγόκερου, και ο Βράχος Άγιερς είναι στον Τροπικό του Καρκίνου, ακριβώς στο κέντρο. Έπρεπε λοιπόν να λειτουργήσουν τόσοι πολλοί συνδυασμοί. Έτσι, η αρχή της ανόδου είναι να είμαστε στο κέντρο, να είμαστε ισορροπημένοι, να είμαστε στο κέντρο της ηθικής. Το να είμαστε στα όρια του κέντρου είναι η αρχή μας. Οπότε, τι συμβαίνει όταν δεν τηρούμε τα όρια της ηθικής; Πέφτουμε στην παγίδα. Αν τηρήσουμε τα όρια της ηθικής δεν θα μας συμβεί αυτό. Πολλοί λένε: «Για ποιο λόγο να έχουμε ήθος;» Ας πούμε ότι έχουμε τα όρια της ηθικής, όπως τα όρια αυτού του όμορφου άσραμ. 

Αν κάποιος σας επιτεθεί από παντού, από όλες τις πλευρές του Βόϊντ και βγείτε έξω από το Βόιντ, έχετε πέσει στην παγίδα. Να γιατί πρέπει να τηρείτε τα όρια της ηθικής και το να κρατάτε τα όρια της ηθικής είναι δύσκολο όταν έχετε τα εξής δύο προβλήματα: το ένα είναι το εγώ, το άλλο είναι το υπερεγώ. Όσο για τη Δύση, το υπερεγώ δεν είναι μεγάλο πρόβλημα. Το πρόβλημα είναι το εγώ και έχει πολλές, μα πολλές και περίπλοκες συνέπειες. Τώρα, μπορώ να διακρίνω τα περίπλοκα είδη του εγώ που έχουμε. Ένα απ' αυτά είναι αποκρουστικό, όπως του Χομεϊνή, το οποίο είναι άγονο, είναι ολοφάνερο, προφανές, ο καθένας το καταδικάζει. Αυτό είναι το ένα, που είτε το διορθώνουμε, είτε αυτοκαταστρεφόμαστε. Όμως το εγώ, όταν προέρχεται από ένα ηλίθιο άτομο, τότε συμπεριφέρεται με τον ίδιο τρόπο, μόνο που δεν ξέρει πώς να κρύψει το εγώ του στην επιτήδευση. Μα το Δυτικό εγώ είναι απόλυτα επιτηδευμένο. Τόσο οι γλώσσες, όσο και όλα τα υπόλοιπα, είναι πολύ επιτηδευμένα. 

Στην Αγγλική γλώσσα λέμε: «Φοβάμαι ότι πρέπει να σε χαστουκίσω». «Λυπάμαι που πρέπει να σε σκοτωσω». Είναι μια ύπουλη συμπεριφορά. Βλέπετε, όταν λέτε «Λυπάμαι», σημαίνει ότι βάλατε κι ένα κερασάκι στην κορυφή για να το διανθίσετε, έτσι δεν είναι; Τέτοιο καμουφλάρισμα, τι να πω. Βλέπετε, πρέπει να κοιτάζουμε κατά πρόσωπο, να είμαστε ο εαυτός μας και όχι κάτι άλλο. Αυτό ακριβώς συμβαίνει με την επιτήδευση, αποφεύγουμε να αντικρίσουμε τους εαυτούς μας. Σήμερα όμως, είναι μέρα γιορτής, έτσι με όλη μας την καλή διάθεση, πρέπει να καταλάβουμε τι εστί αυτό το βλακώδες πράγμα που λέγεται εγώ. Όλα αυτά με αίσθηση χιούμορ όμως, όχι πολύ σοβαρά. γιατί δεν θέλω να ξανανιώσετε ένοχοι. Σας εξηγούσα το πρωί πώς το εγώ μετατρέπεται σε αριστερό Βισούντι. 

Εννοώ πριν μπω στην αίθουσα, ενώ η προσοχή Μου ήταν στην αίθουσα, αισθάνθηκα έναν κόμπο στο λαιμό, επώδυνο, φρικτό, αφόρητα βασανιστικό. Κι αυτό γίνεται συνεχώς από τότε που είμαι στη Δύση. Μπορείτε να το φανταστείτε; Δεν εξαφανίζεται ποτέ. Οπότε, αυτό το τσάκρα δουλεύει συνεχώς, το καημένο έχει κουραστεί τόσο, είναι το τσάκρα της Βισνουμάγια. Έτσι, αυτό που συμβαίνει είναι ότι πρέπει να δούμε τη σωματική του πλευρά. Είναι πολύ σημαντικό να την καταλάβουμε. Από παιδιόθεν, αν γαλουχηθούμε από μια κοινωνία σαν κι αυτή, που μας κάνει εξωστρεφείς, είμαστε υποχρεωμένοι να γίνουμε κάποιοι, να γίνουμε επιτυχημένα άτομα, σας έχουν εμφυσήσει την ιδέα της δύναμης, της εξουσίας, το ότι η ανοχή είναι αδυναμία. Στις χριστιανικές χώρες θεωρείται ό,τι το καλύτερο. «Ζητώ συγνώμη αλλά θα σε σκοτώσω», κάπως έτσι. Στις χριστιανικές χώρες, βλέπετε, έχουνε τέτοιες θεωρίες πως η ανοχή είναι αδυναμία. 

Είναι αδυναμία αν κάποιος σας εξουσιάζει. Δεν μπορείτε ποτέ να είστε πετυχημένοι αν είστε έτσι. Οπότε, έως ότου κυριαρχήσουν πάνω σας, δεν μπορείτε να είστε υπάκουοι. Αυτή είναι η αλήθεια. Κάποιος πρέπει να σας κατακτήσει απόλυτα, να γίνει ένας Χίτλερ για σας, τότε μόνο θα μάθετε να είστε υπάκουοι, αλλιώς, έχετε όλοι το μεγάλο σας εγώ, είναι σαν την ιστορία του σκουπιδιάρη, που σας είχα πει. Όλοι έχετε ένα πάρα πολύ μεγάλο εγώ, όλοι θέλετε να διαχειρίζεστε τα πράγματα με το δικό σας τρόπο, από παιδιόθεν, μαθαίνετε να κακομαθαίνετε τα παιδιά σας, να τα παραχαϊδέυετε, να τα χαλάτε εντελώς. Συνεχώς τα αγκαλιάζετε, τα σφίγγετε, υπερβάλλετε, έτσι τα παιδιά κακομαθαίνουν. Ασχολείστε συνεχώς μαζί τους και στο τέλος αν τους πείτε ότι δεν ανέχεστε τίποτα απ' αυτά που κάνουν γίνονται απείθαρχα, ανυπάκουα. Έτσι, με τη σειρά σας, δεν ξέρετε κι εσείς να υπακούτε τους άλλους. Το εγώ δεν ξέρει να υπακούει, αυτό είναι αδυναμία, η υπακοή είναι αδυναμία. 

Οπότε, αυτό το μικρό καημένο εγώ, είναι μικρής εμβέλειας. Αυτό το εγώ είναι σαν ένα μπαλόνι που έχει τα όριά του. Σπάει όταν εσείς παραλύσετε και κάνετε όλα αυτά τα πράγματα, τότε σπάει, είναι όμως και εύκαμπτο. Οπότε, όταν το εγώ αρχίζει να υπερβαίνει το υπερεγώ, τότε το υπερεγώ μπορεί να φτάσει ως ένα σημείο, συνεχίζει να υπάρχει. Έτσι, για να απαλλαγούν από το εγώ οι άνθρωποι πίνουν, εθίζονται στα ναρκωτικά, για να το αναστείλλουν. Όσο αυξάνουν το υπερεγώ τους, τόσο μειώνουν το εγώ τους. Παίζετε μεταξύ των δύο, μετά παθαίνετε υπερκορεσμό, ύστερα συνεχίζετε έτσι και λειτουργεί. Αυτή είναι η σύγχρονη λύση για το εγώ, εντάξει. Αλλιώς το εγώ είναι υπερβολικό. Έτσι, όταν κάποιος σας λέει κάτι, αντί να τον κοιτάξετε κατά πρόσωπο, ας υποθέσουμε ότι δεν βρήκατε τη δύναμη να του πείτε: «Βρες μου ένα ποτήρι», για παράδειγμα. 

Εσείς κατσουφιάζετε. Γιατί; Για ποιο λόγο; Επειδή υπάρχει ένα άλλο μέρος που αυτό το εγώ μπορεί να πάει, όταν εσείς συνέρχεστε, και βλέπετε εδώ διασταυρώνεται με το Βισούντι. Έτσι, όταν το εγώ καταπιέζεται από την άλλη πλευρά, πηγαίνει στο σημείο του Βισούντι. Οπότε, όταν πηγαίνετε στο Αριστερό Βισούντι, δεν είναι τίποτα άλλο παρά καθαρό εγώ. Πιστέψτε Με, επειδή δεν υπάρχει άλλος τρόπος να εισχωρήσει, πάει εκεί έτσι λοιπόν κατσουφιάζετε και σκέφτεστε. Σκέφτεστε και αποκτάτε περισσότερο εγώ, φουσκώνετε την αριστερή σας πλευρά και κατσουφιάζετε αντί να το αντιμετωπίσετε.Τώρα, ένας πρακτικός τρόπος για να είστε στο κέντρο είναι να ζείτε στην πραγματικότητα. Πρέπει να απόκτήσετε τη συνήθεια να εξελίσσεστε. Ας υποθέσουμε ότι κάτι δεν πήγε καλά, να λέτε στον εαυτό σας :«Μάλιστα, δεν πήγε καλά, επειδή έκανα ένα λάθος. Εντάξει λοιπόν, γιατί έκανα αυτό το λάθος; Τώρα έμαθα και την επόμενη φορά δεν θα το ξανακάνω». Αλλά, εσείς με ευκολία αποφεύγετε τα πάντα, απολαμβάνετε το εγώ σας με το να αισθάνεστε λύπη. 

Είναι μια ικανοποίηση κι αυτή. Άλλοι πάλι νιώθουν ότι: «Ωχ, αυτός στεναχωρήθηκε». «Συγνώμη που σε σκότωσα, βλέπετε στεναχωριέται γι' αυτό». Ναι, το βλέπω, έχει περάσει τόσο βαθιά στα μυαλά του Δυτικού κόσμου, που υπάρχουν νόμοι που συγχωρούν ανθρώπους που δεν θα έπρεπε να συγχωρούνται ποτέ. Επίσης, προσπαθούν να συγχωρούν τους ανθρώπους λόγω του αριστερού παρανοϊκού Βισούντι. το οποίο κατρακυλάει στο αριστερό κανάλι και λυπάστε αυτούς τους ανθώπους, που δεν θα έπρεπε να συγχωρούνται ποτέ. Όπως όταν υπάρχει κάποιος που έχει σκοτώσει πολλούς, πρέπει να πηγαίνει στο θάλαμο αερίων. Τον έχουν συλλάβει, είναι ένα βάρος, μεγάλη ευθύνη να είναι φυλακισμένος κάπου, επειδή πρέπει να κρατήσουν μυστική τη φυλάκισή του και όλα αυτά. Το να συντηρούν ένα τέτοιο είδος ανθρώπου ήταν πολύ δύσκολο για τους Άγγλους, το να συντηρούν έναν τέτοιο κρατούμενο. Έχω ξεχάσει το όνομά του, ήταν ένας απαίσιος τύπος. 

Είναι ακόμα εκεί, έχει γεράσει, ας τον αφήσουν να πεθάνει εκεί, γιατί να τον λυπηθούμε; Ας τον εκτελέσουν για να τελειώνουν. Σκότωσε πολλούς ανθρώπους. Αλλά πώς μπορούμε να το κάνουμε αυτό; Μα πρέπει να συντηρείτε αυτό τον φριχτό άνθρωπο εκεί ενώ τρώει τα χρήματα του κόσμου, ενώ σκότωσε χιλιάδες ανθρώπους, χιλιάδες, πρέπει να πάει στο θάλαμο αερίων. Είναι φρικτός άνθρωπος, δεν πρέπει να υπάρχει συμπόνια Σύμφωνα με τους νόμους του Θεού πρέπει να εκτελεστεί αμέσως. Σπαταλάει τον χρόνο των άλλων. Ακόμα και τώρα, διαβάζω άρθρα που τον συμπονούν. Λένε:«Τι το κακό κάνει τώρα; Γιατί δεν τον αφήνουν ήσυχο;» Έτσι σας χειραγωγούν τέτοιοι απαίσιοι άνθρωποι μέσα από το Αριστερό σας Βισούντι, πρώτα απ' όλα. Αυτό το Αριστερό Βισούντι δεν είναι, παρά καθαρό, καθαρό εγώ κι έπειτα σκύβετε το κεφάλι σας και κινείστε μ' αυτό τον τρόπο. Μ' αυτό το Αριστερό Βισούντι θα έχετε πολλά, πολλά προβλήματα υγείας, αλλά το χειρότερο είναι η τρέλα. Τις ποάλλες κάποιος Μου είπε ότι στην Αμερική, στην ηλικία των σαράντα χρόνων, οι άνθρωποι ξαφνικά τρελαίνονται κι αυτή είναι μια πολύ σοβαρή ασθένεια, όπως είναι και μια άλλη ασθένεια, αυτή η φοβερή ασθένεια που ονομάζεται ΑΙDS, έτσι μεταδίδεται κι αυτή. 

Πρέπει τώρα να σας πω, ως Μητέρα σας, ξεκάθαρα, πως αυτός είναι ο ρόλος που παίζει το Αριστερό Βισούντι. Μην παρασυρθείτε από όλα αυτά τα πράγματα. Αν έχετε εγώ, σημαίνει πως έχετε Αριστερό Βισούντι, αντιμετωπίστε το όπως ξέρετε, για να το εξαλείψετε. Ο Γουόρεν σήμερα Μου είπε: «Όταν πηγαίνουμε στην Ινδία, νομίζουμε πως οι άνθρωποι, οτιδήποτε κι αν τους προτείνουμε λένε όχι». Βλέπετε, στην πραγματικότητα αυτό το «Όχι, όχι» οφείλεται στο ότι μεγαλώσαμε με διαφορετικό τρόπο, έχουμε εκπαιδευτεί για να αντιμετωπίσουμε καταστάσεις. Γι' αυτό οι Ινδοί δεν νιώθουν ποτέ ενοχές. Όταν αρχίζουν να νιώθουν ένοχοι, να ξέρετε ότι εκδυτικίστηκαν. Δεν νιώθουν ποτέ ένοχοι. Οπότε τώρα πια, όταν αρχίζουν να λένε «Όχι» σε κάτι, το 99%, με εξαίρεση τους ανθρώπους των μεγαλουπόλεων, που έχουν το δικό σας στυλ, επειδή τους έχετε δώσει τις ευλογίες σας, είναι από τα χωριά. Βλέπετε, λένε στους εαυτούς τους: «Όχι, όχι, πώς είναι δυνατόν να το έχω κάνει αυτό; Εντάξει, αν το έκανα, καλύτερα να το διορθώσω». 

«Όχι, όχι», έτσι αρχίζουν με το «Όχι, όχι». Όμως, ο δυτικός άνθρωπος, ακούει αυτό το όχι και πιστεύει πως: «Αυτός ενοχλεί το εγώ μου». Επειδή το εγώ είναι πάντα εκεί για να κυριαρχεί στους άλλους, ακόμα αυτό το εγώ πιστεύει ότι εκείνοι είναι καλύτεροι οργανωτές, ακόμα πιστεύει ότι είναι πιο καθαροί από τους άλλους, πως είναι ανώτεροι άνθρωποι από τους άλλους. Όλο αυτό το εγώ έτσι σκέφτεται, όπως βλέπετε, σας εμψυχώνει και σας ανεβάζει σαν ένα μπαλόνι ή ένα πρησμένο δάχτυλο απ' το δαχτυλίδι. Παραμένετε στην επιφάνεια και γι' αυτό δεν θέλετε να ξεφουσκώσετε, επειδή ξέρετε ότι θα βουλιάξετε μες στον εαυτό σας. Οπότε, ζείτε μ' αυτό κι αρχίζετε να σκέφτεστε πως ξέρετε καλύτερα, με οτιδήποτε σας πουν νιώθετε θιγμένοι, πρόκειται και πάλι για Αριστερό Βισούντι. Αν η Μητέρα πει κάτι και πάλι πέφτετε στο Αριστερό Βισούντι. Οπότε έχετε ήδη φτιάξει ένα σακούλι στη Δύση, πρέπει να παραδεχτούμε πως έτσι είμαστε. Τώρα, αυτό το σακούλι βρίσκεται εκεί ό,τι και να πω, ό,τι κι αν πω τώρα, δεν θα πρέπει να νιώσετε ένοχοι. Για να δούμε, λοιπόν, μην νιώθετε ένοχοι. 

Να είστε με το Πνεύμα σας για να μπορείτε να δείτε τον εαυτό σας και θα μπορέσετε να καθαρίσετε. Αν δείτε τα πράγματα από την πλευρά του πνεύματος τότε θα καθαρίσετε ό,τι συσσωρεύσατε εδώ και πολύ καιρό. Το πρόβλημα της Δύσης στις μέρες μας, είναι το Αριστερό Βισούντι Όλα αυτά τα προβλήματα προέρχονται από το Αριστερό Βισούντι αλλά αυτό δεν σημαίνει ότι υποτάσονται, τουναντίον, κάθε στιγμή το Αριστερό Βισούντι μπορεί να εκραγεί ξανά μέσα στο εγώ. Το έχω δει αυτό στη Δύση, είναι σύνηθες, ο κόσμος να προχωράει μπροστά και όλα να είναι εντάξει. Ακόμα και σε πόλεις της Ινδίας το έχουμε δει. Τους κάνουμε θεματοφύλακες και ξαφνικά καβαλάνε το καλάμι. Και λέω: «Πώς καβάλησαν το καλάμι, από πού τους κατέβηκε αυτό το εγώ;» Ήταν αποθηκευμένο, βλέπετε, και μόλις τους κάνεις θεματοφύλακες, τους επιστρέφει και καλοκάθονται στο καλάμι, τρέχοντας με ταχύτητα, κι εγώ τους παρακολουθώ, προς τα πού πηγαίνουν; Μα αυτοί ήταν εδώ κι εξαφανίστηκαν, χρησιμοποίησαν μαγικά κόλπα. Δεν μπορώ να καταλάβω γιατί συμβαίνει αυτό. Όμως, μετά που διεισδύω σ' αυτά τα προβλήματα, επειδή τα βλέπω μπροστά μου, διαπιστώνω ότι οφείλονται στο Αριστερό Βισούντι. Δείτε τα παιδιά, δεν τα διδάσκετε από μικρά, συνεχώς τους λέτε: «συγνώμη, συγνώμη» Οι Πάρσις μας στην Ινδία έχουν πολλή μεγάλη επιτήδευση που την πήραν από σας. 

Οπότε, το πρωί δεν θέλουμε ποτέ να δούμε έναν Πάρση, γιατί από νωρίς το πρωί θ' αρχίσει να λέει: «Συγνώμη, συγνώμη». Αυτό είναι δυσοίωνο. «Maafkaro, Maafkaro» και ο κόσμος τους λέει: «Άνθρωπέ μου, έλα το απόγευμα, δεν είναι ώρα γι' αυτά, το πρωινό δεν ξεκινάει έτσι». Δεν μιλάμε έτσι, γιατί είναι δυσοίωνο. Ανοίγετε την πόρτα, κάποιος στέκει μπροστά σας και λέει: «Maafkaro», μα για ποιο λόγο, τι έχω κάνει; Τι έκανες και λες συνεχώς με ύφος απολογούμενου, κάτι τέτοιο; Κανείς δεν θέλει να δει ένα απολογητικό πρόσωπο πρωί πρωί, εσείς θέλετε; Θέλετε να δείτε κάποιον, με ευχάριστο ύφος, να σας χαιρετάει. «Maafkaro, maafkaro, συγνώμη, συγνώμη, συγνώμη». Είναι συνηθισμένο πράγμα το να μην θέλουμε να δουμε πρωί πρωί έναν Πάρση, η αιτία είναι η εξής: αν τον δεις πρωί πρωί, στο υπόλοιπο της ημέρας θα είσαι σε κακή ψυχολογική κατάσταση, επειδή είδες κάποιον να απολογείται. Στην ουσία δεν είναι απολογία, είναι άνθρωποι με εγωισμό. Αν μελετήσετε τον χαρακτήρα τους, θα το διαπιστώσετε. Οπότε, πρέπει να καταλάβετε πως: όταν αρχίζουμε να διαπραγματευόμαστε με το εγώ μας πρέπει να το αντιμετωπζουμε ευθέως. 

Εμείς δεν είμαστε το εγώ, είμαστε το Πνεύμα. Απευθείας. «Ω! καταλαβαίνω. Ήταν λάθος, δεν το έκανα εγώ, ούτε το σώμα μου, έλα λοιπόν, όχι, καλύτερα να είμαι καλά». Πείτε στον εαυτό σας: «Όχι, καλύτερα να' μαι καλά». Έτσι μόνο θα το διαπραγματευτούμε, επειδή αυτό που Με φοβίζει, είναι το Αριστερό Βισούντι. Γιατί όταν σκεφτόμουν αυτή την ασθένεια, η προσοχή Μου, πήγε στο Αριστερό Βισούντι. Φανταστείτε αν όλοι οι άνθρωποι τρελαίνονταν! Και οι περισσότεροι εγωιστές που γνώρισα, γίνονται ανόητοι, λόγω αυτού του εγώ. 

Είναι ανόητοι, συμπεριφέρονται ανόητα, φέρονται ανόητα, Και μόνο οι εγωιστές κάνουν χρήση ναρκωτικών. και πίνουν πολύ, επειδή δεν αντέχουν τον εγωισμό. Φανταστείτε έναν άνθρωπο που έχει μεγάλο υπερεγώ, που είναι δαιμονισμένος και πίνει. Θα πεθάνει πολύ νωρίς, δεν θα επιζήσει επειδή έχει χαραμίσει περισσότερο αυτή του την πλευρά. Όμως οι εγωιστές μπορούν να παραμένουν όρθιοι, εννοώ, ένας άνθρωπος που δεν είναι εγωιστής, όπως οι Ινδοί αν πιούν βότκα θα τους πάρει ο αέρας, εντελώς, δεν θα ξαναβρεθούν ποτέ, θα εξαφανιστούν. Ούτε στα αζήτητα δεν θα βρεθούν. Αλλά είναι αυτό το εγώ σας που αντιστέκεται στο υπερεγώ κι έτσι το χειρίζεστε. Βλέπετε, γι' αυτό οι άνθρωποι μπορούν και πίνουν, δεν έχει καμία σχέση με τον ψυχρό καιρό ή κάτι τέτοιο, αφορά το εγώ σας. Τώρα, όταν μιλάτε για πρόβλημα αριστερού καναλιού, μερικές φορές κάνετε ένα μεγάλο λάθος. Δεν έχετε πρόβλημα στο αριστερό κανάλι. 

Παραμυθιάζετε τον εαυτό σας γιατί μόνο έτσι μπορείτε να δικαιολογήσετε το εγώ σας. Επειδή, βασικά, ο Δυτικός άνθρωπος είναι εγωκεντρικός. Αυτό το γεγονός πρέπει να το αποδεχτούμε. Εμείς δεν είμαστε Δυτικοί άνθρωποι, ανήκουμε στο βασίλειο του Θεού, οπότε, μην νιώθετε ένοχοι. Δεν είστε πια Δυτικοί, για Μένα δεν είστε ούτε Ινδοί, ούτε Άγγλοι ή Αυστραλοί, είστε τα παιδιά Μου. Αλλά, μερικά απ' αυτά τα πράγματα υπάρχουν γύρω σας, οπότε, να είστε προσεχτικοί σ' αυτά που σας λέω, γιατί αυτό θα συμβεί σε όλους σας, κατά κάποιο τρόπο. Να είστε λοιπόν προσεκτικοί, βρίσκονται έξω, πέρα από τις ηθικές αξίες και θα το δείτε αν τις υπερβείτε. Έτσι αυτοί που νομίζετε ότι είστε άτομα της αριστερής πλευράς, είστε άνθρωποι που διακατέχονται από αρνητικότητες, γι' αυτό και γίνεστε άνθρωποι της αριστερής πλευράς, αλλιώς δεν είστε, από τη φύση σας δεν είστε, διότι δεν υπάρχει παράδοση, δεν υπάρχει τέτοια αποδεκτή συνήθεια, καμία, δεν σας έχει επιβληθεί κάτι ανάλογο, τίποτα τέτοιο. Δύσκολα βρίσκονται άνθρωποι της αριστερής πλευράς στη Δύση, δύσκολο να βρεθούν. Επομένως αυτό που έχουμε είναι οι άνθρωποι που είναι εγωιστές αλλά κατέχονται από την αρνητικότητα. 

Αυτές οι αρνητικότητες παίρνουν δύναμη από το εγώ σας και δουλεύουν μέσω αυτού, έτσι είναι πολύ πιο επικίνδυνοι από τους συνηθισμένους Ταμάσικας. Ένας συνηθισμένος Ταμάσικας, που κατέχεται από αρνητικότητα, πεθαίνει πολύ σύντομα, διαφορετικά βασανίζει τον εαυτό του. Έχει σωματικούς πόνους, αποκτά ο ίδιος προβλήματα. Αλλά όταν ένας εγωιστής κυβερνάται ταυτόχρονα από αρνητικότητες, τότε γίνεται μπελάς. Στην Ινδία, όταν οι άνθρωποι πίνουν, θα εκπλαγείτε, γίνονται καλοί άνθρωποι, υπερβολικά ευγενικοί, πολύ ήσυχοι, πολύ καλοί. Θέλω να πω μερικές γυναίκες Μου είπαν: «Θέλουμε να πίνουν γιατί είναι καλύτεροι». Αλλά όχι εδώ, εδώ γίνονται βίαιοι, γιατί; Διότι υπάρχει ήδη η βάση για το εγώ και αυτοί που περνούν από την αριστερή πλευρά ή τη δεξιά πλευρά, όποια και αν είναι, αναλαμβάνει το εγώ. Δουλεύουν μέσα από το εγώ και έτσι τέτοιοι άνθρωποι γίνονται σκληροί, κατηγορηματικοί. Εννοώ, όλοι οι Γερμανοί συμπεριφέρονταν έτσι. Όλοι κατέχονταν από αρνητικότητες του υπερσυνειδήτου και συμπεριφέρονταν όλοι με αυτό το βάρβαρο τρόπο. 

Φανταστείτε ανθρώπινα όντα, άνθρωποι, να σκοτώνουν εκατομμύρια ανθρώπων σε θάλαμους αερίων. Μπορείτε να το φανταστείτε αυτό; Εδώ δεν μπορούμε να δούμε ούτε ένα μικρό κοτόπουλο να σφάζουν μπροστά μας. Πώς μπορούμε να φανταστούμε τόσους πολλούς ανθρώπους, να δηλητηριάζονται με αέρια μπροστά σας, να προσπαθούν να βγούν από τον θαλάμο αερίων; Και ήταν όλα διάφανα για να μπορούν να τους βλέπουν. Αντιλαμβάνεστε τη βαρβαρότητα στην οποία έφτασαν. Πώς; Είχαν καταληφθεί από εγωιστικά στοιχεία. Αυτές οι αρνητικότητες χρησιμοποίησαν το εγώ τους, γι' αυτό το έκαναν. Είμαστε λοιπόν στο κέντρο, είμαστε οι άνθρωποι που ανέβηκαν στο επίπεδο του Θεού δεν πρέπει να έχουμε καθόλου πρόβλημα στο αριστερό Βισούντι. Δεν έχουμε καθόλου εγώ. Πού είναι το εγώ; Τελείωσε. Πού είναι το υπερεγώ; Τελείωσε. 

Αν λοιπόν υπάρχει κάτι που παραφυλάει σε αυτό, απλώς το αντιμετωπίζετε. Γιατί να αισθανθείτε ενοχές; Γι' αυτό; Ανόητο δεν είναι; Και έτσι απαλλάσεστε από αυτό. Διότι έχω δει και Σαχάτζα Γιόγκις επίσης, ξαφνικά θα εκραγεί η μύτη τους, θα πεταχτούν τα μάτια τους, ξαφνικά μιλούν με αυτό τον τρόπο και τρομάζω. Είπα:«Τι συμβαίνει; Ήταν ένα φυσιολογικό άτομο, γιατί μιλάει έτσι τώρα;» Η αιτία είναι το κρυμμένο εγώ που ξαφνικά ξεπηδά και εμφανίζεται. Συμβαίνει και σε πολλούς Ινδούς επίσης, αυτοί που κατοικούν στις πόλεις είναι τρομερά εγωιστές, επειδή τους έχετε ευλογήσει όπως σας είπα, και συμπεριφέρονται με τον ίδιο τρόπο. Αλλά επειδή υπάρχει η παράδοση του να μένουμε στο κέντρο σε κάθε χώρα και στην Κίνα συμβαίνει το ίδιο. Έχω δει ότι στην Κίνα συμβαίνει το ίδιο. Δεν τους έχω δει ποτέ να λένε: «Συγνώμη, λυπάμαι, συγνώμη». Και δεν το συζητούν καν. Οι Ρώσοι τους συμπεριφέρθηκαν τόσο άσχημα. 

«Είναι εντάξει», τους λέμε. Τους ρωτάμε: «Γιατί αποκοπήκατε από τους Ρώσους;» «Ξεχάστε το». Δεν κριτικάρουν ποτέ, δεν κάθονται να κριτικάρουν, «Το έκαναν έτσι», δεν μελαγχολούν γι' αυτό, δεν το σκέφτονται, τίποτα. Σαν τους Ινδούς, τώρα θα εκπλαγείτε, έχουμε ένα νόμο που δεν επιτρέπει να κάνουμε ταινίες εναντίον των Άγγλων. Μπορείτε να το φανταστείτε; Διότι μας παραχώρησαν τη χώρα μας.. Ακόμη και ταινίες για τον Σίβατζι δεν επιτρέπονται, διότι μπορεί να φανούν κακοί οι Μουσουλμάνοι, σε αυτό το σημείο φτάσαμε. Διότι λέμε συνέχεια: «Ξεχάστε το, ξεχάστε το, ξεχάστε το». Όταν αρχίζετε να σκέφτεστε για ένα τέτοιο άτομο, το εγώ σας δέχεται πλήγμα, Είναι ένα πληγωνμένο εγώ. Τώρα μπορείτε να φουσκώσετε αυτό το μπαλόνι με δυο μεθόδους, ίσως να το ξέρετε αυτό, φυσώντας μέσα του ή δημιουργώντας ένα κενό αέρος εξωτερικά ακόμη και χτυπώντας το. Έτσι ένα πληγωμένο εγώ, είναι εκεί όπου στο εξωτερικό δημιουργείται κενό και το μπαλόνι μεγαλώνει, και το άλλο εγώ, το φουσκωμένο εγώ, δημιουργείται όταν το μπαλόνι γεμίζει από αυτό τον αέρα. Και τα δυο αυτά είναι το ίδιο πράγμα, εννοώ το αποτέλεσμα είναι το ίδιο είτε το κάνετε με τον ένα ή τον άλλο τρόπο. 

Μόλις λοιπόν αντιλαμβάνεστε τη σωματική εκδήλωση του, όχι μόνο αναπτύσσετε όλες αυτές τις ασθένειες αλλά επίσης αναπτύσσετε κάτι που ονομάζεται τρέλα σε πάρα πολύ νεαρή ηλικία, διότι δεν ξέρετε πώς να αντιμετωπίσετε τον εαυτό σας. Έτσι ο καλύτερος τρόπος είναι αν έχετε κάνει κάτι, να συγχωρήσετε τον εαυτό σας: «Συγχωρώ τον εαυτό μου γι' αυτό, εντάξει. Αυτό έγινε εξαιτίας αυτού, εντάξει, άρα δεν έπρεπε να το έχω κάνει. Δεν θα το ξανακάνω ποτέ ξανά». Απλώς πείτε το έτσι, εξουδετερώστε το απόλυτα. Εάν δεν το εξουδετερώσετε πλήρως, θα το ξαναφουσκώσετε, αυτό είναι το θέμα. Δεύτερον, έχω να σας πω ότι οι γυναίκες στη Δύση έχουν αλλάξει το στυλ τους, κάτι που είναι πάρα πολύ επικίνδυνο για την κοινωνία τους, διότι έχουν υιοθετήσει τον εγωιστικό τρόπο των αντρών. Έτσι αν οι άντρες έχουν κάνει, ας πούμε, δέκα βήματα εκείνες τρέχουν από πίσω τους και τους τραβούν προς τα πίσω προσπαθώντας να τους ξεπεράσουν. Αυτό είναι που αντιτίθεται στο εγώ σας, γιατί οι γυναίκες φυσιολογικά δεν έχουν τέτοιες δυνατότητες του εγώ. Άρα το να ανταγωνίζεστε το εγώ των αντρών σημαίνει ότι έχετε χάσει πλήρως τις ηθικές αξίες των γυναικών, δεν έχει μείνει καμία γυναικεία ηθική αξία. 

Ο άντρας έχει τις ηθικές αξίες ενός άντρα. Αν αρχίζει να συμπεριφέρεται σαν γυναίκα, δεν είναι άντρας. Έτσι, αν αρχίζουν να συμπεριφέρονται οι γυναίκες σαν άντρες, δεν είναι πια γυναίκες. Έχουν χάσει τις ηθικές αξίες τους. Έχουν αδειάσει από αυτές και τη θέση τους έχουν πάρει αρνητικότητες. Και αυτός είναι ο λόγος που όταν είναι εγωίστριες γίνονται απαίσιες, τα πρόσωπά τους γίνονται απαίσια, φαίνονται απαίσιες, όλη τους η συμπεριφορά είναι απαίσια. Μπορούν να γίνουν στεγνές σαν ξύλο και τόσο σκληρές που να σας χτυπήσουν σαν σιδερένιος λοστός. Λένε:« Η κυρία με τη σιδερένια βέργα στο χέρι». Όλο αυτό συμβαίνει διότι έχουμε ηθικές αρχές, έχουμε το στυλ αυτού που είμαστε. Αν είναι ένα τριαντάφυλλο, είναι ένα τριαντάφυλλο. 

Να χαίρεστε που είστε ένα άνθος τριαντάφυλλου. Τώρα το τριαντάφυλλο θέλει να γίνει αγκάθι, έτσι χάνουμε όλες τις εσωτερικές ηθικές αξίες μας. Σήμερα, θα μιλήσω πριν ξεκινήσουμε, γιατί αρχίζουν οι άνθρωποι να το αντιμετωπίζουν, στις κυρίες και θα τους πω τι δεν πάει καλά με αυτές. Πρέπει να γνωρίζετε ότι η δεινή κατάσταση της Δύσης, δεν έχει επέλθει εξαιτίας των ανδρών, αλλά των γυναικών. Οι γυναίκες έχουν καταστρέψει τη Δυτική κοινωνία. Είναι οι γυναίκες της Ινδίας που διατηρούν ακέραιη την κοινωνία εκεί. Τις ευχαριστώ για τη σταθερή συμπεριφορά τους απένατι στη ζωή. Είναι οι γυναίκες αυτής της χώρας που έχουν καταστρέψει ότι ήταν ευαίσθητο, συναισθηματικό, όμορφο, είχε αγάπη, τρυφερότητα, συμπόνια. Οι γυναίκες είναι για να δίνουν χαρά, ευτυχία και συναισθηματική ασφάλεια σε ολόκληρη την κοινωνία. Ενώ διατάζουν: «Κάνε αυτό, δώσε εκείνο, κάνε το άλλο». 

Ακόμα και οι σύζυγοι έχουν γίνει σαν υπηρέτες στο σπίτι. «Δεν έχεις καθαρίσει καλά, δεν καθάρισες καλά την κουζίνα». Πήγα στην Αγγλία, εξαπλάγειν που το καθάρισμα της κουζίνας και όλα αυτά γίνονται τόσο καλά στην Αγγλία. Βλέπετε έχετε τα πάντα για το καθάρισμα. Είπα: «Γιατί συνέβη αυτό;» Εξαιτίας των αντρών, επειδή έπρεπε να καθαρίσουν βρήκαν όλους τους τρόπους και τις μεθόδους. Πρέπει όλα να λάμπουν, εντάξει, θέλετε να αστράφτουν, θα σας φέρω κάτι που αν το βάλεις με γυμνό χέρι, θα πάθεις έγκαυμα. Όλα τα οξέα είναι παντού, με μεγάλα γάντια στα χέρια τα βάζετε παντού και όλα είναι εντάξει. Τότε τα παιδιά, αντιλαμβάνεστε ότι υποφέρουν, γιατί αυτή είναι η δουλειά ενός κηπουρού: είναι όμορφα πλάσματα που γεννήθηκαν, για να τα προσέχουν με καλωσύνη. Αλλά κακομαθαίνετε τα παιδιά σας στην αρχή. Η μητέρα είναι σαν τον κηπουρό, πρέπει να κλαδεύει επίσης, πρέπει να κόβει, ώστε το μεγάλωμα να είναι σωστό. 

Αν το παιδί σας είναι κακομαθημένο δεν είστε καλή μητέρα, είστε άχρηστη. Αλλά περιποιείστε τον άντρα σας όχι τα παιδιά σας, κάνετε το αντίστροφο, διότι το εγώ σας, ασχολείται συνέχεια με την περιποίηση του συζύγου. «Κάτσε εδώ, πήγαινε εκεί, τι είναι αυτό;» Χρήματα, δουλειά: «Δώσε μου όλα τα χρήματα, εγώ φυλάω όλα τα χρήματα», τα πάντα. Τώρα κάποιος μπορεί να πει ότι ο νόμος είναι τέτοιος. Αν ο νόμος είναι ανόητος, οι Σαχάτζα Γιογκίνις δεν πρέπει να υπακούν σε τέτοιο νόμο. Αυτός ο νόμος σας έχει καταστρέψει όλους, σας λέω. Διότι είναι ένα τόσο σημαντικό κομμάτι της ζωής, είναι ένα τόσο σημαντικό τμήμα της ζωής που δεν θα έπερεπε να έχει θιγεί. Όταν η τρυφερότητα, η αγάπη, η ευγένεια, όλα αυτά που είναι απαραίτητα λείπουν, τότε γίνεστε κενοί άνθρωποι. Η ζωή είναι άσκοπη. Δεν ξέρετε τι να κάνετε, για αυτό το λόγο τα παιδιά αυτοκτονούν. 

Η αγάπη πρέπει να είναι τέτοια που να τα «κλαδεύει» για αυτό πρέπει να έχετε σοφία, που όμως δεν την αναπτύσσεται, διότι αν τρέχετε πίσω από το Μουλαντάρα Τσάκρα σας, πώς μπορείτε να έχετε σοφία; Εδώ οι άντρες σας εξαπάτησαν πλήρως. Σας εξαπάτησαν ολοκληρωτικά, πιστέψτε Με. Πρέπει να κρατήσετε άθικτη τη σοφία σας. Και όχι μόνο σας εξαπάτησαν, αλλά οι ίδιοι έχουν ξεπέσει για να σας κοροϊδέψουν. Χρησιμοποιούν δόλιες μεθόδους, δεν είναι ευθείς. Σαν Σαχάτζα Γιόγκις είμαστε πάνω από τέτοια πράγματα, έχουμε φτάσει στην κατάσταση όπου είμαστε υπεράνω. Είμαστε εδώ για να διορθώσουμε όλα αυτά τα πράγματα που πηγαίνουν στραβά στην κοινωνία, διότι η Σαχάτζα Γιόγκα κοιτάζει την κοινωνία, όχι μόνο τον εαυτό σας. Σε αυτό το στάδιο λοιπόν πρέπει να αντιληφθούμε ότι αυτό που πρέπει να κάνουμε είναι να καλλιεργήσουμε μια τέτοια αντίληψη. Ακόμη και τώρα, με όλη την προσπάθεια κατανόησης της Σαχάτζα Γιόγκα, οι γυναίκες δεν αντιλαμβάνονται ότι πρέπει να είναι σαν γυναίκες. Τις έχω δει: «Τι πειράζει;» ακόμα συνεχίζουν έτσι, και οι άντρες δεν καταλαβαίνουν ότι πρέπει να είναι σαν άντρες, ακόμη και μετά από τόσα χρόνια. 

Και αν συμπερφέρονταν αληθινά σαν άντρες, οι γυναίκες θα τους εκτιμούσαν. Και αν εσείς συμπεριφερόσασταν σαν αληθινές γυναίκες, οι άντρες θα σας εκτιμούσαν. Βλέπετε, είναι τα ετερώνυμα που έλκονται, αυτό είναι το φυσιολογικό. Αλλά ζούμε αφύσικα, όπου οι άντρες είναι γυναίκες και οι γυναίκες άντρες. Τι κάνετε τώρα; Είναι λοιπόν πολύ σημαντικό οι άντρες να καταλάβουν τώρα, διότι θα μιλήσω στις γυναίκες αργότερα, ότι πρέπει να συμπεριφέρονται σαν άντρες. Πρέπει να φτιάχνουν πράγματα, πρέπει να παίρνουν αποφάσεις, πρέπει να είναι αυτοί που κυβερνούν. Αλλά αυτό είναι το φαίνεσθαι, στην ουσία η πηγή είναι η γυναίκα, η γυναίκα είναι η δυναμική και ο άντρας η κινητική δύναμη. Για παράδειγμα, υπάρχει ένας ανεμιστήρας που γυρνάει. Η κίνηση του ανεμιστήρα είναι η κινητική δύναμη μπορείτε να πείτε, αλλά η δυναμική ενέργεια που είναι μέσα είναι αυτή του ηλεκτρισμού, που έρχεται από την πηγή. Ποιο είναι σημαντικότερο, ο ανεμιστήρας που κινείται ή η πηγή; Αφήστε τις γυναίκες να αποφασίσουν και τους άντρες να καταλάβουν. 

Αλλά αν η πηγή στερέψει και θέλει να γίνει ο ανεμιστήρας, ο ανεμιστήρας δεν θα δουλέψει. Έχει αναποδογυρίσει η κατάσταση. Αν αντιληφθείτε ότι είστε η πηγή, ότι εσείς θα δώσετε όλη τη δύναμη στους άντρες, θα σταματήσετε να συμπεριφέρεστε σαν άντρες. Δεν σημαίνει ότι δεν μπορείτε να δουλεύετε, αλλά διαλέξτε κάποια δουλειά που να ταιριάζει σε γυναίκες. Όπως δεν θα μου άρεσε μια γυναίκα να είναι οδηγός λεωφορείου ή φορτηγού ή παλαιστής. Όχι, σας το λεω από εμπειρία. Μια φορά ταξίδευα, ήμουν μαθήτρια εκείνη την εποχή στη Λαχώρη, ταξίδευα με τρένο και σε κάποιο σταθμό, το τρένο σταμάτησε μέσα στη νύχτα και κάποια κυρία ήρθε και είπε:«Ανοίξτε μου την πόρτα». Είπα: «Έχει τόσο πολύ κόσμο, αλλά εντάξει θα προσπαθήσω». Και είπε: «Αν δεν την ανοίξεις, μπορώ να τη σπάσω». Ρώτησα:«Πώς μπορείς;» Είπε:«Δεν γνωρίζεις ποια είμαι;» Είπα: «Ποια;» Είπε:«Είμαι η Αμίντα Μπάνου». 

Είπα: «Ποια Aμίντα Μπάνου; Η γυναίκα παλαιστής;» «Ω! Ευχαριστώ Θεέ μου» Είπα: «Αν είσαι η γυναίκα παλαιστής, γιατί βρίσκεσαι στην καμπίνα των γυναικών; Γιατί δεν πας στην καμπίνα των αντρών;» Και έσπρωξε την πόρτα τόσο βίαια, μπήκε μέσα, την κοίταξα και ξέρετε είπα: «Ω! τι άτομο!» Κάθισε κάτω και όλη της η έκφραση, το περπάτημά της και ο τρόπος που έκατσε, τα πάντα ήταν τόσο αρρενωπά. Έτσι έκατσε κάτω και είπε: «Ας έρθουν λοιπόν αυτοί που είπαν ότι δεν έπρεπε να κάτσω εδώ». Είπα: «Κανένας δεν το θέλει τώρα, κυρία, καθίστε άνετα. Αλλά πρέπει να βρούμε κάποιον από την άλλη καμπίνα για να παλέψετε». Και τότε ήταν ήσυχη, είδα όλους τους μυς της τόσο υπερανεπτυγμένους και έμοιαζε πραγματικά όπως μια αγελάδα από τη Δύση, θα μπορούσαμε να πούμε. Όπως οι αγελάδες εδώ μοιάζουν με βουβάλια, όχι με αγελάδες. Ήταν κάτι πολύ αστείο που δεν μπορώ να ξεχάσω, βλέπετε όταν έγινε αυτό, ήμουν πραγματικά πολύ μικρή, δεν ήξερα, ήθελα να γελάσω αλλά δεν μπορούσα να γελάσω μαζί της, θα μου έριχνε καμιά μπουνιά. Αυτό είναι, ότι καταλήγουμε εκεί, πρέπει να ξέρουμε πόσο μακριά να πάμε. 

Θα γίνουμε παλαιστές; Έτσι είναι τα πράγματα, έτσι ήταν για χρόνια, υπάρχει από παλιά. Έχω δει, έχω διαβάσει βιβλία, κάποια παλιά βιβλία, έχω δει και μερικές ταινίες επίσης, όπου δείχνουν ότι ακόμη και σε παλιές εποχές, οι γυναίκες συνήθιζαν να έχουν μια σκούπα στα χέρια τους και κατά κάποιο τρόπο να χτυπούν τους άντρες τους. Έχουμε και εμείς κάποιους ευλογημένους στην Ινδία αλλά είναι πολύ, πολύ λίγοι, πολύ λίγες γυναίκες σαν αυτές. Όχι μεγάλο αριθμό, αλλά μπορεί να αυξηθεί, ένας Θεός ξέρει, ευχηθείτε να μην αυξηθεί, αλλά θα έλεγα ότι αυτό ήδη συμβαίνει. Το πολύ εγώ των αντρών πηγαίνει στο Αριστερό Βισούντι και λένε: «Όχι, αφήστε τις γυναίκες να αναλάβουν, είναι εντάξει, αφήστε τις να ικανοποιηθούν. Αρκετά τους επιτεθήκαμε, αφήστε τις να κάνουν αυτό που θέλουν». Έτσι κάνουν ότι θέλουν, οι άντρες δεν ενοχλούνται και πάνε στην αριστερή πλευρά και δεν υπάρχει καμία απόλαυση του γάμου ή της αγάπης. Χθες είχαμε τον άλλο γάμο, προς όφελος των παιδιών σας, για το καλό τους, όλα αυτά, αναλάβετε τους ρόλους σας σαν γυναίκες και άντρες, τους ρόλους σας ως γυναίκες και άντρες και θα δείτε ότι θα το απολαύσετε. Η διαμάχη πρέπει να είναι πάνω στο ρόλο. Ο άντρας θέλει να κάνει κάτι για σας, πρέπει να πείτε: «Όχι, όχι, όχι πώς μπορείς να το κάνεις; Αυτό παραπάει για μένα. 

Άσε με να κάνω αυτή τη δουλειά». Όπως σας έχω πει πολλές φορές, ο σύζυγός Μου όταν θυμώνει θέλει να πλύνει το πουκάμισό του, για να δείξει πόσο θυμωμένος είναι. Ή όταν είναι πολύ θυμωμένος, τότε θα καθαρίσει το μπάνιο. Αλλά το κάνει τόσο άσχημα που ξέρω ότι το έκανε εκείνος. Θέλω να γελάσω αλλά δεν τολμώ, γιατί δεν θέλω να του ρίξω το ηθικό. Και τότε αρχίζει να μιλάει με ένα πολύ τυπικό τρόπο με όλους. «Εσείς» αποκαλεί τους πάντες «εσείς» «Εσείς» λέει: «Εσείς είστε έτσι, εσείς είστε αλλιώς» έτσι γνωρίζω ότι είναι πολύ θυμωμένος για κάτι. Αλλά δεν θα πει με τι είναι θυμωμένος. Ύστερα πρέπει να βρούμε με τι έχει θυμώσει και αν το βρούμε, να μην αισθανθούμε τύψεις, να το διορθώσουμε. Και τότε βρίσκει, βλέπετε υπάρχουν τόσοι πολλοί τρόποι να διώξει το θυμό του. 

Το πρώτο πράγμα που συμβαίνει με τον θυμό είναι το εγώ. Καθώς χτες παντρευτήκατε, πρέπει να γνωρίζετε πως να τον εξουδετερώνετε, γιατί υπάρχει ακόμα το Εγώ. Το να ανακαλύψτε πώς να εξουδετερώσετε το θυμό κάποιου άλλου, είναι ένα πολύ όμορφο πράγμα, το οποίο, όμως, δεν έχω δει να πραγματεύονται οι συγγραφείς σας. Στην Ινδία έχουμε πολλούς συγγραφείς που έχουν ασχοληθεί μ'αυτό το θέμα. Πρέπει, λοιπόν, να βρείτε πρώτα απ' όλα, ποια είναι τα αδύναμα σημεία του συζύγου ή της συζύγους σας. Με ποια θέματα εκνευρίζεται; Η στάση πρέπει να είναι να μην την αναστατώσετε ή να τη θυμώσετε. Την ίδια στάση πρέπει να έχει και η σύζυγος, ακόμα περισσότερο για το σύζυγο. Ποια είναι, λοιπόν, τα ευαίσθητα σημεία που τον αναστατώνουν πραγματικά; Μελετήστε τα, είναι πολύ απλό. Γελάστε, μην τα παίρνετε σοβαρά, αλλά αποφύγετέ τα προσεκτικά. Βρείτε ακόμα τι τον κάνει ευτυχισμένο. 

Όπως Εγώ μερικές φορές, αν και δεν θυμώνω ποτέ όπως ξέρετε, δείχνω θυμό για να .... Πώς λοιπόν να δείξω, το πως εξουδετερώνεις το θυμό κάποιου; Ας πούμε για παράδειγμα ότι προσπαθώ να σας δείξω θυμό, αν βάλετε ένα παιδί στα γόνατά Μου, τέλειωσε, ο θυμός έφυγε. Δεν μπορώ να εκφράσω θυμό με ένα παιδί στα γόνατά Μου, είναι απλό. Πρέπει, λοιπόν, να τα ανακαλύψετε. Ο σύζυγος Μου, για παράδειγμα, αν υποθέσουμε ότι θυμώσει, τον ξέρω και τότε του λέω: «Γιατί δεν μου αγοράζεις ένα ωραίο σάρι;» Τέλειωσε, μετά είναι πολύ ευτυχισμένος. Βλέπετε, του έκανα τη μεγαλύτερη χάρη. Με αυτό τον τρόπο, πρέπει να ανακαλύψετε τι ευχαριστεί το σύζυγό σας, τι ευχαριστεί τη σύζυγό σας και να εξουδετερώνετε το θυμό. Αυτά που πρέπει να μάθετε είναι τέτοια μικρά πραγματάκια Αυτή είναι η τέχνη της ζωής, η τέχνη του πως να ζεις τη ζωή ενός Σαχάτζα Γιόγκι. Η τέχνη της ζωής είναι να δείτε το πως, με λίγα μικρά πραγματάκια διαχειρίζομαι τις καταστάσεις. Πρέπει να έχετε δει πως, ενώ στις ομιλίες Μου λέω πολύ σημαντικά πράγματα, αυτά εδραιώνονται στο νου σάς μέσα από τα γέλια σας. 

Έτσι πρέπει να κάνετε και εσείς. Το χιούμορ είναι ένα από τα σπουδαιότερα πράγματα, επειδή περνάει μηνύματα, κάνει έναν άνθρωπο να καταλάβει και δεν βλάπτει κανένα. Έτσι βελτιώνονται τα πράγματα, και όταν το καταλάβετε αυτό, τότε ζείτε ειρηνικά. Αυτό είναι το πρώτο πράγμα που πρέπει να κάνουν οι σύζυγοι: να ζήσουν ειρηνικά. Τότε, τα παιδιά νιώθουν καλά, όλοι νιώθουν καλά και τότε, σταδιακά, αφήνετε το πρόβλημα να διορθωθεί. Δεν έχετε καμιά ευθύνη να διορθώνετε ο ένας τον άλλο. Αν έχετε παντρευτεί κάποια που δεν είναι Σαχάτζα Γιογκίνι, που είναι απαίσια κλπ, τότε είναι άλλο θέμα. Αν όμως και οι δύο είναι Σαχάτζα Γιόγκις και έχουν παντρευτεί μπροστά Μου, τότε αυτό πρέπει να είναι το ευκολότερο πράγμα. Πρέπει να προστατεύουν και να φροντίζουν ο ένας τον άλλο. Πρέπει να υπάρχει πλήρης αυτοπεποίθηση. 

Πρέπει να πω, πως στη χώρα μας έχουμε ένα σύστημα γάμων που έχει κάτι το ξεχωριστό. Θα εκπλαγείτε από αυτό που Μου συνέβη όταν πήγα στη Σιγκαπούρη. Τα πρώτα χρόνια που πήγαινα στην Αμερική, ήταν εκεί μια φρικτή σύζυγος διπλωμάτη. Ήρθε μεθυσμένη στο πρόγραμμα και της ζητήθηκε να περάσει έξω, επειδή ήρθε μεθυσμένη. Έτσι, αυτή ενημέρωσε την Πρωθυπουργό μας, Ίντιρα Γκάντι, ότι: «Αυτή η κυρία κάνει αυτή τη δουλειά και δεν θα έπρεπε να την κάνει. Είναι σύζυγος διπλωμάτη και είναι πολύ υψηλά ιστάμενη» και άλλα τέτοια. Έτσι, η Ίντιρα Γκάντι, χωρίς να έχει ιδέα, είπε σε κάποιον Χούξερ που ήταν ο βασικός της υπουργός: «Πήγαινε και πες στον κ. Σριβάσταβα, πως αυτό δεν πρέπει να γίνεται και πρέπει να Τη φέρουμε πίσω». Βλέπετε, λοιπόν, το να πάρει μήνυμα ο υπουργός από την Ίντιρα Γκάντι, ήταν σαν ένα θανάσιμο πλήγμα γι'αυτόν τότε. Έτσι, έστειλε να φέρουν το σύζυγό Μου. Τον κάλεσε λοιπόν και του είπε: «Νομίζουμε ότι πρέπει καλέσουμε πίσω τη σύζυγό σας, συνέβησαν αυτά τα πράγματα». 

Αυτός είπε: «Γιατί; Γιατί θέλετε να Την καλέσετε; Δεν πίνει, δεν καπνίζει, δεν κάνει τίποτα κακό. Είναι η πιο καθώς πρέπει γυναίκα, πολύ αξιοπρεπής και ξέρει τι κάνει. Κάνει πολύ καλή δουλειά εντελώς δωρεάν. Δεν κάνει τίποτα κακό και, αν θέλετε, θα παραιτηθώ, αλλά δεν θα Την καλέσω». Πήρε την τρομάρα της ζωής του, γιατί, αν παραιτηθεί, ποιος θα κάνει τη δουλειά; Τόσο ικανός! Απλά είπε: «Θα παραιτηθώ». Όλοι σοκαρίστηκαν, βλέπετε, με το πόσο σίγουρος ήταν. Αυτό Εγώ το έμαθα από κάποιον άλλο, ενώ ο υπουργός ήταν σαν νεκρός, μισοπεθαμένος με το μήνυμα της Πρωθυπουργού. Μετά έστειλε την απάντηση, κοίταξε κι εκείνος μέσα του και είπε: «Γνωρίζω πολύ καλά την κυρία, είναι αξιοπρεπέστατη, είναι μια πολύ καθώς πρέπει κυρία και πολύ ηθική. Δεν πρέπει να Την ενοχλήσουμε». 

Ο Χούξερ που είχε στείλει το μήνυμα, έπαθε, βλέπετε, σοκ και αυτό το σοκ το μετάφερε και στην Ίντιρα Γκάντι. Από τότε, ποτέ δεν προσπάθησε να επέμβει στο έργο Μου. Θα εκπλαγείτε, αλλά ποτέ ξανά δεν προσπάθησε να επέμβει. Τέτοια είναι η εμπιστοσύνη και η κατανόηση του συζύγου Μου για το έργο Μου. Αυτά πρέπει να έχετε και εσείς. Πρέπει να ξέρετε τη σύζυγό σας, πρέπει να ξέρετε το σύζυγό σας και ότι δεν μπορούν να κάνουν αυτό ή εκείνο. Το ίδιο και για τα παιδιά σας. Πρέπει να έχετε πλήρη εμπιστοσύνη σε αυτά. Πρέπει να ξέρετε τι είναι, τι μπορούν να κάνουν, μέχρι που μπορούν να φτάσουν. Αυτή η πίστη, η εσωτερική κατανόηση, είναι ο μόνος δρόμος προς την ειρήνη, την αγάπη και τη στοργή. 

Πλήρης εμπιστοσύνη ο ένας στον άλλο, οπουδήποτε και αν βρίσκονται. Μπορώ να πω με βεβαιότητα ότι, όπου και να στείλετε τις κόρες Μου, πότε δεν θα ζήσουν ανήθικα, ούτε οι γαμπροί μου. Αλλά, για τις κόρες Μου, μπορώ να το πω με σιγουριά. Δεν μπορούν να διανοηθούν μια ανήθικη ζωή, ότι κι αν δοκιμάσετε. Τέτοια σιγουριά πρέπει να υπάρχει μέσα σας για τα παιδιά σας. Όπως όταν ήταν μικρές, πολύ μικρές, ήρθαν οι γείτονες και είπαν: «Οι κόρες Σου ήρθαν και χρησιμοποίησαν τον κήπο μας για το πρωινό τους μπάνιο». Εγώ είπα: «Τι; Τα παιδιά Μου, ακόμα κι αν θέλατε να πάνε στο μπάνιο σας, δοκιμάστε να τα πάτε. Σας δίνω δύο χιλιάδες ρουπίες αμέσως τώρα. Απλώς ζητήστε τους να πάνε στο μπάνιο σας, αυτό μόνο». Τα ξέρω πολύ καλά. 

Αν κάποιος πει: «Η κόρη Σου πήρε κάτι», Εγώ τις ξέρω πολύ καλά. Δεν μπορούν να αγγίξουν πράγματα άλλου. Τις ξέρω πολύ καλά. Δεν θα υποχρεωθούν σε κανέναν μ' αυτό τον τρόπο, τις ξέρω πολύ καλά. Τόσο καλά πρέπει να γνωρίζετε κι εσείς τα παιδιά σας. Μην τα προσβάλετε μπροστά σε άλλους. Χτίστε το χαρακτήρα και το μεγαλείο τους λέγοντας: «Έλα τώρα, είσαι ένας Σαχάτζα Γιόγκι, είσαι σπουδαίος, θα γίνεις αυτό, εκείνο», να τα βάζετε σ'αυτό το μονοπάτι, να τα κρατάτε εκεί και να τα σέβεστε. Όμως, μην τα κακομάθετε. Μην τα κακομάθετε. Συνήθως τα κακομαθαίνουμε. 

Είτε είμαστε εμείς υπερβολικά επιεικείς, είτε κάνουμε αυτά να είναι υπερβολικά επιεική. Και τα δύο είναι λάθος, είναι και πάλι το Εγώ. Μάθετέ τα πως να μοιράζονται πράγματα, μάθετέ τα πώς να μοιράζονται. Και αν μοιράζονται, αν δίνουν κάτι σε κάποιον άλλο, τότε θα πρέπει να είστε χαρούμενοι που το έδωσαν αλλού. «Δώσ'το σε άλλους, άσε τους άλλους να παίξουν». Δείξτε τη χαρά σας γι'αυτό. Εσείς οι ίδιοι πρέπει να δίνετε σε άλλους και τότε θα μάθουν και τα παιδιά σας αυτά τα πράγματα. Ο γάμος είναι ένας πολύ μεγάλος δεσμός στη Σαχάτζα Γιόγκα. Μέσω των γάμων είμαστε όλοι μαζί δεμένοι. Αποτελούμε μια κοινωνία πολύ ευτυχισμένων παντρεμένων ανθρώπων. 

Αν κάποιος δεν είναι ικανός να έχει ένα καλό γάμο, καλύτερα να το ξεχάσει. Βλέπετε, έχω δει γυναίκες εξήντα ετών, στην ηλικία Μου, να ζητούν να παντρευτούν. Ναι, υπάρχουν γυναίκες και άντρες που είναι εξήντα ετών και λένε: «Μητέρα, είμαι μόνο εξήντα ετών και θα ήθελα να παντρευτώ». Είπα: «Τι;» Εγώ στα εξήντα Μου έχω χιλιάδες παιδιά, πώς μπορείτε να λέτε κάτι τέτοιο; Εννοώ, πως δεν θα έπρεπε να είστε νύφες όλη σας τη ζωή. Θα έρεπε να είστε μητέρα και γιαγιά. Νομίζω ότι μετά τα σαράντα πέντε κανείς δεν θα έπρεπε να σκέφτεται το γάμο, είναι ανοησία. Είναι ανοησία μετά τα σαράντα πέντε. Όλες, ακόμα και οι παντρεμένες γυναίκες, πρέπει να ξέρουν ότι είναι μητέρες και ότι θα γίνουν γιαγιάδες. Είναι συνεχώς νύφες. Βλέπετε, αυτός είναι ένας από τους λόγους που οι γάμοι αποτυγχάνουν. 

Γιατί δεν είστε νύφες μετά τα τριάντα ή τα τριανταπέντε. Είστε μητέρες, είστε αναμφισβήτητα μητέρες. Και σεις είστε πατέρες και έτσι πρέπει να ζείτε, σαν πατέρες και μητέρες των παιδιών. Έτσι μας αποκαλούν στη χώρα μας. Μέχρι τα τριάντα, τριάντα χρονών, μας αποκαλούν νύφες, ντουλάι, αλλά όχι όταν μεγαλώσουμε. Εμένα κανείς δεν Με φωνάζει με το όνομά Μου. Λένε η «Μητέρα της Κάλπανα» ή η «Μητέρα της Σάντανα». Ακόμα και ο σύζυγός Μου αποκαλείται ως ο «πατέρας της Κάλπανα». Ποτέ δεν τον φωνάζουν με το όνομά του, επειδή γίνεστε πατέρας και μητέρα. Αποδεχτείτε τη θέση σας. 

Αλλά εσείς όχι, θέλετε σε τέτοια ηλικία να είστε νύφες. Θέλετε να έχετε το κρεβάτι που έχει μια νύφη, την κρεβατοκάμαρα μιας νύφης. Αλλά αυτό δεν γίνεται, γιατί δεν είστε πλέον νύφες. Μετά σκέφτεστε: «Αχ, αυτός ο άντρας κατάντησε σαχλός», «Αυτή η γυναίκα κατάντησε σαχλή» και πάτε σε μια άλλη γυναίκα, σε έναν άλλο άντρα και αυτό συνεχίζεται. Μετά πάτε στα παιδιά και καταστρέφετε την αθωότητα των ανθρώπων. Αν, όμως, αποδεχτείτε τη θέση σας, θα μεγαλώσετε σωστά, θα ωριμάσετε σαν Σαχάτζα Γιόγκις, σαν πατέρας και μητέρα, σαν αξιοπρεπείς άνθρωποι. Δεν είναι μοναδική πηγή αγάπης η σχέση με το σύζυγο ή τη σύζυγο. Υπάρχουν τόσες πολλές σχέσεις που είναι μεγαλύτερη πηγή αγάπης, αλλά εξαρτάται σε ποιο επίπεδο εξέλιξης βρίσκεστε. Όταν είστε ένα μικρό ποταμάκι, τότε εντάξει. Τώρα, όμως, έχετε γίνει ο ωκεανός, οπότε να είστε ο ωκεανός. 

Όταν γίνεστε η θάλασσα, να είστε η θάλασσα. Όταν γίνεστε ο ωκεανός, να είστε ο ωκεανός. Μια θάλασσα δεν μπορεί να παραμείνει σαν κάτι μικρό, όπως ήταν στην αρχή, μπορεί; Με τον ίδιο τρόπο, όλοι πρέπει να γνωρίζουν ότι πρέπει να ωριμάσουν μέσα από αυτή τη σχέση και ότι δεν πρέπει να λαχταρούν συνεχώς να είναι γαμπρός και νύφη. Στα σαράντα πέντε τους ακόμα βρίσκουν συζύγους, τρελοί είναι; Αυτό πρέπει τώρα να σταματήσει στη Σαχάτζα Γιόγκα. Όλοι εκείνοι που έχουν περάσει κάποια ηλικία θα πρέπει να σταματήσουν να Με ενοχλούν σχετικά με τους γάμους. Πρέπει να γίνουν μητέρες. Υπάρχουν τόσα παιδιά που χρειάζονται φροντίδα. Πρόκειται να φτιάξουμε νηπιαγωγεία, καλυτέρα να είναι εκεί. Τι είναι η συντροφικότητα; Η συντροφικότητα υπάρχει με τα παιδιά, με τα εγγόνια, τα δισέγγονα. Αυτό είναι κάτι που πρέπει να καταλάβουν όλοι, άντρες και γυναίκες. 

Οι άντρες είναι ακριβώς το ίδιο. Οι άντρες, επίσης, προσπαθούν να μην γίνουν ποτέ πατεράδες. Αν είστε κανονικοί πατεράδες, δεν έχετε τέτοιες ιδέες σχετικά με το γάμο. Ξεχάστε το. Αν δεν λειτουργήσει με μια γυναίκα, ξεχάστε το. Ξεχάστε το. Δεν χρειάζεται, ανεχτήκατε αρκετά. Κάτι τέτοιο, λοιπόν, δεν είναι καθόλου απαραίτητο και έχει λειτουργήσει σε κάποια κοινωνία που δεν είναι μια κοινωνία Σαχάτζα Γιόγκι. Οπότε, θα πρέπει να λειτουργήσει σε σας. Όσον αφορά τους κοινωνικούς θεσμούς, οι Ινδοί είναι αρκετά καλοί, όμως είναι κακοί στα οικονομικά και την πολιτική. 

Μην ακολουθήσετε ποτέ την πολιτική τους, είναι απαίσια. Απαίσια. Θέλω να πω, δεν μπορώ να σκεφτώ χειρότερη πολιτική από την Ινδική πολιτική, είναι η χειρότερη όλων. Αν τους παρακολουθήσετε, δεν θα ξέρετε αν πρέπει να κλάψετε ή να γελάσετε. Είναι τόσο ανόητοι, ξέρετε, όλα τα γαϊδούρια έχουν μπεί στην πολιτική, τελείως γαϊδούρια. Χειρότεροι και από αυτά. Γκαρίζουν σαν γαϊδούρια, φέρονται σαν γαϊδούρια, κλωτσάνε ο ένας τον άλλον, κάνουν ό,τι μπορεί να φανταστεί κανείς, είναι τόσο φρικτό. Θέλω να πω, αν θέλετε να γελάσετε, τότε μπορείτε να το δείτε από την αστεία του πλευρά, σαν να είναι τα γαϊδούρια απόλυτα υπεύθυνα για την σπουδαία μας χώρα. Έτσι οι περισσότεροι από αυτούς είναι γάιδαροι, δεν έχω συναντήσει πολλούς λογικούς. Ακόμα και εκείνοι που είναι λογικοί, θέλουν να γίνουν γαϊδούρια. 

Τι να γίνει; Αυτή είναι η μεγαλύτερη επιθυμία τους, φανταστείτε έναν άγιο να θέλει να γίνει γάιδαρος! Πρέπει να γνωρίζουμε λοιπόν ποια είναι τα καλά μας σημεία, έτσι ώστε να μην τα χάνουμε. Οποιαδήποτε είναι τα άσχημα σημεία μας πρέπει να τα διορθώσουμε. Αυτός είναι ένας πολύ ισορροπημένος τρόπος να βλέπουμε τον εαυτό μας. Επειδή εμείς είμαστε οι κερδισμένοι. Κανένας άλλος δεν πρόκειται να ωφεληθεί και οι Σαχάτζα Γιόγκις πρέπει να φερθούν εγωιστικά εδώ. Εμείς είμαστε οι κερδισμένοι. Αν ωφεληθούμε εμείς, όλη η ομάδα ωφελείται, όλη η Σαχάτζα Γιόγκα ωφελείται. Αυτό, λοιπόν, εννοώ για την κοινωνική σας ζωή, που είναι πολύ σημαντική και για το εγώ σας. Όμως, το πιο σημαντικό είναι ότι, από τη στιγμή που είσαστε στο Σαχασράρα, γίνεστε το μυαλό Μου, πραγματικά γίνεστε το μυαλό Μου. 

Έτσι πρέπει να είστε πολύ προσεκτικοί, επειδή δεν σκέπτεστε μόνο την οικογένειά σας, τα παιδιά σας, το σπιτικό σας. Δεν σκέπτεστε μόνο το άσραμ της Μελβούρνης, ή το άσραμ του Σύδνεϋ ή την Αυστραλία, αλλά σκέπτεστε όλο τον κόσμο και όλο το σύμπαν και τη βελτίωσή του. Όταν ωριμάζετε σ' αυτό το επίπεδο, τότε πραγματικά γίνεστε αναπόσπαστο μέρος του δικού Μου μυαλού, το οποίο απασχολείται με πολύ μεγαλύτερα οράματα, ανώτερα πράγματα. Λειτουργεί και σε χαμηλότερα επίπεδα επίσης, αυτό είναι κάτι καλό που έχει, μπορεί να λειτουργήσει στο ατομικό σας επίπεδο. Δίνω προσοχή στα προσωπικά σας προβλήματα, στις υποδείξεις σας, σε οτιδήποτε λέτε, όμως το φως είναι για όλο το σύμπαν. Έτσι μπαίνουμε στο βασίλειο μιας παγκόσμιας θρησκείας, την οποία πρέπει να αφυπνήσουμε, την οποία πρέπει να εξελίξουμε. Εως ότου φτάσετε σε αυτό το επίπεδο, δεν θα αποκαλείστε ολοκληρωμένοι Σαχάτζα Γιόγκις. Έτσι, για να το επιτύχετε, πρέπει να δουλέψετε σκληρά ή αν πούμε ότι τώρα είστε Σαχάτζα Γιόγκις, πρόκειται να γίνετε μάχα Γιόγκις. Έτσι, πρέπει να επιτύχουμε αυτό το επίπεδο της Μάχα Γιόγκα. Το να πάτε από το ένα επίπεδο στο άλλο είναι απλό. 

Μπορεί να γίνει. Φανταστείτε ότι τέσσερα χρόνια πρίν δεν είχα σκεφτεί ότι θα μπορούσα να εδραιώσω τόσους πολλούς από σας ως παιδιά Μου και αυτό έχει συμβεί σήμερα. Είναι τόσο σπουδαίο πράγμα το ότι μέσα σε τέσσερα χρόνια στάθηκε δυνατό να φτάσουμε σε τόσο όμορφα αποτελέσματα. Ο επόμενος χρόνος θα είναι ακόμα καλύτερος, μπορώ να το διαπιστώσω από τους ανθρώπους που ήταν εκεί. Έτσι, πρέπει να καταλάβει κανείς ότι, στη Σαχάτζα Γιόγκα, η υπακοή σε αυτά που λέει η Μητέρα, είναι σωστή. Όμως, μερικοί άνθρωποι έχουν την κακή συνήθεια να επιβάλλονται. «Κάντο για χάρη της Μητέρας, για τη Μητέρα». Ποιός είναι αυτός; Γιατί θα έπρεπε να λέει ο οποιοσδήποτε: «Κάντο για χάρη της Μητέρας», ή «η Μητέρα το λέει αυτό»; Όχι, όταν είσαστε το Πνεύμα καταλαβαίνετε τι λέει η Μητέρα. Προσπαθείστε, λοιπόν, να καταλάβετε το Πνεύμα σας. Αυτός είναι ο καλύτερος τρόπος που μπορείτε να το επιτύχετε και μπορείτε να είσαστε καλά. 

Θέλω όλα τα παιδιά μας να εξελιχθούν από το ζενίθ. Αφήστε τα να ξεκινήσουν με καλύτερα στάνταρντς, από καλύτερο επίπεδο. Επειδή εμείς αρχίσαμε από χαμηλότερο επίπεδο, αντιμετωπίσαμε προβλήματα. Αφήστε, όμως, τα παιδιά μας να αρχίσουν από ένα ανώτερο επίπεδο και η Μελβούρνη είναι το μέρος που διάλεξα για να μεγαλώσουν τα παιδιά μας. Έτσι, ελπίζω οτι οι γυναίκες θα αναλάβουν το ρόλο τους, οτι οι άντρες θα αναλάβουν το ρόλο τους και θα χτιστεί εδώ ένα ωραίο οικογενειακό σύστημα, μια ωραία κοινωνία και αυτή η όμορφη κοινωνία... Τι είναι αυτό; Σβήστε το. Ξέρω. Ξέρω τα φώτα πολύ καλά. Ξέρω πώς δρουν. Η Βισνουμάγια, αυτή είναι η Βισνουμάγια. Έχουμε τιθασεύσει τη Βισνουμάγια. 

Πού βρήκαμε το φως, τη Βισνουμάγια, πού κρυβότανε; Βλέπετε, σήμερα χρειαζόμαστε τη Βισνουμάγια και το να αντιληφθούμε, σε λεπτό επίπεδο, πως εμφανίζεται η Βισνουμάγια. Κοιτάξτε τώρα πόσο Σαχάτζ είναι. Συνέβη αυτό το γεγονός και μπορώ να μιλήσω για τη Βισνουμάγια. Γιατί να αλλάξω θέμα και να μιλήσω για τη Βισνουμάγια δεν είναι εύκολο. Βλέπετε, πρέπει να παρακολουθήσετε το θεατρικό έργο. Τώρα, πώς εμφανίζεται η Βισνουμάγια; Πώς δρα μέσα από Εμένα τόσο καλά; Πώς, τι συμβαίνει, πώς εμφανίζεται; Υδροηλεκτρισμός, πώς δημιουργήθηκε ο υδροηλεκτρισμός στο νερό; Υπάρχει στο νερό, στο Γκούρου Τάττβα, όμως πότε, πότε έρχεται, πότε το Γκούρου Τάττβα έρχεται σε σας; Σε αυτό το επίπεδο δρα η Βισνουμάγια, απελευθερώνεται και δρα. Για ποιο λόγο; Για να φωτίσει. Οτιδήποτε συμβαίνει σε υλικό επίπεδο, συμβαίνει και σε λεπτό. Έτσι, πρέπει κανείς να ενσαρκωθεί. Η αρχή του Γκουρού πρέπει να ενσαρκωθεί για να έρθει στη γη. 

Οπότε, η Βισνουμάγια δρα και φωτίζει τους ανθρώπους και αυτό είναι που συμβαίνει και το όλο πράγμα εξελίσεται. Τώρα είδατε πώς μπόρεσα να αλλάξω το θέμα ξαφνικά και να μην το αισθανθείτε. Όμως, ήθελα να δείτε πώς η Μητέρα αλλάζει τα θέματα συζήτησης, επειδή συμβαίνουν κάποια γεγονότα, κάτι γίνεται κάπου, το οποίο γνωρίζω και τα θέματα αλλάζουν. Φαινομενικά, είναι ένα ομαλό γεγονός σε εξέλιξη. Κάτι άλλο που πρέπει να σας πω είναι ότι όλοι σας πρέπει να γνωρίζετε τη Σαχάτζα Γιόγκα πολύ καλά. Πολλοί λίγοι άνθρωποι γνωρίζουν πραγματικά για την Κουνταλίνη, γνωρίζουν πραγματικά για τις δονήσεις. Δεν γνωρίζουν πού βρίσκεται το Βόιντ. Θα πρέπει να υπάρχουν τακτικά μαθήματα, ακόμα και για τους εδραιωμένους Σαχάτζα Γιόγκις. Πού αντιστοιχεί το Βόιντ στα πέλματα, πού βρίσκονται τα τσάκρας στα πόδια; Όταν τους ζητάω να τρίψουν τα πόδια μου, δεν ξέρουν που βρίσκεται. Μπορεί να μην είσαστε μορφωμένοι, δεν πειράζει, όμως στη Σαχάτζα Γιόγκα πρέπει να μορφωθείτε. 

Πρέπει να έχετε πλήρη μόρφωση όσον αφορά τη Σαχάτζα Γιόγκα. Πρέπει να ξέρετε από πού προέρχεται μια αρρώστια, πώς να την θεραπεύσετε. Όλοι πρέπει να μορφωθείτε σ'αυτό τον τομέα. Έτσι, όταν έχετε τις συναντήσεις σας για διαλογισμό, πρέπει να έχετε και μαθήματα για να εκπαιδεύεστε όσον αφορά τη Σαχάτζα Γιόγκα, ποια πράγματα πρέπει να γίνουν. Τώρα υπάρχει ένα βιβλίο, φυσικά είδα ότι είναι ένα καλό βιβλίο, που έχουν γράψει για τα παιδιά, όμως δεν υπάρχει αυθορμητισμός, έτσι θα πρέπει να το δουλέψω. Όμως, δεν είναι μόνο τα βιβλία, υπάρχουν και οι κασσέτες Μου. Όταν ακούτε τις κασσέτες Μου, σημειώστε τα σημεία για τα οποία μίλησε η Μητέρα και παρατηρείστε το οι ίδιοι. Έτσι η μόρφωση στη Σαχάτζα Γιόγκα είναι πολύ σημαντική, διαφορετικά η εξυπνάδα σας θα σκουριάσει. Πρέπει να έχετε πλήρη μόρφωση όσον αφορά τη Σαχάτζα Γιόγκα. Το να δίνετε Αυτογνωσία μόνο δεν αρκεί. 

Πρέπει να έχετε μόρφωση, έτσι οι άλλοι θα ξέρουν ότι είσαστε γνώστες. Κανείς δεν είχε, ως τώρα, τον όγκο της γνώσης που έχετε, κανένας άγιος. Αρπάξτε, λοιπόν, την ευκαιρία. Οποιαδήποτε είναι η ηλικία σας, όσα προσόντα κι αν έχετε, δεν έχει σημασία, όμως όλοι σας πρέπει να ξέρετε τι είναι η Σαχάτζα Γιόγκα, τι σημαίνει, πως λειτουργεί. Κάντε ερωτήσεις στον εαυτό σας και βρείτε τις απαντήσεις. Όλοι σας ακόμα σπουδάζετε τη Σαχάτζα Γιόγκα, πρέπει να το ξέρετε αυτό. Ακόμα τη σπουδάζετε και πρέπει να τη μάθετε τέλεια, πρέπει να την γνωρίζετε, κάθε της λέξη. Το να απολαμβάνετε απλά τη Σαχάτζα Γιόγκα δεν είναι η ουσία, πρέπει επίσης να γνωρίζετε. Όπως, όταν απολαμβάνετε ένα γλυκό που έχει φτιάξει κάποιος άλλος, πρέπει να γνωρίζετε πώς έχει φτιαχτεί, γιατί τότε μπορείτε να το φτιάξετε για άλλους. Όμως, αν δεν ξέρετε πώς να το φτιάξετε, οι άνθρωποι δεν πρόκειται να σας πιστέψουν. 

Αυτό έχω καταλάβει. Έπειτα, έχω δει οτι μερικοί Σαχάτζα Γιόγκις πάντα κάνουν τη δουλειά, είναι δραστήριοι επειδή ήταν δραστήριοι και πριν. Κάποιοι άλλοι, όμως, είναι ληθαργικοί. Μπορείτε να το παρατηρήσετε ακόμα και ανάμεσα σε δυό Ινδούς. Θα βρείτε τις ίδιες διαφορές, παρ' όλο που μπορεί να βρίσκονται παντού. Αυτό δεν πρέπει να γίνεται. Όλοι θα πρέπει να προσπαθήσουν να αποκτήσουν τον ίδιο ενθουσιασμό και δυναμισμό, όχι μόνο ένα άτομο. Αν το κάνει ένα άτομο, τότε δεν έχει νόημα. Μερικές φορές ένα τέτοιο άτομο μπορεί να είναι πολύ δεσποτικό. Όλοι πρέπει να δουλεύουν, όλη η ομάδα πρέπει να δουλεύει. 

Αν μπορέσουμε να το αναπτύξουμε αυτό, θα βοηθήσει την απόλυτη εξέλιξη, τη βελτίωση. Εντάξει; Έτσι σήμερα, την ημέρα των Γενεθλίων Μου, θέλω πολύ να σας ευλογήσω. Όμως σε κάθε γενέθλια μειώνονται τα χρόνια μου, πρέπει να το γνωρίζετε αυτό. Οπότε, πρέπει να μεγαλώσετε για να αναλάβετε, είναι σημαντικό. Είναι πολύ σημαντικό να μεγαλώσετε. Η δήθεν ηλικία Μου, παρ' όλο που δεν φαίνεται, όμως ελαττώνεται. Πρέπει να το ξέρετε αυτό, πρέπει τώρα να κάνετε πιο γρήγορα τις κινήσεις σας, να φτάσετε εκεί, να εξελιχθείτε. Όταν έρχονται κάποιοι, μιλήστε τους ωραία, δώστε τους χαρά, μην τους δώσετε τίποτα... δώστε τους χαρά. Φροντίστε τους, να είσαστε ευγενικοί μαζί τους, αυτό θα τους ελκύσει, παρά κάποιος αμέσως να πει: «Είσαι μπούτ, βγές έξω». Όταν είναι στη Σαχάτζα Γιόγκα, όταν φτάσουν εκεί, θα τους τα πω Εγώ. 

Υπάρχουν ακόμα κάποιοι, γνωρίζω μερικούς, που πρέπει να τους πούμε: «Έχετε πρόβλημα, καλύτερα να μείνετε εκτός». Δεν πειράζει, θα πρέπει να φύγουν από τα άσραμς για λίγο καιρό, έπειτα θα ξανάρθουν. Θα πρέπει να γίνει έτσι, διαφορετικά δεν θα μπορέσουν να διορθωθούν και τέτοιοι άνθρωποι θα πρέπει να αποδεχτούν με χαρά ότι για να είναι εντάξει, θα πρέπει να αλλάξουν. Θα είναι καλύτερα από το να συνεχίσουν με ο,τι έχουν λόγω του εγωισμού τους. Προσπαθείστε, λοπόν, να συνεργαστείτε με τον εαυτό σας, επειδή θέλει να καλυτερέψει όλο και περισσότερο. Έτσι, όλοι εκείνοι που θα ζητήσω, θα πω στον Γουόρεν, όλοι όσοι βρίσκω ότι δεν είναι εντάξει, θα πρέπει να φύγουν από το άσραμ. Στο άσραμ δεν μπορούν να μείνουν κάθε είδους άνθρωποι. Εδώ πρέπει να βρίσκονται μόνο αυτοί που είναι αγνοί, μέχρι ένα όριο. Θα πρέπει να έχουν ένα ελάχιστο απαιτούμενο επίπεδο. Αν δεν έχουν αυτό το επίπεδο, θα πρέπει να φεύγουν. 

Ακόμα κι αν υπάρχει μια γυναίκα η οποία είναι δεσποτική, ή ένας άντρας που είναι σαν γυναίκα, πρέπει να απομακρύνεται. Πρέπει να είσαστε φυσιολογικοί άνθρωποι, διαφορετικά οι άλλοι που έρχονται και βλέπουν έναν άντρα να στέκεται σαν ψώφια κότα, δεν αισθάνονται εντυπωσιασμένοι. Όπως ο μίζερος Χριστός που σας έδειξα, να στέκεται έτσι άτονος. Δεν ξέρω ποιος αισθάνεται εντυπωσιασμένος από το θέαμα. Ένας άντρας θα πρέπει να είναι όπως ο Χριστός στην Καπέλλα Σιστίνα, να στέκεται σαν .....Έτσι θα πρέπει να είναι οι άντρες, αξιοπρεπείς, σεβαστοί, ευγενικοί, μεγαλοπρεπείς. Οι γυναίκες θα πρέπει να είναι πολύ γλυκιές και καλές. Αυτό ανταποδίδει ένα πολύ σπουδαίο μέρισμα. Σε πολύ μεγάλο βάθος χρόνου. Δεν φαντάζεστε πόσο Εμένα Με έχει ανταμείψει αυτό. Σήμερα, Μου φαίνεται τόσο χρήσιμο. 

Βλέπετε, όταν ακόμα δεν έκανα Σαχάτζα Γιόγκα, από τη φύση Μου, ήμουν ευγενική προς τους ανθρώπους. Μετά ακολούθησαν όλα αυτά. Θα σας δώσω ένα παράδειγμα, στο Λονδίνο ήρθε ένας τύπος, το ονομά του είναι....Ποιό είναι το όνομα αυτού του ανώτερου υπαλλήλου; Αρμοστής στην Πούνε, τώρα είναι αρμοστής στην Πούνε, εντάξει. Είχε έρθει να μας δει, είχαμε μια σύσκεψη στο γραφείο του άντρα μου ή κάτι τέτοιο. Ο CP είπε: «Θα τους καλέσω για δείπνο». Είπα: «Εντάξει». Είχα μαγειρέψει το φαγητό στο σπίτι, ήταν περίπου είκοσι πέντε άτομα που ήρθαν για το δείπνο. Τους σερβιρίστηκε το δείπνο, έπρεπε να τους περιποιηθώ. Έτσι όταν πήγα στο Πούνε, ο Μαραούτρα μου είπε ότι αυτός ο Εντεταλμένος ήταν πολύ ανήσυχος επειδή έπρεπε να είχε έρθει ως Πρόεδρος ή ως επιτροπή υποδοχής για να Με υποδεχτεί. Είπα:«Δεν θυμάμαι ποιος είναι αυτός ο κύριος. 

Θυμάμαι κάποιον με το ίδιο όνομα». Εκείνος είπε:«Όχι, όχι, όχι, αυτός είναι άλλος». Αυτός ήταν ένας από εκείνους που είχαν έρθει και Με επαινούσε τόσο πολύ, είχα εντυπωσιαστεί πως τα είχε παρατηρήσει όλα αυτά. Είπε:«Αυτή η κυρία της οποίας ο σύζυγος είναι υψηλά ιστάμενος και όμως είναι τόσο ταπεινή, είναι τόσο ευγενική, τόσο μητρική». Πήγε στο σπίτι του και είπε στην γυναίκα του: «Δεν έχω ξαναδεί τέτοια γυναίκα, μια τόσο τέλεια κυρία». Τι είχα κάνει τότε δεν ξέρω. Θα πρέπει να μαγείρεψα καλά, αυτό φυσικά το κάνω, όμως θα πρέπει να τον περιποιήθηκα καλά, Θα πρέπει να ήμουν ευγενική μαζί του, με όλους τους. Θα πρέπει να μην είχα φάει τίποτα για να τους περιποιηθώ, κάτι θα πρέπει να είχα κάνει, δεν θυμάμαι τι είχα κάνει. Όμως από τη φύση Μου θα πρέπει να τα είχα κάνει και δεν είναι μόνο σήμερα, αλλά έχω δει τόσους πολλούς να έρχονται τόσο πρόθυμοι, λόγω αυτής της φύσης Μου, μόνο και μόνο λόγω της φύσης Μου. Γνωρίζετε τον δικό μας Ύπατο Αρμοστή στην Αγγλία και οι δύο Ύπατοι Αρμοστές, ο πρώτος και ο δεύτερος, ο Μ.Κ. 

Νέρου και ο δεύτερος, είχαν τόσο βαθύ σεβασμό προς το πρόσωπό Μου, τόση φροντίδα, δεν φαντάζεστε, επειδή θα πρέπει να είσαστε καλωσυνάτοι, ευγενικοί και καλοί. Όπως εσείς Με φροντίζετε εδώ, τους είχα φροντίσει εγώ. Γι' αυτό έχουν τέτοιες εντυπώσεις, σας το λέω, όλοι οι φίλοι του άντρα μου και όλοι Μου δείχνουν τόσο σεβασμό και φροντίδα. Είχαμε πάει να δούμε κάποιον ο οποίος είναι κορυφή στη νομική, είναι κεφαλή της διανόησης στην Ινδία, μας περιποιήθηκε βασιλικά. Ο τελωνιακός υπάλληλος είχε πληροφορηθεί ότι έρχονται τα παιδιά της Μητέρας, ο ίδιος ήρθε στο αεροδρόμιο, το ξέρατε αυτό; Καθόταν εκεί, δεν ξέρω αν ήρθε έξω για να δει ότι όλοι σας βγήκατε έξω. Όλα αυτά προέρχονται από την προσωπική Μου ζωή μαζί τους, διαφορετικά ποιος ενδιαφέρεται για τη σύζυγο κάποιου; Τόσοι πολλοί ακολούθησαν τον άντρα Μου, κανένας δεν ενδιαφέρθηκε για τις γυναίκες τους. Παντού, αυτή τη φορά πήγα με τον άντρα Μου στην Κίνα και οι πράκτορές του που ήταν στην Ιαπωνία και σε άλλα μέρη, τη Χονολουλού, όλοι τους ήρθαν για να Με συναντήσουν, επειδή όταν έρχεται εκείνος, κανένας δεν πάει να τον δει. Εκείνος μου είπε: «Επειδή ήρθες Εσύ, έχουν έρθει για να Σε δουν». Μπορείτε να το πιστέψετε; Δεν έκανα τίποτα παραπάνω από το να είμαι κυρία απέναντί τους. Είναι ένα τόσο δυνατό πράγμα. 

Είναι τόσο δυνατό και οι γυναίκες πρέπει να ξέρουν να μαγειρεύουν, είναι σημαντικό. Αν δεν ξέρουν να μαγειρεύουν, δεν είναι γυναίκες. Δεν νομίζω πως είναι γυναίκες. Όλες τους πρέπει να ξέρουν να μαγειρεύουν. Πρέπει να μάθετε να μαγειρεύετε και ο καθένας μπορεί να το μάθει, αυτό είναι πολύ σημαντικό. Η κρυφή δύναμη της γυναίκας βρίσκεται στον τρόπο που μαγειρεύει. Βλέπετε οι άντρες μας δεν μπορούν να πάνε πουθενά. Επειδή μαγειρεύουμε τόσο καλά θέλουν να γυρίζουν στο σπίτι. Θυμούνται το φαγητό. Έτσι αυτή είναι η δύναμη που έχετε. 

Σήμερα θα έχουμε μια πολύ σύντομη Πούτζα, επειδή σήμερα είναι τα γενέθλιά Μου έτσι η Πούτζα των γενεθλίων θα πρέπει να είναι πιο βαθιά, πιο εγκάρδια, πιο χαρούμενη, παρά να έχει μια πιο τελετουργική πλευρά. Δεν χρειάζεται να έχουμε πολλά τελετουργικά επειδή είμαστε σε μια χαρούμενη διάθεση γιορτάζοντας τα γενέθλια της Μητέρας μας. Είμαστε ήδη εκεί, οτιδήποτε σας χρειάζεται για να είσαστε εκεί δεν σας χρειάζεται τώρα επειδή είσαστε σε μια χαρούμενη διάθεση, εντάξει; Έτσι ένα πράγμα μόνο, πολύ μικρή Πούτζα, του το είπα, πρέπει να γίνει σήμερα λόγω των γενεθλίων. Δεν χρειάζεται να γίνει τεράστια Πούτζα, το μόνο που χρειάζεται είναι να αποκαλυφθούν όλες οι θεότητες, είναι όλοι τους ήδη εκεί, εκεί πάνω, παρατηρείστε απλά τις δονήσεις που εκπέμπουν! Είναι τόσο πολύ ευτυχισμένοι που γιορτάζετε τα γενέθλιά Μου. Ετσι σε κάθε πούτζα αυτό πρέπει να τους αφυπνίζουμε, να τους ζητάμε να είναι ευγενικοί μαζί σας. Παρ' όλο που είναι αφυπνισμένοι σε Μένα και που τους θέλετε να είναι. Όμως τώρα όλοι τους είναι αφυπνισμένοι σε σας δεν χρειάζεται καθόλου να έχουμε μεγάλη Πούτζα, δεν υπάρχει καμία τέτοια ανάγκη. Αυτό είπα στον Μόντι, ότι θα έχετε μια πολύ, πολύ σύντομη Πούτζα και μια τέτοια Πούτζα θα πρέπει να είναι αρκετή. Έτσι η σημερινή ομιλία ήταν σαν μια Πούτζα. 

Να θυμάστε ότι αυτό αφορούσε εσάς όταν δεν είσασταν Σαχάτζα Γιόγκις. Σήμερα δεν αφορά εσάς. Έτσι μην αισθάνεστε ενοχές. Πρώτα απ' όλα να θυμάστε ότι είσαστε Σαχάτζα Γιόγκις, είσαστε τα παιδιά Μου και σας αγαπώ πάρα πολύ, πάρα, πάρα πολύ. Έτσι σας παρακαλώ να έχετε εμπιστοσύνη στον εαυτό σας, απόλυτη εμπιστοσύνη στον εαυτό σας, εντάξει; Αυτό είναι το σπουδαιότερο που μπορείτε να Μου χαρίσετε σήμερα ως δώρο. Ο Θεός να σας ευλογεί! Η Σρι Μάτατζι μιλάει στα Ινδικά. Γι' αυτό έπρεπε να πλύνετε τα πόδια Μου για δέκα - πέντε λεπτά και να πλύνετε τα χέρια μου για περίπου δέκα λεπτά, αυτό είναι όλο, τόσο απλά. Τώρα δεν χρειαζόμαστε πολλούς ανθρώπους γι' αυτό, απλά βάλτε αυτό εδώ. 