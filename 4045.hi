2 दिसम्बर 1993
Public Program
Noida (भारत)
Talk Language: Hindi | Transcript (Hindi) - Draft

सत्य को खोजने वाले आप सभी साधकों को हमारा नमस्कार। मैंने सुना कि नोएडा से उत्तर में भी, पूरब में भी, पश्चिम में भी हर तरफ सहज की लहर दौड़ पड़ी|

बड़ी कमाल की बात हैं कि इस इलाक़े में रहने वाले लोग सत्य के खोज में इस तरह से आंतरिक हैं ये मुझे पता नहीं था और ऐसी आशा भी नहीं थी|

लेकिन आज जो आप सारे जन समुदाय को देखती हूँ तो बड़ा आश्चर्य होता है कि यहाँ पर इतने प्रेमी हैं, जो अपना आत्म-साक्षात्कार पाना चाहते हैं और अपने अंदर का जो ज्ञान है उसे प्राप्त करना चाहते हैं।

आश्चर्य इसलिए कि पहले तो इस जगह जैसी-जैसी धर्म की प्रणालियां हो गई, उनमें एक से एक सब विपरीत हो गए और जब हम लोग भी इसी मेरठ के आस-पास रहते थे और घूमते थे, तो लोगों का सादापन तो दिखाई देता था।

पर परमात्मा के लिए इतनी आंतरिक इच्छा मैंने देखी नहीं। और आज आप लोगों को देखकर के एक चमत्कार सा मुझे लगता हैं।

कि जिस भूमि को आप एक उर्वरा ज़मीन समझें और वहाँ इतने पेड़ पनप जाए,तो ये विशेष कर के एक सहज का चमत्कार ही कहना चाहिए।

ऐसे महाराष्ट्र में बहुत मेहनत की हमनें,सालों मेहनत की । संत-साधुओं ने वहाँ खून डाला |

बहुत सी बातें सहज योग जो आज आप सुन रहे हैं, पहले भी वहां लिखी गई है। लेकिन वहां इस तरह से काम नहीं हो पाया है, इतना गहरा काम नहीं हो पाया हैं।

ये गहरा काम सिर्फ इसी जगह होना था | इसी नोएडा के आस-पास ,कुछ समझ में नहीं आता ये सब कैसे हो गया।

और ये सब देखकर के अभिभूत हो जाते हैं,  दिल भर आता हैं। कुछ समझ में नहीं आता कि क्या कहें और क्या न कहें।

[श्री माताजी:थोड़ा सा पानी दे दीजिए, खॉंसी आ रहा है ,धुल बहुत ज्यादा हैं ]

[श्री माताजी जल ग्रहण करती हैं।]

वैसा आप जाने या ना जाने, हर इंसान आनंद की खोज में रहता है।जिस चीज से उसे सुख मिले उसमें रहता हैं।

लेकिन मनुष्य की जो स्थिति है, उसमें वो आनंद को प्राप्त नहीं कर सकता।जब उसका अहंकार या अहम भाव किसी तरह से खुश हो जाता हैं, तो इंसान खुश हो जाता हैं। उसे सुख मिलता है।

और जब उसका अहंकार दुःख जाता है|उससे भी उसे दुःख होता है। तो सुख और दुःख के,रात और दिन के, छाया में मनुष्य रहता है।

आज आशा तो कल निराशा।

लेकिन उसके अंदर आनंद की अभिव्यक्ति नहीं होती।  जो सुख और दुःख वो अपने अहंकार से प्राप्त करता हैं, वही अपने संस्कारों से भी प्राप्त करता हैं।

जैसे कि हमारे संस्कार हैं कुछ, अच्छे संस्कार हैं और जब हम किसी बुरे संस्कारों में जाना चाहते हैं, तो दुःख होता है।  या किसी को देखते है कि जिसमें ये बुरे संस्कार हैं ,उसे दु:ख होता है।

और किसी को देखते है कि ये आदमी में कितने अच्छे संस्कार हैं, ये आदमी कितना महान है,उसे देखकर के सुख होता है।

तो सुख और दुःख के आंदोलन में मनुष्य का जीव भटकता है। आनंद की प्राप्ति सिर्फ तब होती है जब आपका संबंध उस चारों तरफ फैली हुई चाराचर के चैतन्य सृष्टि से होता हैं |

इसको पतंजलि ने ऋतम्भरा प्रज्ञा (ज्ञान-प्रधान ज्ञान) कहा हैं, बड़ा भारी नाम देके। लेकिन है चीज वहीं जिसे हम ब्रह्म चैतन्य कहते हैं।

ये जो ब्रह्म का चैतन्य चारों तरफ फैला है,ये बड़ा भारी एक सत्य हैं। और जो ये आज आप फूलों की सृष्टि देख रहे हैं, ये सुंदर सब चीजें देख रहे हैं, ये सब उसी चैतन्य का कार्य हैं।

जितना भी जीवंत कार्य हैं वो ये ब्रह्म चैतन्य करता है और जाने ना जाने मनुष्य भी उसी ब्रह्म चैतन्य के साथ योग घटित होने की संबंध जुटने की इच्छा रखता है।

पर उसको कभी-कभी ये मालूम नहीं होता।

दूसरे सत्य ये है कि मनुष्य जो आज ये सुख-दुःख के झमेले में बैठा हुआ है।

और जो ये अपने सभी शारीरिक, मानसिक और बौद्धिक आत्मिक सब चीज़ों से पीड़ित है और इसको मानता है कि ये सब मेरी चीज़ हैं, वो असल में शुद्ध आत्मा हैं।

ये सिर्फ़ उपाधियाँ हैं और जब वो शुद्ध आत्मा हो जाता है, तभी उसमें आनंद का प्रकाश आने लग जाता हैं।अब आनंद के भी अलग-अलग स्वरूप हैं।

एक आनंद होता है जिसको इंसान महसूस करेगा और जब  सबसे मिलेगा,देखेगा कि इतने सारे लोग अच्छे हैं और मैं भी उन्हीं में से एक हूँ और मेरे अंदर कितना परिवर्तन आ रहा है, तो उसमें स्वानंद आ जाएगा |

उस परिवर्तन को देख कर उसमें स्वानंद आएगा|पर उसका आकलन या उसका बोध, उसको महसूस वो करेगा अपने बुद्धि से ही|

बुद्धि पर ही उसका काम रहेगा, वो देखेगा कि वाह, कितने बढ़िया लोग तैयार हो रहे हैं।

देखिए, इतने देश में सहज फैल रहा है और मैं भी एक सहज योगी हूँ।

उससे एक आनंद अंदर उतरेगा लेकिन उससे भी और ऊपर चढ़ना हैं।ऐसे अनेक आनंद के पथ,जो आदमी पहले कंजूस होगा, तो उसको मज़ा आएगा कि वो अपने पास के धन से लोगों को तृप्त करे, लोगों को खुश करे, लोगों को खाना खिलाएं| इस प्रकार दूसरे आनंद की अनुभूति आने लगेगी।

पहले कोई चीज़ आप बाजार जाते थे, तो अपने लिए खरीदते थे। अब सोचते हैं कि अरे ये चीज़ उनके लिए अच्छी होगी। वो चीज़ उनके लिए खरीदते हैं।

फिर आप सोचने लगते हैं कि दुनियाभर की जितनी जड़ चीजें हैं, मैटर, मटीरियल चीजें उसका उपयोग एक ही है,कि अपना प्यार उसमे जताएं। लोगों को वो चीज़ दे।

इसी में आपको आनंद आता है ये प्रेमानंद है, कि दूसरों के ऊपर प्रेम करने से जो आनंद आता है, वो प्रेमानंद है और ये निर्व्याज , इसमें कोई अपेक्षा नहीं होती कि हमें जिसको हमनें किया है वो हमारे साथ क्या करे, वो हमारे साथ क्या भलाई करे या उसने हमारे साथ क्या किया, ये विचार ही नहीं आता।

जो हो गया सो दे दिया , जो करना था सो कर दिया और उसी का मज़ा उठा रहे हैं।

उसके बाद,बहुत से कलाकारों में एक नया आयाम आ जाता है और वो लोग ये सोचते हैं कि किस तरह से हम ऐसी चित्र बनाएँ, जिससे कि सहजी खुश हो जाए।

सहज के लोग खुश हो जाए अब वो चित्र जरूरी ऐसे होने चाहिए कि उसमें से चैतन्य बहना चाहिए। अगर उसमें से चैतन्य नहीं बहेगा तो खुश नहीं होंगे।

फिर ऐसा चित्र अगर उनसे बन जाए ,किसी कलाकार से जिससे की चैतन्य बह रहा है, तो वो फिर उस कलानंद में बैठा रहता है।

उसको ये चिंता नहीं है कि मैंने कितनी मेहनत की,मैंने क्या किया, मैंने किस चीज़ को उठाया, किस चीज़ को ...इसमें डाला, कितने रुपये मैंने खर्च किए, कुछ नहीं।

उसको ये लगता है कि चलो ऐसी चीज़ बन गई कि जिसमें से चैतन्य की लहरी आ रही हैं।

तो उस दर्पण को देखकर के अंदर उसके ऐसी भावना आती हैं कि मैं भी कुछ हो गया हूँ कि जो मेरे हाथों से चीज़ बनती हैं उसमें से चैतन्य आता है।

आज भी ऐसे बड़े-बड़े कलाकार हो गए जिन के चित्रों में से चैतन्य की लहरियां आती हैं। और बहुत सुंदर ऐसा वातावरण वो निर्माण करते हैं।

लेकिन उसकी जानकारी जब तब तक आपके हाथ में चैतन्य नहीं होंगे ,आप जान नहीं सकते और इस तरह के नए आयाम में हर कलाकार एक नई भूमिका ले लेता है,और जो कलाकार भी नहीं हैं।

वो भी मैंने सुना है बहुत से लोग जिन्होंने कभी कविता तो क्या कोई गद्य काव्य भी नहीं लिखा है। वे एकदम कविता बनाने लग जाते हैं और बड़ी बढ़िया गहरी कविताएँ और ऐसे छंद में और ऐसे गीतों में वो बसा देते हैं कि वो खुद हैरान है कि ये हमने कभी लिखा ही नहीं और हमें कभी मालूम ही नहीं और पता नहीं किसने लिख दिया और ये कैसी सुंदर चीज़ बन गई।

और उसके गाने में, जैसे अभी लोग यहाँ गा रहे थे। कितने आनंद से झूम-झूम के क्योंकि उसके अंदर की जो चेतन शक्ति है चैतन्य है वो आपको आनंद दे रहा और ऐसे कला के आनंद में आप विभोर थे और आप ये भी जान रहे थे कि आप सबको आनंद दे रहे हैं।

सबके अंदर चैतन्य बह रहा है।  हर कला के अंदर से चैतन्य बह सकता है। हालाँकि उसको बनाने वाला, चलाने वाला, कहने वाला, गाने वाला ये मनुष्य , लेकिन उसके अंदर से चैतन्य की लहरियां ऐसे निकलती हैं कि जैसे कोई  साक्षात बांसुरी बजा रहा हो।

इन सब चीजों का सहज योग में बहुत ही बड़ा हमनें प्रदर्शन देखा है। हर जगह, हिंदुस्तान में नहीं,  बाहर भी, हर जगह कला एकदम से प्रस्फुटित हो गई |

बहुत से कलाकार जो हमारे सामने बजाने आए आज दुनिया में मशहूर कलाकार है और बहुत से कलाकार खासकर परदेश में संगीत में इतना नहीं किंतु कला में ,पेंटिंग्स में बहुत नाम कमा रहे हैं।

इस प्रकार हर चीज में मनुष्य को एक तरह से नया आनंद आता है। तीसरे बहुत से लोग जो कार्यशील है, बहुत कार्य में रहते हैं।

वो लोग कार्य करते हैं लेकिन बड़ी तकलीफ़ होती है, श्रम होता है, सोचते है ये क्या बला है ,कब ये नौकरी छूटे और हम आराम से बैठे और बड़ी परेशानी|

सहज योग के बाद मैंने देखा। कल ही एक साहब बता रहे थे कि वो रात को तीन-तीन बजे तक ये झंडे बना रहे थे और ये गेट्स बना रहे थे ,फिर तोरण लगा रहे थे।

अरे !मैंने कहा इतने दिन से तुम लोग तोरण लग रहे हो थक नहीं गए|कहने लगे नहीं मां हमें तो इतना आनंद आ रहा था।

बड़ा ही आनंद आ रहा था और उसी आनंद से हम सब कार्य कर रहे थे और कैसा आनंद हम लोग सब मिलकर के ऐसा लग रहा था जैसे देवी का रतजगा हो रहा है और न जाने कितने दिन उन्होंने मेहनत के कितने गेट्स लगे।

आप लोगों ने भी कितनी सजावट करी हुई है। यही मैं सोचती हूं ये सब प्रेम का ही तो आरोपण है।

आप लोगों का जो प्रेम है| वही इन सब चीजों में छिपा हुआ हंस रहा है। खुश हो रहा है।

ये एक फिर आपको कहना चाहिए कि कर्म का आनंद आपने जो कर्म किया क्योंकि आपको लगता ही नहीं कि आप कर्म कर रहे हैं।

आपको लगता है कि नई हम तो मज़े कर रहे ये तो ये हो रहा है वो हो रहा है। हर एक चीज़ में मज़ा आने लगता है

यही नहीं पर आपके अपने का काम में भी आपको बड़ा मजा आएगा। सब चीज में बड़ा मजा आएगा और फिर एक सामूहिक आनंद होता है।

इस सामूहिक आनंद में आप समूह के साथ चाहे वो गाना बजाना हो, चाहे मंडप खड़ा करना हो, चाहे पोस्टर्स लगाने हो,पता नहीं क्या-क्या किया है।

इस किसी चीज़ में भी आपको बड़ा ही आनंद आता है क्योंकि ये भी एक बड़ा सामूहिक आनंद है। सामूहिक आनंद काफ़ी ऊँची चीज़ है |

उसमें एक दूसरे से ईर्ष्या नहीं होती, कोई ईर्ष्या नहीं |और जो कुछ अधिक काम करता है तो उसके प्रति बड़ा गौरव और श्रद्धा होने लग जाती हैं |

इस आनंद से भी एक आनंद और भी है जो मन ही मन, श्रद्धा और भक्ति से आप गदगद हो जाते हैं। ये भी एक नया आनंद आयाम भक्ति के अपने अंदर जाग उठता है।

बहुत से लोग थे वो तो भगवान को भी नहीं मानते थे पर आज सहज में आकर के पागल जैसे नाचते हैं उनसे रोका ही नहीं जा सकता उनकों।

उठकर के नाचना शुरू कर देते हैं |मैं कहा भई नाचने क्यूं लग गए , मैंने रहा नहीं जाता माँ ,सारा शरीर जो है अंदर से नाचने लग जाता है तो नृत्य का आनंद जैसे हो उस तरह का आनंद आने लग जाता है।

वो ये नहीं परवाह करते की उनको नाचना आता है कि नहीं आता है बस एक सारा शरीर आनंद से आडोलित हो जाता और सभी उसी आंदोलन में नाचने लग जाते हैं। लेकिन इसके साथ ये नहीं है कि कोई आडंबर हो, सादगी से सारा काम होता है।

उसमें किसी तरह की शिकायत नहीं और सब आपस में प्रेम से हंसी मजाक करते हैं। मैं तो देख-देख के आश्चर्यचकित होती हूं कि देखिए ये मनुष्य जो कि कल बोलता ही नहीं था।

बड़ा ही घुम्मा आदमी था। आज पता नहीं कैसे एक दूसरे से मजाक कर रहा हैं। खूब ज़ोरों- ज़ोरो से हंस रहा हैं |दिल खोल करके बोल रहा है।

दिल एकदम खुल जाता है।और वो इस प्रकार खुलता है कि आप भी नहीं समझ पाते। एक साहब मुझे एक दिन मिलने आए अमेरिका में, कहने लगे माताजी पता नहीं अपने क्या कर दिया मुझे, मैंने कहा क्यूं।

मैं तो अपने चाचा से इतनी नफरत करता था। मुझे उसकी शक्ल दिखाई देती थी तो मुझे ग़ुस्सा चढ़ जाता था । पर आज वो मुझे मिला तो मैं आज एकदम लपक कर के उनको आलिंगन दे दिया।

वो मेरी ओर देखने लगे गए, क्या ये पागल तो नहीं हो गया। कहने लगे पता नहीं नफरत कहां भाग गई और वो जो गुस्सा था, वो तो पता नहीं कहां रह गया और खूब उनको आलिंगन दिया मैंने।

अब कहने लगे कि अब मुझे अच्छा लगता है ऐसा कहने लगे। वह कहने लगे जी आपकी तबीयत तो ठीक है। कहने लगे क्यूँ, तुमने ऐसे कभी किया ही नहीं मुझे ,तो उस चाचा के आंख से आंसू बहने लगे।

आंसू बहने लगे। उसने कहा कि  ये क्या चमत्कार है कि मेरे लिए ये प्यार कैसे उमड़ा। वो कहने लगी कि वो चीज़ अपने आप छूट ही गई जो मुझे तुम्हारे प्रति जो गुस्सा था तुम्हारे प्रति जो मुझे घृणा सी लगती थी।

सब झूठी ही गई अपने आप और पता नहीं मैं कुछ और ही हो गया हूं। इस प्रकार की मनुष्य के परिवर्तन में बड़ी सुंदर-सुंदर ऐसी छटाएं होती हैं।

पर तो भी वो बुद्धि में बैठती ही नहीं। आदमी बुद्धि से उसे परखता है और सोचता है कि कल मैं ऐसे था। आज मैं कैसे ऐसे हुआ।अरे भाई ये चमत्कार कैसे हो गया। मेरी तो ये परेशानियां थी और ये परेशानियां मेरी छूट गई।

अब ये परम चैतन्य हैं आप उसके दरबार में आ गए। फिर वो तो सारा काम इतना अचूक करता हैं और किस तरह से संभालता हैं। ये बस आप देखते ही रहिए |लोग मुझे हमेशा लिखते रहते है माँ ये चमत्कार हुआ वो चमत्कार हुआ |

इतने चमत्कार लिख भेजें तो मैंने किसी से कहा कि भई लिख रखो कि ये क्या-क्या चमत्कार की बातें कर रहे हैं। कोई किताब ही छाप देना।

एक महीने में उसके सर तक तो दोनों तरफ में फाइले बन गई।उसने कहा माँ इसमें से कौन सी चीजें छापू आप निकाल के बताइए|

मैंने कहा मेरे पास समय कहा है ये निकालने | और फिर एकदम बहुतों को मैंने देखा है कि कुछ इस मामले में लिखने की, विचार करने की, इस ओर ध्यान देने की भी इच्छाएं बहुत हो जाती है।

ऐसे भी अब सहज योग में मेरी तो एक छोटी सी किताब मैंने लिखी है। पर बहुतों ने सहज योग पर किताब लिखा है जिसको जो बन पड़ा उसने लिख दिया|

जो कभी कुछ लिखते भी नहीं थे। वो भी लोग काफी लिख रहे हैं और किताबें उन्होंने लिख दी। बहुत अच्छी लिखी। मैंने उनको कभी देखा भी नहीं पर जब देखा तो इतनी अच्छी किताबें उन्होंने लिखी हुई है इस मामले में|

ये सब विचार की जो नई धाराएं , ऐसे मनुष्य के सामने आप रख रहे हैं जिससे कि मानव सोचने लग जाता है कि ये आदमी बात क्या कर रहा है।

आज तक किसी ने आपके अंदर की प्रश्नों का उत्तर नहीं दिया था। किसी ने ये नहीं बताया था कि अंदर आपके कौन से चक्र है और उन चक्रों पर कौन से देवता बैठे हैं और वो कौन से कार्य करते हैं और आपके जागृति के बाद आप क्या-क्या शक्तियों को प्राप्त कर सकते हैं।

आज तक किसी ने नहीं बताया। ये अंदरुनी शक्तियों को ये आदमी कैसे बता रहा है, वह खुद महसूस करता है।

उसने खुद इसको पाया है और वो लिखता हैं|अब उसे पे लोग विश्वास करें या ना करें उसे उसकी परवाह नहीं।

और सब से तो उसका भय ही दूर हो जाता है। किसी भी चीज से भय करना उसके लिए बड़ा मुश्किल हो जाता है। वो किसी से डरता नहीं।

किसी से डरता नहीं जो कुछ भी करना है वो सामने जा करके साफ कह कर के करना है। वो डरता नहीं।

किसी से भी उसको ये नहीं लगता है कि मैं ये कहूंगा तो वो क्या करेगा, वो कहूंगा तो क्या करेगा और इसी तरह से एक शेर जैसा एक जैसे जंगल में राजा होता है।

वैसे ही इस कलयुग में एक बड़े भारी वीर के भ्रांति रहता है। फिर वह चाहे औरतें हो चाहे आदमी हो| मैंने देखा है कि ऐसे उनके अंदर से वीरता के प्रदर्शन होते हैं कि कभी भी सोचते भी नहीं थे कि ये इंसान कुछ बोलेगा या करेगा।

बहुत से लोग जो स्टेज पर बोलते नहीं थे। मैंने कहा, चलो खड़े हो, बोलो ,शुरू कर दिया। वो कहते है माँ पता नहीं हम कैसे बोले जा रहे थे। पता ही नहीं |

हम बोलते गए|हमें पता ही नहीं हम क्या बोल रहे थे |अरे भाई तुम बहुत अच्छा बोले।हमें तो पता नहीं माँ, हम तो बोलते जा रहे थे।

इस प्रकार अनेक सारी चीजें अकस्मात घटित होती है क्योंकि हमारे अंदर आत्मा का प्रकाश आ जाता है। आत्मा के प्रकाश में हम एक दूसरों को पहचानते हैं।

एक दूसरों का महत्व जानते हैं और फिर जो हमें एक दूसरों के प्रति जो व्यवहार है, उसमें  प्रेम उमड़ आता है| तो प्रेम ही सत्य है और सत्य ही प्रेम है।

जब आप सत्य जानते हैं तब आप ये भी जानते हैं कि आप पूरे सृष्टि से प्रेम करते हैं और सारे दुनिया से प्रेम करते हैं।

प्रेम ही प्रेम आपको मिलता है और प्रेम ही प्रेम आपमें और अगर कोई आदमी आपको सताए या परेशान भी करे तो वो आपकी चिंता करने की बात नहीं।

वो आप परम चैतन्य पर छोड़ देते है कि आप इनको संभालो| इस प्रकार सब चीजों का हल अपने आप निकलता है और आप सुख और दुख के चक्कर से छूट जाते हैं।

जिस चीज़ को देख करके आपको दुःख होता था, उसको देख कर अब हँसी आएगी। क्या बेवकूफी है ,देखिए इनकी बेवकूफी|

यहां तक मैंने देखा है कि अगर कोई ईसाई होगा और वो सहज में आ जाता है तो वो ईसाइयों की बेवकूफियॉं देखता है और कोई अगर हिंदू होगा और अगर वो सहज में आ जाएगा तो  हिंदुओं की बेवकूफियॉं देखेगा।

उसी प्रकार  मुसलमान, उसी प्रकार सब और जब वो अपने जात भाइयों की बुराइयां देखने लग जाते हैं तो उधर उद्यत हो जाते हैं। उधर वो कोशिश करते हैं कि ये बुराइयां हट जाए |

तो एक सामाजिक आनंद भी अंदर आने लग जाता है। कुटुम्बिक आनंद भी आता है जब आपकी पत्नी भी सहज योगी हो।

बच्चे भी सहज योगी हो और आप भी सहयोगी हो , तो सब साथ बैठकर करके और कोई बात ही नहीं करते सहज योग की बात करते हैं।

अरे मैंने कहा सहज योग कि इतनी क्या बात करते हो, कहने लगे माँ कुछ खत्म ही नहीं होती ।

सहज ही योग की बात पता नहीं क्या हम लोग करते रहते हैं, कुछ खत्म ही नहीं होती और कोई बात ही नहीं करते।

इस प्रकार एक नया मानव आज तैयार हो रहे हैं।इसे जान लेना चाहिए इसमें मेरा कुछ लेना-देना नहीं बन रहा |

मैं कहूंगी कि सब ने अपने-अपने समय में, समय के अनुसार काम किया था |जो कुछ भी संतों को करना था उन्होंने किया है और जिन-जिन अवतरणों को कम करना था, उन्होंने किया है|

सारे जितने भी बड़े-बड़े प्रोफेटस हो गए उन सब ने अपने-अपने समय के अनुसार काम किया। उसे वक्त वही काम करना था।

आज दूसरा काम है जो मुझे दिया गया है वो ये कि सब की कुंडली जागृत हो। मैं नहीं करती। ये भी सोचना कि मैं करती हूं।

ये भी गलत बात है, आपकी हो जाती है। मेरे सामने आने पर मुझे तो कभी ऐसा नहीं लगता कि मैं कुंडली को जागृत कर रही हूँ।

कुछ हो जाता है। क्योंकि कोई ऐसी बात जरूर है कि जिसके वजह से मेरे सामने आपकी कुंडली जागृत हो जाती है।

फोटो के सामने भी हो जाती और ये कैसे क्या होता है। सब कुछ क्या है इसके बारे में कुछ आप सोचते भी नहीं।

बस उसी में फिर आप मगन हो जाते हैं और आप में जो दूसरा आनंद जो बहुत बड़ा आनंद है जिसे कि हमें कहना चाहिए कि नीरानंद आपके अंदर आ जाता है।

जब आपकी इसके बारे में सोचते नहीं। आनंद में रहते ,सोच ही नहीं, सोच विचार ।

तब आपकी पूर्णतः हो गई ,जब आप आनंद में ही बैठे हुए हैं तब आपकी पूरी तरह से पूर्णतः हो जाती हैं और यही पूर्णतः प्राप्त करना ,माने ही एक निर्वाण की शुरुआत है।

अब निर्वाण की भी कल्पनाएं अनेक-अनेक लोगों ने बना दी अपने-अपने तरह से ,निर्वाण का मतलब ये है कि आप अपने स्वयं में पूरी तरह से खो जाए, वही निर्वाण है।

इसकी कोई व्याख्या नहीं कर सकता क्योंकि ये एक स्थिति है। एक स्थिति है जिसमें आप ऐसी महान दशा में पहुंच जाते हैं कि जहां पर आपके लिए सब आप ही है |

सारी सृष्टि आप है, सारी दुनिया आप है और आप सब में ही समाए हुए हैं। ऐसी एक स्थिति है उसको प्राप्त करने के लिए आपको सर के बल खड़ा होना नहीं है ,कुछ और जप तप करने की जरूरत नहीं, कुछ नहीं |

ये अपने आप एक बार जागरण हो जाए तो जैसे पेड़ अपने आप बढ़ता है, उस तरह से ये स्थिति आ जाती है।

आज मुझे ये कहना है कि सिर्फ याद रखना चाहिए कि ये स्थिति आते वक्त रास्ते में बहुत सी अड़चने आ सकती है।

एक चीनी लाओत्से करके एक बहुत बड़े कवि हो गए, लेकिन वो बड़े भारी साधु थे और बड़े प्रचारक थे। उन्होंने ताओ करके एक धर्म निकला जिसका मतलब वो जो हैं,ताओ।

अब वो उन्होंने जो एक यांग्त्ज़ी रिवर है, उसका वर्णन दिया है। मैं भी उस रिवर से गई थी देखने के लिए तो वाकई में हर दो- तीन मिनट बाद उसका सीन बदलता है और इतने सुंदर-सुंदर पेड़ और इतने सुंदर-सुंदर पहाड़ जोकि चाइनीस लोग अपने चित्रकारी में इस्तेमाल करते हैं।

सब उसकी प्रेरणा वहीं से आती है। पूरी समय 24 घंटे मैं उसके पास बैठी रही। उनका कहना ये है कि इस नदी से जब प्रवास कर रहे हैं।

उसमें बहुत से भंवरे भी है और उसमें बहुत गोल-गोल ऐसी जगह बनी हुई है जहां से आपको घूम के जाना पड़ेगा क्योंकि वहां पथरीली जमीन है, ये है,ये सब संभाल के करना पड़ेगा और फिर उसके बाद में इधर और उधर इतने बढ़िया सीन्स है।

इतने बढ़िया पेड़ लगे हुए उनको देख करके आपका मन उधर ललचायेगा। मन करेगा कि उतर जाए या सोचेंगे की इसे प्राप्त कर ले | तो उधर नहीं देखना आप सीधे जाते रहे |

जब समुद्र नजदीक आ जाएगा तो नदी अपने आप बढ़ जाएगी और अपने आप उसके जो किनारे हैं, दूर हट जाएंगे और आप नदी फिर समुद्र में समा जायेंगी और वास्तविक  ऐसे अपने जीवन में भी ये कुंडलिनी के मामले में ये होता है।

कुंडलिनी जब चढ़ने लग जाती है तब उसमें कही-कही रुकावटें आती है। कार्यशक्ति में भी रुकावटें आ सकती है और कार्य प्रणाली में भी, मतलब कार्य करने के ढंग पर भी जैसे कि कोई आदमी एक काम कर रहा है, हो सकता है कि उस काम करते-करते उसके अंदर कोई ना कोई चक्र का रुकावट आ जाए।

इसलिए सहज योग में मनन करना जरूरी है। उसके लिए ये जरूरी नहीं कि मनन करने के लिए कि आप घंटो बैठे हैं, वैसे नहीं |

शाम को एक 10:00 समझ लीजिए सोने से पहले आप 10 मिनट के लिए ज्यादा से ज्यादा अगर थोड़ा सा मनन कर ले और सवेरे आप बाहर जान से पहले आप मनन कर ले तो आप बिल्कुल शांति पूर्वक आगे बढ़ सकते हैं|

पर पहले ये देख लेना चाहिए कि हममें कौन सा दोष है। अपने अंदर बहुत से दोष होते हैं और उनमें से कौन सा दोष है जिसके कारण हम नहीं चढ़ पाते, जिसके कारण हम नहीं प्राप्त कर पाते।

इसको बिल्कुल शांति पूर्वक देखना चाहिए। अपने से नफरत करने की जरूरत नहीं ,अपने से कुछ अ...लांछन लगाने की जरूरत नहीं।

अब समझ लीजिए की अगर हमारे साड़ी में कोई दाग पड़ गया तो ठीक है।ये दाग हमें पड़ा दिखाई दे रहा है तो अब इसको साफ कर ले।

कोई तो ये नहीं सोचता कि ये दाग पड़ गया तो हम बहुत खराब हो गए,ये तो कुछ भी नहीं |ये तो बाहर की चीज है |तो जो कुछ भी दोष है वो सब अपने आप गिर जाते हैं।

अगर आप उनके ओर देखे कि मैं ये नहीं हूं। ये कोई और चीज है और इस तरह से जब ये दोष नष्ट हो जाते हैं।

आप एकदम शुद्ध स्वरूप होते-होते शुद्ध आत्मा स्वरूप हो जाते हैं और यही स्थिति को प्राप्त करना और तब आप आनंद को प्राप्त करते हैं।

इस आनंद की हर एक अलग-अलग अनुभूतियां आते भी रहती हैं, पर वो बुद्धि पर नहीं है। वो एक स्थिति हो जाती है।

जहां मनुष्य आनंद में ही जमा रहता है और सब चीज को देखता है, एक नाटक जैसे जिसको कहते है साक्षी |साक्षी हो कर हर एक चीज को देखता है |

अरे ! ये हो रहा है, ठीक है, वो हो रहा है, ठीक है। किसी चीज से वो विचलित नहीं होता |

जो श्री कृष्णा ने स्थितप्रज्ञ की भाषा कहीं है। वो ऐसे इंसान कि और उन्होंने पहले ही कह दिया ज्ञान को प्राप्त करो।

ज्ञान के प्राप्त करने का मतलब ये नहीं कि आप किताबें पढ़िये लेकिन उसका अर्थ ये है कि आप अपने अंदर बसे हुए ये जो नस-नस है, ये जो सेंट्रल नर्वस सिस्टम है।

इस पर इसका बोध होना चाहिए। इस पर जानना चाहिए| जैसे कि एक जानवर है, उसको गंदगी का विचार नहीं होता।

मनुष्य को गंदगी का विचार होता है। अब अगर मनुष्य अगर कहे कि मैं तो जानवर हूं तो ये गलत बात है और जानवर कहे  कि मैं मनुष्य हूं तो वो भी नहीं बात |

फर्क क्या है कि इनका जो सेंट्रल नर्वस सिस्टम है मनुष्य का, उसमें बहुत सी सूक्ष्म सूक्ष्म संवेदनाएं आ गई। बहुत सी जो जानवर में नहीं आई। अब इससे ऊंची गति क्या होगी।

ऊंची गति होगी कि जैसे एक कुत्ते से आप में ये फर्क है कि आप गंदगी जानते हैं। वैसे ही सूक्ष्म गति ये होती है कि आप जानते हैं  ये पाप है।

ये बुराई है, इसको करने का नहीं जो चीजें आपको सर्वनाश की तरफ ले जा रही वह गलत है क्योंकि आपकी स्थिति ऊंची हो गई हैं।

आप एक महान स्थिति में आ गए हैं जिसमें से आपके अंदर ये संवेदनाएं आ गई है। ये गलत है। ये असहज है। इसको छोड़ो, ये अपने आप ही छूटता जाता है।

बुद्धि से नहीं छूटता हैं। यहीं फर्क है कि नीरानंद में बुद्धि से नहीं छूटता हैं। वो नीरानंद के ही आश्रय होता है |इसमें आनंद ही नहीं छोड़ो,इसमें वाइब्रेशन नहीं छोड़ो |

जिसमें वाइब्रेशन नहीं वो चीज हमें चाहिए नहीं, ये बात आपके अंदर आने लग जाती है क्योंकि उससे कोई आनंद ही नहीं आता है।

इसलिए वो चीज आप कभी लेते भी नहीं और उसको मानते भी नहीं। इसके लिए कोई बड़े भारी यूनिवर्सिटी में जाने की जरूरत नहीं या बड़े वेद या वो पढ़ने की जरूरत नहीं।

ये मनुष्य की एक स्थिति है। कोई वेद पढ़ के या कोई बाइबल पढ़ के हम इंसान नहीं हुए।

एक अंदरूनी जो निसर्गता जिसको  कहना चाहिए की कुदरती तरीके से जो हमारे अंदर आज एक मनुष्य की स्थिति है, वही कुदरती तौर पर ही।

फिर वो ऊंच स्थिति हो सकती है। उसके लिए कोई भी आलंबन नहीं चाहिए। कोई आरोपण नहीं चाहिए।

सीधे-साधे आप उस दशा में पहुंच सकते हैं और उसको प्राप्त कर सकते हैं और ये आपका हक है।

हर एक साधक का ये हक है कि इसकी पूर्ति होने का यही समय है और आप लोग सब इसे प्राप्त करें और प्राप्त करके इसको जानिये कि आप क्या है तब आपको समझ में आएगा कि आप कितने गौरवशाली हैं।

आप कितने शक्तिशाली है और आप कितने प्रेममय हैं और सबसे बड़ी चीज आप जानिए गा केवल सत्य क्या है? केवल सत्य अब्सोल्युट ट्रुथ जिसको कहते हैं।

आज तक लोग जो अपना-अपना बनाए है ट्रुथ, फिर पता हो जाता है उंगलियों पर की सत्य क्या है| जिससे चैतन्य आए वहीं सत्य है। बाकी सब असत्य है|

सब चीज आ जाने के बाद धीरे-धीरे आपको अपने ऊपर विश्वास होने लग जाता है और इस चैतन्य पर भी विश्वास होने लगता है और इस प्रकार आपका जीवन एक दूसरे स्तर पर आ जाता है।

बहुत से लोग इस कलयुग में इस स्थिति में आएंगे। ऐसा मुझे लगता है। मैं अब तो पहले इतनी उम्मीद नहीं करती थी।

पर अब सोचती हूं की दूसरी दुनिया ही बन रही है और उसे दूसरी दुनिया में मनुष्य जब पहुंचेगा तब आपका समाज का कल्याण तो होगा।

आपके घर का कल्याण होगा। आपके देश का कल्याण होगा और सारे विश्व का कल्याण इसी में है। एक विशेष समय है और एक विशेष कार्य है।

इसमें आप सब सम्मिलित होइए। सब लोगों को इसमें आ जाना चाहिए। जितने लोगों को मिल जाए उनको आप जोड़ते चलिए और उनके प्रश्न सब हाल हो जाएंगे।

इतना ही नहीं उनको समझ में आ जाएगा कि मनुष्य के इस स्वरूप में हमें क्या होना है ,क्या प्राप्त करना है।

हमारे जीवन का क्या अर्थ है, इसका उत्तर साइंस नहीं दे सकता। ये उत्तर आप प्राप्त कर लेंगे और जब अपको अपने कार्य का लक्ष्य मालूम हो जाएगा।

तब आप देखिए कि आप आनंद विभोर हो जाएंगे। नोएडा का ये देख करके मैं  बड़ी वाकई में सोचती हूं कि सहज के चमत्कारों में से ये भी एक बड़ा भारी चमत्कार है कि गांव में जाना और वहां सब लोगों को सत्य देना।

ये भी बहुत बड़ा कार्य है और ये कार्य इतनी आसानी से हो रहा है। इतने प्रेम से हो रहा है।

ये तो बड़ी भारी बात है |ये काहे की आवाज़ हैं |अब जो है आज इतना कहना है कि आप सबको अपने प्रति एक श्रद्धा होनी चाहिए।

अपने प्रति किसी तरह की ऐसी बात नहीं सोचना है कि अरे मैं क्या हूं। मैं तो पापी हूं मैंने ये किया, वो किया,क्योंकि रात दिन सब लोग आपको यही बताते रहते है कि तू बड़ा खराब है।

तू ऐसा है तू वैसा है ये सब नहीं सोचना। ये सोचना है कि मैं एक मानव हूं और मैं बड़ी ऊंची दशा में हूं। अब मुझे इससे भी ऊंची दशा में जाना है।

ये बड़ी गौरव की बात है आपके बारे में कि आप मानव है और मानव को ही तो जागृति दे सकते हैं।

जानवरों को तो नहीं दे सकते और दूसरी बात ये हैं कि ये समा ऐसा है। इस समा में आप पैदा हुए वो भी इस योगभूमि में |

इस भारतवर्ष में जहां पर अनेक साधु संतों ने बहुत तपस्या की इसलिए ये आपको बहुत आसानी से प्राप्त हो जाएगा और प्राप्त होने के बाद यही सोचना है कि ये एक सामूहिक कार्य है।

सामूहिक कार्य जब तक आप में नहीं होगा |जब तक आप सामूहिकता में नहीं आएंगे। आप बढ़ेंगे नहीं आप में किसी भी तरह की प्रगति नहीं होगी।

आप जहां के तहां रह जाएंगे इसलिए एक ऐसा अपने मन में विचार रखे की क्या एक बीज अंकुरित होने के बाद ऐसे ही फेंक दिया जाए या उसको एक वृक्ष में रूपांतरित कर सकते हैं।

उसको एक बड़ा भारी पेड़ बना सकते हैं तो क्यों ना बनाएं और आसानी से सहज ,सरल उसके लिए कोई पैसा नहीं फेंकना उसके लिए कोई सर के बल नहीं दौड़ना|

सिर्फ सामुहिक में आना होगा जैसे कि हमारे एक हमारा एक खून कहीं कट के गिर गया ,तो क्या वो बढ़ेगा जब तक उसका शरीर से संबंध नहीं होगा, वह बढ़ नहीं सकता।

इसी प्रकार ये एक सामूहिक जीवंत संस्था है और उसमें आपको सामूहिकता में आना चाहिए। उससे देखिए आपकी बीमारियाँ , उसकी आपकी तकलीफें ,आपकी परेशानियां सब दूर हो जाएंगे।

इसमें कोई शंका नहीं ,बस अपने ऊपर विश्वास रखे और जानिए कि आप आज आप सबको आत्म-साक्षात्कार मिलने वाला है।

पहले तो जागृति होगी और आपके तालू से ठंडी हवा आने लगी।

किसी किसी के गर्म आती है, कोई बात नहीं और आपके हाथ में भी पहली मर्तबा ठंडी- ठंडी ऐसी हवा लहरे आएंगी जो कि ये परम चैतन्य है और आप ये आश्चर्यचकित होंगे कि ये कैसे हमें प्राप्त हुआ।

लेकिन इस में एक ही बात है, कि मैं इसकी जबरदस्ती नहीं कर सकती |जबरदस्ती नहीं हो सकता |

अगर आप इसे नहीं चाहते है तो आप के लिए बेहतर कि आप चले जाएं और जिनको इसकी जरूरत है और जो इसे चाहते हैं सर आँखों पर|

उनके लिए सारी श्रृष्टि तैयार बैठी हुई है |चैतन्य की श्रृष्टि आप को पार कराने के लिए |आप लोग तो बहुत आसान है परदेश में बहुत तकलीफ होती है मुझे| यहां तो बहुत आसानी से लोग सब पार हो जाते हैं| इनका कोई प्रश्न ही नहीं |

श्री माताजी : चाय दे दीजिए, ठंडी हो तो भी पी लेंगे|

तो अगर आप में से कोई जाना चाहे बाहर | कोई अगर जाना चाहे ,तो चले जाए |

इसमें ज्यादा से ज्यादा पाँच-दस मिनट लगेगा |बस पाँच-दस मिनट ,पर आप सब विश्वास रखे कि आप सब को आत्म- साक्षात्कार हो सकता है |

अपने भूत काल को, अपने गए बीते दिनों को एकदम जाइए और अगला दिन तो है ही नहीं इस वखत,तो आपको वर्तमान में आना है |

तो इसलिए कृपया आप भूल जाइए, उसकी सोचिए नहीं |कोई सा भी मंत्र न कहे और कुछ न कहे और अपने विचारों को भी रोकिए नहीं |अपने आप  कुंडलिनी सारा कार्य कर लेगी |

वो आपकी माँ हैं, सब की अलग अलग माँ है और वो आपके बारे में आपके पूर्व जन्म से लेकर के आज की स्थिति तक सब कुछ जानती है |

इसलिए आप किसी भी तरह से ,किसी भी तरह से अपने में कोई दोष ना देखें। अपनी बुराइयां ना देखें और अपने ऊपर पूर्ण श्रद्धा और विश्वास रखें और आत्म-साक्षात्कार को प्राप्त करें |

जा रहे हैं तो जाने दो, जाना होगा। सभी लोग चाह रहे हैं

श्री माताजी : इतना गर्म नहीं पी पाएंगे, रहने दीजिए, कोई जरूरी नहीं।

आप सब लोग तशरीफ रखिए,बैठ जाएं तो अच्छा होगा|

कही भी बैठ जाइए |प्लीज बे सीटेड|

बैठ जाइए, कहीं भी बैठ जाइए, कोई बात नहीं|

अब दोनों हाथ आप मेरी तरफ इस तरह से करिये और अपनी आँखें बंद कर ले |

चश्मा भी उतार ले। जब तक मैं ना कहूँ, आंखें मत खोलिए गा।

दोनों हाथ मेरी तरफ, इस तरह से ऊपर उठाएं।

श्री माताजी : फूँक मारती हुई।

अब आंखें खोल लीजिए |प्लीज ओपन योर आइज|

अब लेफ्ट हैंड हमारी ओर बढ़ाए और राइट हैंड सर पर रखें। छूकर नहीं ऊपर ,छूकर नहीं ऊपर रखें और अब गर्दन नीचे झुकाए।

अब देखे कि आपके तालू से ,तालू जहां पर बचपन में जहां स्निग्ध सी ऐसी हड्डी थी जिसे तालू कहते थे |

उस पर हाथ रखे और देखें की ठंडी या गरम कोई हवा आ रही है क्या।

प्लीज सी इफ देयर इस ए हॉट ओर कोल्ड ब्रिज कमिंग आउट ऑफ़ योर फॉन्टानेल बोन एरिया|

अब दूसरा हाथ मेरे ओर करें और फिर से गर्दन झुका ले।

प्लीज पुट योर हेड्स डाउन और देखिए कि आप के तालू से ठंडी ठंडी हवा आ रही है कि नहीं या गरम भी आ रही है कि नहीं।

अगर गरम आ रही है तो आप कह दीजिए की मां मैंने सबको क्षमा कर दिया|

तो वहां से ठंडी हवा आने लगेगी। गर्दन झुकाए,थोड़ी दूरी में|

हू, अच्छा अब एक बार और लेफ्ट हैंड मेरी ओर करें और राइट हैंड से देख की कोई ठंडी या गरम ऐसी हवा की लहरें आपके तालू से आ रही है  या नहीं, हो सकता है किसी - किसी को बहुत नजदीक में महसूस होंगी। किसी-किसी को दूर |

प्लीज डू इट विथ योर लेफ्ट हैंड टुवर्ड्स मी एंड राइट हैंड ऑन टॉप ऑफ़ योर फॉन्टानेल बोन एरिया एंड सी इफ देयर इस ए हॉट ओर कोल्ड ब्रिज इस कमिंग आउट ऑफ़ देट एरिया |

सम पीपल फील इट क्वाइट क्लोज एंड सम पीपल फील इट क्वाइट फार अवे |

स यू कैन मूव योर हैंड एंड सी फॉर योरसेल्फ|

बेंड योर हेड्स ,बेंड योर हेड्स |

सर झुका ले, सर झुका ले |

अब दोनों हाथ आकाश की ओर कर ले और सर पीछे करे |

प्लीज पुट अप बोथ ऑफ योर हैंड एंड लुक अप फर्स्ट |

अब एक सवाल पूछे की माँ क्या यहीं परम चैतन्य हैं?

यहीं ठंडी हवा जो है यही परम चैतन्य हैं?

नाउ प्लीज आस्क द क्वेश्चन, मदर इस दिस द कूल ब्रीज ऑफ होली घोस्ट ?

अब हाथ नीचे ले लीजिए | अब सब पार हैं |

नाउ जिस जिस के उंगलियों में, या हाथों में,या तालू से ठंडी या गरम हवाएं आई हो ,वो सब लोग हाथ उपर करे |

ऑल दोस हू हेव फेल्ट द कूल ब्रिज,प्लीज |

ये देखिये | आप सब साधुओं को मेरा नमस्कार |

अनंत आशीर्वाद |

सब के सब आप लोग पार हो गए |

कमाल हैं|

लेकिन इस परम शक्ति को आपने पाया है,छुआ हैं, पहली मर्तबा देखा हैं|

अब इसका आदर करिए और इसको जानिये |ये देखिये लोग यहाँ कितने देशों से भाग के आये हैं आपके ,देश में, क्योंकि ये इसको पुण्य भूमि समझते हैं और दूसरा आत्म- साक्षात्कार की जो स्थिति है उसको बढ़ाना चाहते हैं |

तो आप भी इस चीज को समझ ले और इसका महत्व समझें |

आशा है आप लोग सब सामूहिकता में शामिल हो कर के,अपनी पूरी तरह से प्रगति करेंगे और एक साल बाद में आऊंगी फिर से, तब देखूँगी कि यहां कितने वृक्ष खड़े हो गए हैं |

सब को मेरा अनंत आशीर्वाद |

सब के सब पार हो गए, एक भी नहीं बचा, पार ही करा कर लाए थे क्या |