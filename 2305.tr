10 Ekim 1993
Virata Puja
YMCA Camp Whittle, Fawnskin (United States)
Shri Virata Viratangana Puja. Los Angeles (ABD), 10 Ekim 1993

(Shri Viratangata Virata: Kozmik Varlığın En Yüce Gücü. Shri Radha-Krishna’nın 16 isminden birisidir)

Bugün, Virata ve Viratangata pujayı kutlayacağız.

Bildiğiniz gibi Kuzey ve Güney Amerika Shri Krishna’nın merkezidir, Vishuddhi’dir. Ve aynı zamanda bilinmesi gereken çok önemli bir nokta ise şudur, bütün yaradılışla kurulan tüm iletişimin ve tüm ilişkilerin Vishuddhinin bu merkezi tarafından oturtulması gerektiğidir.  Vishuddhi bildiğiniz gibi, bir şekilde yükselişinizdeki en önemli merkezdir. Çünkü Sahaja Yoga sadece sizin yükselişiniz için değil, tüm dünyanın yükselişi içindir ve buna sadece Vishuddhi vasıtasıyla erişebilirsiniz. Aydınlanmanızı alsanız ve tüm güçleri elde etseniz bile Vishuddhinizi kullanmadıkça bu işe yaramayacaktır. Benim Vishuddhime de bakın, konuşarak, her yerde konuşarak, iletişimi sürdürerek, Vishuddhi gidiyor! Ayrıca Vishuddhi çakra çok önemli olduğu için, saldırı altındadır. Negatif gücün saldırısı altındadır.

Bugün biz Virata ve Viratangata’ya ibadet edeceğiz. Virat nihai olandır, Vishuddhi çakranın tam olarak gelişimini tamamlamış hali Virata’dır. Ve sizlerinde bildiği gibi bu çakra burada, bu noktadadır. Bu çakra iyi durumda değilse, kolektif değilsinizdir. Kolektif olmayan bir şekilde davranıyorsunuzdur. Diğer Sahaja Yogiler ile iletişim kuramazsınız. Vishuddhi merkeziniz iyi olmadıkça diğer Sahaja Yogiler ile dostça, sevgi dolu bir bütün olamazsınız. Ve bu Ekadesha’nın  parçasıdır. Vishuddhi,  Ekadesha Rudra’nın merkezidir.

Kişi Virata Shakti’nin her yere yayılmış olduğunu anlamalıdır. Bizim iletişimlerimiz var. Demek istediğim şu ki, Ben buradan herkese telefon açabilirim ve bunun için benden fazla para almayacaklarını söylüyorlar. Görüyorsunuz, sanırım bu Shri Krishna’nın kutsamasında gelen bir şey. Çünkü siz herhangi bir yerden telefon açtığınızda bu oldukça zor ve çok pahalı bir işlemdir. Aynı zamanda, bilgisayar gibi, televizyon gibi, diğer başka şeyler gibi iletişim araçlarının çoğu, bütün bunlar, bunların çoğu bu ülkede geliştirilmiştir. Yani bu bizim diğer dünyalarla iletişim kurmamızı sağlayan Eterin süptilidir. Bu Virata’nın bir gücüdür. O bunun süptilidir.

Viratangana sayesinde sahip olduğumuz ikinci güç ise, diyebiliriz ki, çünkü Virat, Viratangana’nın kinetik gücüdür ama kaynak Viratangana’dır, beynin yapabildiği her şeydir. Tüm düşünmeler, tüm yaratıcılık, tüm şefkat, diğer uluslara gösterilen her türlü ilgi alakadır. Geçen gün biri bir şey sordu, “Neden biz dünyanın polisi olmalıyız?” diye. Bal gibi olmalısınız çünkü sizler Viratalarsınız. Yani tüm dünyada adaleti ve düzeni siz sağlamalısınız. Bu dünyada bulunan tüm acı çeken insanlara siz bakmalısınız. Siz tüm bu zulümlerle, savaşlarla ve her yerde olan bu iç savaşlar ile ilgilenmelisiniz, bunların hepsi sizin baş ağrılarınız çünkü siz Virata’nın ülkesinde oturmaktasınız. Yani O, Babadır. O, sizin tabirinizle Jehovah’dır (Yehova-Yehova, Tanrı’nın İbranice isminin bir çevirisidir; bu isim İbranice Tetragrammaton olarak bilinen dört harfle יהוה (YHVH) yazılır. Tanrı’nın isminin eski İbranicedeki telaffuzu tam olarak bilinmemektedir). O, Akbar’dır. Beyin seviyesinde yani Kundalini yükseldiği ve beyninizi aydınlattığı zaman, işte o zaman sizin bildiğiniz bilim mantıklı olmaya başlar ve sadece bununla kalmaz, ilaveten meta bilimi anlamaya başlarsınız çünkü sadece bilimi bilen beyin artık bilimin kaynağını da bilmektedir. Beyin bütün her şey açıkça görebilir.  Örneğin siz yüksek bir tepeye ya da bir dağa tırmandınız ve yükseldikçe oranın bütün görüntüsünü  daha iyi görebilirsiniz. Aynı şekilde beyninizde her ne yaratıldıysa, her şeyi,  onlar her ne yarattıysalar, buna dair bütün görüntüyü görmeye başlarsınız. Sadece bu da değil, neyin bunu yarattığını da görürsünüz. Şimdi onlar Birleşmiş Milletleri yarattılar. BM burada olmak zorundaydı, Neden? Neden Amerika da? Amerika neden Birleşmiş Milletler konusunda bu kadar endişeli? Onun sorumluluğu nedir. Hiçbir ülke bunu yapamayacaktır. Bu bir baş ağrısıdır. Ama onlar Vietnam’a gideceklerdir, onlar Kore’ye gideceklerdir. Şimdilerde Bosna ile meşguller. Somali, her yerle. Bu sizin sorumluluğunuz çünkü tüm bunlar, sizin beyniniz tarafından üretildi.

İnsan beyni farklı ulusları yaratmıştır. Bütün bunların üzerinde, tüm bu ulusların tek bir dünyaya ait olduğunun farkına varırız. Bunların üzerine bir kez çıktığınızda, o zaman bunların bizim tarafımızdan yaratıldığını göreceksiniz, bizim yarattığımız düşünceler sonucunda, kendi yansıtmalarımız sayesinde. Bu yüzden bunların üzerine çıktığınızda, tek bir dünya düşünmeye başlarsınız, çünkü bunun tek bir dünya olduğunu görürsünüz. Burası tek bir dünya. Tanrı’nın yaratığı o güzel nehirleri, güzel dağları görmeye başlarsınız, O asla bölmemiştir. Demek istediğim O (Tanrı) sizin için güzellik yaratmak istedi. Fakat sonra biz düşünmeye başladık “Bu benim toprağım, orası benim toprağım.” Amerikalıların çoğunluğu dışarıdan geldiler ve gerçek toprak sahipleri bilmem nerede saklanıyorlar. Onları nadiren görüyorum. Şimdi kafalarında bu sorumluluklar oluşuyor, biz bu toprakları aldık ve bu toprakların bize aitmiş gibi hissettik fakat bu topraklar tüm dünyaya ait. Her ne yaptılarsa şimdi bunlar onlara geri dönüyor. Bir kere yükseldiğinizde görüntüyü görmeye başlarsınız. Her ne yaptıysanız bu zihinsel yansıtmalarınız vasıtasıyladır. Birçok ülkede insanlar buranın tek bir dünya olduğunu anlamıyorlar bile.  Zihinsel yansıtma, sizin materyalist bir dünya yarattığınız başka bir seviyedir. Bu materyalist dünya ile her şeyi para seviyesine indirdiniz. Din paradır, her şey paradır. Hiç kimse para dışında hiçbir şeye saygı göstermiyor ve sonra maddi şeyler. Kişi maddeyi zenginlik kaynağı olarak görmeye başlar ve itibarın kaynağı ve yüksek mertebelerin kaynağı, gücün kaynağı olarak görmeye başlar. Ancak Virata’nın gücü içinde daha yükseğe çıktığınız zaman, materyalizmin aptallığını görürsünüz.  Sonuçta madde nedir? Madde bir yeri güzelleştirmek içindir, size neşe vermesi içindir ve ayrıca  madde neşenizi başkalarına göstermeniz içindir. Siz onlara hediye verdiğinizde, güzel bir şekilde yapılmış bazı maddi şeyler verdiğinizde.

Sonra, Tanrının bu dünyayı nasıl da güzel yaratmış olduğunu düşünmeye başlar ve siz sanatta, müzikte, drama ve hatta filmlerde bile güzel şeyler yaratmaya başlarsınız. Ancak, maddi seviyede ve zihinsel seviyede yansıtma doğrusal şekilde hareket eder, yani bu şekilde hareket eder. Sonuç olarak aşağıya düşer.  Yani her şey, ifade ediş şeklimizin standardı da aşağıya düştü. Yirmililerde,  otuzlarda ve kırklarda aynı Hollywood’dan çıkan çıkan filmleri biliyorum, bu gün yaptıklarından çok farklı. Onların bazılarını izleyemiyorsunuz bile. Sonra aynı zihinsel yansıtma içinde, tiyatrolar, romanlar ve sanatı görüyoruz, her şey alçak bir seviyeye gelmiş, durumu kötüleşmiş, hiç bir şekilde neşe vermiyor ve bu yüzden yok edici. Kendi kendisini yok ediyor, her şeyden önce o kadar yok edici ki. Bunun bir sonucu olarak, aklımızı hareket ettiriyoruz ve bu düşüşe de devam ediyoruz ve yok edici olan şeyleri de alıyoruz. Her şeyde standartlarımız kayboldu. Ahlak da insanlar için içsel bir kutsamadır ancak insan bunu, akli bir seviyeye koymaya başlıyor. Siz bunu akli bir seviyeye koyduğunuz zaman, Freud gibi kişiler İsa olurlar. Onları takip etmeye başlarsınız ve sonuçta bir seks noktası olmaktan başka bir şey olmazsınız. Hangi yöne bakarsanız,  büyük bir düşüş var ve üzüleceksiniz, insan doğasında böyle bir alçalma nasıl var, sanatta,  değerli insanlarda alçalma, insan ilişkilerinde alçalma, her şeyde bu alçalmayı bulursunuz. Para ile elbette, bazı şeyler zekice ve hızlı görünebilir, sanki tenis gibi diyebilirsiniz. İnsanlar neşe duymak için tenis oynarlardı, asla para için oynamazlardı. Ancak günümüzde sadece para için oynuyorlar ve dört beş gün sonra onların düşüşlerini görebilirsiniz, ya da dört beş yıl sonra tamamen bitiyorlar. Bu yüzden, para yüzünden spor da hızlandı. Bu para denilen şey büyük bir yük haline geldi ve bizi tüm güzelliklerden uzaklaştırıp kendi seviyesine indirdi. Artık onlar yaratıldıkları seviyede değiller. Şayet aynı seviyede olsalardı o zaman Sahaja Yoga Amerika da çok güzel çalışırdı. Ama öyle olmadı, çünkü burada aklımızın ve zihinsel yansıtmalarımızın meydana getirdikleri üzerinde azami seviyede ağırlık var.

Hangi yöne bakarsanız bakın böyle bir düşüş göreceksiniz.  Çok dürüst olacak, kendisi için mücadele ettikleri kişi için bir şeyleri halledecek avukatlar vardı ama bu gün avukatlara rüşvet verebilirsiniz. Biliyorsunuz, hepsi hastaları iyileştirecek doktorlar vardı ama şimdi hepsi ahlaki değerlerini kaybetmişler. Herkes ahlaki değerlerini kaybetmiş. İlki bu materyalizm, para ve bunun üstündeki her şey, sanırım bu yeniden dirilme zamanı olduğu için insanların sayısında büyük bir artma var ve pek çok tipte insan doğdu. Hayvan gibi olan veya belki de, kesinlikle bir tür salak olan veya belki de aptalca bir şey olan, binlerce ve binlercesi doğdu. Bu zamanda bizim bu yeniden doğum işini yapmamız gerek, bu ne anlama geliyor, Virata Shaktimiz beyinlerimizde aydınlanmalıdır. Bu sayede siz Sahaja Yoga içinde Virata Shakti içine yükseldiğiniz zaman, yukarı çıkar ve bütün bu düşüşleri, bütün bu akli yansıtmaları, bu yükseklikten görürsünüz. Kendinizinde tüm bu anlamsız şeylerin içine girdiğinizi görürsünüz ama bunun içinden çıkmanız gerektiği ve şimdi bir lotus gibi olmanız gerektiğini hissedersiniz. Özellikle ego kısmı. Modern zamanlarda Ego çok güçlü. Bu asla böyle değildi. Sanırım birçok dövüşçü horozun doğarak dünyaya gelmesi ile,  ormandaki bazı yaratıklar da yeniden doğdular.  Çünkü onlarla konuşamazsınız. Onlara herhangi bir şey söylerseniz üstünüze atlarlar. Onları eleştiremezsiniz, onlara kendilerinde neyin yanlış olduğunu söyleyemezseniz, onlar sadece tepenize oturacaklardır. Herhangi bir şey söylediğinizde, size vurmaya başlayacaktır. Onlar hiçbir zaman kendilerinde neyin yanlış olduğunu görmek istemezler. Egoları yüzünden onlarla iletişim kurmak imkânsızdır ve bu ego modern zamanların doğasındaki belirgin gerileme nedeni ile gelmeliydi. Örneğin, bir anne halısını kirlettiği için çocukluğundan itibaren çocuğu azarlamaya başlıyor. Böylece halı daha önemli hale geliyor. Ertesi gün çocuk sinirleniyor ve annesini cezalandırmak için makası alıp halıyı kesiyor. Sonra çocuğun bir şey için para istediğini görüyorlar ve ona bunun ne için olduğunu soruyorlar. “Çünkü ben doğum tarihi olan bir ayıcık olduğunu televizyonda gördüm” Böylelikle yeni tip bir şeytan ortaya çıkmış durumda, bakın doğum tarihi olan bir oyuncak ayı, düşünebiliyor musunuz, böylesine aptalca bir fikir. Ve tüm çocuklar onu satın almak istiyorlar. Eğer biri alırsa,  diğeri de almak zorunda.

Böylelikle yeni bir tür şeytan ortaya çıktı ki onlar girişimcilerdir ve kaçık öngörüleri aracılığıyla ortaya tuhaf fikirler attılar. Bu girişimciler her türlü şeyi yapıyorlar. Ve insanlar onların köleleri olmaya başladı. Paris’te yeni bir moda başlattılar, eteklerin boyu altı inç (15,24 cm) olmalıymış. Bundan dolayı diğer eteklerin hepsi atıldı. Bu altı inçlik etekler başladı. O soğukta bunu bir hayal edin, çorap giyecekler ve altı inç etek. Herkes aynı şekilde görünüyor. Bunda güzel olan şey nedir. Bu sözde girişimciler her ne istiyorsa yapıyorlar ve onlara sanatçı diyorlar, aynı zamanda onlara tasarımcı da diyorlar, ancak onların tasarımları sadece özgürlüğünüzü yok etmek için, sadece sizi köle haline getirmek için. Sizinde olmasını kabul ettiğiniz her türlü maymun numarasını oynuyorlar. Bir kere bu maymun numaralarını kabul etmeye başladığınız zaman, nasıl bir köle haline geldiğinizi anlamıyorsunuz ve bunda hiç şahsiyet yok. Saç stili, özel bir saç stili başlatacaklar. Bu yüzden herkes aynı saç şekliyle dolaşmaya başlar. Ya da bir kuaföre gidersiniz. Kundalininin aydınlanmasıyla kendi Virata Shakti’nizin içine yükseldiğinizde, Viratangana size bütün idealist ve güzel olan her zihinsel yansımanın karşılaştığı düşüşün tam bir vizyonunu size veren güçtür. Örneğin, Abraham Lincoln devlet ve demokrasi hakkında büyük bir idealist fikir vermiştir. Ancak şimdilerde pek çok kişi bunun demonokrasi olduğunu söylüyor. Mesela Rusya’daki insanlar, tabi ki yanılmışlardı, ama yine de Rusların şöyle bir açıklaması vardı, biz demokratik olmak istemiyoruz çünkü Amerika’ya bir bakın. Hiçbir şey güvenli değil, hiçbir şey normal değil, o zaman demokratik bir ülke olmanın ne anlamı var.

Beni oradan duyabiliyor musunuz, tamam! Tamam, sorun değil. Sonuç olarak biz piknikteyiz, görüyorsunuz. Ve bizim hiç bir sorunumuz olamaz, çünkü Ben ona söyledim burada olan buradadır, burada olmayan da burada değildir. Bu durumda bir sorununuz varsa, biz yardım edemeyiz.

Yani, siz o seviyeye yükselirsiniz, yavaş yavaş, adım adım, ilk olarak ne görürsünüz, bilmem. Ancak toplumunuzda neyin yanlış olduğunu, ilişkilerinizde neyin yanlış olduğunu görmeye başlarsınız. En nihayetinde siz kendinizdeki hataları görmeye başlarsınız, nasıl yanıldığınızı. Bu eriştiğiniz daha yüksek bir seviye diyebilirim ve  “Bende yanlış olan şey bu” şeklinde görmeye başlarsınız. Bundan sonra, güçleriniz olduğunu anlamaya başlarsınız, Viratangana’nın güçleri. Sizin güçleriniz var. Beyninizin kendisinin içinde güçleriniz var. Bununla Meta Bilimi anlarsınız, bilimin üstündeki bilimi, Meta Sanatı anlarsınız. Sanatın edepsizliğini. Ayırt edicilik çalışmaya başlar, gerçek sanat nedir, ne değildir hususunu anlamaya başlarsınız.  Bu sanattan neşe duymaya başlarsınız. Ve Niranand’ın neşesi, siz üzerine yükseldiğinizde ve her şeyi farklı bir perspektiften görmeye başladığınız zaman, bunu elde edersiniz. Her şeyden önce, bunu bir şahit konumunda bir tiyatro oyunu olarak izlersiniz. Ve gülersiniz, görürsünüz. El üzerine mehndi (kına) ile sanat yaptığı için kendisi ile röportaj yapılan bir bayan hakkında bir fıkra anlatıyordum.

Kendisi Hindistan’dan gelen bir Hintli Hanım. Röportajı yapan kişi ona sordu, “Yabancılar için ne diyeceksiniz, nasıl tepki veriyorlar, Amerikalılar, nasıl tepki veriyorlar? Kadın ise onların kendisine çok garip sorular sorduklarını söyledi. Garip sorular mı? Evet, onlar bana “Bu nedir? diye soruyorlar, Bende diyorum ki, “Bu Suhaag (koca), yani kocamın sembolü, işte ben bunu üzerimde taşıyorum.” Onlarda diyor ki, peki ya ekstralara ne olacak? “Takip edemediniz mi?” – yani “daha başka kocalarınız olursa ne olacak?”  diyorlar. Şimdi hepiniz gülüyorsunuz, bütün Amerikalılar gülüyorsunuz, ancak o zaman, o anda gülmeyecektiniz çünkü bu çok yaygın bir durum. Aynı şekilde, herkes, hatta Hindistan’da ya da herhangi bir yerde, onlar saçma sapan şeyler yapıyorlar ve bu çok aşikâr oluyor ve siz açık bir şekilde görmeye başlıyorsunuz, çok çok açık bir şekilde bizim ne yaptığımızı görüyorsunuz, bunların hepsi saçma. Ama bu sadece akli seviyede değil. Benim size anlatacağım şey bu. Bu sadece sizin tasavvur etmeniz değil, tamam, hala akli seviyede, o zaman siz bunun yanlış olduğunu anlarsınız, hala zihinsel seviye. Ama sadece bunu yapmazsınız. Siz Virata’nın bir parçası haline gelirsiniz. Virata’nın parçası haline geldiğiniz zaman düşünmeniz bile gerekmez, siz sadece görürsünüz, sonra gülersiniz. Sadece görürsünüz ve bunun yanlış olduğunu bilirsiniz. Hepsi tamamen saçmalık.

Hindistan’da bir tapınağı görmeye gittik ve orada bazı pujariler (puja hazırlıklarını yapan kişiler) vardı ve puja yapıyorlardı. Hintli Sahaja Yogiler koşarak dışarıya çıktılar. Ben, “Ne oldu?” dedim.  “Anne, onların hepsi riyakârlar, onların vibrasyonları korkunç. Nasıl olurda puja yaparlar, onların korkunç vibrasyonları var, hepsi bhoot onların.” İşte biz bu şekilde güçleniyoruz, Ben diyemem ki siz ışık gibisiniz, çünkü ışık, ışığı göremez, görür mü? Ama siz görüyorsunuz, siz ışıksınız ve ışığı görüyorsunuz.

Bu Viratangana ile size olan üçüncü şey ise, alçak gönüllü olmanızdır. Alçak gönüllü olursunuz. Siz son derece tatlı, itaatkâr olursunuz, tıpkı çocuklar gibi. Ve siz hiçbir şeye aldırmazsınız, hiçbir şeye aldırmazsınız. Bu sizin ulaşacağınız seviye, bir köle olarak değil, baskıdan dolayı değil, bu içinizde sadece çalışır, beyninize nüfuz eder ve siz bu olursunuz. Ben kesinlikle korkunç olan insanlar gördüm ve belli bir zaman sonra onları tanıyamıyorsunuz bile. Onlar nasıl değişiyorlar? Bu değişimi nasıl elde ediyorlar? Onlara ne oluyor? Aydınlanan beyindir,  beyin ışık oldu ve siz, ışığa sahip olduğunuzu biliyorsunuz. Bu şüphesiz farkındalıktır. Kendiniz hakkında, bir Sahaja Yogi olduğunuz hakkında şüpheleriniz olmamalıdır. Bazı insanlar yanlış olarak şüphe içindeler. Onlar bhoot, fakat onlar, “hayır biz Sahaja Yogi’yiz”, diyorlar. Konu bu değil. Hamsa çakranın ayırt edicilik gücü son derece güzelleşir, çünkü hepsi bağlantıdalar, Vishuddhi, Hamsa ve Virata. Onların hepsi bağlantılı merkezlerdir. Bu sadece Virata’nın düzeltmesi değildir, Vishuddhi düzelir ve Hamsa. Şimdi, siz kolektivitenin içine atladığınız zaman ne olur? Kolektivite, Viratangana’nın kutsamasıdır. Birbirinizi nasıl seveceğinizi O (dişi) size öğretir. Diğer Sahaja Yogilerden nasıl neşe duyacağınızı O size öğretir. Kalbinizde nasıl bhakti (adanmışlık) sahibi olacağınızı O size öğretir. Ancak bu öğretiler doğuştan gelmiş gibidir. Ben size “O öğretir” dediğimde, O bir öğretmen ve sizde öğrencisiniz demek değildir, hayır, hayır. Siz Viratangana’nın kendisi olursunuz. Ve birbirinize duyduğunuz o sevgi, alaka ve anlayışınız o kadar kayda değerdir ki, bu çok neşe vericidir ve çok güzeldir. Böylece bunların hepsi olur, hepsi tamamıyla beyninizde olur. Tüm bilgileri içine çeken ve tüm bilgileri yaratan, tüm zihinsel yansıtmaları yaratan beyniniz, işte bu şekilde sizi aşağı düşüren değil, daha yüksek bir boyuta taşıyan yeni bir araç haline gelir.

Hepiniz bunun bir parçasısınız, her biriniz bunun bir parçasısınız ve hepiniz önemlisiniz. Hepiniz buna destek olmalısınız ve hepiniz bunu yükseltmelisiniz. Bu çok önemli, hepiniz kendi sorumluluğunuzu anlamalısınız. Böylelikle Güney ve Kuzey Amerika arasında en azından 16,000 Sahaja Yogimiz olmalı. Krishna çok zekiydi, O kendisinin 16,000 tane gücünü hanımlar halinde yarattı. Sonra bu 16,000 kadın bir kral tarafından ele geçirildiler ve kral onları elinde tuttu. Bundan dolayı, Shri Krishna gitti ve bu kralı mağlup etti ve bu 16,000 gücü kendisine aldı, çok güzel. Shri Krishna tüm bu numaraları, hileleri yapabildi, ama Ben değil. Benim, içlerinde bu güç olan ve insan olan 16,000 tane çocuğum olmalı. Bu Benim kendi güçlerimi tezahür ettirmem gibi değil. Bunun ne yararı var? Başkalarına aydınlanma veremezsiniz, başkalarıyla iletişim kuramazsınız ve onlarla hiçbir şey yapamazsınız. Bundan dolayı Shri Krishna sadece Gita’yı anlattı ve bitti. Onlar zeki insanlardı ve sorunla yüzleşmek istemediler. Bu çok zor. Sizin kötü bir Vishuddhiniz var, bunu anladım. Bu sadece kolektif olarak düzelecektir. Sizi bedenimin içine bir hücre olarak almak ve temizlemek, bu çok çok zor bir iş ama biri bunu yapmalı. Biri bunu yapmalıdır ve birisi yapacak. Eminim bir gün her biriniz kendi içinizdeki Viratangana gücünün tamamıyla farkında olduğunuzda, işte o zaman bu ülkeye ne olacak bilemiyorum. Şu anda olan, Benim gördüğüm şey yıkılmak üzere, sadece fokurduyor. Bu yıl Benim gördüğüm, Sahaja Yogiler ve aynı zamanda diğer insanlar için de bir dönüm noktası.

Fakat Shri Krishna’nın bir başka kalitesi daha vardı ve bu da diplomasiydi, diplomatik olmak. Başkalarıyla diplomatik olmalısınız. Onların üzerine atlamamalı ve onları ezmeye çalışmamalısınız veyahut bir şekilde onlara kendilerinin sizinle karşılaştırılmalarının mümkün olmadığını göstermeye çalışmamalısınız. Hayır. Onlara “bizde sizin gibiydik, hatta sizden de kötü durumdaydık” demelisiniz. O zaman insanlar mutlu olurlar. Ama bakın şimdi biz değiştik. Biri, “ben bir zamanlar uyuşturucu kaçakçılığı yapıyordum derse siz hayır ben silah kaçakçılığı bile yapmıştım”, deyin. O zaman egoları incinmeyecektir, egoları incinmediğinde, o zaman bu kolaydır. Bu yüzden diplomasiyi de öğrenmek zorundasınız. Daha düşük seviyede diplomasi de bir zihinsel yansıtmadır. Yüksek seviye de ise, diplomasi sizin karizmanızdır, sizin insanları etkilediğiniz alandır ve onları yakaladığınız seviyedir. Onlarla nasıl konuştuğunuz, onlara karşı nasıl davrandığınızdır. Ve ayrıca şefkatli olun çünkü artık Himalayalar da oturuyorsunuz peki ya o zavallı insanlara ne demeli. Bir şekilde bütün her şeyi görürseniz, Ben eminim ki, siz çok da fazla bu işi veya şu işi yapıyormuş gibi hissetmeyeceksiniz.

Shri Krishna’nın tüm felsefesi bu şekildedir. Sizin “Ghyana”nızı almanız gerekiyor. Ghyana’nın anlamı şöyle Ghy,  Gnostikler demektir, sizler Gnostikler olmalısınız, bu da sizin bunu, merkezi sinir sisteminiz üzerinde bilmeniz gerekir anlamına geliyor. İlk şey budur. İkincisi ise, Arjuna o kadar isteksizdi ki, Ona hala sorular soruyordu. Arjuna dedi ki, “Karmaya ne demeli? Herkes Karma hakkında konuşuyor.” Yine diplomasi. Gita’nın tamamı diplomasi ile doludur ve normal insanlar bunu anlayamazlar. Bunun üzerine Shri Krishna dedi ki, “Elbette, sen Karmalarını yapmak zorundasın, ancak Karmalarını Benim Lotus Ayaklarıma teslim etmelisin. Hayır, bu mümkün değil. Bu çok zekice çünkü sizin hala “Ben bunu yapıyorum, Ben şunu yapıyorum” şeklinde düşünceniz  varsa, karmalarınızı Shri Krishna’nın ayaklarına nasıl teslim edebilirsiniz. Bunun anlamı şudur, siz aydınlanmanızı almalısınız ki, hiçbir şeyi yapmadığınızı bilesiniz. Bu gerçekleştiği zaman yani siz hiçbir şey yapmadığınızı bildiğinizde, işte o zaman Karma,  Akarma olur. Ve o zaman nasıl konuşursunuz,  Ben Kundalini yükselten insanlar gördüm, diyorlardı ki, “Anne, o yükselmiyor, o çalışmıyor”“Ben bunu yapıyorum”, demezsiniz. Siz üçüncü şahıs hakkında konuşuyormuş gibi sadece “O yükselmiyor, o çalışmıyor” dersiniz.

Diğeri ise Bhakti hakkında, çünkü şimdi Vishuddhilerini bozan bu Hare Ram ve Hare Krishna’lardan çok fazla var. Şimdiye dek Bhakti için O sadece tek kelime kullanmıştır. O demiştir ki “Siz bana çiçek verirsiniz, bana su verirsiniz, bana yaprak verirsiniz, Ben hepsini alırım.” Ancak verirken O ne der? “Sizler ‘Ananya Bhakti’ yapmak zorundasınız”. “Ananya’nın anlamı, orada bir başkasının olmadığı zamandır, Benimle bir bütün olduğunuz zamandır, bağlantıda olduğunuz zamandır. Bu “Ananya” kelimesi üzerinde, O bütün her şeyi dans ettirdi ve maalesef bu aptal insanlar henüz bir bağlantılarının olmadığını bilmiyorlar ve Hare Rama, Hare Rama, Hare Rama diye konuşup duruyorlar. İşte böyle, onlar bağlantıda değiller. Onlar bağlantıda olmaları gerektiğini  anlamıyorlar. Onun bütün insanlara oynadığı numara budur, “Tamam tamam sen Hare Rama, Hare Rama demeye devam et, biz bakarız” dedi. Onun bu durumunda diplomasi kısmı şöyledir, çünkü O insanları, “Yo, hayır bu çalışmıyor, hayır bu çalışmıyor” diyecekleri bir noktaya getirmeliydi. O zaman “Gyana. Şimdi Gyana nedir, diye onlar kitap okumaya başlıyorlar, Hayır, hayır. Bu ‘bodh’ anlamına gelir, yani merkezi sinir sisteminiz üzerinden gitmelisiniz demektir. Böylece o onları yavaşça o seviyeye nasıl getirdiyse, sizde diğerleri ile ilgilenirken, bu şekilde halletmelisiniz.

Bir kere bu şekilde hallederseniz, Sahaja Yoga’yı çok daha hızlı yayabileceksiniz. Siz çok hafiflemiş bir insan olacaksınız, herkes sizden neşe duyacak ve sizde öfke kalmayacak, hiçbir şey. Bazı durumları nasıl ele almamız gerektiğini bilmediğimizden öfkeleniyoruz. Durumu nasıl ele alacağımızı bilirsek asla öfkelenmeyiz ve hatta başkasının öfkesini kendi yararınıza kullanın. Tüm bunları Virata’nın gücü sayesinde öğreniyorsunuz. Viratangana sizin her türlü endişe konusundan tamamen bağımsızlaşmanızı mümkün kılar. O (dişi) bütün bunları içine çeker ve onları havaya fırlatır atar. Onun yüce gücü, size gerçekten de yaşam hakkında ve kendiniz hakkında böylesine bir anlayış verdi. Kendi değerler sisteminiz değişti. Bunu sizin için nasıl bir değişim olduğunu bir görseniz, tüm bu dönüşümler, her şey Viratangana’nın gücüdür. En nihayetinde Onun bize verdiği şey ise “Nirananda”dır. Bu neşe, neşe ve neşeden başka bir şey değil.

Tanrı sizi kutsasın.

(Shri Mataji Grégoire’yi tebrik eder.)

Burada Grégoire’ın hakkını vermeliyim çünkü o buraya geldi çabaladı ve Arjuna gibi savaştı görüyorsunuz, sonra çok çaresiz hissetti ve gitti. Aslında bir şekilde gitmesi gerekiyordu. Benim gördüğüm ise, onun gitmesiyle aniden burada her şey filizlenmeye başlamış, güzelleşmiş ve insanlar Sahaja Yoga da sorumluluk almaya başlamışlar. Ancak hala, onun o zamanki halini hatırlıyorum çünkü o gerçekten de umutsuzdu ve kesinlikle bu Amerikan düşünce tarzından dolayı bıkmış usanmıştı. Ancak şimdi biz ona Amerika’nın nasıl geliştiği hakkında çok güzel haberler vereceğiz. Amerika’da bunca negatif güçlerin olmasına karşın ve her şeye rağmen çok sayıda adanmış Sahaja Yogilerimiz var. Tüm o kâbuslardan geçtiler, Sahaja Yogaya tutundular ve Bende şimdi onların tüm emeklerinin sonuç verdiğini görüyorum. Onların isimlerini söylemeyeceğim çünkü siz her birini zaten biliyorsunuz. Ancak Steven’ın çok büyük bir katkıda bulunduğunu söylemek isterim. Ben ondan Amerika’ya gelmesini asla istemedim. Ama o kendi başına karar verdi ve kendi başına buraya geldi ve gelişiyle burada Sahaja Yogaya çok büyük katkısı oldu.

Tanrı sizi kutsasın.

Elbette lideriniz orada ve diğer yerlerdeki liderlerde hepsi çok sıkı çalıştılar ve bir yıl içinde işlerin nasıl yoluna girdiğini Ben görüyorum. Bunun hakkını vermek gerek. Puja için daha önce hiç bu kadar çok kişi olmamıştı. Hepinizin burada olmanıza Ben gerçekten şaşırdım. Çok teşekkür ederim.