Puja búcsúzáskor – Founex,  Svájc, 1985. június 14

Nagyszerű. Üljetek le. A rózsák megnőttek. Észrevettétek?

Jógi: Óriásak, Shri Mataji. Óriásak.

De tovább növekedtek. A ti vibrációtoktól, úgy gondolom. Rendben. Akkor most...

Sajnálom, ma sietnünk kell, mert olyan a helyzet. Alkalmazkodnunk kell a helyzethez, és ma ez van. Lehet, hogy nem tudok jönni Shri Krishna Pujára, Navaratrira, bocsánat, a Navaratrira. Lehet, hogy nem, lehet, hogy igen. Nem tudom. De bármi is lesz, most tartsunk egy rövid Puját, mert ez volt a vágyatok.

Megtartjuk, de nincs sok időnk. Bár a mantrákat elmondhatjátok, és valaki megmoshatja a lábamat, majd a kezemet. Körülbelül öt perc alatt megmoshatjátok a lábamat.

Jógi: Elénekelhetjük a 108 nevet, angolra lefordítva?

Az jó lesz, ha úgy gondoljátok, de szerintem jobb, ha mantrákat mondunk, a csakrák mantráit. Jobb így, mert az is nagyon fontos, hogy elmondjuk a csakrák mantráit.

Jógi: Eleitől végig.

Igen. Valaki mondja, majd mind megismétlitek. Kezdhetitek. Kezdjük Shri Ganeshával.

Jógi: Háromszor?

Igen. Öntheted a vizet.

Aum twameva sakshat Shri Ganesha sakshat Shri Adi Shakti Mataji Shri Nirmala Devi namoh namaha

Most Adi Kundalini. Háromszor.

Most Brahmadeva Saraswati, egyszer.

Most a Guru, Adi Guru.

Most Lakshmi Vishnu.

Utána Jagadamba.

Most Krishna, Shri Krishna.

Most Shri Rama.

Most Shiva.

Most Jézus.

Virata.

Omkara

Most Kalki.

Most Nirmala

Most a Sahasrara mantráit, a hármat: Sahasrara-swamini, Moksha-pradayini, Sahaja yoga dayini. Sahaja yoga dayini.

Most, hogy elmondtátok ezeket a mantrákat, elértétek a Sahastrarát, és át is hatoltatok a Sahastrarán. Tudjátok, hogy a leghatásosabb mantra a Nirmala, és ez működik a legjobban a Sahastrarán. Azt tudnotok kell, hogy ha valakinek a Sahastraráján akadály van, azt a személyt el kell kerülni. Könnyű megtudni, hogy ki az, akinek akadály van a Sahastraráján. Nem azért vagyunk itt, hogy leleplezzünk vagy visszautasítsunk valakit. De meglepődtök, ha ilyen emberrel kerültök kapcsolatba, és nem vagytok teljesen érettek, akkor átveszitek az akadályt, és megváltozik a kedélyetek, a természetetek, minden.

Meg kell értenetek, hogy ha bárkinek akadály van a Sahastraráján, azt ki kell kerülni. Ne érezzétek rosszul magatokat, csak mondjátok meg neki: "A Sahastrarádon akadály van, és jobb, ha kitisztítod. Az akadály a Sahastrarán azt jelenti, hogy gát van közted és Anyánk között, és nem akarunk tudni rólad. Addig, amíg ki nem tisztítod a Sahastrarát, jobb, ha nem jössz az ashramba és a programokra. Tisztítsd magad, nézzük meg, hogy megtisztul-e a Sahastrarád."

Nem találkoztam Magdával, de mondjátok meg neki, hogy mindkettejüknek akadály volt a Sahastraráján, amikor Indiában eljöttek a programra. Ők mondták el, hogy a Sahastrarájuk nagyon be van zárva. Valójában nem tudtam mit csinálnak, mi a probléma, amíg nem kaptam levelet tőle. Ez a lényeg, és ne érezzétek rosszul magatokat, mert ha úgy jöttök ide, hogy akadály van a Sahastrarátokban, akkor nem tudtok rendbe jönni, mert a 'bhoot'-ok nem hagynak el. Ez hatással van az itteni emberekre. Egy dolgot jegyezzetek meg, még a menyét is kerüljétek el, azt kell mondanom. Tudom, hogy ezt nem kellene mondanom, de a menyének is akadály van a Sahastraráján, láttam a napokban. Neki is nagyon kell vigyáznia Semmiképpen ne úgy mondjátok meg neki, hogy megbántsátok. Ő nem rossz ember, jó ember. Mindegyikük jó. De ha zárva van a Sahasrara – lehet, hogy Magdától kapta –, de ki kell tisztítania úgy, hogy eltávolodik Magdától, mert fontos azt tudnunk, hogy az ashramot tisztán kell tartani.

Az ashram maradjon tiszta. Még mondanom kell, hogy Brigitte a fiadnak, az idősebbik fiadnak van egy problémája. Jobb, ha gondoskodsz róla és odafigyelsz, hogy hogyan viselkedik, mert valamit átvett az apjától, amitől meg kell szabadulni, tehát figyelj rá oda.

Amit tennetek kell az az, hogy mindenki növekedik, tökéletesedik. A másik ilyen Andre. Andre, még most sem vagy rendben. Tartsd a bal kezed a fénykép felé egy gyertyával, és a jobb kezed tedd a földre. Azok, akik nem fejlődnek, jobb, ha feladják, mert mi nem tudjuk megoldani. Szóval kérlek, tartsd a bal kezed a fénykép felé, és a jobb kezed tedd a földre.

Mindenkinek fejlődnie kell, és semmi értelme beszélgetni, mert akadályuk lesz, és bajba kerülnek. Mi értelme másokat bajba sodorni? Jobb, ha meggyógyítjátok magatokat, és rendbe jöttök. Ne legyen gyűlölet, harag, semmi! Egyszerűen csak értsétek meg, hogy ha valakiben van egy fertőzés, tartsa magát távol.

Japánban, még ha valamilyen elnök is valaki... Az Akai egyik elnöke meglátogatott, és be volt kötve a szája, mint egy - hogy is mondjam? - mint egy Hanumana, valami nagy volt itt. Mi ez? - kérdeztem. Furán éreztem magam. Meglátogat, mint egy VIP, és eltakarja az arcát. Azt mondta: "Bocsásson meg, náthás vagyok, és nem szeretném megfertőzni." Nagyon ésszerű. Meg kell értenünk, hogy akadály van bennünk, és hibázunk, ha másokkal találkozunk, amikor bennünk akadály van.

Vigyázzatok, hogy a Sahastrarátok tiszta maradjon. És ez nagyon egyszerű! Sok csoda történik az emberekkel, amikor teljesen át tudják adni magukat. De ha akadály van a szívben, nem tiszta a szív, akkor bezárul a Sahasrara, mert, mint tudjátok, ott van a szív csakra. Úgy van felépítve, hogy ott van a szív csakra. A szíven keresztül kell odajutnotok. Szóval legyek a szívetekben, engedjetek a szívetekbe, és akkor működni fog. De akik felszínesek, nagyon sok akadályt begyűjtenek másoktól. Vigyázzatok, ne legyen akadályotok, és ha mégis, subiteljétek magatokat, vagy tegyetek valamit, hogy rendbe jöjjetek. Mindenki úgy dolgozzon magán, hogy tudjatok növekedni. Ha sokat fejlődtök, nem lesz több probléma.

Beszéltem arról is, hogy itt sok idős ember jár a programra. Mondtam Arneau-nak és mindenkinek, hogy engedjétek Jaqueline-t, Genevieve-t, Madeleine-t és minden idősebb embert, hogy együtt legyenek. Legyenek együtt és gondoskodjatok róluk, beszélgessetek velük. Az idősebb férfiak is legyenek együtt. Beszélgessetek velük, mert szeretnek beszélgetni, elmélkedni, és nem bíznak a fiatalokban, ezért erre figyeljetek oda. Segíteni fog, ha először engeditek őket beszélni, hagyjátok, hogy gondoskodjanak, fokozatosan haladjatok... Biztos, hogy jó híreitek lesznek az ashramból. Megáldalak.

Isten áldjon meg benneteket.

Próbáljatok az ashramban lakni 2-3 hétig, hogy tanuljatok fegyelmet, és a fegyelmet fenn kell tartani, és ebben ne szegüljetek ellen Arneau-nak. Fegyelmeznetek kell magatokat, mert ez egy vészhelyzet, és a ti fegyelmezett életetek mindenkinek megmutatja, hogy minden rendben lesz. Ne álljatok a fivéretek, nővéretek vagy bárki oldalára, Az Isteni oldalán kell állnotok, hogy mindenkit meg tudjatok gyógyítani. Úgy dolgozzatok, hogy az egész megtisztuljon. Anyátok tisztít benneteket. Reggeltől estig semmi mást nem csinál. De nektek is kell tenni valamit, nem igaz? Ez nagyon fontos.

Most elbúcsúzom, és ez vibrált víz, használjátok kedvetek szerint, azt megvibrálom a kezemmel, nem kell felajánlani. Ezt ideteheted. Tegyetek mindent bele. Nem, nem. Mindent egybe. A vizet elvihetitek.

Jógi: Shri Mataji, odaadhatjuk a girlandot?

Igen,igen. Útközben elveszem. Tudtok hozni egy ilyen edényt? Valamit, hogy megmossam a kezem. Pár hölgy bontsa ki a szárit, és ajánlja fel. Ez a szári egy kötöttség. Hét házas hölgy. Add oda a szárit, és tegyetek abba egy gyümölcsöt Először megmosom ezt. Hoztatok egy edényt? Ez túl kicsi. Bontsátok ki. Nézzétek! Nem is tudjátok, milyen szerencsések vagytok, hogy olyan olcsón megkaptátok. 800 rupiát fizettetek érte. Hihetetlen! Ezt nem lehet 3000 alatt megvenni. Annyira szerencsések vagytok, fel sem fogjátok! Képzeljétek el! Egy ilyen szárit! Fordítva. Mutassátok meg nekik.

Tegyetek mindent a kezemre. Egy kevés ghee-t. Csak egy keveset. Elég.

Most az egész joghurtot. Madhu. Hogy nevezitek? A mézet.

Öntsétek a következőt, a tejet. Most a cukrot. Most a vizet.

Nézzétek a szárit! Mondom, szerencsétek volt. Hasonlítsátok össze az esküvői szárikkal, amiket vásároltatok. Legyetek óvatosak, hogy milyen emberekkel vagytok kapcsolatban.

Neked nem kellene idejönnöd, ez nem helyes. Jöjjön valaki más, rendben? Sajnálom, de ez van. Ne légy vele barátságos. Látjátok, ez a 'bhoot'-ok testvérisége. Ha van bennetek egy kis bhoot, az kapcsolódni fog egy másikhoz. Ha ő lecsúszik, te is mész vele. Ragaszkodjatok a pozitív személyekhez.

Annie. Hogy vagy? Nem vagy rendben? Mi történt? Miért? Les miserables? Mi más? Én nem tudom. Hozd rendbe magad, nézd meg a vibrációkat és dolgozz magadon. Annyi éven keresztül velem voltál. Mit fognak az emberek gondolni? Legközelebb ne lássak ilyen arcokat. Mindenki legyen olyan, mint egy virág. Mitől nézel ki így? Dolgozz magadon, nézd meg a vibrációidat! Nagyon jól tudod, hogyan kell. Tisztulj meg!

Marie nagyon sokat fejlődött. Látod? És te? Neked is fejlődnöd kell. Egy ilyen kedves férjjel... Vagy veszekszel vele? Igen? Jobb oldalas vagy, túl sokat gondolkodsz. Mondd a Nirvichara mantrát, az a te mantrád. És Vivien, te mondd a Sahasrara mantrát. Rendben? Twameva Sakshat Sahasrara Swamini Dolgozz magadon! Még van egy kis akadály, de rendben leszel. Semmi kétség, sokkal jobban vagy. Rendben.

Tegyetek egy kis rizst. Inkább így kellene tenni.

Jógi: Elmentek rizsért, hamarosan hozzák.

Most hozhatjátok a girlandot. De siessetek a rizzsel... Mindenki fejlődik. Nézzétek Marie Martine-t honnan hova jutott. Nagyszerű emberek vannak itt, akik tökéletesedtek, teljes önbizalommal. Martine sokat fejlődött. Mindenki jobban van. Még ő is. Antoinett, jó téged így látni, van önbizalmad és józan vagy. Mindenkinek növekednie kell!

Megpróbálom elintézni, hogy gondoskodjanak a gyerekeitekről valahol Indiában, hogy akinek gyereke van, az is utazhasson. Megpróbálom, de nem ígérhetem meg.

Hol van a girland? Gyönyörű.

Most lefényképezhettek. Mindent rendelnem kell. Ilyen rövid idő alatt mit lehet tenni? Nem lehet mindent. Ez a probléma.

Adjátok oda neki a Sahastrarám fényképét. Még észrevettem, hogy a Lábaim fényképét, ahol szépen látszik minden, tegyétek a földre, hajoljatok meg előtte, és nézzétek gondolatok nélkül. Ez nagyon jó módja a fejlődésnek, mert ez az átadás. Rendben?

Jógi: Ez egy teljes Puja, Shri Mataji.

Gyors, mert nagyon rohanósak vagytok. Indiában négy és fél órát tartana, Svájcban 10-15 perc alatt befejezik. Nagyon gyorsak vagytok, teleszkóposak.

Jógi: Ezt nem szabad az Indiai jógiknak elmondani, mert leszidnak minket.

Nem, nem. Tudják, hogy lehet... Legyen hatásos, ez a legfontosabb. Ezt a virágot 'dathura'-nak hívjuk. Tegyétek egy kicsit távolabb, hogy látszódjon a Lábam. Megőrizted azt a szárit háttér díszítésnek? Látjátok, nem duzzadtak meg. Egyáltalán nem dagadtak meg. Fényképezzétek le így.

Isten áldjon meg benneteket!

Örömteli, intenzív és gyönyörű volt. Észre sem vettem, hogy eltelt az idő. Mindenki örült. Legyetek kedvesek mindenkivel, és ne használjatok durva szavakat másokkal.

Mona, te rendben vagy? Még mindig ingadozol. Állapodj meg. A Nirvikalpa-ban kell lenned, mert a hajó indulásra kész. A hajó indulásra kész. A Nirvikalpa-ban kell lennetek.

Annyira értékes a teáskészlet, hogy nem tudom, fogom-e valaha használni. Túl szép. Annyira kedvesek vagytok. Micsoda ötlet! És a szári?

Vedd ki onnan a másik szárit. Szomorúak vagytok. Nem igaz? Én is szomorú vagyok. Itt kell hagynom benneteket. De találkozunk Guru Puján. Legyetek ott mind a Guru Puján, rendben?

Jógi: Elénekelhetjük az Aartit?

Rendben, énekeljétek.

Isten áldjon meg benneteket!

Jógi: Shri Mataji, mi, a Sahaja jógik, hozzád imádkozunk és megígérjük, hogy egyek leszünk, egyetlen virág. Ha minket nézel, egyetlen virágot, egyetlen színt és egyetlen illatot láss. Ezt az egyetlen virágot felajánljuk a te Isteni Lótusz Lábaidhoz, és szívből imádkozunk, hogy a Te Isteni Lótusz Lábaid mindörökké bennünk lakozzon. Ámen. Jay Shri Mataji!

Szeretném megköszönni mindenkinek az ajándékokat. Nagyon köszönöm. Isten áldjon meg benneteket!

Örüljetek! Remélem, hamarosan látlak benneteket. Nehéz szívvel távozom, de remélem a Guru Puján minden kitisztul.
