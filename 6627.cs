Veřejný program: Znovuzrození, 12/05/1980, (nekontrolováno), Londýn, Anglie
Myslím, že ti, kteří přišli poprvé, by měli být vepředu, bude to tak pro mne lepší, všichni, co přišli poprvé. Můžete si sundat kabát, jestli chcete, je velmi teplo. Říká se, že uvnitř nás leží síla znovuzrození. Ve všech Písmech je velmi jasně napsáno, že se musíte znovu narodit. Že musíte být pokřtěni, že se musíte stát pírem (světcem), musíte se stát bráhmanem. Všechno toto bylo popsáno ve všech velkých Písmech. Je velmi snadné říct, že nevěříme v Boha, nevěříme v žádné Inkarnace, nevěříme v Ježíše, nevěříme v žádné náboženství, nevěříme v nic. Je velmi jednoduché, to říct. Dokonce je jednoduché říct, že v ně věříme, věříme v Boha, věříme v Krista, věříme v Inkarnace, věříme v Krišnu, Rámu, všechny. Obojí je to samé. Když věříte v Boha, věříte v temnotě a nevědomosti. A když v Něj nevěříte, tak jste také v nevědomosti. Tím, že v Něho věříte, zavíráte oči, přijímáte víru a následujete ji. Samozřejmě to ukazuje, že jste si vědomi jisté síly, která je mimo nás. Takoví lidé mají velkou šanci. Pokud ale v této víře jdete do extrémů, začnete věřit pouze v Krista, pouze v Mohammeda, pouze v Krišnu – podle toho, kde jste se narodili. Jen si to představte, jak jsou lidské bytosti plné předsudků. Jestli jste se narodili v Anglii, tak budete buď katolík nebo protestant nebo nějaký čaroděj. Věříte v něco, protože jste někam umístěni, ztotožňujete se s něčím, protože tomu věří vaše matka nebo tomu věří váš otec, nebo jste za to zaplatili. A pak tato víra může mít na lidi skutečně zaslepující účinek, že vytvoříte absurdní skupiny, kterým říkáte 'křesťani', 'hinduisté', 'muslimové'... A tyto skupiny jsou extrémně, extrémně neslučitelné, zaslepené a fanatické. Jedním z problémů dnešní doby je fanatismus. Tento fanatismus narůstá, čím víc se lidé snaží z fanatismu vymanit, tím víc roste. Například lidé, kteří se zřekli náboženství, zřekli se Boha, ve smyslu, že se nikdy nezřekli, nemůžete se Ho zřeknout, On se musí zřeknout vás, ale ti, co měli pocit, že byli schopni Boha popřít, neudělali nic dobrého, jsou stejně zbyteční. Tím, že se vzdali Boha, se vzdali všech myšlenek na jakékoliv božské řízení. Ale co získali? Sebevraždy, špatnou společnost, nemocné lidi – nedosáhli ničeho. Takže na jedné straně se tento fanatismus vsakuje hlouběji a hlouběji do lidí, kteří zůstávají fanatiky, a na druhé straně jsou lidé taky ruinováni. Obě strany se mýlí. Tím nejdůležitějším je, že musíte cítit Boha uvnitř sebe, musíte se stát něčím víc, díky čemuž můžete vnímat Božské, ne prostřednictvím racionality, ani trochu prostřednictvím racionality. Ani prostřednictvím své víry. Pokud máte slepou víru, nemůžete Boha poznat, stanete se fanatiky. Pokud by lidé mohli zůstat věřící a nebýt fanatičtí, tak by se nic nestalo. Nebo i když by člověk zapřel Boha, ale nestal se egoistickým, tak by se nic nestalo. To ale není možné, pohybujeme se dopředu, nemůžeme zůstat na jednom místě. Jakmile se začneme pohybovat, pohybujeme se v daném směru. Buďto se staneme fanatiky nebo naprosto egoistickými a tyranskými. Takto ničíme naše hledání. A všechna tato extrémní chování lidských bytostí tolik zahanbují Boha, Jeho tvoření, a krásu a radost, kterou nás chce obdarovat. Racionálně můžu existenci Boha dokázat, bezpochyby. Racionálně ale můžu dokázat i opak, protože racionalita je iluze, je to iluze. Jako říkají lidé na Západě – nemůžete říct, jak to je. V racionálnosti se vypořádáte se vším. Například můžete říct: „Co je na tom?“ „Co je špatné na tom, že popřu Boha?“ Není na tom nic špatného. Špatné je, jak to pojmete, o to jde. Díky racionálnosti nemůžete říct, co je správné a co špatné, protože racionálnost hovoří v relativní terminologii, v omezené oblasti. Nuže, je nebo není správné říkat pravdu? Jak to můžete říct? Řekněme, že někdo se bude chystat někoho zabít a zeptá se, kam ten člověk šel. Když tomu člověku řeknete pravdu, že onen člověk šel na tuto stranu – prostřednictvím své racionality, protože mluvit pravdu je správné, ten člověk bude zabit. Když se podíváte na dnešní ovzduší, existuje tu takový zmatek. Lidé neví, kdo má pravdu a kdo ne. Pro některé lidi je něco ohromného být fanatikem. Myslí si, že je to pro ně velká čest, když jsou fanatičtí. Jsou tak zmatení, že neví, kam až zajít při poslouchání náboženských výstrah a zbožných svatých. A nevědí, jak daleko by jít neměli. Je to takový zmatek. A v tomto zmatku jste vy hledači. Hledáte pravdu po celé věky. Pokud byste nehledali, Sahadža jóga vám moc nepomůže. Jestli jste sem přišli jen hledat logické vysvětlení, toto není místo, kde to můžete vydiskutovat. Musí to ve vás pracovat. Musí vám to dát požehnání. Pokud vám nemůže poskytnout toto požehnání, pak je Sahadža jóga pro vás zbytečná. Takže toto je ústřední bod, kde uvnitř sebe pochopíte, tím, že se stanete něčím jiným, že Bůh existuje. Nejen, že existuje, ale že Jeho síla je Všepronikající, že organizuje, pomáhá celému vesmíru, a že je Všemocný, Vševědoucí. Všechno toto vnímáte uvnitř sebe. Rozpoznáte Ho ne prostřednictvím své racionality, ale prostřednictvím svých pocitů. Jako například, když dám prst do tohoto plamene, tak se spálí. Je to moje vnímání. Je to moje subjektivní vědění. Někdo mi řekne, že je to horké. Řeknu: „No a co?“ Nech mě tam strčit ruku. Ale toto vnímání je natolik absolutní, že i když se toho dotkne dítě, tak řekne, že je to horké. Takže toto absolutní vnímání uvnitř nás, které vnímáme prostřednictvím našich orgánů – smyslových orgánů – horka a chladu, díky kterým slyšíme a jasně vidíme, toto subjektivní vědění, ať mluvíte jakýmkoliv jazykem, následujete jakékoliv náboženství, ať jste ateista nebo egoista nebo cokoliv jiného, když se toto vnímání osvítí, pak začnete vnímat Boha Všemohoucího. Pak to také můžete logicky vysvětlit ve smyslu, že když si spálím prst, můžu říct: „Ano, to, co říkali, je správné.“ Spálili jste se. Je to fakt. Ale dokud se vám toto nestane, všechny ostatní debaty a diskuse jsou naprosto k ničemu. Byla jsem ohromená, když jsem se narodila a viděla tak nevědomé lidi, jak se hádají kvůli něčemu, co ani trochu neznají. Jsou tak nevědomí. Nevědí, že tu pracuje Síla Boha. Nemohou ji vnímat a co dělají? Ať jsou to lidé z kostelů nebo chrámů, nebo všichni tito vědci, když hovoří o Bohu, jsou na úrovni, na které nemůžou nic vědět. Ale oni si toho dokonce ani nejsou vědomi, že jsou na takové úrovni. Proto musíme vědět, že navzdory všem snahám zničit posvátné knihy, toto vědění, že se musíte stát něčím jiným, že musíte být znovuzrození, toto vědění zničit nedokázali. Pokoušeli se to zmanévrovat pro svůj vlastní prospěch. Zkoušeli se to použít pro svoji vlastní propagaci, protože museli mít veliké budovy, ohromné peněžní projekty a někdy taky museli mít své vlastní podnikání. Jak můžete dělat všechny tyto věci ve jménu Boha? Jen pomyslete! Ale oni všechny tyto bláznivé věci dělají a nazývají to Bohem. A hledač je naprosto šokován a překvapen, ale i on se pak dostává do tohoto víru. Jednoduše se z toho nemůže dostat, protože je hledačem, říká: „Nechte mne přesvědčit se sám, jak to je. Nechte mne, ať si sem tam spálím prst a sám na to přijdu.“ Nuže, znovu říkám, tak jako všichni tito lidé říkali: Musíte se narodit znovu! Řekli to, aby vás všechny na tuto událost připravili. Je to můj osud, že to musím udělat. Musí se to stát. Jestliže řekli všechny tyto věci, tak by se všichni mýlili a pletli. Takže jsem zde, abych dokázala, ne, že by se jakýmkoliv způsobem mýlili, ale že to byli jediní lidé, kteří měli pravdu. Byli jedinými lidmi, kteří věděli, kteří byli osvícení, kteří měli zrak, který viděl mnohem hlouběji, než co můžete vidět vy. Takže uvnitř nás leží tato Síla a tato Síla dychtí po tom, aby vám dala vaše druhé narození. Tato Síla leží v křížové kosti, která má tvar trojúhelníku, a pouhým okem můžete vidět, jak tato Síla stoupá. Nemá to nic společného s tím, jaké jste národnosti, jaký máte na sobě oděv, jaký máte účes, s tímto to nemá nic společného, ale má to co do činění s vaší vnitřní bytostí. A zatímco jsou ve vaší vnitřní bytosti jisté problémy, které jste si vytvořili díky své nevědomosti, tato Síla je vaší Matkou, vaší sladkou milující Matkou, která se s vámi rodila vždy znovu a znovu, zná všechny vaše problémy a ví, jak je napravit. Nemusíte kvůli tomu nic dělat. Prostě to pracuje. Musí to pracovat, ale pro lidské bytosti porozumět tomu, že jejich evoluce musí přijít spontánně, je velmi obtížné, zejména na Západě. Myslí si, že musí něco udělat, aby to s Bohem sjednali, domluvili, zaplatili Mu, aby vám dal realizaci. To vše je nesmysl, samozřejmě je to k smíchu, ale jsme takto směšní, když si myslíme, že za to můžeme zaplatit, a že pak sestoupí dolů a požehná nám Svojí Milostí, že si Ho můžeme koupit, nebo že Ho můžeme oslavovat a On nám dá Milost. Ne! Je to Jeho Milost, Jeho vlastní Milosrdenství, které to udělá, tak jako to dělalo dřív, když jsme se z améby stali lidskými bytostmi. Je to Jeho Láska, Jeho vlastní Touha, můžeme říct v lidské řeči, že chce poskytnout Své Síly Svým vlastním dětem, Svému vlastnímu Stvoření. A protože vy jste Jeho květinami – lidské bytosti jsou květiny Jeho tvoření – chce vás přeměnit do nádherného naplnění vaší vlastní bytosti. Jsou to plody Jeho tvoření, Jeho zahrady. Všechna tato slova ale mohou znít velmi poeticky a kouzelně, ale měla by taková být. Kundaliní čeká uvnitř nás, po celou dobu, aby nám pomohla. Ke své velké lítosti jsem viděla, že jsme naší Kundaliní opravdu ublížili a způsobili Jí újmu. Opravdu jsme Ji týrali. Viděla jsem velké díry a rány v Její bytosti. V našem egu, v našich neužitečných nápadech jsme naši Kundaliní opravdu zranili. Viděla jsem tuto ubohou Kundaliní v potížích a konejším Ji. Konejším Ji a říkám Jí: „Ty, Matko tohoto dítěte, buď šťastná, že toto dítě má přání poznat Boha.“ Takže první stupeň je mít přání, přání poznat Boha. Pokud žádné přání poznat Boha nemáte, Bůh k vašim nohám nepadne. Přinejmenším musíte být natolik vyzrálí, že chcete Boha poznat. Proto má Sahadža jóga pomalý postup. Nepracuje na lidech, kteří to nechtějí. Musíte mít zájem poznat sami sebe. To je jediná věc, která je v Sahadža józe potřebná, že musíte dychtit po tom, abyste se tím stali. Pak se to stane. Toto je první základní věc. Musíte mít přání. Pak tam jsou také další věci, které jsou velmi důležité, které jsem viděla, protože nyní jsem cestovala a potkávala jsem lidi a viděla jsem, že tam jsou problémy, které se dotýkají i cesty Kundaliní. Cesta Kundaliní může být dosti zničená a Kundaliní může odmítnout stoupat. A dokonce i když vystoupá, z bolesti může klesnout. Cestu Kundaliní jsme poničili mnoha věcmi; zranění, kterých jsme se dopustili v centrální cestě tím, že jsem nezůstali v centru, ale že jsme šli do extrémů. Ublížili jsme sami sobě. Neublížili jste nikomu jinému, ale ublížili jste sami sobě. Ublížili jste své vlastní šanci. Ale dokonce i to může být vyléčeno, protože Bůh je Milosrdenství. Je Láska a má pochopení, že jste byli dětinští, byli jste nedospělí a že vám má být pomoženo. Možná ale stále neznáte přání Kundaliní uvnitř vás a nemusíte být na stejné úrovni, jako je Ona. I tak bude pracovat. Všechny tyto typy milosti byly dány – známky milosti, jak to nazýváte. Ve skutečnosti je to smyslem vašeho života. Čím jste po všechny své životy byli? Mohli jste být římským vojákem, dobře, pak? Mohli jste být Cézarem, no a co? Mohli jste být Napoleonem, dobře, no a co? Mohli jste být Ludvíkem XIV., nebo oním hrozným králem, který zabil svých sedm žen. Mohli jste být Krvavou Mary nebo něčím podobným. Nebo jste mohli být nějakou laskavou ženou, dobře a co? Až doposud jste nepoznali Boha. Mohli jste být nejmocnějším z mocných, někým z encyklopedie, mohli jste být někým z historie, může tam být vaše fotka, no a co? Až dosud jste nepoznali Boha! Dokud jste nepoznali uvnitř sebe toto Absolutno, nemůžete poznat Boha. Pouze tím, že znáte svého Ducha, můžete Boha poznat. Například bez očí vás neuvidím, stejným způsobem bez toho, abyste znali svého Ducha, nemůžete vnímat Boha a vy musíte poznat svého Ducha. Když ale řeknu, že se musíte poznat, neznamená to, že to máte udělat díky skákání nebo dělání čehokoliv jiného, ale musíte to získat. Když to máte získat – nevím, jestli tomu lidské bytosti rozumí, že nic ohledně toho nemusíte dělat. Neexistuje způsob, jak říct, že prostě nic nemusíte dělat a že se vám to stane, že se tím musíte stát. Když řeknu, že se tím musíte stát, řeknete, že něco musíte udělat. Řeknete něco jako – že do toho musíte vložit úsilí, peníze nebo něco jiného. Ale ono je to bezpracné. Je to přirozená událost, která je mimo lidské porozumění. Nedokážeme pochopit, že něco děláme bez úsilí, ale je to tak. Trávíme potravu bez toho, abychom do toho vkládali úsilí. Dýcháme bez jakéhokoliv úsilí. Stali jsme se lidskými bytostmi bez jakéhokoliv úsilí. Celá nebesa před námi, celý vesmír, jsme dostali bez jakéhokoliv úsilí. Všechny věci, které jsou důležité, jsou bez úsilí. Pro nedůležité věci, jako získat křeslo nebo auto, samozřejmě můžete vynaložit úsilí. Cokoliv je životně důležité, získáte bez úsilí. Proto se vám toto stane bez jakéhokoliv úsilí. Pokuste se ale přivést svoji mysl do stavu, kdy přijmete, že toto je bez úsilí. Toto stanutí se je naprosto přirozené. A poté, co se to stane, musí být vaše úsilí zaměřené na neutralizaci vašich předchozích snah. To je dokonce větší problém než cokoliv jiného. Stanutí se je snadné. K té události dojde. Dosud jste ale zničili hodně věcí, které musí být opraveny, a opravdu se musíte stát přirozeně bezmyšlenkovými, což bude váš největší problém. Jak ale víte, je tu mnoho těch, co to získali, kteří to našli a zvládají to, takže i vy byste to měli získat. Jak jsem ale řekla, hodně jsem cestovala a viděla jsem, že lidé mají různé problémy podle toho, v jaké žijí společnosti, v jaké žijí zemi, a podle toho, jaké mají představy. Všechny tyto věci ve vašich centrech vytvářejí problémy. A tyto problémy se nejlépe vyřeší, pokud se budete chtít prostřednictvím této události distancovat od všech těchto chybných ztotožňování se. A sama tato chybná ztotožňování se vás začnou trápit. A pak se jich musíte vzdát. Řeknu vám teď jednoduchý příklad. Máme nejrůznější lidi – řekněme, že máme byrokrata, který přijde a má problém, protože byrokrati mají problém v Nábhí. A můžou být hrozní, jejich Kundaliní může být naprosto ztuhlá. Když zvedám jejich Kundaliní, tak mám takový bolehlav, veškerá síla musí být vynaložena na jednoho byrokrata. Jeden byrokrat se vyrovná tisíci malých dětí. Jsou hrozní. Když řeknou, že je tam byrokrat, tak se jen připravím. Když si máte podat ruku s byrokratem, musíte si pořádně promasírovat ruku, než si s ním potřesete. Když jim ale máte zvednout Kundaliní – Ó, Bože! Předtím i potom jste prostě vyřízení. Takže řekněme, že je tu byrokrat, který se chybně ztotožňuje se svými problémy a přijde za mnou. V pořádku získá svoji realizaci, nedokáže ale zapomenout na to, že je byrokrat. Stále se ztotožňuje s byrokracií: „Věřím, že...“ Podívám se na něj – stále? Stále to tam je. Například můžeme vzít hipíky, kteří jsou dalšími byrokraty, to vám povím. Nejsou ničím menším. Hipíci si o sobě myslí kdovíco. Myslí si, že cokoliv udělají sami sobě, je jejich věc. „Kdo by nám koneckonců měl něco říkat?“ Takže v sobě mají opravdové skladiště drog. Vytvořili si pro sebe opravdové problémy. Ničí si mozek, ničí si celou Kundaliní, všechno. Opravdu se dostali do pěkných trablů. Podívejte, pokud svoboda znamená hloupost, tak člověk může pouze usuzovat, že lidé o ní nemají žádné povědomí. Například dáte nějaké děti do místnosti, aby si tam hrály. A oni začnou jíst – nejprve sladkosti, které mají, pak čaj, když ho vypijí, tak budou jíst popel, pak kravský hnůj. Takto to je. Je to tak hloupé a nerozumné, takto se ničit, ale oni to udělali. Nyní vám byla dána realizace, ale i po realizaci se vracíte do stejně vážných stavů velkých moudrých lidí, kteří berou drogy. Nemůžete se z toho dostat, je to velmi obtížné. „Bylo špatné, že jsem to dělal, že jsem to udělal. Měl bych se z toho dostat, nebyla v tom žádná moudrost.“ Takže toto všechno jsou chybná sebeztotožňování se. Například někdo byl u nějakého gurua. A tento guru je podvodník, vydělával na nich peníze, udělal z nich naprosté hlupáky. Vymýšlel si pohádky, dobře. Zkrachovali, protože mu dávali peníze, vše se to stalo. Nyní se z toho dostali. Nyní musíte pochopit, že vás podvedl, že to byl darebák a že s ním nemáte nic společného. To ztotožňování se ale stále pracuje. Jakmile získáte svoji realizaci, pořád se držíte všech lidí, kteří přišli od stejného gurua, a sdílíte s nimi všechny nesmysly. Nyní nepatříte k žádné skupině. Stali jste se univerzálními. Všechna tato ztotožňování se jsou k ničemu, dávají vám strohost. Nedávají vám osobitost, ale odměřenost. A tato odměřenost způsobuje problémy společnosti i vám. Získali jste zakřivení. Váš život se stal nesmírně podivným či podprůměrným. Takže uveďte se do normálu pomocí Sahadža jógy a budete překvapeni, že více nepatříte k žádné zemi, více už nepatříte k žádné skupině, žádné demokracii, byrokracii, nebo komunismu nebo něčemu jinému, ale stanete se lidskou bytostí, která je naprosto plnohodnotnou lidskou bytostí. To je úžasná věc. Je to to, co dnes v tomto světě potřebujeme – lidské bytosti, které vskočily do Absolutna. Absolutno nedělá kompromisy. Neútočí, nenapadá, protože je Absolutnem. Nikoho se nebojí, protože Absolutno je Milosrdenstvím, Absolutno je láskou a pravdou. Když se vaše pozornost osvítí tímto Absolutnem, opět je to velmi omezená terminologie, aby se vysvětlilo, že se to osvítí. Ale abyste to pochopili, člověk se musí 'stát'. Jako by člověk řekl slepému: „Když se ti otevřou oči, budeš vědět, co je co.“ To je vše, co člověk může říct. A když toto lidé řeknou, tak to ostatní nemají rádi, ukřižují je, zabijí, zničí je – lidské bytosti – jen na to pomyslete. Že člověk, který jim řekl, že toto se vám musí stát, musí se to stát vám všem, byl zabit! Jen si to představte! A lidé, kteří říkají: „Ne, musíte nám dát peníze, musíte nám dát paláce, musíte nám dát velká auta, své ženy a všechno,“ - tyto lidi uctíváme! Padáme jim k nohám! A ty, kteří vám řekli pravdu, jsme zabili, ukřižovali, otrávili. Všechno to snášeli. Všechno to snášeli ne proto, že by nebyli mocní, ne proto, že by neměli síly, měli ohromné síly. Kdyby jen jednou zvedli prst, celý svět by byl zničený. To ale není ten plán. Plánem je, aby si celý svět uvědomil Boží království a požehnat je silami Boha Všemohoucího. To je ten úkol. Takže musíte prokázat obrovskou trpělivost s hloupými lidmi, kteří chtějí někoho přibíjet na kříž, protože jsou tak nevědomí. Nyní ale pro nás všechny nastal čas, abychom dosáhli toho, proč jsme byli stvořeni, abychom byli tím, po čem jsme toužili. Toto je ten čas, čas květů, jak to nazývají, za který nemůžete platit. Nemůžete mne povolat, já musím povolat vás, je to obráceně. Nemůžete to vyžadovat, je to požehnání, jinak to nefunguje. Je to požehnání Milosrdenstvím Boha, o které je potřeba požádat. Hraje zde roli víra, že vidíte tohoto Boha, který vám poskytuje svoje Požehnání. Proto tam byla víra. A racionálnost by měla hrát tu roli, že řekne, že toto je špatně, toto je klam, toto jsou falešní guruové, toto jsou falešní lidé. Nikdy jste ale tyto dvě věci nepoužívali správně. Kdybyste měli víru, nikdy byste neorganizovali náboženství. Protože byste věděli, že je to Boží ruka, Boží Milost, která nás musí obdarovat, a ne tito lidé z bohosloveckých fakult a tito lidé jmenovaní sami sebou, ti nám nemohou dát Milosrdenství Boha. A druhou stranu – racionalitu – jste nikdy nepoužívali správně, protože kdybyste ji používali, nestali byste se otroky těchto hrozných falešných guruů. Takže byly tam obě chyby. To ale nevadí. Nadešel čas, abyste získali svoje osvícení. Když vám toto všechno říkám, především vás požádám, abyste se necítili provinile. Protože když to říkám, je velmi snadné cítit se provinile a skoncovat se mnou. Není tu nic, proč byste se měli cítit vinni. Všichni jste v mém srdci a velmi vás miluji. Cokoliv jste udělali, je pro mne nyní skončeno. Jakmile jsem vám tváří v tvář, je vše hotovo. Jakýchkoliv chyb jste se dopustili, můžou být napraveny. Když malé dítě jde a zničí si šaty, matka je musí vyčistit, je to její práce. Můžete říct, že je za to placena. Dostane zaplaceno jinými věcmi, ne penězi. Nevím, jaká je odměna za vnímání lásky k ostatním. Je to tak ohromná radost, že milujete všechny navzdory všem jejich nedostatkům a chybám. Je to tak ohromný pocit míru a blaženosti, že s tímto vnímáním nepřemýšlíte nad žádnou bolestí ani úsilím, ani se o nich nezmiňujete. Přeji vám, abyste všichni plně získali svoji realizaci a upevnili se a místo abyste stáli přede mnou, abyste přišli a postavili se ke mně a cítili to, co cítím já. Jakmile to začnete vnímat, poznáte pravou radost Sahadža jógy. Pořád se ještě omezujete na své problémy – vy všichni. Nasměrujte svoji pozornost na problémy druhých. Jakmile to uděláte, budete překvapeni, že transformace bude velmi svižná a rychlá. Dnes tu není žádný čakrák, to nevadí, není potřeba, pokud získáte svoji realizaci a upevníte se. V Sahadža józe nemůžete přijít do jedné místnosti v Caxton Hall, nejprve jdete sem, pak řeknete: „Podívejme se, co je tamhle. Ó, tam je jedna Mátadží. Dobře.“ Přijdete, sednete si a pak jdete do jiné místnosti; tak to není. Musíte to tady získat. Vaše hledání musí skončit! Musíte to najít. Takto to je. Je to velmi odlišné od ostatních. Zde musíte získat svoje světlo! O to jde. Nechť vám všem Bůh žehná! Nyní místo toho, abyste počítali, kterých chyb jste se dopustili, počítejte, prosím, svá požehnání. To je lepší přístup. Počítejte svá požehnání. To je mnohem lepší přístup pro Sahadža jógu. Chtěla bych vás všechny požádat, abyste dali ruce směrem ke mně. Nyní zavřete oči. Sledujte svoji mysl. Sledujte, jestli přicházejí nějaké myšlenky. Zeptejte se své mysli: „Co si myslíš? Prosím, přestaň přemýšlet. Tento čas je pro mne, abych se stal.“ Může se to takto vypracovat. Anebo jen svoji mysl sledujte. „O čem přemýšlíš?“ Pokud stále přicházejí myšlenky, tak musíte udělat jednu věc – odpustit. Odpusťte všem, kteří vám ublížili. Většinou nám do hlavy přicházejí myšlenky o lidech, jak nám ublížili. Takže jim jen odpusťte. Odpuštění, odpusťte, odpusťte. To je ta největší blokáda, abyste se zbavili myšlenek. Jen řekněte: „Odpouštím.“ Někteří lidé říkají: „Matko, je obtížné odpustit.“ Říkám vám ale, že je to mýtus, co děláte tím, že neodpustíte? Tak jen řekněte: „Odpouštím.“ Odpusťte každému, zkuste odpustit. Ubližujete jen sami sobě, když neodpustíte. Prosím, dejte obě nohy rovně na zem. Pořádně se dotýkejte země, vyviňte tlak, dobře. Odpusťte sami sobě. Pokuste se milovat a rozumět sami sobě. Je to chrám Boha. Dokonce i když řeknu, že jste udělali chybu, dopustili jste se chyby sami na sobě. Ale tím, že tento chrám nebudete milovat, budete dělat víc chyb. Takže prosím odpusťte sami sobě. Odpusťte si, cokoliv jste udělali, prostě si to odpusťte. Nejdřív odpusťte ostatním a pak sobě, to je pro některé lidi možná ještě důležitější. Když sami sobě neodpustíte, ani trochu si neprospějete. Nejprve je špatné, abyste si ubližovali, a pak, že si neodpustíte. Je to v pořádku, udělali jste to v nevědomosti, udělali jste to během hledání, dobře, skončete to. Nyní se stanete jiným člověkem. Takže zapomeňte na minulost, prostě na ni zapomeňte. Když se květ stává plodem, tak nepřemýšlí o stádiu, kdy byl květem. Zavřete oči. Zkuste zavřít oči. Někteří lidé nemohou zavřít oči kvůli jejich mihotání. Pokud ano, pak můžete oči otevřít. Pokud se vám oči nemihotají, pak je lepší je zavřít. Snažte se odpustit. Vězte, že jste Duch, věčný život. Všechny tyto malichernosti života nejsou pro Božské důležité. Cokoliv se stalo, stalo se, zapomeňte na to. Vaše vnitřní bytí nelze zkazit ani zničit. Nejvýše část, která ví, může být trochu poškozena. Dobře, nevadí. To se dá napravit. Ale vy jste Duch. Douglasi, máš nějaké citróny nebo něco takového? Badhy. Jak se máte? Jak se cítíte? Má ji? Teď ji má. Prostě si to užijte. Máte ji. Jen si to užijte. Jak to cítíte vy? Když to získáte, budete se smát nejméně tři dny. Děje se to z radosti. Stává se to. Je hezké, že jste to získali. Co se děje, mé dítě? Cítíte v rukách teplo? Je vám horko? Jak se cítíte? Nic? Necítíte nic? Cítíte chladný vánek? Horký? Já vím. Není vám dobře, že? Máte dobré zdraví? Je s vámi něco v nepořádku? Dobře, nevadí. To je třeba také napravit. Je to všechno moje práce. Co mám dělat? Máte to? Máte chladný vánek v rukou? Zavřete oči. Ano, ano, máte to. Zavřete oči. Je to tam. Zavřete oči, jen to sledujte. (hindi) Zavřete oči. Byl jsi u nějakého gurua nebo někoho? Ne. Vůbec vám není dobře. Pojďte, pojďte. Co s vámi je? Pojďte. Necítila jste se vůbec dobře? Co je vám? Dobře, ještě něco? Míváte teplotu? Ano. Zbavíte se toho všeho, dobře? Dobře, nevadí. Dejte levou ruku směrem dozadu. Svým způsobem je to dobře, protože jinak byste se toho nesmyslu nevzdali. Dobře? Je dobře, že tyto drogy mají špatný účinek; jinak by se jich lidé nevzdali. (v hindi) Musíte sem dostat lidi vaší věkové skupiny, Indy. Co dělají? Bojují proti Britům a Britové proti nim? Musíte se nad to všechno povznést, rozumíte? Raději jich pár sežeňte, ano? Je tu mnoho lidí vaší věkové skupiny. Daří se jim tu velmi dobře. Jsou to architekti, to a ono. A přesto se o sebe nestarají. Chci říct, tohle se stává vaší vlastí. A my všichni se stáváme Brity. A Britové se stávají Indy. To není správné. Musíte získat více lidí... (hindi) Ať to získají. Všichni jsou vážně... všichni by jen chodili po Oxford Street s Araby. Představte si to! Indové chodící po arabských ulicích. Umíte si to představit? Pro Araby je to v pořádku, ale co Indové? Jaké dědictví, jaká země! Všichni se stáváme Brity, chápete? Víc než Brity. Za nějaký čas tu najdu Indy ve fraku, jak jdou po Oxford Street. Výprodeje a nákupy. Lepší? Také to máte? Ještě ne? (hindi) Pojďte sem. Dejte mi levou ruku. Teď tuhle ruku dejte směrem ke mně. Svým způsobem jsem ráda, že drogy začínají být velmi drahé. Přála bych si, aby zdražili i všechen alkohol. Inflace by měla působit na alkohol, cigarety a drogy a na módu. A co vy? Ještě ne? Začíná to? Dobře. Vypracuje se to. Sledujte ji. Máte to? Ještě ne? Dobře. Nechte oči trochu pootevřené, ano? Nic si nevyčítejte, ano? Jen si řekněte: „Nejsem vinna.“ Stejně jako vy, mnoho lidí se tady cítí provinile kvůli úplně všemu, víte? Někdy je to tak hloupé, tak hloupé, že si to ani neumíte představit. Jednou měla jedna paní na sobě černý kabát a řekla mi, že se cítí velmi provinile. „Proč?“ zeptala jsem se. Přišli jsme domů. „Proč se cítíš tak provinile?“ zeptala jsem se. „Musím ti to teď říct. Víš, velmi jsem se styděla.“ - „Co se stalo?“ Řekla: „Omylem jsem na sobě měla hnědé boty.“ Řekla jsem: „Neviděla jsem to.“ Proč se kvůli tomu cítit provinile? V pořádku? Dobře, tohle máte, tohle jsou centra, která jsou napadena. V pořádku? Pravý prst – to jsou játra. Sahadža jogíni by měli jít hlouběji, každý den. Hlouběji do sebe. Kam jde, Petře? Pro co? Jogín: Pro něco sladkého. Ne, ne, raději se věnujte meditaci. Teď byste měli být tady. Co všichni děláte? Všichni organizují. Pojďte sem. Pojď do meditace. Potřebuješ to nejvíc. Teď neorganizujte. Lindo, raději si sedni zvlášť. To je lepší. Petře, pojď sem. Teď nic neorganizujte. Organizujte sami sebe. Pojď sem. Je teď čas na organizaci? Všechny mé síly proudí a co teď děláte? Sháníte sladkosti? Jen pomyslete! Zavřete oči. Jen to vnímejte, právě teď; všechno se valí ven. Jděte hluboko do sebe. Teď se musíte ponořit hluboko. Posaďte se. Zavřete oči. Jen se ponořte hluboko do sebe. Pokaždé musíte jít do hluboké meditace. Nedovolte žádným myšlenkám, aby přišly, jen se ponořte do hloubky. A teď byste všichni mohli říct Sahasrára mantru. Všichni ke mně nasměřujte svou Sahasráru. Směrem ke mně, ne příliš nízko, ne příliš vysoko. Získali jste to už? Ještě ne? Udržujte svoji pozornost na mně. Cítíte chlad? Můžete si odstranit vlasy? Ano, odsud, z čela, z této strany. Skloňte trochu hlavu. Skloňte hlavu tak, aby Sahasrára směřovala ke mně. Všichni, prosím, skloňte hlavu, trochu víc, trochu víc, trochu víc, tak. Můžete mi říct její problém? Jim? Jim tam sedí. Jen to řekni. Jaký má problém? Lindo, jen se podívej, jaké čakry má napadené. Udělej to takhle. Zatlačte na oči, zatlačte na oči, silně, silně. Teď ještě jednou, ještě jednou. Jen se podívejte. Tady? Proč, znáš ji? Ty ji neznáš? Zkus to. Jsi velmi dobrý, proč ne? Začni. Jen se podívejte. Ona to zná také, pojď. Ester, pojď dopředu a podívej se, řekni jim, jak to mají dělat. Tyhle dva. Necítíte tyhle dva? Proč? Pojďte sem. Jen to začněte cítit, všichni. Ach, samozřejmě! Podívejte se na ni. V čem je problém? Hmm! Vidíte? Hmm! Tuhle dámu musí někdo vidět. Jane nebo někdo jiný, kdokoliv? Lindo? Ta dáma může přijít. Podívejte se na ni. Jedna nebo dvě osoby by ji měly vidět. (řeč v hindi) Co se děje? Položte ruce takhle. Vypadá slabě. Ano, vidíte, játra, máte trochu problém s játry. Vy to nevíte, ale je to tak. Příznaky jater jsou takové, že se ráno cítíte velmi letargicky, někdy se vám nechce vstávat. Někdy se vám chce zvracet. Cítíte se malátní. Jsou to játra. Víte, že v játrech, pokud trávení není v pořádku, jsou to játra. Třídí všechny vaše jedy v těle a všechny nežádoucí věci, a když nejsou zdravá, tak se zahřívají. Zahřívá se tělo. Ale vy jste také byla u nějakých guruů? Ne. Nebyla jste u žádného spiritualisty, ani u nikoho podobného? Jste žena v domácnosti nebo co děláte? Pracuje jako co? Co řekla? Přinesla jste sem játra všech lidí, víte? Reprezentujete zde jejich játra, proto. Umíte si to představit? Já teď musím pracovat na všech. Jen si to představte. Jsou velmi silně cítit. Teď je to lepší, že? Léčíte pacienta s játry, máte potíže s játry. Když léčíte šílence, stanou se z vás blázni, naprosto. Nevědí to, všichni psychologové jsou pacienty psychologie, a to i ti, co studují. Měli jsme nejrůznější permutace a kombinace, nejrůznější vzorky. (řeč v hindi) Cítíte to v ruce, ano? Dobře. Teď si položte levou ruku na játra, sem. Ano, to je vše. Ano, pro všechny pacienty s játry, dobře? Naučím vás, jak je léčit. Ano, můžete, můžete je vyléčit. Víte, padesát procent těchto lidí mělo problémy s játry. Ano, na Západě je to velmi častá nemoc. Je to už lepší? Děkuji. Máte to? Dobře, dobře, na hlavě, podívejte, je to chladné. Tato paní je velmi dobrá. Má to. Co vy? Ještě ne? Když začnete přemýšlet, bude to horké. Když přestanete přemýšlet, bude to chladné, dobře? Sledujte mě bez přemýšlení. A co tato paní tady? Je to lepší? Ano, dobře, dobře. Pracuje to. Iane, jsi už v pořádku? Dobře. Hlas už ti zní pěkně. Johne, pojď sem. Jen pojď. (řeč v hindi) Levou ke mně, pravou... Jak se máte? Muž: Mám problém se svou Ádžňou, Matko. Vidím světlo. Seděl jsem támhle a nemohl jsem vás vidět jasně, jen světlo kolem. Velmi rozmazané světlo, nevím, co se děje... Co se děje? Je to droga, co jiného? Stalo se to tolika lidem, Patovi a všem těmto lidem. Vidíte mě takovou, jaká jsem. Ne, nevidím Vás v žádné jiné podobě, Matko, jen... - Auru? - Kruhové světlo. Kde? Zrovna tady, je to jako když se podíváte na svíčku, a pak vidíte světlo, něco takového. Aura nebo tak něco. Dobře, dejte ruce ke mně. Myslím, že když začnete nosit oblek, bude to dobré. Všichni utečou. Musí to být nějaký hipík, který je okolo. A ti, co stále nosí obleky, by měli nosit něco málo z hippie. Tak se to vyřeší. Jaká byla vaše mantra? Mantra? Jakou ti dal mantru? - AIM? Lepší? Co tento, Johne? Levá? Slabá? Proč? Byl jste u nějakého gurua? Muž: Mahariši. Lepší? Mahariši? Zbytečný člověk. Takový zbytečný člověk – říkám mu zbytečný, ale raději bych ho nazvala úplně jinak. Dobrý den. Jak se máte? (řeč v hindi)