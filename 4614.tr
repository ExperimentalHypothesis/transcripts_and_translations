18 Mayıs 1980
Talk to Sahaja Yogis
Old Alresford Place, Alresford (England)

Sahaja Yogilerle Konuşma, Gerçekten “olmak”, Old Arlesford Semineri, Winchester Yakınları, Hampshire, (İngiltere), 18 Mayıs 1980

Bu karışmalar, şimdi bunu bir düşünün. Bu sadece, Benim sizi doğurmuş olmamdan kaynaklanıyor. Bundan önce, hiçkimse bunu yapamazdı, size anlatıyorum. Siz başkalarını iyileştirebilirsiniz; Sahaja Yoga üzerine konuşmalar yapabilirsiniz. Kendi sorunlarınızı bilebilirsiniz; kendi ebeveynlerinizi iyileştirebilirsiniz. Kendi çevrenizi iyileştirebilirsiniz. Kendinizi ve başkalarını temizleyebilirsiniz. Ancak bu, Aydınlanma ile başlar. Hepsi tek bir paket içindedir. Bunun sadece bir arzu olduğu ilk farkındalıktan sonra, ne kadarda büyük bir sıçrama bu ve işte başladınız. Ama ilkinde, arzu duyduğunuz sırada size oldukça komik görünen tüm bu şeyler, çok daha süptil güzel formlar oluşturur ve içinize gelirler.

Bu sırada çakralarınızı, onlardaki sorunları hissedersiniz. Onları tekrar analiz etmeye başlarsınız. Batı'daki en büyük sorun, onların analiz etmeye başlamalarıdır. Onlara bir kek verin, onu analiz ederler. Onlara herhangi bir şey verin, analiz edeceklerdir. Onlar analizin en büyük şey olduğunu düşünürler ve bu analiz işi onlar için bu kadar çıldırtıcıdır. Burada tutundukları şey aydınlanmaları, diğer taraftanda her şey analiz ediliyor. Görüyorsunuz, bacaklar analiz ediliyor, ayaklar analiz ediliyor, tırnaklar analiz ediliyor, sonra mikroskoba alınıp bunlara bakılıyor. Burada bacaklar yukarı tırmanmak için kullanılacaktır ve siz kalkıp burada, bacakları ve ayakları analiz ediyorsunuz.

Bakın, siz üzerinizde asılı kalan şeyle özdeşleşmeye başladığınızda, tüm amaç kaybolur. Yani şu an şöyle demelisiniz: “Şimdi bitti, tamam! Şimdi ben başka bir insanım.” En büyük şey şu, aydınlandığınız zaman, bu farkındalığınız içinde şunu kabul etmelisiniz, orada olan o kişi öldü, bitti ve o gitti. “Ben farklı bir insanım.” Bu kabulleniş bile insanlara zor gelir çünkü Shri Ego oradadır. O size izin vermez. “Tanrım, bu nasıl olabilir?” , yani demek istiyorum ki, ben kesinlikle dönüştüm mü”, kişi böyle der. Siz kesinlikle dönüştünüz. İnsanlara Aydınlanma verebileceğinizi hayal edebiliyor musunuz! Birine bunu söylerseniz, “Ah, ben bunu biliyorum” diyecektir. Hepsi kaçacaktır! Hiç kimse buna inanmayacaktır ama siz aydınlanma verebileceğinizi biliyorsunuz. Kimse size inanmayacaktır.

Size (burada) aydınlanma veren Mahajan Yogi, o ilk önce “Anne, bu nasıl olabilir ki?” dedi. Aydınlanma verebileceğine inanamadı. Zavallım, o kadar uzun yıllardır 'yogi' olarak çalışıyor ki, başlangıçta buna oda inanamadı. Size aydınlanma vermiş olan bu aynı adam. Hatta eğer, demek istiyorum ki, aydınlanma verebileceğinize inanmak, insanlar için bu zaman alır. Onlar buna inanamazlar. Peki, olmak hususunda siz ne yapmalısınız? Bu, en azından inanmaktır - evet, sonuçta siz aydınlanma veriyorsunuz. Onu önünüzde beyaz bir bez gibi görüyorsunuz, yine de onun koyu bir Hurst Mavisi (renginde) olduğunu söylüyorsunuz! Yani, bu 'Hurst Mavileri' ile olan ilişki, en kötü durumdur. Siz Aydınlanma veriyorsunuz. Şimdi bakın, bir psikiyatriste gitmesi gereken Ian, kendisi o psikiyatriste Aydınlanma verebilir! Sizi tedavi edecek olan doktora, ona Aydınlanma verebilir. Buna inanın, siz verebilirsiniz. Ama Ian bunu ona söylediği zaman, “Oh, o da bunlardan biri!” diye düşünür ama en azından siz kendinize inanıyorsunuz.

Burası inanç sahibi olmanız gereken yerdir, Sahaja Yoga sayesinde aydınlanma aldığınıza dair bu inanç. Bunun muazzam bir güç olduğuna ve kesinlikle dinamik olan ve Her Şeyi Kaplayan bir güç olduğuna ve sizin, içinizden akan bu güce sahip olduğunuza ve aydınlanma verdiğinize ve bu sizin Anneniz, bu özel bir şey.

İnanç, iman değildir çünkü Ben bunun kör (inanç) olduğunu söylüyorum ama siz onu gördünüz. Ama işte bu odur! Bunu gördüğünüzde, buna da inanmıyorsunuz, bu durumda buna hangi ismi vermeliyim? Bunun olduğunu kesin olarak biliyor ama buna inanmıyorsunuz, o zaman Ben ne demeliyim? Eğer bunun böyle olduğuna inanıyorsanız, bu inançtır. Düşünün, inanç körlük demektir. Bu sizin gözlerinizi bunun ne olduğuna daha çok açmanız ve bunun böyle olduğunu kabul etmenizdir.

Ve o zaman inancın büyümesi gerekir. Bu aşamada size yardımcı olan şey iman gücüdür, iman gücünden başka bir şey değildir. Söylemeliyim ki, iman gücü en büyük güçtür, çünkü o zaman siz şimdiye kadar bildiklerinizin hiçbir değeri olmadığını fark edersiniz. Bu çok büyük, çok devasa ve çok dinamik bir şeydir. Bu, daha önce hiç bilmediğiniz, bir anda geliveren bir şeydir; o zaman gerçekten şaşkına dönersiniz ve sonra da iman etmeye başlarsınız. Şimdi, o zaman, size sadece ellerinizi bu şekilde tutup bir bandhan vermenizi söylediğimde - bu işe yarıyor, işe yarar. Sonrasında görmeye başlıyorsunuz, Anne sadece bunu kendine yaptığında, hepimiz bunu hissediyoruz. Eline üflediğinde, bizim Onun içinde olduğumuzu ve Onun da bizim içimizde olduğunu hissetmeye başlarız - Onun bütünlüğünün farkındayız ve O bizim bütünlüğümüzdür. O zaman inanç büyümeye başlar. Bunu analiz edemezsiniz çünkü bu analizin ötesindedir, düşüncenin ötesindedir. Bu şekilde teslimiyet başlar. Eğer şimdi tutup analiz ederseniz, yapamazsınız. Artık onu analiz edemezsiniz. Siz sadece ölü şeyleri analiz edebilirsiniz, yaşayan şeyleri analiz edemezsiniz. Ve bu yaşamın ötesindedir. Yaşama hayat veren şey - işte budur. Yani siz onu analiz edemezsiniz. Dolayısıyla, teslim olmaya başlarsınız.

Teslim olmaya başladığınızda ve inanç devreye girdiğinde, farkındalığınız bundan daha yükseğe çıkar. Ve daha süptil hale gelen bu küçük, küçük, küçük, küçücük şeyler ayrılmaya başlarlar. Bu, tri-gunalarınızla görebildiğiniz ama bunun sizi etkilemediği üçüncü aşamadır.

Yani, ilk konumda arzunuz vardır. İkinci halde, ki bu çok büyük bir şeydir, siz arzunun yerine getirildiğini görürsünüz ama tüm bu süptil şeyler birbirine karışmıştır.

Üçüncü aşamada bunları görürsünüz, üçüncü aşama, ama bunlar sizi etkilemez. Bu, kişinin bunların sizi etkilemediğini görmesi gereken üçüncü aşamadır. Catch’i görürsünüz ama o zaman buna 'catch etme' demezsiniz, 'kaydetme' dersiniz. Bir enstrüman olduğunuzu, sadece kayıt yaptığınızı düşünürsünüz. Bunun etkisi çok küçük, çok küçük olur. İçinizde o kadar güçlü olursunuz ki, bu catch etmenin size etkisi çok az olur. Siz onu sadece bir etki olarak kaydedersiniz. Bu, yükselişinizin üçüncü halidir, evet bir süre bunu muhafaza edin, önemli değil, yanınızda taşıyın. Sorun değil. Sorun yok, saklayın. Şimdi bu, bu üçüncü aşamadır. Bu üçüncü aşamaya yükselmek için tek yol, tam bir inançtır. İnanç, sizin her şeyden önce inançla ilgili bazı şeyleri öğrenmeniz gerekir: bunlardan biri de protokoldür. Ama inançla birlikte, eğer protokolü de öğrenirseniz, o zaman kendinizi kötü hissetmezsiniz. Ama eğer buna zorlanırsanız, kendinizi kötü hissedersiniz. Görüyorsunuz, karışık olma hali hala devam ediyor.

Dolayısıyla inanç geliştirmek için öncelikle kendinize mantıklı ve net bir şekilde şunu söylemelisiniz: “Bunun olduğunu görmüyor musun? Bunu göremiyor musunuz? Bunun yükseldiğini göremiyor musun? Anlayamıyor musun?” Kendinize bunu söyleyin. Bu dinamik değil mi? Sadece oturun, bunun ne kadar harika olduğunu, ne kadarda harika olduğunu düşünün. Sadece ağaçlarla konuşun, okyanusla konuşun, çiçeklerle konuşun, bu duvarlarla konuşun, onlar pek çok insandan daha iyidirler! Ve onlara deyin ki, “Sence böyle değil mi?” Müzeye gidin ve oradaki tüm heykellere “ben onu buldum, onu aldım!” deyin. Kendinize bunu söyleyin. Görüyorsunuz, kendinize söyleyerek bu inancı geliştireceksiniz. Bundan kaçış yok.

Pek çok kişi Bana bu soruyu sordu: “İnanç nasıl geliştirilir?” Şimdi, bu öyle saçma bir şey ki. Burada siz Kundalini'yi hareket ettiriyorsunuz, Aydınlanma veriyorsunuz ve dönüp, “Anne, nasıl inanç geliştireceğiz?” diye soruyorsunuz. Bunu anlamak Beni aşıyor... Yani, burada ne oluyor? Şimdi ne yapıyorsunuz?

O zaman, bu inanç Benim söylediklerimi de kapsamaya başlar: özümsemek, eleştirmek değil, geri püskürtmek değil, bu özümsemek anlamına gelir. Bu özümseme başka pek çok yolla da engellenebilir. Özümsemek, büyümenin tek yoludur. Bir ağaç nasıl büyür? Özümseyerek. Özümsemenin ağzı nedir? Nirvichara'dır. Nirvichara nedir? Sizin onun üzerinde düşünmediğiniz yerdir.

Şimdi, Ben size düşünmemeniz gerektiğini söylediğimde, yani daha düşük bir aşamada, insanlar şöyle diyecektir, “Ah, bilirsiniz, O (Anne) çok baskın, Kendisi çok baskıcı, bunu söylemek zorundayım!” Bu fikir ortaya çıkacaktır. Ancak özümseme, yalnızca sizin inancınız olduğu zaman mümkündür. Ve her şey içinize girer. Siz bir çocuk gibi emmeye devam edersiniz. Her şey içinize girer. Bu tıpkı yüzeyinde hiçbir dalgalanma olmayan bir göl gibi, o içindeki yaratılışın tamamını, bütününü yansıtır. Eğer dalgalar varsa, o zaman dağılma olur, karışıklık olur.

Dolayısıyla bu, üçüncüye gitmek için ikinciden başlayan inanç aşamasıdır. Örneğin şimdi basit bir şekilde, Benim fotoğrafım örneğini ele alalım. Daha önce hiç fotoğraf yoktu. Sadece Benim yaşamım sırasında fotoğraflar çekilmeye başlandı, bilginiz olsun diye. Bu fotoğrafı da, insan olarak kendi başınıza geliştirdiniz. Elbette, Kutsal Ruh'un yardımıyla, şüphesiz, elbette, bunu söylemeye gerek yok ama onu siz geliştirdiniz. Bu fotoğrafın Beni bu kadar yakalayacağını bilmiyordum. Kendimi bilmiyordum. Şaşıracaksınız, bu fotoğrafların daha önce olduğum bir şeye göre yapılmış olan bir heykelden bile daha güçlü olduğunu görmeye başladım. Çünkü bu, şu anda olan şey. Ben böyle var oluyorum. Fotoğrafımın vibrasyon ve ışık yayıyor olmasına ve fotoğrafımın bu kadar iyi harekete geçebilmesine kendim de şaşırdım.

Bakın, asıl sorun şuydu: Ben bu kadar çok insana nasıl yaklaşabilirim? Diyelim ki, yüz tane Sahaja Yoginiz olabilir, iki yüz tane olabilir, en fazla iki bin tane olabilir. Gördüğünüz gibi bu haydutlar için çok kolay bu - sadece bir kayıt yapıyorsunuz, parayı cebinize dolduruyorsunuz ve oradasınız ama Sahaja Yoga, “olmaktır”, uyanıştır ve aydınlanmadır. Bu nasıl olacak? Benim için çok büyük bir problemdi bu. Bu, size sadece bir kitap verip, oturup okuyup, sizinde “Evet, anladım, oldum” diyebileceğiniz bir şey değil. Bu gerçek bir oluş, olgunlaşma, tekamül etme, bu yaşayan bir süreç. Şimdi bunu Ben nasıl yapacağım? Ve işte yanıt - bir fotoğraf. Sonra televizyonunuz, o da modern. Tabii ki televizyoncular şimdiye kadar ekrana çıkmama izin vermediler ama Hindistan'da ekrana çıktım. Sadece Pune'de, burada değil - oldukça zor. Önce tüm haydutları ekrana alsınlar, sonra Ben giderim, bu hep böyle oldu. İşte böyle, tüm Medyalarınız Benim fotoğrafım aracılığıyla kullanılabiliyor. Bu ne büyük bir nimet! Ve eğer fotoğrafın Beni temsil ettiğini düşünüyorsanız, bence bunu siz tam olarak ifade etmiyorsunuz. Fotoğraflarımın bir araya getirilmiş herhangi bir heykelden çok daha güçlü olduğuna şaşırdım - Toprak Ana tarafından üretilmiş olsa bile! Çünkü fotoğrafın içinde pek çok unsur var. Örneğin, görüyorsunuz, ışık elementi var, su elementi var, toprak elementi var, ayrıca hava elementi de var. Eğer hava iyi değilse, bir fotoğraf elde edemezsiniz. Ve ayrıca ether elementi de var. Tüm bu beş elementle, bir heykel üretemezsiniz. Ether elementi var çünkü eğer burada bir fotoğrafınız varsa, onu başka herhangi bir yere aktarabilirsiniz - buna ne diyorsunuz? – Onu herhangi bir yere aktarabilirsiniz. Fotoğraf iletilebilir ama bir heykeli olduğu haliyle hiçbir yere aktaramazsınız, yalnızca heykelin fotoğrafını aktarabilirsiniz. Yani onda ether elementi de var.

Dolayısıyla fotoğraf, diğer herhangi bir heykelden çok daha güçlüdür. Dahası, o bir röprodüksiyondur, şüphesiz, ama beş unsurla birlikte o gerçeğin röprodüksiyonudur. Bu yüzden Ben ona sadece bir temsilci dememeliyim, o tamamen Benim. Çünkü Benim dikkatim orada. Bununla ilgili deneyler yaptık. Sharayu Gadkary'de Benim bir fotoğrafım vardı ve bu kızın bir akrabası ona geldi ve fotoğrafla alay edip, karşısında her türlü şeyi söyledi. Fotoğrafı Bana getirdi ve onun tamamen karardığını, siyah olduğunu gösterdi. Ben de “Orada kim vardı?” diye sordum. “Benim, bir akrabam, o geldiği zaman böyle yapardı. Fotoğraf simsiyah oldu”, dedi. “Onu şimdi denize sunsan iyi olur. Dikkatim fotoğrafta değil, onda vibrasyon yok. Dikkatim oradan uzaklaştı, çekildi, bunu görebiliyorum. Fotoğrafı o şekilde oraya koymamalıydın”, dedim. Yani bir heykel ile bir fotoğraf arasında çok büyük bir fark var çünkü Benim dikkatim oradadır. Elbette, heykeller bile, yani Swayambhu olanları kasdediyorum, Toprak Ana tarafından yaratılanlarında vibrasyon vardır ve onlar da vibrasyonlarının olduğunu bize gösterirler ama onlar size Kundalini'nin uyanışını veremezler çünkü Benim fotoğrafımın içinde, Benim arzum da var. Onlar veremezler. Eğer yapabilselerdi, Stonehenge bunu yapardı.

Eğer bu heykellere giderseniz ve eğer orada Ben duruyorsam, onlar hiç vibrasyon yaymazlar. Ancak, bir elinizi Bana ve diğerini ise onlara doğru uzatmanız gerekir, o zaman yaymaya başlarlar ve o zaman başlarlar ama Benim iznimi kabul etmelisiniz. Ganesha'nın heykelini bile aldınız, şimdi sorun yok ama başlarda, siz bu şekilde çalışılana kadar hiç vibrasyon vermiyordu ama onlar otoritete yoksunu değiller.

Dolayısıyla bu fotoğrafların protokolü de bu inancı geliştirmeye başlamak için önemlidir. Cebinizde, her zaman yanınızda bir fotoğraf bulundurmalısınız. Ona saygı gösterin. Mümkün olduğunca çok şekilde, onlara saygı gösterin. Süs için değil, saygı göstermek için. Sabahları fotoğrafa bakın. Şimdi bunu size inanç sorunu nedeniyle anlatıyorum. Bunu kendim söylemek zorundayım, bütün bu şey, bu Enkarnasyonun en kötü yanı da bu! Çünkü yaptığınız diğer şeyler, örneğin İsa Mesih'i takip edenler, sabah O'nun fotoğrafına sahip olacaklardır. Özellikle de eğer bu kişiler Hindu iseler, sabahları, akşamları, şarkı söylemeden önce, dışarı çıkarken, içeri girerken ayaklara dokunurlar, bunu yaparlar. Aynı şekilde, bir fotoğrafınız olduğunda, bu anlayışla onun üzerinde çalışırsınız, “Anne bizimle birlikte.” İşlerin nasıl hallolduğuna şaşıracaksınız.

Yeğenlerimden biri, Sarvesh, onu tanıyorsunuz. Kendisi Anne’nin büyük bir inananıdır, bu Benim ve o yanında her zaman bir fotoğraf taşır. Londra'da trenimizde elmas yüzüğünü kaybetti ve geri geldi. “Onu geri alacağımı biliyorum çünkü şeyimde Sizin fotoğrafınız vardı, o kaybolamaz” dedi. Ve onu buldu. Birisi onu karakola bırakmış ve o yüzüğü mbuldu, onu aldı. Övgü, İngiliz halkının dürüstlüğüne gidiyor, önemli değil ama Benim söylediğim şey, inancınızı ve sevginizi bu şekilde geliştirmeniz gerektiği. İnanç size yardımcı olacaktır, tüm bu catchler üzerinde merhem görevi görecektir. Her zaman böyle “Oh, catch ediyorum, oooh, weeeaa, ooooh, weeeaa” diyen bir kişi olmayacaksınız. Sadece göreceksiniz, bakın, tıpkı yürüyen bir fil gibi ve tüm köpekler ona havlıyor, o ise sadece yürümeye devam eder. Bu böyledir.

Bu şekilde üçüncü farkındalık devreye girer ve tüm bunları görmeye, kaydetmeye başlarsınız. Bu üçüncü aşamadır. Sonra dördüncü hal gelir. Dördüncü hale Turya Dasha denir, bu dördüncü konumdur.

Yogi: Bunu tekrarlayabilir misiniz Anne?

Shri Mataji: Pardon?

Yogi: Ne demiştiniz?

Shri Mataji: Turya - dördüncü haldir. Dördüncü halde, bu üç gunaya hükmedersiniz. Tüm elementleri kontrol edersiniz. Bu aşamada, sadece söylersiniz ve işe yarar. Dün Bana ne olduğunu gördünüz. Sadece işe yarıyor. Siz bu üç gunanın efendisi olursunuz.

Hep anlattığım gibi: önce arabada oturuyorsunuz ve birisi sizin için onu sürüyor. O sizin Sağ ve Sol tarafınızı kullanıyor ya da buna siz fren ve gaz pedalını diyebilirsiniz ve araba sürülüyor. Sonra o kişi, size nasıl araba kullanacağınızı öğretmeye başlar. Sonra siz de sağınızı ve solunuzu kullanarak öğrenmeye başlarsınız - gaz pedalını ve freni. Sonra üçüncü aşama gelir, burada bir sürücü olursunuz ama hala arkada oturan ustadan dolayı endişe edersiniz, hala bir hata yapıyorsunuzdur, yanlış yapıyorsunuzdur. Ama sonra dördüncü aşama gelir, kendiniz usta olursunuz, siz başkalarının sürmesini sağlarsınız. Burada emir verin, herhangi birine, Güneş'e emir verin, Ay'a emir verin, emir verin. Emir vermek demek sadece onlara söyleyin demektir, yani burada herhangi bir tahakküm söz konusu değil. Sadece arzulayın, sadece bunu söyleyin, bu işe yarar.

Şimdi bu dördüncü aşama Turya Dasha olarak adlandırılır. Sonra beşinci aşama gelir, size isim vermek istemiyorum, yoksa bunlara takılıp kalacaksınız. Bunlar çok net değildir, birbirlerine karışırlar ve bunlar karışımlardır. Ama Turya konumunda düzgün bir şekilde olgunlaştığınızda, o zaman beşinci konuma atlarsınız, bu halde bile, 'sankalpa' [irade ile hareket etme] yaparsınız, hiçbir şey belirlemez veya söylemezsiniz. Sadece, ağzınızdan herhangi bir şey dökülür, hatta dökülmeyebilir bile ve bu işe yarar. Bu bir konumdur. Burada otururken, tüm durumu siz idare edersiniz. Burada otururken, her şeyi ve her bir şeyi bilirsiniz. O zaman sadece ustalaşmakla kalmaz, aynı zamanda içine de girebilirsiniz. Şimdi, örneğin, size ne diyeceğim: Ben sizin bilinçaltınıza, kolektif bilinçaltınıza, bilinçüstünüze, tüm alanlara girebilirim, görüyorsunuz, istersem girebilirim. Bu, siz tamamen ustalaştığınız zaman olur, o zaman içine girersiniz. Siz usta olduğunuzda, o zaman içine girersiniz. Bu evin efendisi olduğunuz zaman, her yere girebilirsiniz.

Sonra yedinci aşama gelir ve bu sizin, sadece siz olduğunuz haldir. Sizin varlığınızın orada olması yeterlidir. Sadece orada olmanız. Sizden başka hiçbir şey yoktur - kendiniz.

Şimdi bu yedi halin hepsine ulaşabilirsiniz çünkü Ben onların ötesinde duruyorum ve Ben ilk aşamaya indim ve sizi çekip çıkarmaya çalışıyorum. Eğer siz Beni aşağı çekmezseniz, Ben sizi çok hızlı bir şekilde yukarı çekebilirim. Bu yüzden sizden tek ricam, beni aşağıya çekmemeniz.

İşte “olmak” böyle olacak. Şimdi bu temellerdir, buna temel yapı diyebilirsiniz. Şimdi aradaki tüm güzel şeyleri dolduruyorsunuz - nasıl yapacağınızı. Ve her şey yine güzelce düzenlenebilir, yeniden dekore edilebilir ve düzgün bir şekilde yapılabilir ama “olmanın” temel yapısı budur. Şimdi kendinizi şu aşamada ya da bu aşamada sabitlemeye çalışmayın çünkü bu durum, hala bunu düşünen insanlarda çok yaygın. O zaman, “Anne, ben hangi aşamadayım?” Gördüğünüz gibi, bu sizlerde yaygın. Kendinizi büyüttüğünüzde, başınıza gelecektir. Siz hiçbir şeyi belirlemek zorunda değilsiniz. Bu sizin başınıza gelmeli, hepsi bu. Bunun büyümesine izin verin. Büyümesine izin verin.

Ama en azından çoğunuz şüphesiz farkındalığın olduğu bir yerdesiniz. Ama yine de temel arzunun hala o kadar güçlü olmadığını söyleyebilirim. Kundalini'nin gücü o kadar da kuvvetli  değil, temel arzu o kadar güçlü değil. Bu temizlenmelidir. Bilirsiniz, bazen ev yıkılabilir çünkü temeller iyi değildir. Bazen de temellerde hatalar vardır. Bu yüzden kendi içinize inin, içinize dalın ve öğrenin. “Oh, bu hala orada.” Çıkarın onu. Bu şeyleri ayıklamanız gerekir. Ve bu ayıklama, gerçek bir uyanıklık gerektirir ama kendinize acımayın ya da sizin deyiminizle 'suçluluk' duygusuna kapılmayın, bunun yerine kendinize karşı son derece olumlu bir tavır takının: “Pekala, bu benim arabam, bunu ben düzeltmeliyim.”

Arabanın efendisi siz olsanız bile, eğer araba işe yaramaz halde olursa, bu ne işe yarar? Arzu arabadır.  Kundalini, Kundalini bu arzudur. Eğer Kundalini'niz zayıfsa, onu desteklemeye  çalışın, onu geliştirmeye çalışın, onu yükseltmeye çalışın, onu besleyin. Kundalini'nizi “olma” arzularıyla besleyin. Tek bir arzuyla, diğer tüm arzuları etkisiz hale getirirsiniz. Bir şey söylemeden önce düşünün, ne söylüyorsunuz? Tek bir arzudan mı bahsediyorsunuz? Burada sizi çok seven ve size tüm bunları verebilecek birine sahip olduğunuz için en büyük talihin sahibisiniz. Sizler son derece şanslısınız.

Tanrı sizi kutsasın.

Ancak bu aşamada, bulunduğunuz yerde, inanç geliştirmelisiniz. Hepinizin daha fazla inanca ve daha fazla imana ihtiyacı var, hepsi bu. Ve bu inanç ortaya çıkar çıkmaz - kaynak budur, siz bu şekilde özümsersiniz, bu ağacı büyütecek olan içinizdeki özsu budur. Daha fazla inanç, daha fazla inanç ve daha da fazla inanç. Çünkü siz artık şüphe sınırını aştınız, bu yüzden inanç bunu çözecektir. Mantralar için zamanımız var.

Sahaja Yogi: Ve siz onların bunda nerede oturduklarını görebilirsiniz. Sahip olduğumuz her düşünce etrafta hareket eder ve sahip olduğumuz her bir düşünceyi görebilirsiniz... benim söylememle onun orada oturduğunu görebilirsiniz.

Shri Mataji: Eğer bhootların orada oturduğunu görürseniz, onlardan kurtulun – bu çok basittir. Onlara sadece, “Mataji adına, defol!” deyin. Tamam mı? Ve hepsi uçup gidecektir. Ama siz “adına” dediğiniz zaman, sizin bu isme olan inancınızın gücü nedir? Bundaki otoriteniz nedir? Ne demek istediğimi anlıyor musunuz?

Sahaja Yogini: Arzu, bu bizi yukarı çekmek için. Siz “tek bir arzunuz var” diyorsunuz.

Shri Mataji: O da sizin arzunuzdur. Görüyorsunuz, bu sadece sizin arzunuz. Benim arzum yok. Bu sizin arzunuzdur; bu sizin iyi niyetinizin Anneniz olarak gelmesi gibi bir şey, tamam mı? En yüksek Benliğiniz, Anneniz olarak geldi. Bu aynı zamanda sizin de arzunuz. “Sizi dışarı çekmek istiyorum” dediğimde, demek istediğim şey, bu sizin arzunuzdur, bunun nedeni budur. Eğer siz bu arzuya sahip değilseniz, Ben bunu yapmayacağım, tamam mı? Eğer istemiyorsanız, bunu Ben yapmayacağım.

Sahaja Yogini: Hayır, istiyorum!

Sahaja Yogini: Anne, “Lütfen beni aşağı çekmeyin” ya da buna benzer bir şey derken ne demek istediniz?

Shri Mataji: Hayır, hayır, siz Beni şu anlamda aşağı çekiyorsunuz, sizi yukarı çıkarmak için uygulamak zorunda olduğum baskıyı görüyorsunuz, anlıyor musunuz? Ve siz hala dikkatinizi eski bir şeye vermişken. Yani, birisi sizi bundan kurtarmaya çalıştığında, sizde kendinizi kurtarmaya çalışın. Çünkü aksi takdirde o zaman sizi çıkarmaya çalışan kişinin çabasını aşağı çekersiniz. Ne demek istediğimi anlıyor musunuz? Çünkü Ben size bağlıyım ve sizin de yükleriniz var, o yüzden bırakın onları! Tamam mı?

Olmadı mı? Şimdi daha iyi misin Ian?

Bu sadece sizin ne kadar inancınız olduğunu gösterecektir. Sahip olduğunuz tek kelime olan inanç, bu kelime 'Shraddha' kadar iyi değil. Bu yüzden Ben 'inanç' kelimesini kullanmak zorundayım. İnanç tanımaktır - işte bu yüzden.

Onlara da bir kağıt verin. Hepiniz bunu paylaşıyorsunuz.

Gelin, bunu paylaşmaya ne dersiniz?