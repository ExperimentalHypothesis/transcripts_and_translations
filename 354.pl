Pudża Sahasrara
09.05.2004, Cabella, Włochy

Dzisiaj jest bardzo ważny dzień w życiu Sahadża joginów. To jest dzień, w którym została otwarta Sahasrara. To było naprawdę bardzo charyzmatyczne wydarzenie. Nigdy się nie spodziewałam, że jeszcze za Mojego życia będę w stanie tego dokonać, ale tak się stało i tak wielu z was ma otwartą Sahasrarę. Bez tego moglibyście się nigdy nie dowiedzieć, co jest prawdą. Byliście wszyscy zagubieni, tak jak cała reszta. Przede wszystkim, tylko poprzez Sahasrarę możemy postrzegać, rozumieć i poznawać rzeczywistość. Doszliście do wiedzy o tym, czym jest rzeczywistość i teraz cieszycie się stanem, w którym wiecie, czym ta rzeczywistość jest. 

To wielkie błogosławieństwo, że Sahasrara została otwarta i wszyscy dostaliście realizację. Bez tego wszystkie wykłady są tylko wykładami - nie mają znaczenia, są niezrozumiałe. I dlatego najpierw dążyłam do otwarcia Sahasrary. To się wypracowało, to się bardzo dobrze udało i wszyscy macie otwartą Sahasrarę. To nadzwyczajne osiągnięcie. Nikt by nie uwierzył, że tylu z was ma otwartą Sahasrarę, ale Ja wyraźnie widzę światło nad waszymi głowami. 

Cokolwiek osiągnęliście, bez wątpienia jest nadzwyczajne. Macie to, ponieważ szczerze poszukiwaliście. Uczciwie poszukiwaliście i dlatego to macie. Ja nic nie zrobiłam, po prostu byliście jak lampy - a Ja je tylko zapaliłam, to wszystko, to nie było nic wielkiego. Za to wy ludzie osiągnęliście swój stan, stan oświecenia i macie go, ponieważ pragnęliście tego, wypracowaliście to. To się wam udało. To jest godne uznania. Uznanie nie należy się Mnie, tak myślę, ponieważ Ja miałam otwartą Sahasrarę, a otwarcie jej w was sprawiło Mi wielką radość. 

Teraz rozumiecie, że kiedy Sahasrara nie jest otwarta nie możecie rozmawiać z ludźmi, nie możecie im niczego powiedzieć - oni po prostu nie rozumieją. Wraz z otwartą Sahasrarą wasze pojmowanie bardzo się poprawia. Właśnie tak się stało z wami wszystkimi i bardzo się cieszę, że siedzi tu tylu ludzi z otwartą Sahasrarą. I jest jeszcze wielu takich, którzy nie przyszli. 

To jest wielkie osiągnięcie dla istot ludzkich, że ich Sahasrara została otwarta, tak kolektywnie otwarta, dzięki czemu poznali prawdę, prawdę absolutną. Wszystko, czego się dowiedzieliście po realizacji jest prawdą absolutną. Nie ma wtedy kłótni, nie ma wątpliwości, po prostu wiecie i akceptujecie to jako wiedzę. To taka piękna rzecz, że to zawsze tam było, ale nie było otwarte. A jak zostało otwarte, to ludzie zrozumieli Mnie i zrozumieli prawa Boskie.

To takie wielkie Boskie błogosławieństwo, że macie otwartą Sahasrarę i dlatego moglibyście powiedzieć: 'Matko, my nic nie zrobiliśmy'. Ale to nie jest tak. Wasze poszukiwanie prawdy było intensywne i stanowcze. Chcieliście poznać prawdę, dlatego to się wam udało. W przeciwnym wypadku, żadne pieniądze, żaden wysiłek, nic by nie pomogło. Sahasrara musiała się sama otworzyć. To wasze wzmacnianie się, powiedziałabym, ta cała wasza praca nad sobą spowodowała to piękne wydarzenie. I nie należy Mi się za to żadne uznanie. Z całą pewnością mogę powiedzieć, że sprawiłam, iż zrozumieliście jak ważnym jest, aby wasza Sahasrara była otwarta. Żadnych argumentów więcej, żadnych sugestii, niczego, ważnym jest tylko to, abyście mieli otwartą Sahasrarę, bo wtedy wiecie, co jest prawdą.

Co może powiedzieć Matka przy tak pięknej okazji? Mogę tylko powiedzieć, abyście kontynuowali życie w rzeczywistości, w zrozumieniu. We wszystkim znajdziecie prawdę i to jak użyjemy tej prawdy będzie naszym własnym osiągnięciem. 

Ludzie są zagubieni, ponieważ nie mają wiedzy. Książkowa wiedza to żadna wiedza. Wiedza musi przyjść z wnętrza, z ich wnętrza. Widzicie, tak się dzieje po otwarciu Sahasrary. To się dzieje we wszystkich krajach i tak będzie na całym świecie, tak wielu ludzi otrzyma realizację. Ale tym, co czuję jest to, że wy ludzie nie powinniście mieć emocjonalnego przywiązania do tego. Nie powinno być to emocjonalne przywiązanie, ale realistyczne, to jest to, to się stało, to się wypracowuje. Wtedy będziecie w stanie dawać realizację innym, zrozumiecie znaczenie realizacji. Ale dopóki nie będziecie jej używać, dopóty nie zrozumiecie, jaką siłę ma realizacja. Więc musicie nauczyć się używać tej siły, która jest wewnątrz was, która zaczęła działać i która da wam ogromne możliwości.

Moje zdrowie trochę się pogorszyło - w końcu Jestem bardzo stara. Pomimo tego, kiedy zwracam się do was, nie czuję zmęczenia. Jestem zachwycona, że jest tylu Sahadża joginów, tylu z otwartą Sahasrarą, i że oni cieszą się z otwartej Sahasrary.

W zasadzie chciałabym, abyście zadawali Mi pytania, ale możecie je zapisać i przysłać do Mnie. Wtedy spróbuję odpowiedzieć na nie po jakimś czasie. Tak będzie lepiej.

Bardzo wam dziękuję. Niech was Bóg błogosławi. Wzrastajcie w Sahaj, wzrastajcie w sobie. 

Niech was Bóg błogosławi, błogosławię was wszystkich.
