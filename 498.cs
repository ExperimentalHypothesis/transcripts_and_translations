Divali púdža Los Angeles (USA), 9. listopadu 2003

Dnešek je významný den Divali. Znamená to, že dnes je velký den, kdy se světla vašich srdcí spojují, aby vytvořila větší světlo, aby se svět pohyboval správným směrem. Je to den velké radosti a ti, kteří se k ní připojí, budou také šířit velkou radost. Existují problémy, jak se říká, my však žádný problém nemáme, protože nejsme v temnotě, nikde nevidíme žádnou temnotu, vidíme jen samá světla. To, co nám však chybí, je upřímnost. Musíme být k sobě velice upřímní, protože to není jen pokrytecká láska nebo pokrytecká radost, ale radost z vnitřního zdroje, která proudí a proudí. Tohle se tedy má probudit a tato láska by měla proudit. A naše malé banální věci - žárlivost, soupeření a všechny ty záležitosti, které nás kazí, musí být odplaveny pryč. A může to být smyto, pokud máte srdce plné lásky. Dnes je den šíření lásky, světla lásky, aby se každý cítil osvícený a šťastný a zapomněl na malicherné problémy. Jsem šťastná, že jste byli schopni sehnat halu, je to štěstí, že jsme ji sehnali. 

Lidé si kvůli shánění haly dělali velké starosti. Ale prostě se to stalo. Měli bychom tedy vědět, že stejně tak je veden i náš osud a je o něj postaráno. Vy jste již požehnaní lidé, o tom není pochyb. A neměli bychom si dělat starosti o malé věci a malé záležitosti. Všechno se to velmi dobře vypracuje, uvidíte, pokud to jen necháte svému osudu, který je velmi vznešený, skvělý - v tomto svém osudu to dotáhnete velmi daleko. Toto je slib Divali vám všem, že dosáhnete nejvyššího a nejušlechtilejšího způsobu života. Každé slovo, které říkám, se naplní, aby dokázalo, že co říkám, existuje. Všechny vaše malicherné problémy budou smyty. Tohle všechno jsou poselství Božského, že si nemusíte dělat starosti kvůli malichernostem - penězům, práci, to není váš úkol. 

Váš osud to vyřeší, vypracuje. Máte slíbeno, že o vás bude postaráno. Doufám, že tomu slibu věříte a že máte bezmeznou radost. Žehnám vám všem ze srdce, vám všem, nechť máte velmi šťastné a příznivé Divali. Velice vám děkuji.  