Shri Adi Shakti Puja, Cabella Ligure, 24 June 2007.

Είναι πολύ ωραίο που σας βλέπω πάλι όλους εδώ. 

Νομίζω ότι αυτή είναι η πρώτη Πούζα που κάνουμε σ’ αυτό το μέρος και ελπίζω να είστε όλοι άνετα και να ήταν βολικό για εσάς να έρθετε εδώ. Σήμερα είναι πραγματικά μια πολύ σπουδαία μέρα είναι η μέρα της Adi Shakti, θα γιορτάσουμε την Adi Shakti. Ποια είναι η προέλευση της Adi Shakti; Δεν έχω μιλήσει ποτέ γι’ αυτό. Αυτή είναι η πρώτη φορά που σας λέω ότι η Adi Shakti είναι η πρωταρχική Μητέρα, είναι η δύναμη. Η δύναμη του Θεού που ήθελε να δημιουργήσει αυτό τον κόσμο και αυτή μόνη της κατάφερε να δημιουργήσει αυτό τον σπουδαίο κόσμο. Δεν μπορείτε όλοι να κάτσετε κάτω; Δεν υπάρχει χώρος για αυτούς; Παρακαλώ καθίστε. Γιατί στέκονται; (Hindi) Υπάρχουν καρέκλες πίσω σας. Είναι εντάξει, μπορείτε να καθίσετε σε καρέκλες. Αυτό πέφτει συνεχώς. Όσο είναι δυνατόν, να είστε άνετα. 

Μην κουράζετε άσκοπα τους εαυτούς σας. Ελπίζω να βρείτε όλοι κάποιο μέρος να καθήσετε άνετα. Σήμερα λοιπόν θα σας μιλήσω για την Adi Shakti, το οποίο είναι ένα πολύ αρχαίο θέμα. Η Adi Shakti είναι η δύναμη του ίδιου του Θεού και δημιούργησε αυτόν τον κόσμο για να φέρει το Βασίλειό Του στη γη. Μπορείτε να φανταστείτε, δεν υπήρχε τίποτα παρά σκοτάδι, και μέσα από αυτό το σκοτάδι έπρεπε να δημιουργήσει όλες αυτές τις όμορφες εικόνες, τα δέντρα και όλων των ειδών τα φυτά τα οποία και δημιούργησε. Αλλά ποια η χρησιμότητα όλων αυτών των πραγμάτων τα οποία δεν μιλάνε, δεν καταλαβαίνουν; Δεν υπάρχει εκδήλωση με αυτά. Φυσικά, κάποια από τα δέντρα και κάποια από τα λουλούδια προσλαμβάνουν όμορφες δονήσεις και μεγαλώνουν πολύ καλά αλλά όχι όλα, κάποια. Για παράδειγμα πρέπει να σας πω ότι εδώ τα λουλούδια δεν έχουν άρωμα. Όλα τα λουλούδια εδώ δεν έχουν άρωμα. Πήγα σε πολλά μέρη για να δω αν υπήρχαν αρωματικά λουλούδια, αλλά αυτό που κάνουν είναι να τα κάνουν πολύ μεγάλα. 

Γίνονται πολύ μεγάλα. Πολύ μεγαλύτερα απ’ ότι μπορείτε να βρείτε οπουδήποτε αλλού αλλά δεν έχουν άρωμα. Ενώ σε μία φτωχή χώρα όπως η Ινδία τα λουλούδια έχουν πάρα πολύ άρωμα. Ακόμα και τα μικρά λουλούδια έχουν πάρα πολύ άρωμα. Τώρα, ποια είναι η σημαντικότητα της ύπαρξης του αρώματος στην Ινδία και πουθενά αλλού. Πουθενά! Κάποια λουλούδια ίσως έχουν λίγο άρωμα αλλά δεν υπάρχει άρωμα στα λουλούδια που μεγαλώνουν τόσο όμορφα, γεμάτα αγάπη και φροντίδα. Αλλά και πολλά άγρια λουλούδια στην Ινδία έχουν άρωμα. Ποιος είναι ο λόγος; Λένε ότι το χώμα της Ινδίας έχει άρωμα. Πώς μπορεί το χώμα να έχει άρωμα; Αυτό που σας λέω είναι γεγονός, δεν είναι απλώς μια ιστορία αλλά είναι γεγονός ότι στην Ινδία ό, τι λουλούδια και αν καλλιεργήσετε, τα περισσότερα θα έχουν άρωμα. 

Ενώ εδώ δεν ισχύει αυτό. Ούτε ισχύει σε οποιαδήποτε άλλη χώρα πάτε, είτε είναι η Νορβηγία είτε η Γερμανία, σε όποια χώρα και αν πάτε, δεν θα βρείτε αρωματικά λουλούδια. Είναι πολύ σοκαριστικό το γιατί δεν υπάρχει άρωμα στα λουλούδια. Όταν δημιουργήθηκε αυτός ο κόσμος δεν υπήρχε άρωμα αλλά υπήρχε σε κάποια περιοχή, ειδικά σε κάποια περιοχή που λέγεται Ινδία και αλλιώς. Είναι απίστευτο ότι εδώ ή οπουδήποτε στο εξωτερικό δεν υπάρχουν λουλούδια με άρωμα. Τώρα λοιπόν εσείς γεννηθήκατε εδώ. Εσείς φέρατε το άρωμα. Εσείς είστε οι άνθρωποι που είστε αφυπνισμένες ψυχές και έχετε το άρωμα για να διαδώσετε. Νομίζω λοιπόν ότι η ευθύνη σας είναι διπλή νομίζω, στο να διαδώσετε το άρωμα. Το άρωμα είναι κάτι πολύ έμφυτο. 

Ακόμα και αυτό το χώμα που πρέπει να πούμε ότι δεν έχει άρωμα. Οι άνθρωποι έχουν άρωμα στον χαρακτήρα τους, στη συμπεριφορά τους, στην κατανόησή τους. Και υπάρχει ειρήνη στην οποία αποβλέπουν. Δεν λέω ότι είναι ειρηνικοί, αλλά αποβλέπουν στην ειρήνη. Αυτή η βλέψη και μόνο υποδηλώνει ότι είναι πολύ ευωδιαστοί (άνθρωποι). ότι είναι πολύ ευωδιαστοί. Το άρωμα σ’ έναν άνθρωπο είναι η φύση του, η ιδιοσυγκρασία του. Ο τρόπος που ζει και συμπεριφέρεται προς τους άλλους. Όλες οι χώρες ακόμα δεν ξέρουν ότι πρέπει να αποκτήσουν άρωμα. Αν το μάθουν αυτό τότε όλοι οι πόλεμοι θα τελειώσουν όλα θα τελειώσουν και θα πουν ότι όλοι είμαστε ένα. 

Δεν ανήκουμε σε διαφορετικές χώρες ή σε οτιδήποτε έχουμε δημιουργήσει. Δεν τις έφτιαξε ο Θεός, εμείς τις φτιάξαμε. «Αυτή είναι η χώρα σου, αυτή είναι η χώρα τους». Τσακώνονται για τις χώρες Αυτή η χώρα δεν ανήκει σε κανέναν: ανήκει στο Θεό. Αλλά οι άνθρωποι παλεύουν ανόητα για τις χώρες «Αυτή είναι η χώρα μας, εκείνη είναι η χώρα μας». Έχω ταξιδέψει σε όλο τον κόσμο και θα έλεγα ότι καμία χώρα δεν ανήκει σε κανέναν γιατί για να σου ανήκει μια χώρα πρέπει να έχεις άρωμα. Πρέπει να έχετε μια τέτοια ιδιοσυγκρασία που να κάνει τους άλλους να αισθάνονται ότι προέρχεστε από χώρες με άρωμα. Δεν χρειάζεται να τσακώνεστε αλλά η μία χώρα πολεμάει με την άλλη. Συμβαίνει παντού. Βλέπουμε στις εφημερίδες, συνεχώς βλέπουμε αυτές τις ανοησίες ότι οι χώρες πολεμούν Και όσο πιο ανεπτυγμένες είναι οι χώρες τόσο περισσότερο πολεμούν. 

Σ’ αυτήν την ανάπτυξη ελπίζω να υπάρχει πνευματική άνοδος και να αναπτύξουν αυτό το άρωμα αλλά το ότι οι άνθρωποι πολεμούν πιστεύω ότι προέρχεται από τον σατανά, νομίζω. σκοτώνουν τους εαυτούς τους, σκοτώνουν τους άλλους, καταστρέφουν όλο τον κόσμο. Όταν διαβάζεις εφημερίδα νιώθεις τόσο ντροπιασμένος με την πορεία των ανθρώπων. Κανένας Σαχάτζα Γιόγκις λοιπόν δεν πρέπει να υποστηρίζει καμιά μορφή διαμάχης. Είναι εδώ για να φέρουν άρωμα στον κόσμο, να φέρουν ευτυχία, να φέρουν χαρά και όχι για να πολεμούν. Ένα από τα πρώτα καθήκοντα των Σαχάτζα Γιόγκις είναι να μην παίρνουν μέρος σε καμία ταραχή, καμία μάχη, ή σε οτιδήποτε δημιουργεί προβλήματα. Αυτά τα πολεμοχαρή πνεύματα έχουν καταστρέψει το άρωμα του χώματος. Αν ο κόσμος αρχίσει να αγαπάει και γίνει συμπονετικός, το χώμα θα γίνει ευωδιαστό. Το πρώτο πράγμα που πρέπει να μάθουμε είναι να αγαπάμε ο ένας τον άλλον και να μη μισούμε κανέναν. Υπάρχουν τόσο πολλοί τρόποι να μισούμε. 

Αυτή είναι επίσης μια ανθρώπινη ποιότητα. Τα ζώα επίσης μισούν επειδή είναι ζώα. Οι άνθρωποι δεν μπορούν να είναι ζώα. Είμαστε άνθρωποι και ως άνθρωποι αυτό που πρέπει να έχουμε είναι αγάπη και συμπόνια, και όχι οποιουδήποτε είδους μίσος. Τώρα εσείς σαν Σαχάτζα Γιόγκις θα έλεγα ότι πρέπει να προσπαθήσετε να αναπτύξετε την ικανότητα να αγαπάτε και όχι την ικανότητα να μαλώνετε ή να κατακρίνετε τους άλλους. Είναι πολύ εύκολο να κατακρίνετε αλλά προσπαθήστε να καταλάβετε ότι το χώμα δεν έχει άρωμα. Πώς θα φέρουμε άρωμα στο χώμα; Θα γίνει μόνο αν ο κόσμος που ζει εδώ έχει συμπόνια και αγάπη ο ένας για τον άλλον. Αυτό είναι το πιο σημαντικό πράγμα. Όταν ξεκίνησε η δημιουργία, ήταν μόνο μέσω της συμπόνιας, αλλιώς ποια ήταν η ανάγκη για τη φύση να δημιουργήσει όλα αυτά τα πράγματα; Για τι είναι όλα αυτά; Είναι για να σας κάνουν να νιώθετε όμορφα. Όλα αυτά τα πράγματα είναι όμορφα για να σας κάνουν να νιώθετε καλά, να νιώθετε ένα με τη φύση. 

Οι άνθρωποι δε συνέβαλαν με αυτόν τον τρόπο. Τώρα, δε μιλάω για τους Σαχάτζα Γιόγκις. Αυτοί είναι σπάνιοι και υπέροχοι και έχουν κάνει καλή δουλειά γιατί θεωρούν ότι η αγάπη είναι πάνω από όλα. Αλλά πρέπει να δείξετε και στους άλλους ότι τους αγαπάτε γιατί πρέπει να αγαπάτε ο ένας τον άλλον. Ολόκληρος ο κόσμος δημιουργήθηκε επειδή υπήρχε αγάπη. Αλλιώς ποια ήταν η ανάγκη να ξοδευτεί όλη αυτή η ενέργεια σε όλες αυτές τις ηπείρους και σε όλες τις διαφορετικές χώρες; Δεν ήταν για να πολεμάτε, για να μισείτε ο ένας τον άλλον ή για να έχετε μεγάλη ιδέα για τον εαυτό σας, αλλά για να αγαπάτε ο ένας τον άλλο και να έχετε περισσότερους αδερφούς και αδερφές. και στη Σαχάτζα Γιόγκα νιώσατε ότι αυτό ήταν και έχετε αδερφούς και αδερφές παντού. Σήμερα ενώ ερχόμουν, ήμουν πολύ χαρούμενη που είδα ανθρώπους από όλη την Ευρώπη και την Ινδία επίσης. Πώς είναι αυτό δυνατόν; Επειδή έχετε αναπτύξει αυτή την αγάπη, έχετε αυτή την αγάπη, αυτή την έμφυτη αγάπη. Οπουδήποτε πάτε λοιπόν, οπουδήποτε συναντάτε κόσμο πρέπει να λένε ότι «έχουμε δει Σαχάτζα Γιόγκις που δεν είναι τίποτα άλλο από αγάπη». 

Δεν τους νοιάζει τι είστε, ποια είναι η θέση σας ή οτιδήποτε άλλο. Το μόνο που ξέρουν είναι ότι είστε Σαχάτζα Γιόγκι και ένας Σαχάτζα Γιόγκι αγαπάει τους άλλους Σαχάτζα Γιόγκις. Αυτό είναι πολύ μεγάλο κατόρθωμα, δεν υπήρχε ποτέ πριν μιας και δεν υπάρχει άρωμα στο χώμα, ούτε υπάρχει άρωμα στους ανθρώπους. Τώρα αυτό έχει έρθει. Τώρα έχετε την ικανότητα να αγαπάτε ο ένας τον άλλον και να βοηθάτε ο ένας τον άλλο και να καταλαβαίνετε ο ένας τον άλλο, όχι να κατακρίνετε και να προσβάλλετε και με οποιονδήποτε τρόπο να τους δυσφημείτε. Αυτό το λέω γιατί όλοι οι Σαχάτζα Γιόγκις είναι σπάνιοι άνθρωποι. Πόσοι άνθρωποι υπάρχουν που είναι Σαχάτζα Γιόγκις; Βλέπετε, πολλοί λίγοι. Πρέπει να αποκτήσουμε περισσότερους Σαχάτζα Γιόγκις. που να καταλαβαίνουν ότι είμαστε όλοι αναπόσπαστο μέρος μιας χώρας, και αυτή είναι η χώρα της αγάπης. Όταν αυτό συμβεί, τότε μπορούμε να πούμε ότι η Σαχάτζα Γιόγκα έχει εξελιχθεί. 

Βοηθώντας ο ένας τον άλλο, κατανοώντας ο ένας τον άλλο, αυτό πρέπει να υπάρχει. Και νομίζω ότι οι Σαχάτζα Γιόγκις πραγματικά καταλαβαίνουν ο ένας τον άλλο και αγαπούν ο ένας τον άλλο. Αλλά αυτό πρέπει να πάει πιο πέρα από τα όριά τους. Πολλοί άνθρωποι δεν καταλαβαίνουν ότι η Σαχάτζα Γιόγκα δεν είναι μόνο για αυτούς, αλλά είναι για όλο τον κόσμο. Πρέπει να το δώσετε σε άλλους και πρέπει να καρποφορήσετε αυτό που αποκαλείται Ένωση της Αγάπης. Στη αγάπη δε βλέπεις λάθος πράγματα. Πρέπει απλά να απολαμβάνετε την αγάπη. Και αυτό πρέπει να δούμε στη σημερινή Πούζα, Έχουμε καθόλου μίσος για κάποιον; Έχουμε άσχημα συναισθήματα για κάποιον άνθρωπο ή κάποια χώρα; Πρέπει να προσπαθήσετε να εξετάσετε τον εαυτό σας. Αν είστε ένας αληθινός Σαχάτζα Γιόγκι, δε θα μισείτε κανέναν. Αλλά θα αγαπάτε και θα αγαπάτε τους άλλους όπως τον εαυτό σας. 

Η αγάπη είναι το μεγαλύτερο πράγμα που έδωσε ο Θεός στους ανθρώπους and και αυτό είναι που πρέπει να προσπαθήσετε να αναπτύξετε. Είμαι τόσο χαρούμενη, που έχετε έρθει εδώ τόσο δρόμο για να γιορτάσετε αυτή την πρώτη μέρα. την πρώτη μέρα της ανάπτυξης σας σα Σαχάτζα Γιόγκις. Τώρα, αν οι Σαχάτζα Γιόγκις εξαπλώνονται και γίνονται όλο και περισσότεροι Σαχάτζα Γιόγκις τότε η δουλεία σας τελείωσε. Επειδή έπειτα απολαμβάνετε τη χαρά της ενότητας. Έτσι πρέπει να το κάνετε με τέτοιο τρόπο που να γίνουμε όλοι ένα. Δεν υπάρχει τίποτα για να κριτικάρουμε ή να μισούμε κάποιον, αλλά το ζητούμενο είναι να αγαπάμε ο ένας τον άλλο. Και εκεί βρίσκω ότι υπάρχουν τόσοι πολλοί Σαχάτζα Γιόγκις που έχουν φτάσει αυτό το επίπεδο αγάπης. και υπάρχουν ακόμα κάποιοι που πασχίζουν, δεν έχουν φτάσει σε αυτό το επίπεδο. Κάποιοι, όχι πολλοί. 

Σαχάτζα Γιόγκα σημαίνει ότι είμαστε ένα. Εμείς είμαστε όλοι Σαχάτζα Γιόγκις αλλά όχι χωριστά, μαζί. Αν καταλάβετε αυτό το γεγονός, έχετε γιορτάσει τη σημερινή σπουδαία μέρα της Adi Shakti. Γιατί η Adi Shakti δημιούργησε αυτό τον κόσμο; Γιατί συνέβη όλο αυτό; Γιατί δεν αναρωτιόμαστε: γιατί μας έχει δοθεί τόση πολλή αγάπη, τόση πολλή ευημερία; Πότε δε συνειδητοποιούμε που είμαστε και πόσα πολλά έχουμε πάρει. Δεν είναι τα χρήματα αλλά η αγάπη. Και όταν καταλάβετε ότι εσείς πραγματικά αγαπάτε ο ένας τον άλλο και δεν θα υπάρχει μίσος, δεν θα υπάρχει εκδίκηση. Τίποτα. Αλλά απλά αγάπη, αγάπη και αγάπη. Αυτό είναι το μήνυμα της σημερινής μέρας. Πρέπει όλοι να αγαπάμε ο ένας τον άλλο. 

Πρέπει να έχουμε όλων των ειδών τις τελετές, αλλά είναι μόνο η έκφραση της αγάπης μας! Δεν είναι απλά μία τελετή: είναι αγάπη! Όταν έχετε αγάπη για τη Μητέρα σας, πώς την εκφράζετε; . Με τον ίδιο τρόπο πρέπει να ξέρουμε ότι σήμερα πρέπει να υποσχεθούμε ότι για εμας η αγάπη είναι το πιο σημαντικό. Πρέπει να αγαπάμε. Οι άνθρωποι δεν αγαπούν ούτε τις οικογένειές τους. Δεν μιλάω για ανθρώπους που ξέρω. Αγαπάνε την οικογένεια τους, το χωριό τους, το περιβάλλον τους, όλα. Αλλά ο κόσμος ακόμα συνεχίζει με πολέμους και όλων των ειδών τα προβλήματα. Όλος ο κόσμος πρέπει να εξελίσσεται, να αγαπάει ο ένας τον άλλο. 

Δεν υπάρχει άλλη λύση από το να αγαπάμε. Και σε αυτή την αγάπη δεν υπάρχει εγωισμός αλλά απόλαυση και αυτή την απόλαυση πρέπει να τη νιώθουμε και να την προσφέρουμε στους άλλους. Είμαι σίγουρη ότι όλοι εσείς, οι Σαχάτζα Γιόγκις, το κάνετε και βλέπετε τα σφάλματα των άλλων και δεν αφήνετε κανένα να μπει σε μπελάδες. Η Αγάπη είναι το μήνυμα της Adi Shakti. Τώρα σκεφτείτε αυτό, η Adi Shakti δημιούργησε όλο τον κόσμο. Πώς πρέπει να το έκανε; Τι πρέπει να είχε σχεδιάσει; Πώς πρέπει να το οργάνωσε; Δεν είναι ένα εύκολο πράγμα. Μονό επειδή αγαπούσε. Η έκφραση της αγάπη Της είναι ότι όλοι εσείς είστε εδώ. Και αυτός είναι ο λόγος που για να είναι κάποιος ένα με Αυτή πρέπει να μάθει να αγαπάει. Φυσικά σ’ αυτό πρέπει να ξέρετε, Ότι πρέπει να συγχωρείτε. 

Αν δεν ξέρετε πως να συγχωρείτε και βρίσκετε λάθη σε άλλους ανθρώπους, δε θα μπορέσετε να βοηθήσετε. Η δουλειά σας τώρα είναι να φροντίσετε να είστε στοργικοί. Να μη νιώθετε μίσος για κανέναν. Να μην σκέφτεστε ότι μισείτε κάποιον, ή ότι θέλετε να χτυπήσετε κάποιον. Αυτό πρέπει να επιλυθεί. Είμαι σίγουρη ότι θα επιλυθεί. Σε όλες τις Ευρωπαϊκές και Ινδικές χώρες, αυτοί που είναι ανεπτυγμένοι πολεμούν και αυτοί που δεν είναι ανεπτυγμένοι πολεμούν. Έχουν το δικό τους στυλ να πολεμούν. Αυτή είναι η μόνη διαφορά. Αλλά δεν υπάρχει αγάπη. 

Αν θέλετε να έχετε αγάπη τότε νιώθετε λύπη. Ας υποθέσουμε ότι βλέπω κάποια χώρα Χ, τότε είναι πολύ εύκολο για εμένα να κριτικάρω και να πω ότι αυτή η χώρα είναι πολύ κακή, ότι ο κόσμος είναι κακός, όλα είναι κακά. Αλλά σκέφτομαι ότι όλοι είναι δυνητικά εντάξει και πολύ καλοί άνθρωποι. Με τον ένα τρόπο ή τον άλλο, θα τους κάνω να το καταλάβουν αυτό. Αν καταλάβουν τι είναι η αγάπη και να την απολαμβάνουν, Δεν θα υπάρχει κανένα πρόβλημα οποιουδήποτε είδους. Μόνο οι άνθρωποι ξέρουν πώς να αγαπούν. Κανένας άλλος! Και τα ζώα αγαπούν αλλά η αγάπη τους είναι πολύ περιορισμένη. Αλλά η αγάπη των ανθρώπων είναι τόσο όμορφη. Οι άνθρωποι δείχνουν όμορφοι μόνον όταν αγαπούν. 

Έτσι πρέπει να σας πω να μην έχετε φθηνή την αγάπη, αλλά μια αγάπη που θα απολαμβάνετε, και που θα την απολαμβάνει και ένα άλλο πρόσωπο. Είναι κάτι που πρέπει να γίνει αντιληπτό, ο τρόπος που καταλαβαίνουν οι άνθρωποι την αγάπη είναι μερικές φόρες πολύ γελοίος. Έτσι πρέπει πρώτα να καταλάβετε τι είναι αγάπη, και επίσης να καταλάβετε αν αγαπάτε ή όχι. Αν πραγματικά αγαπάτε τον κόσμο, αν πραγματικά αγαπάτε τη δημιουργία του Θεού, δε θα υπάρχει μίσος, δε θα υπάρχουν διαμάχες. Αλλά να βλέπετε τα καλά σημεία. Όπως μια μητέρα θα έβλεπε το παιδί της, εσείς πρέπει να δείτε όλο το κόσμο σαν ένα όμορφο κομμάτι της δημιουργίας του Θεού για εσάς. Το αντικείμενο αυτό είναι τόσο μακροσκελές που μπορώ να σας μιλάω για ώρες. Αλλά πρέπει απλά να πω ότι αν εσείς μπορείτε να καταλάβετε αυτό: Όλοι πρέπει να αγαπάμε ο ένας τον άλλο. Και πρέπει να έχουμε κατανόηση. Κοιτάξτε τα μικρά παιδιά, αγαπούν το ένα το άλλο. 

Δεν έχουν μάθει ακόμα πώς να μισούν. Αλλά αν τα παιδιά δεν ανατραφούν σωστά μπορούν να μισούν το ένα το άλλο. Μπορούν να είναι γελοιωδώς παράξενα. So Τόσες πολλές χώρες σήμερα είναι έτσι. Πολεμούν απλά επειδή δεν αγαπούν. Οι Σαχάτζα Γιόγκις έχουν μια πολύ σπουδαιότερη δουλειά, πολύ σπουδαιότερη ζωή. Πρέπει να δείξουν ότι η αγάπη είναι ένα πολύ μεγάλο πράγμα. Δεν έχει σημασία αν είσαι Ινδουιστής, Χριστιανός, εκείνο, το άλλο, ανοησίες. Είμαστε όλοι άνθρωποι και έχουμε το δικαίωμα να αγαπάμε. Και αν καταφέρετε με κάποιο τρόπο να αγαπάτε τους ανθρώπους, σας λέω, η Σαχάτζα Γιόγκα θα εδραιωθεί. 

Η Σαχάτζα Γιόγκα είναι σαν ένα δέντρο, που απαιτεί αγάπη για νερό. Δοκιμάστε το στη ζωή σας και θα βρείτε πως η αγάπη πληρώνει τον εαυτό της. Δεν πρέπει να βλέπετε πόσα ξοδεύετε ή τι κάνετε. Δεν πρέπει να μετράτε όλα τα πράγματα. Είναι απλά σαν ένας ωκεανός, επιπλέει τα πάντα γύρω, γίνεστε έτσι, μια τυπική προσωπικότητα της Σαχάτζα Γιόγκα. Έτσι όλοι οι Σαχάτζα Γιόγκις πρέπει να αποφασίσουνε σήμερα, ότι θα συγχωρήσουνε όλους τους ανθρώπους που μισούνε. Και ότι θα τους αγαπάμε όλους. Ας δούμε αν θα επιλυθεί. Είμαι σίγουρη ότι θα επιλυθεί, επειδή πρώτα από όλα είστε αφυπνισμένες ψυχές, και δεύτερον η αγάπη είναι το μεγαλύτερο δώρο στα ανθρώπινα όντα. Το οποίο, αν το χρησιμοποιήσετε, δε θα υπάρχει κανενός είδους πρόβλημα. 

Λοιπόν, σας ευχαριστώ πάρα πολύ!  