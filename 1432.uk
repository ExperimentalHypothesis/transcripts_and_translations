Шрі Ганеша Пуджа, Кабелла Лігуре, 22 вересня 2001 року

Сьогодні ми зібралися тут, щоби вклонитися Шрі Ганеші. Шрі Ганеші, котрий є Богом Невинності. Він – океан невинності. І хоча він такий юний маленький хлопчик, він здатен вести боротьбу з усім світом, він може зруйнувати всю негативність. Це ознака невинності.

Є багато історій про те, як діти падали з дуже великої висоти і були врятовані, з ними нічого не траплялося. Їхня невинність – це така могутня річ, яка не робить зла нікому, хто на це не заслуговує. Вона вміщує в собі мудрість усього світу, розуміння всього світу, і якщо хтось завдає шкоди невинності, тоді світ, увесь світ, який, можливо, і не дбав про невинність, не надто шанував її, весь світ встає, всі стають на захист невинності.

Ви можете це бачити у власному житті, всюди, якщо хтось намагається завдати шкоди дітям, тоді всі, ким би вони не були, звідки б вони не були родом, якої б національності вони не були, всі схоплюються, всі схоплюються, щоби взяти ситуацію під контроль і захистити дитя. Що це? Що в нас є таке, що робить нас такими свідомими аби захистити невинність?

Це дійсно ганьба, велика ганьба для нас, що в цьому світі на невинність здійснюється напад. З усім іншим якось можна миритися. Якщо на невинних людей, які нічого поганого не зробили, які не мають злоби, які живуть як маленькі діти, Я мушу сказати, що, якщо на них будь-хто нападає, тоді не тільки весь світ реагує на це, ніхто не може стерпіти того, щоби невинній людині чи невинному створінню завдавали болю.

Ми не можемо усвідомити, що всередині нас є океан любові та океан розуміння дітей. Чому? Чому це має бути? Чому ми повинні відчувати це, особливо що стосується дітей? Особливо щодо невинності? Є люди, які завжди атакують невинних людей, невинних дітей, такі є. Але ніхто не хоче їх підтримувати. Ніхто не вважає за потрібне погано поводитися з дітьми. І ті, хто зробили це, повинні страждати. Всі вони страждають через реакцію.

То що ж в нас створює цю реакцію, колосальну реакцію проти тих, хто завдає шкоди невинності? Для прикладу, коли іде затяжна війна, люди під час цієї битви не надто виявляють співчуття. І по світу люди також кажуть: «У них такий рівень розуміння, вони ось такі». Найбільше співчуття приходить тоді, коли виклик кидається невинності. Це те, що є у людей. Всередині них є сила, сила Шрі Ганеші, яка дає їм це відчуття, цю здатність, це розуміння того, що вони мають захищати невинність, невинних дітей, невинних людей. І весь світ може піднятися проти тих людей, які намагаються вбити невинних. Тут не може бути ніяких сумнівів. Якщо вони не можуть протистояти такій атаці, чи не засуджують такі речі, тоді, Я б сказала, їх не можна назвати людьми.

Високодуховна людина може пожертвувати будь-чим, відмовитися від будь-чого, тільки не від почуття невинності. Це дуже чудово. Ми не усвідомлюємо, який величезний океан захисту та любові існує для невинних, що пробуджує величезну силу в нас, коли ми бачимо невинну людину, невинну дитину, яку атакують. В цьому краса людської істоти. Звичайно, є багато людей, що можуть бути жорстокими, Я б сказала, справжніми дияволами, можливо, можливо. Проте коли справа стосується дітей та невинних людей, кожен відчуває власну відповідальність.

Бути невинним важко для звичайних людей, тому що у них є такий тип сприйняття себе як чогось великого, що вони все розуміють, можуть все проаналізувати, і вони можуть бути шахраями, можуть бути агресивними, турбувати інших, робити що завгодно, і вони можуть це виправдовувати, але це не має значення, адже в цілому їх ніколи не можуть поважати і ніколи шанувати за те, що вони роблять.

Для нас, Сахаджа йогів, Сахадж культура полягає в тому, щоби поважати вашу невинність. Ви можете відчувати себе в чомусь обдуреними, або що над вами домінують, що вас пригноблюють , але Сахаджа йогам необхідно бути невинними. Тому що з ними перебуває сила Шрі Ганеші. Вам не слід відчувати себе пригніченими, якщо вас використовують, ображають, над вами знущаються, домінують, - нічого страшного. Їм не треба намагатися знищити невинність інших людей, будь-кого. Це працюватиме автоматично. Ви будете вражені тим, що коли невинності кидається виклик, усе добро світу приходить на порятунок.

Прикладом може слугувати нещодавня війна, так звана війна в Америці. Коли невинних людей, які нічого поганого не вчинили, мучили і вбивали. В цей час в усьому світі їм була велика підтримка. Кожна країна, чи вона вірить в цих людей, чи ні, занепокоєна тим, щоби відшукати тих, хто вчинив цей злочин. Вони можуть не належати до однієї релігії, вони можуть не належати до тієї ж країни і хай ці злочини їх не стосуються, але в цей момент той, хто не стане на сторону невинних, буде виявлений та знищений, це без сумніву. Раз і назавжди вони засвоять урок: не можна нападати на невинних людей.

Я казала вам, що в Сахаджа Йозі нас не повинні дратувати наші діти. В жодному разі нам не можна їх карати. Нашим головним досягненням має бути любляча увага до дітей. Де б ви не перебували у світі, немає значення чи дитина належить до вашої сім’ї, чи до якоїсь іншої сім’ї, ви неприв’язано тримаєте на дитині свою увагу, оскільки це дитина і вона невинна, невинність сама по собі, ваша невинність, намагатиметься захистити її.

Те, як люди подекуди жертвують своїм життям, коли мова йде про атаку на невинність, дуже дивує. Дітям ніколи не можна завдавати шкоди. У них є власні захисні сили, без сумніву. Але вам не треба дармувати свою енергію на те, що є вкрай несприятливим, вкрай жорстоким та вкрай огидним.

Якщо ви не можете любити дітей, ви не здатні любити взагалі будь-кого. На щастя, Мені ще не доводилося зустрічатися з людьми, які не люблять дітей. Але, можливо, хтось скаже: «Ми любимо квіти». Чому? Чому ви любите квіти? Тому що вони невинні. Тому що ця краса невинності перебуває в них. Ви любите природу. Чому? Тому що вона невинна. Але найбільша невинність спостерігається серед людей, які є Сахаджа йогами!

Бути хитрим легко, дуже легко бути хитрим. Дуже легко бути розумним. Але для того, щоби бути мудрим, необхідно усвідомити, наскільки прекрасно бути невинним. Можливо, хтось скаже: «Мати, вас можуть експлуатувати, якщо ви невинні». Ніхто не може експлуатувати невинну людину. Можуть вірити в те, що вони це зробили, були дуже агресивними і так далі, але їм це не вдасться.

Це наче скеля. Це немов скеля, що не піддається жодному океану гніву чи будь-якого роду помсти. Це скеля, про яку піклується та яку живить Шрі Ганеша.

Я також уже казала вам, що невинність всередині нас ніколи не руйнується. Це досить неочікувано. Ви можете бути грішником, дуже жорстокою людиною, ким завгодно, але це не впливає, не може зачепити вашу невинність. Це надзвичайно потаємна річ, закладена в нас Божественною силою.

Ми граємося з нашою невинністю дуже сильно. Ми думаємо, що можемо поводитися, як нам захочеться: «Все добре, врешті-решт, - це моє бажання, моя власна воля». І ми продовжуватимемо, продовжуватимемо весь час зменшувати нашу силу, чи можна сказати ховати, вкривати нашу силу невинності. І ми думаємо, що зробили велике діло, ошукали всіх нашою хитрою природою. Ця хитра природа не дасть вам жодного задоволення. Вона не самодостатня. Коли ви хочете когось обдурити, це спрацьовує проти вас, це відбивається на вас і руйнує вашу віру в невинність, яка є найбільшою вірою, найбільшою допомогою та наймогутнішою силою на землі.

Ті люди, які не поважають своєї невинності, вважаючи, що вона робить вас слабкими, не бачили сили невинності: як вона спрацьовує, як вона діє. На події у всьому світі вона реагує. Але поки що Я думаю люди не усвідомлюють цю силу, силу невинності. Але бути невинним – це найвища річ. І вона діє так, що прекрасним чином досягається все розуміння, вся робота такої істоти.

Далі, ви бачите, про що говорять люди в цьому світі, про що люди пам’ятають, що поважається. Поважаються високі ідеали. Але якщо ви подивитеся на тонку сторону високих ідеалів людей, що вели дуже-дуже прекрасне життя і мали добрий характер та чудову природу, над усіма цими людьми могли знущатися, їх могли вбивати, але завдяки своїй невинності вони сяють, сяють крізь віки. Ви можете бачити життя всіх таких великих людей; всі вони дуже прості, ніколи не вагаються, вони спонтанно поводяться у своїй манері, вони живуть спонтанно. Можна винищити одну націю за іншою, але силу невинності знищити не можна. Майте в це віру. Вам треба мати повну віру в себе, і знати, що ви є нічим іншим, як невинністю. Ви можете сказати «невинних людей обманюють». Ніхто не може обдурити невинність, адже вона є чимось таким, що має вічну цінність.

Вони можуть ошукати вас на гроші, чи іще в чомусь, але те, що є найбільш вічним – це ваша невинність. І ви будете найуспішнішою людиною в житті, якщо ви є абсолютно невинним і піклуєтеся про свою невинність.

Як Я вам сказала, цю невинність неможливо знищити. Вона може бути захмареною вашими хворобливими думками чи діями, вона може бути захмареною на якийсь час. Але якщо ви зможете прибрати хмари геть з неба невинності, все стає настільки очевидним, що ви отримуєте перемогу над усім світом. Ми можемо взяти приклад Христа. Його розіп’яли, ображали, над ним знущалися. Ті, хто це зробили, – де вони? Хто їх знає? Ніхто навіть не знає їхніх імен. Ніхто ними навіть не переймається. Одну-єдину особистість так використовували і над ним так знущалися. Втім, що ж трапилося? Він отримав повагу всього світу. Його поважає весь світ. Ніхто не каже: «Погляньте, він був розіп’ятий, він зробив те-то і те-то». Нічого подібного. Його просто поважають. І що саме поважають? Його суть, суть повної невинності.

В Сахаджа Йозі кажуть, що Він був втіленням невинності. Він був інкарнацією Шрі Ганеші, і це можна перевірити. Тож, коли ми думаємо, що в наших ризикових справах ми можемо робити все, що нам заманеться, і ми навіть не хочемо про це згадувати, ми не хочемо навіть усвідомити, що вчиняємо неправильно, тоді ми не навіть не можемо уявити, що на нас чекає. Що сталося також з Гітлером? Він думав, що може зруйнувати цілий світ, йому вдасться вбити так багато людей, і все одно він залишиться великою особистістю. Вони дурні, і тому не розуміють, кого люди дійсно поважають. Крізь роки, впродовж історії, Гітлер нікому не подобався. Він не розумів, що якщо ви дійсно хочете владарювати світом, і мати репутацію великої особистості, треба слідувати великим людям. А великими є ті, хто є невинними. Їхня найбільшою сила – невинність, кого б ви не взяли. Не знаю, як пояснити, як ця сила діє, адже вона діє в стількох аспектах. Ви можете пройтися історичними подіями, багатьма з них, і що ви побачите? Людину, яка дуже невинна, проста і мудра, пам’ятають усе життя.

В дитинстві, коли Я була маленькою, в школі Я ходила в бібліотеку і читала про життя великих особистостей, які здійснили великі речі для нас. Їх так багато. І Я так так дивувалася тому, як дехто з них був настільки простим, подібним до дитини. Наприклад, Авраам Лінкольн, до якого Я плекаю величезну, колосальну повагу, був чоловіком, над яким також знущалася його дружина. Вона казала: «Ти нічого не знаєш, ти незграба, ти не знаєш, як одягатися, як себе поводити». І насправді вона була до нього дуже жорсткою і весь час знущалася над ним.

Врешті його також вбили. Тож можна сказати: «Бачите, нащо бути Авраамом Лінкольном? Він був неуспішний, бо його вбили». А до сих пір, в усьому світі люди знають, ким був Авраам Лінкольн. Ніхто не знає його дружину, напевно (сміється). Але ким був Авраам Лінкольн, знають усі, кожен. Незграбність і всі інші погані якості вона йому приписувала. Але ніхто не поважає її, ніхто про неї не думає. А от, кого сьогодні поважають, так це Авраама Лінкольна. Чому? «Його насправді було вбито, і це показує, що в нього не вистачило сил вижити». Але він живий в віках! Пройшло так багато років, а він усе ще живий.

Погляньте на приклад усіх великих людей, які були невинні; і завдяки цьому, в них і були ідеали. Для них їхні ідеали були важливіші за будь-що, навіть за власне життя. Нічого не мало для них значення. Тепер відчуття ідеалів та ідеалізму приходить від вашої невинності. Вона вчить вас тому, що є вашим ідеалом, як вам жити, яке життя вам вести. Це неважливо (в оригіналі It is not important ), щоби серед вас були великі авторитети, або ж, щоби ви мали високе становище на кшталт міністрів і таке інше. Так багато людей народжувалися та помирали. Серед них було так багато людей з амбіціями, так багато домінуючих людей, але де всі вони? Ніхто ними не переймається, ніхто не хоче дивитися на них. Коли з’являється їхня фотографія, люди заплющують очі: «Ні, ні, ми не хочемо бачити цю людину». Але якщо є маленький хлопчик, невинне дитя, який говорить у дуже невинній манері, весь світ милується ним. І ці великі особистості дійсно є символами цієї невинності. Їхньою головною якістю була невинність, яка породила мудрість.

Головна якість Шрі Ганеші – його мудрість. Він знав, як досягти успіху завдяки своїм, Я б сказала, якостям невинності. Подекуди невинні люди не усвідомлюють своєї якості невинності. Це дивовижно, як якість невинності сяє через людей, які можуть бути зовсім звичайними, дуже простими, які не виглядають надто розумними та жорсткими, вони можуть не бути хорошими дипломатами, ким би вони не були, вони невинні! В цьому полягає вся велич людських істот.

Щоби бути невинним (дитина заплакала і Шрі Матаджі питає: «Що таке?»), тож щоби бути невинним, що ви робите? Люди скажуть: «Мати, що нам робити, щоби бути невинними?» Перш за все, ви можете самі побачити, як працює ваш розум. Що він робить? Як він реагує? За цим треба спостерігати, це те, що Я називаю інтроспекцією. До яких планів він вдається? Що він вважає найкращим? При міркуванні, в процесі мислення що є самим найважливішім? - Дивитися на себе! Перше і найголовніше вам слід знати, як ви реагуєте на інших. Чи є ця реакція невинною? Чи це мстива реакція.

Дуже просто бачити себе, адже зараз ви всі – Сахаджа йоги. Ви самі можете бачити, якою є ваша реакція на будь-яку агресію, що виявляється відносно вас, чи будь-яку халепу, що трапляється з вами. Як ви на це реагуєте? Яка ваша поведінка? Якщо ви дуже сильна особистість, тоді ваша поведінка така, що вас це не зачіпає. Ви самі бачите, що це просто дурість – те, що люди роблять проти вас. Повна нісенітниця. А якщо вони роблять безглузді речі, нащо нам за них хвилюватися? Нащо нам витрачати на них свою енергію? Настає момент, коли їхня дурість розкривається таким чином, що протягом всього свого життя і після смерті до них ставляться зневажливо. Люди навіть на хочуть брати їх імена, не хочуть мати їх фотографії, вони не хочуть мати ніякої справи з ними.

В цей час, час великої плутанини, відбувається те, що за людьми, хто є спотвореними, не невинними, хто є проти невинності, люди починають слідувати, бо їм це більше підходить. Їм підходить бути агресивними та підступними, і так формується нове угруповання, яке можна назвати «сатанинською групою». Але ця сатанинська група не може, зовсім нічого не може зробити невинній людині. Існує така шлока на санскриті: «Нейнам чіданті саштрані». Це стосується Духу – «неможливо знищити жодною зброєю». «Нейнам даханті павака» – жоден вогонь не спалить його. «Сайанам клейдянтапош насо сате марута». Марута - це повітря, ми можемо назвати це вітром – «жоден вітер не розвіє його», тож він поза всією природою, яка намагається руйнувати. Але вас здивує те, що природа розуміє. Я вам казала: природа – невинна. Вона розуміє і діє в правильний момент проти людини, що є агресивною, яка намагається ображати та знущатися над невинною людиною.

В цьому аспекті ми повинні знати, що нам належить шанувати нашу невинність. Я знаю, інколи здається, що над вами домінують. Інколи ви сумуєте: «Чому інші так ставляться до нас». Усі такі речі спадають вам на думку. Але якщо ви шануєте свою невинність, ви завжди будете щасливою людиною, завжди доброю людиною, завжди скромною людиною. Тож треба бути обережним. Ви самі себе руйнуєте! Ви – ті, хто себе вбиває. Що сказати про Гітлера? Гітлер сам себе знищив, хто знищив його? Тобто всі ми в свій час помираємо, і він би також помер. Але хто його знищив назавжди – це він сам. Тож ви самі себе вбиваєте, і ви можете врятувати себе і стати дуже прославленим, якщо ви невинні. Майте віру в силу невинності.

Важливим є те, як у вашому власному житті ви показуєте силу невинності, як ви поводитеся один з одним, і це є те, що Я називаю «любов». Ви не можете співчувати іншим, допоки у вас немає цього ставлення до самого себе. Ви не можете бути добрим. На короткий час ви можете це відчувати, але постійно співчутливий характер приходить до вас тільки через постійний потік невинності через ваш характер. Це настільки очевидна річ в людській природі, і вона підтримує і перевершує всі інші речі, і не зважайте на час – тисячі років люди пам’ятатимуть про вас, Сахаджа йогів, якщо ви покажите вашу доблесть та силу вашої невинності.

Перепрошую, що сьогоднішня програма розпочалася так пізно, ви знаєте, Я готова була прийти, але зараз шлюби стали моєю головною турботою. Ми почали так пізно, бо до останньої хвилини ми вирішували щодо шлюбів. Але кажу вам: це востаннє. Наступного разу ми просто зупинимося. Ви маєте надсилати ваші анкети щонайменше за вісім днів, а в Ганапатіпуле - за два тижні. Інакше ніяк, у добі всього двадцять чотири години, більше не зробиш!

Тепер Я маю зробити одне скромне прохання: якщо ви хочете влаштувати свій шлюб, будь ласка, робіть це так, щоб у мене був час розглянути це. Інакше Я доручу іншим займатися цим.

Якщо вам подобається, це можна зробити. Дуже просто зрозуміти, що шлюб – дуже важлива річ. Ви можете породити невинних дітей, якщо ви одружилися. Але якби ж ви в цьому питанні були трошки, трошечки більш відповідальними, Я повинна просити вас поважати цінність часу. Тому що з наступного разу Я запевняю вас: ми не зможемо влаштувати вам шлюб, якщо ви відсилаєте анкети так пізно. Це треба робити протягом тижня заздалегідь, сподіваюся, ви це зрозумієте.

Дуже дякую вам!