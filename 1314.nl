14 maart 1983
Devi Puja
Sydney (Australia)
14 Maart 1983

Devi Puja, Sydney Australië

De individuele reis naar God

We hebben ons inmiddels allemaal gerealiseerd, dat binnenin ons de vrede, de schoonheid, de glorie van ons wezen ligt. Er is een oceaan van dat alles. We kunnen het niet buiten ons zoeken, we moeten naar binnen gaan, wat ze in de meditatieve staat noemen, je zoekt het, je geniet ervan.

Zoals wanneer je dorst hebt, ga je naar een rivier of naar de oceaan, en je probeert je dorst te lessen. Maar zelfs de oceaan kan je geen zoet water geven. Dus hoe kan iets dat buiten verspreid is je dat diepe ding geven dat in je is? Je probeert het buiten te vinden, waar het niet is. Het is in ons, absoluut in ons. Het is zo eenvoudig omdat het van jezelf is het is binnen je bereik, gewoon daar.

Wat je ook hebt gedaan - naar buiten gaan om de vreugde te vinden, de zogenaamde vreugde, het zogenaamde geluk, de zogenaamde glorie van wereldse krachten en wereldse bezittingen - je moet het allemaal terugdraaien.

Je moet binnenin jezelf projecteren.

Het was niet verkeerd dat je naar buiten ging, het was niet juist dat je naar buiten ging, Je moet geen spijt hebben van wat je tot nu toe gedaan hebt. Het was niet de juiste manier om bij de echte vreugde van het leven te komen, de echte pracht van je wezen.

Het heeft bij zoveel mensen gewerkt dat je in dat subtielere begrip bent binnengegaan. Sommigen bevinden zich misschien alleen op een mentaal niveau, maakt niet uit. Sommigen kunnen het misschien alleen op fysiek niveau voelen, maakt niet uit. Maar je bent op de juiste weg. Je beweegt op de juiste manier.

Probeer te mediteren, mediteer meer zodat je je innerlijke wezen bereikt. En dit innerlijke wezen is de enorme oceaan van gelukzaligheid, die in ieder van ons bestaat.

Het is die enorme verheffende vloed van licht die door ieders innerlijke schoonheid stroomt.

Dus om het te benaderen, moet je in jezelf gaan door dingen te vermijden die ertegen zijn, tegen je beweging.

Soms kan de wind heel, heel sterk voor je zijn zodat je niet begrijpt dat de glorie van God binnenin is. De ommekeer, herinner je elk moment dat je beweging naar binnen moet zijn. Wanneer je naar binnen beweegt, vergeet je de ideeën van je uiterlijke glorie.

Iemand die van nature erg oppervlakkig is, denkt dat als hij veel geld verdient dat hij dan vreugde heeft bereikt, maar dat heeft hij niet. Hij is de meest ongelukkige persoon, als je hem gaat opzoeken. Hij maakt zich zorgen over kleine, kleine dingen in het leven. Je hebt vast wel eens gehoord dat mensen die heel rijk zijn kleptomaan zijn. Ze maken zich zorgen, ze zijn erg gierig, ze maken zich zorgen over een speldje hier en daar. Van een klein dingetje raken ze van streek. Ze hebben zoveel gewoontes waar ze niet zonder kunnen. Rijkdom heeft dus altijd een vloek over de mens gebracht. Dus zij die alleen rijkdom zoeken kunnen er niet van genieten.

Dan zijn er betere mensen, die denken dat ze door over anderen te heersen, door macht te krijgen, ze een grote positie in het leven kunnen bereiken, ook zij falen. Je hebt gezien wat er met hen gebeurt, mensen willen niet eens over hen praten.

Nu zijn er mensen die zich aan iemand hechten aan één persoon of aan de familie, aan hun kinderen, aan hun relaties, dat is heel gewoon in India. Dat is ook niet de manier om bij God te komen, dat is ook zo beperkend, je blijft om hen heen hangen en verspilt je energie volledig.

Maar als je volledig in je wezen binnengaat, dan hebben al die dingen zo'n betekenis; Alles heeft dan een betekenis.

In zekere zin als je iets bezit, en als je zo iemand bent die verondersteld wordt te blijven bezitten, dan bezit hij nooit, hij is zo onthecht. Hij is nooit bezitterig; hij is er zo afstandelijk over. Maar hij kan er wel mee spelen, omdat hij zo afstandelijk is, hij kan er een drama van maken. Hij kan spelen met de bezittingen, en mensen veel lessen leren, Hij is zo afstandelijk, zo vrijgevig, hij geniet van zijn vrijgevigheid. Het geheel wordt zo anders, zo dynamisch. Alle schoonheid die door mensen wordt gecreëerd, wordt als bezit voor je tentoongesteld en je begint van al die dingen te genieten zonder ze te bezitten. Je begrijpt de mythe van bezit.

Hetzelfde geldt voor de krachten die mensen over andere mensen hebben. Degenen die geld proberen te verdienen aan Sahaja Yoga, of een soort privilege willen hebben over Sahaja Yoga, dat kan subtiel zijn, dit kan heel ver gaan. Deze subtiliteit gaat zo ver dat ik mensen heb gezien die geld proberen te besparen dankzij Sahaja Yoga. De aandacht gaat daarbij ook naar geld. Geld verdienen of geld besparen, een zaak maken van Sahaja Yoga is allemaal absurd, maar als jij het zegt, zeg ik: “Oké, ga je gang voor een tijdje, probeer het. Je zult ontdekken dat Sahaja Yoga geen handel is.” Natuurlijk kunnen Sahaja yogi's samenwerken, ze kunnen zaken doen, maar Sahaja Yoga is geen zaken doen. Het zijn zaken van God, waar je alles moet geven wat je hebt, om nergens aan gehecht te zijn, niet gehecht zijn. Je hoeft geen geld te betalen, maar heel je hart moet je erin leggen. Als je je hart er niet in kunt leggen kun je niets bereiken.

Hetzelfde geldt voor macht. Sommige mensen denken dat ze zelfs Sahaja yogi's kunnen overmeesteren, indruk op ze kunnen maken, ze kunnen beheersen, Zulke mensen worden volledig uit de Sahaja Yoga gegooid. Je moet genieten van de kracht van liefde, dat mensen je zien als hun beschermer, als hun hulp, als hun steun, als hun vriend, in plaats van iemand die een dominante persoonlijkheid is. Je moet een vader zijn en geen demonische destructieve kracht, die altijd iedereen bedreigt. Zulke mensen worden binnen de kortste keren uit Sahaja Yoga gegooid. Je wordt ontmaskerd.

Ik heb geen sympathie voor zulke mensen, nooit, die je naar beneden halen, op geen enkele manier. Houd jezelf afzijdig van hen, anders, wanneer ze als raaklijnen van Sahaja Yoga weggeslingerd worden vlieg je misschien mee naar buiten [middelpuntvliedende kracht], dus wees voorzichtig.

Dan zijn er mensen die al hun tijd verspillen alleen maar denken aan hun familie, dit of dat, of die nooit aan hun familie gedacht hebben, komen ook naar Sahaja Yoga. Dit is een heel subtielere manier waarop ze de aandacht voor hun Spirit kunnen verliezen. Ze verwennen hun kinderen, hun echtgenoten, hun vrouwen. De hele aandacht gaat de verkeerde kant op en het wordt een heel belangrijke kwestie bij hen, hoe de huwelijken succesvol zijn, hoe de kinderen dit of dat zijn. Ze laten het niet aan God over. Ze moeten het aan God overlaten. We zijn allemaal heiligen, je moet alles aan God overlaten.

In het begin in Sahaja Yoga zegt iedereen, “Mijn man is zo, mijn vrouw is zo, mijn broer is zo, mijn kinderen zijn zo. Moeder zorg voor hen,” In het begin is dat goed. Wanneer je groeit, moet je daar uit komen.

Het is een individuele reis naar God wanneer je mediteert, en wanneer je daar aankomt, word je collectief.

Daarvoor is het een absolute individuele reis naar binnen, een absoluut individuele reis. Je zou in staat moeten zijn dit te zien. Op deze reis is niemand je relatie. Niemand is je broer, niemand is je vriend, je bent absoluut alleen, absoluut alleen. Je moet alleen in jezelf zijn.

Haat niemand, wees niet verantwoordelijk, in een meditatieve stemming ben je alleen. Niemand bestaat daar, jij alleen, en als je eenmaal die oceaan binnengaat dan wordt de hele wereld je familie. De hele wereld is je eigen manifestatie. Alle kinderen worden jouw kinderen en je behandelt alle mensen met gelijk begrip.

De hele expansie vindt plaats wanneer je binnengaat in je Spirit en door de ogen van de Spirit begint te zien. Zo'n kalmte, zo'n vrede, zo'n gelukzaligheid bestaat in jou.

Je moet klaar zijn voor die reis. Die reis is alleen in je meditatieve staat en hoe meer je iets vindt in je meditatie hoe meer je het aan anderen wilt doorgeven. Dat moet, als dat niet in je opkomt dan is het niet gelukt. Er is geen zuiverheid, er is een soort vooringenomenheid. Wat je ook vindt in dat individuele streven, je wilt ervan genieten met anderen, je wilt het aan anderen geven. Dit is het teken van iemand die echt gemediteerd heeft.

Degene die meditatief is en niet in staat is geweest te verspreiden wat hij gevonden heeft, bedriegt zichzelf en bedriegt ook anderen. Want de vreugde die je in je meditatie ontvangt, moet verdeeld worden, moet gegeven worden, moet getoond worden.

Ze moet in je wezen stromen zoals een licht uitstraalt van elke verlichte lamp. We hoeven geen gelofte af te leggen om te zeggen dat dit een verlicht licht is, op dezelfde manier, moet een heilige niet gecertificeerd worden dat hij een heilige is. De diepte die je in jezelf bereikt, verspreidt zich overal, het is zo'n actie en reactie. Hoe dieper je wordt, hoe meer straling.

Een eenvoudig persoon, een heel gewoon persoon, ongeschoold persoon, kan zo zijn. We hebben een meneer die Vardic heet in Bombay. Hij is een oude man, hij is zo diep, hij straalt. Mensen zijn afhankelijk van hem, hij straalt liefde uit, zo meditatief.

Je hoeft niet te veel tijd te besteden aan meditatie, maar wat je ook aan tijd besteedt, wat je ook wint moet aan de buitenkant zichtbaar zijn, hoe je het uitstraalt en hoe je het aan anderen geeft. Dat is de kwaliteit van de heiligen die je moet zijn.

Zolang je niet dieper wordt, kunnen we geen andere Sahaja yogi's redden en kunnen we degenen die geen Sahaja yogi's zijn niet redden. Je moet hoger en hoger komen om het hele gordijn omhoog te trekken. Zij die proberen hoger te komen trekken het geheel omhoog en ze geven een trekkracht aan iedereen die met hen stijgt.

Dus probeer je doel helder te houden. Je moet begrijpen wat je doel in het leven is als Sahaja yogi's. Nu zijn jullie veranderde mensen. Jullie zijn geen mensen meer die zich bezighouden met bezittingen of zich zorgen maken over alledaagse dingen of je levensonderhoud. Jullie zijn geen mensen meer die zich te veel zorgen moeten maken over je gezondheid en zo of je persoonlijke leven. Jullie moeten je ook niet zoveel zorgen maken over jullie werk, dat is niet belangrijk en ten slotte moet je je geen zorgen maken over je gezin, kinderen, man, vrouw en een zak te vinden waarin je je kunt verbergen.

Want het enige waar je je echt in kunt verbergen is de liefde van God, waar je werkelijk het grote rustgevende, gelukzalige, gevoel krijgt van zijn volledige bescherming.

Sydney heeft het al heel goed gedaan en het gaat steeds beter, maar het tempo is niet zoals het zou moeten zijn. Dus moeten we nieuwe manieren en methoden bedenken hoe we dit kunnen verspreiden.

Maar eerst moet je je positie innemen zoals je bent. Jullie moeten aannemen dat jullie allemaal heiligen zijn dat jullie groots werk moeten doen - niet het ego-gedeelte ervan, maar de manifestatie ervan. Ieder van jullie moet voor zichzelf beslissen.

Ik weet zeker dat het gaat lukken, en deze keer zal Mijn bezoek jullie veel helpen door te begrijpen wat het beste is om dit licht te verspreiden.

Moge God jullie zegenen.