[embed]https://vimeo.com/87855393[/embed]

Shri Gauri Puja, Auckland (New Zealand), 8 April 1991.

Shri Ganesha anyja Gauri, és azért teremtette meg Shri Ganeshát, hogy őrizze az erényességét, amíg Ő fürdik. Ennek megfelelően, a Kundalini maga Gauri, Shri Ganesha pedig a Muladhara csakrában foglal helyet. Tehát a Muladhara Gauri, a Kundalini lakhelye, a Kundalini védelmét pedig Shri Ganesha biztosítja.

Mint tudjátok, Shri Ganesha az az istenség, amely az ártatlanságunkért van. Egyedül Shri Ganesha lehet azon a helyen, mert mint tudjátok, a medencei idegfonat irányítja a kiválasztási folyamatokat, és tényleg csak Shri Ganesha az, aki ott maradhat anélkül, hogy beszennyezné őt a környezete. Ő annyira tiszta, annyira ártatlan, a Kundalini pedig a Szűz, Ő Shri Ganesha szeplőtelen anyja. Az emberek elkezdték Máriát támadni mondván: valami nincs rendben. "Hogyan lehetetne egy szűznek gyermeke?” Ez azért van, mert nem értjük, hogy ez Isten műve, és Isten bármit megtehet. Ők mindezek felett állnak, és bármit megteremthetnek, és egyébként is, Ganeshának egy szűztől kellett megszületnie, mert Ő annyira tiszta volt.

A Kundalininek szüksége van Shri Ganesha támogatására. Ha Shri Ganesha gyenge, akkor a Kundalini nem kap támogatást. Shri Ganeshának segítenie kell Őt, elsősorban az ébredésénél. Amikor a Kundalini felébred, Shri Ganesha megállít minden más belső folyamatot, amit el kell látnia. Minden folyamat le van állítva, ezért – bizonyára láttátok már - kilenc, néha tíz órán keresztül egy helyben ülök, nem kelek fel, mert minden működés, amit Shri Ganesha irányít, leáll, amikor a Kundalini elkezd felemelkedni. Shri Ganesha teljes mértékben támogatja és védi a Kundalinit.

A Kundalini - mint tudjátok - az az energia, ami a felemelkedéseteket adja, de ez egy érintetlen energia. Ez egy olyan energia, ami független. Nem ragaszkodik egyetlen energiaközponthoz sem, egyetlen funkcióhoz sem. Csak egy feladata van: hogy szép lassan, kitartóan, áthaladjon mindegyik energiaközponton, táplálja őket, megadja nekik mindazt, amit szeretnének, amit akarnak, amit el tudnak viselni, és szép lassan, de állhatatosan, megnyitja a Sahasrarát. A Kundalini három és félszeresen van felcsavarodva. Ennek matematikai jelentősége van, hogy miért három és fél – azt hiszem a könyvemben leírtam ezt. De annak ellenére, hogy Ő egy szűz energia, annyira bölcs, annyira érzékeny, annyira szerető és gondoskodó, hogy amikor felemelkedik, nem okoz nektek semmiféle kellemetlenséget. Nem is érzékelteti veletek, hogy felemelkedik. Egyes emberekkel igen, olyanokkal, akik nem normálisak, és van bennük valamilyen akadály, azok érzik, de egyébként nem is érzitek, amikor felemelkedik. Mondhatni, automatikusan emelkedik fel, támogatva az egész mechanizmus által. Amikor egyik energiaközpontból a másikba emelkedik, az alacsonyabban lévő központ először megnyílik, hogy be tudjon lépni, majd kitágul, aztán összezárul, hogy helyén tudja tartani a Kundalinit. Ezután magasabbra emelkedik, majd ismét magasabbra. Egészen addig emelkedik így a Kundalini, amíg át nem hatol a Sahasrarán.

Ez a Raja jóga. Nem egy mesterséges, külső dolog, hanem a mechanizmus spontán működése a Raja jóga. Mindig azt mondom, hogy amikor beindítjátok az autót, az egész mechanizmus elkezd önmagától működni. Ha csak tekeritek a kormányt, attól még nem fog elindulni az autó. Hasonlóképpen, amikor a Kundalini elkezd felemelkedni, spontán módon emelkedik, és keresztülhalad ezen a hat energiaközponton. Amikor a Vishuddhihoz ér, megnyitja a Vishuddhit, és amikor áthalad rajta, akkor a nyelv egy kicsit visszahúzódik, hogy ne szakadjon meg az áramlás. Ezt a reakciót khecharinak hívják. Amikor az emberek nagyon mély meditációban vannak, azok, akik nagy magaslatokat értek el a meditációban, egyszer csak azt veszik észre, hogy bekerültek a khechari állapotba, vagy más néven mudrába. Ebben az állapotban úgy érzitek, mintha nektár folyna a szájpadlásotokról. Ha felemelitek így a nyelveteket, érezni fogjátok a hűvös áramlást a nyelveteken – próbáljátok ki. De nem kell így tennetek, amikor mély meditációs állapotban vagytok. Lassan lehűti a nyelveteket, automatikusan, ahogy khechari állapotba kerültök.

Ami a Sahaja jógikat illeti manapság, nagyon kevesen érzik ezt igazán. Ennek az az oka, hogy nem meditáltok. Nem is figyelünk oda az önmegvalósulásunkra. Nyugaton nagyon sokat beszélünk róla. Többet beszélünk róla, mint amennyit teszünk érte. Meditálnunk kell minden nap ugyanúgy, ahogy kezet mosunk, vagy fogat mosunk; reggel is meditálnunk kell, és este is. Reggel is, és este is meditálnunk kell, máskülönben nem tudunk felemelkedni, nem tudunk fejlődni. Attól, hogy azt hiszitek:“Mi önmegvalósult lelkek vagyunk.”, még nem váltok azzá. Ezt a tisztítást minden nap el kell végezni, minden nap, kívül is, belül is. Ezért van az, hogy néha a leírt tapasztalatok közül egyet sem éreztek a Sahaja jógában, és az emberek azt kérdezik:“Anyám, hogy lehet az, hogy mi nem érezzük a khecharit?” Úgy, hogy a figyelmetek nincs ott, ahol lennie kellene. Meg kell próbálnotok úgy meditálni, hogy elősegítsétek a Kundalini működését, hogy a csakrák kitisztuljanak, és végül meditációs állapotba kerüljetek. Nem az a kérdés, hogy hogyan kerüljetek meditációs állapotba, hanem hogyan legyetek állandóan meditációban.

Amikor a Kundalini eléri az Agnya csakrát, és amikor megnyitja az Agnya csakrát, akkor lehettek gondolatmentes tudatosságban. Akkor nem gondolkodtok – a gondolkodás egyszerűen abbamarad. Mindent megfigyeltek. Csak megfigyeltek, de nem bonyolódtok bele abba, amit figyeltek, hanem csak figyeltek. És maga a megfigyelés adja meg nektek a belső fejlődést. Gondoljatok egy fára zűrzavar vagy földrengés idején. Nem fog növekedni. Amikor vége a földrengésnek, minden lecsendesedik, minden békés lesz, csak akkor tud a fa növekedni. Hasonlóképpen, a mi növekedésünk is csak akkor tud bekövetkezni, ha béke van bennünk.

Ahhoz, hogy a Kundalini egyre erőteljesebb legyen, és egyre magasabbra tudjon emelkedni, először is békét kell teremtenünk saját magunkban. De ez a béke csak akkor jöhet létre, ha képesek vagyunk kibékülni másokkal. Ha nem tudunk kibékülni másokkal, akik a Sahaja jógában vannak, akik a kollektívában vannak, ha zűrzavar van bennünk, a Kundalini soha sem tud felemelkedni. Ezért ilyen fontos a kollektivitás. Kollektivitás nélkül nem tud kinyílni a Vishuddhitok, és kollektivitás nélkül nem fejlődhettek a spiritualitásban.

A spirituális fejlődésben az úgynevezett Élet Fája fordítva áll, a gyökerek az agyban vannak, és a Kundalininek el kell jutnia az agyba, hogy megöntözze azt, úgy ahogy mi is öntözzük a gyökereket. Akkor kezd csak nőni lefelé, és így kezdtek elmélyülni. Amikor elkezdetek kiteljesedni, akkor érintitek meg isteni mivoltotok mélységét. Ha már egyszer megérintettétek a bennetek lévő Isteninek a mélységét, akkor elkezditek azt oly módon használni, hogy az emberek tudni fogják, hogy ti jógik vagytok – egy magasabb dimenzióhoz tartoztok, valami nagyszerű dolog birtokában vagytok.

Nem az a fontos, hogy hányszor olvastok el valamit, vagy hányszor beszéltek a Sahaja jógáról. Nem az a lényeg, hogy hányszor mondjátok el az istenségek neveit, hanem az, hogy hányszor van meg a szívetekben a tiszta vágy arra, hogy felemelkedjetek. Ha a tiszta vágy belétek ivódik, az első és az utolsó dolgotok az, hogy meditáltok. Nem bírtok meglenni enélkül. Megpróbálhatjátok, de nem tudtok a meditáció nélkül élni. Ha elalszotok anélkül, hogy meditáltatok volna, eszetekbe fog jutni, hogy “Ó, nem meditáltam!” – nem bűntudatból, hanem “Valamit elfelejtettem, valami kimaradt!”. Ennek kell megtörténnie veletek.

Gauri erejét tiszteletben kell tartani, mert Ő a mi Anyánk, Ő a mi saját egyéni Édesanyánk. Általa születtünk újjá. Ő az, aki mindent tud rólunk. Ő annyira gyengéd, annyira kedves. Ahogyan lassan felemelkedik: nem okoz nekünk kellemetlenséget, veszi a fáradtságot, hogy áthatoljon ezeken az energiaközpontokon, és megadja nekünk az újjászületésünket. Mindent megért, mindent tud, mindent megszervez, és ezért elő tudja hozni belőletek a lényetek minden szépségét. Ha már egyszer elkezditek kibontakoztatni a bennetek lévő szépséget, meg fogtok lepődni, mennyire nagy erőtök van, hogy ezeknek a dolgoknak ugyanaz a természetük. Rájöttök arra, hogy az igazság ugyanaz mint a szépség, ugyanaz, mint az öröm. Nem kell azt gondolnotok, hogy az öröm más, mint az igazság, más mint a szépség. Mivel még nem tartunk ott, így a dolgoknak csak az egyik oldalát látjuk, de amint elértük azt a pontot, az egész egynek fog tűnni. Nincs semmi különbség közöttük. Ez mind egy; sok oldala van a gyémántnak, de mégis egy gyémánt, és ez a gyémánt az önvalótok, a lelketek.

Nagyon nagyszerű nap a mai: meg kell köszönnünk Anyánknak, a Kundalininknek, Gaurinak, hogy megadta nekünk az önmegvalósulásunkat. Tudnunk kell, hogy minden alkalommal fel kell őt ébresztenünk, minden alkalommal szélesítenünk kell őt, minden alkalommal tisztelnünk kell őt, hogy az önmegvalósulásunk és felemelkedésünk mindig sértetlen maradjon. Ez a felemelkedés az, ami minden embert át fog alakítani, ezért imádkoznotok kell hozzá: “Add, hogy tiszták maradjunk, tisztíts meg minket!”. Ő megtisztít benneteket. Az Ő feladata az, hogy megtisztítsa a csakráitokat, tehát: “Kérlek, tisztíts meg minket, tisztítsd meg a szívünket, tisztítsd meg az elménket, mindenünket; és mindenek felett, tedd ezt a kapcsolatot közöttünk örökkévalóvá, hogy érezzük rajtunk keresztül áramlani Isten szeretetének gyönyörű erejét!".

Meg fogtok tenni mindent, ami ehhez szükséges. Nagyon kollektívek lesztek, bármit feláldoztok, és törekedni fogtok arra, hogy nagyon józan gondolkodásúak legyetek, hogy terjesszétek a Sahaja jógát. Mert mikor a Sahaja jógát terjesztitek, mint egy növekvő fa, akkor a mélységetek is megnő. De ezt ugyanolyan szépséggel kell végezni, mint amikor a Kundalini ébred. Ő nem bántott titeket, nem okozott nektek semmilyen problémát. Ebből azt kell megtanulnunk, hogy úgy kell viselkednünk, mint a Kundalini. Ő olyan gyengéd, kedves, szép, és annyira hatékony. Ő ad értelmet az életünknek. Ő teljesíti be az életünk értelmét, ő teljesíti be a vágyainkat, és elvisz minket egy pontra, ahonnan elkezdjük az egészet, az egész univerzumot, és az összes embert egynek látni. Ő ad nekünk kollektív tudatosságot.

Mindezt a Kundalini egymaga végzi el. Persze, ha nem jut el egyik csakrába sem, ha nem ébreszt fel egy istenséget sem, nem ébredhetnek fel azoknak a csakráknak a gyümölcsei. Minden az Ő munkája, az Ő felemelkedése, az Ő megértése és bölcsessége, ami lehetővé tette számunkra ezt a csodálatos állapotot, hogy jógiknak nevezhetjük magunkat.

Azt kérném tőletek, hogy figyeljetek oda Kundalinitekre. Próbáljátok meg mindig felemelni, érezzétek a vibrációkat, de ne csak azzal törődjetek, hogy a vibrációitok jók legyenek, hanem változzon meg az emberekhez való hozzáállásotok. Ne kritizáljatok másokat, ne mondjátok, hogy mennyire tévednek, hanem csak azt lássátok meg, hogy mennyire igazuk van, és mennyi sok jót képesek tenni.

A Kundalini, bár érintetlen, mégis milyen bölcs. Hasonlóképpen, mi is nagyon bölcsek, nagyon józan gondolkodásúak kell, hogy legyünk. Nem engedhetjük meg magunknak, hogy most elpazaroljuk az időnket, mert meg kell mentenünk az egész világot – ez a mi felelősségünk. Ha nem tisztítjuk meg a saját csakráinkat sem, nem tudunk senkinek segíteni. Mindenekelőtt a saját csakráinkat kell rendbe hoznunk, és akkor tudunk segíteni az egész világnak. Ez nem egy szekta vagy valamilyen szervezet, ahol csak azt mondod: “Ebbe a szektába tartozom, ehhez a szervezethez tartozom. Minden rendben, Isten majd megment." Erre nem tesz ígéretet a Sahaja jóga. Nincs ilyen, hogy biztos hely a mennyországban. Meg kell érte dolgozni. Meg kell érte dolgoznotok, mégpedig teljes megértéssel arról, hogy mi ez a Kundalini és hogyan működik.

Isten áldjon benneteket!

H.H. Shri Mataji Nirmala Devi

A Puján ezek a mondatok hangzanak el:
27:31 Most a vezetőknek meg kell mosniuk a kezeimet.
34:45 Most kell tizennégy hölgy – nem hét vagy hat, hanem legalább nyolc, ha megoldható. Hány férjezett nő van itt?
35:16 Ő megrajzolja neked a vonalat, és akkor elkezdjük. Először erre kell meghúzni, egyformán, mert oda kell tenned egy vonalat.
38:34 [jógi: Shri Mataji, azt szeretnéd, ha a “Hasata Alit” énekelnénk?
Azt hiszem, énekeljetek egyet még közben, mert még mindig díszíti azt a lábat. Énekeljük el az
“Adi Ma”-t – “Adi Ma.” Rajta.
39:53 Adjátok csak a táskámból a....
41:50 Még mit is...
43:33 Isten áldjon benneteket....
44:24 A másik irányban, azt hiszem. Így jó. Rendben? Rendben van.
46:38 Felolvassátok nekik a horoszkópot?
47:30 Rendet kell tenni. A lányok kimoshatják egy tiszta....
47:52 [Felolvassák a horoszkópot]
48:04 Dharmasthana...
48:46 Dyankaraka – azt jelenti, az, ami megadja nektek a tudást, a központi idegrendszeretekről
szóló tudást, valamint a tudást a mentális szintetekről.
49:05 “Másik kvantum”:kvantum aunsha. A kvantum azt is jelenti: “rész.”
49:48 Azt is jelenti: teljes. Azt mondják, ők aunsha Avatarák. Ez azt jelenti, az Én szerves
részeim. De az Én esetemben, minden beteljesült. Tényleg fantasztikus.
50:26 Olyan mint egy körforgás.
51:10: Igen
53:15 Ötödike, ötödike – a Sahastrara napja.
54:18 Ebben reménykedem.
54:49 Ráadásul szerdán születtem!...
56:22 Tömegeknek kell.
56:35 Az utolsó részt, azt olvasd fel. Ez nagyon fontos....Igen, folytasd, folytasd.
57:25 Nishkalanka – Kalki. Nishkalanka. Nishkalankara. Ő Nishkalanka inkarnációja.
58:14 Másolatokat kell készítenetek erről. Jobb lenne, ha mindenkinek lenne saját példánya. Ha
bármikor szükségük lesz rá, elolvashatják