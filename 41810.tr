Profesör Voronov’un konuşması ve Shri Mataji’nin ödülü kabulü, İstanbul, Türkiye, 05.11.1994

[Profesör Voronov’un konuşması Rus bir Sahaja Yogi tarafından simultane şekilde tercüme edilmektedir.]

[Audio 6]

Bu gezegende gerçekleşen harika bir olay bu. Rusya’daki ve özellikle de St Petersburg’daki bilim adamları, toplumda gerçekleşen bu olaya dikkat çekiyorlar. Ne oldu? Geçenlerde, iki aydan daha kısa bir süre önce, St Petersburg'da “Tıp, Kendini Bilmek ve Ahlak” başlıklı bir konferans düzenlendi.

Bu sorunla ilgili olarak, bir tür iki yönlü bir mutabakat var ve bu mutabakat sevgi ve dostluk üzerineydi. Aslında din ve bilim yönünden.  Ahlak ve bilgi, bunlar tüm dünyayı üzerinde düşündüren iki şey. [net değil]

Şimdilerde, gezegende savaşlar var, iç savaşlar var, insan kanı dökülüyor. Ve bu dönemde Kutsal Annemiz oldukça farklı şekilde gündeme getirdi.

[Video burada başlıyor]

Bilim adamlarımız, benim girişimim üzerine oybirliğiyle, Kutsal Annemiz Shri Mataji Nirmala Devi'yi Akademimizin onursal üyesi seçtiler.

[Alkışlar]

[Ses 7]

Geçen sefer, Moskova'da, Kendisini  seven Sahaja Yogiler tarafından hazırlanmış bir diplomayı, Kutsal Annemize teslim ettik. Şimdi, bu Rusya Hükümeti'nin bir diplomasıdır..

[Alkışlar]

Bu Akademinin gerçekte ne olduğu ve üyelerinin kimler olduğu hakkında birkaç şey söylemek istiyorum. Üyelerimiz var, üyelerimiz arasında ressamlar, bilim adamları, farklı alanlarda çalışan müzisyenler var,  Akademimizin fahri üyeleri de var ama onların sayısı çok az. Bunlardan birisi de, Dünya Olimpiyat Komitesi başkanı olan Antonio Juan Samaranch. Kendi ülkelerinde, kendi ülkelerindeki halkın içinde cehaleti ortadan kaldıran iki veya üç tane Bakan. Hepsi de erkek. Shri Mataji, bu Akademinin onursal üyesi seçilen dünyadaki tek hanımefendidir.

[Alkışlar]

Çok şey söylemek zorundayım. Burada dünya milletlerinin en iyi temsilcilerine sahip olduğumuzu biliyorum ama bazı istisnalar var. Sevgimizi önce kendi mükemmelliğimize, kendimizi tanımaya vermeliyiz, sevgimizi öncelikle kendi ülkelerimize vermeliyiz. Kutsal Annemizin muzaffer ideallerinin hiçbir şekilde engellenmemesi için her şeyi yapmalıyız. Bunun için de kendimizi mükemmelleştirmeliyiz. Evet, bizde olumlu olan şeyler yanında, olumsuz şeyler de var.

Mesela ben ve Türkiyeli Sahaja Yogilerimiz, ekmek parçalarının nasıl yerlere atıldığını görebilirler. Bu çok kötü, ben bunu çok kötü bir şey olarak değerlendiriyorum.

Kızım Svetlana, o da bir Sahaja Yogi ve bana dedi ki, “uzun zamandır Müslümanlar arasında yaşıyorum ve onların ekmeğe karşı gösterdikleri tutumlarını biliyorum. Eğer yere bir parça ekmek düşmüşse,  onu yerden alıp öper ve kuşların alması için ekmeği (yüksek) bir yere koyarlar”, dedi. Ekmeği üreten bu mekçilere, köylülere de saygı duymak zorundayız.

Basında çalışan, gazetecilik yapan bütün Sahaja Yogilere sesleniyorum: Kutsal Annemizin fikirlerini bizler her yerde, basında, televizyonda ve dergilerde yaymalıyız.

Eğer bunu yapar ve düzgün davranırsak, gerçek birer örnek olabiliriz, tüm dünya uluslarına gerçek örnekler teşkil edebiliriz ama belki bugün belki de onlar, bundan pek de memnun olmayanlara Sahaja Yogi demeye başladılar. Yine de, bizler bu durumu daha iyi bir hale getirmeliyiz.

Shri Mataji'nin enerjik aktivitesini göz önüne aldığımızda, bu durum bize Shri Mataji Nirmala Devi'yi Nobel Barış ödülü için teklif etme fikrini verdi.

[Audio 8]

Bu amaçla, Shri Mataji'nin fikirlerinin hakikaten gerçekleşmesi ve bilinç seviyesinin ötesinde anlaşılması için kendi ülkelerimizde çok çalışmalıyız. Nobel  Barış ödülü seviyesine ulaşmak için, bizler birer örnek teşkil etmeliyiz, toplumun, yayıncıların, basının, Shri Mataji'nin fikirlerinin, tüm insanlık için ne kadar yararlı olduğunu fark etmelerini sağlamalıyız. Petroski Sanat ve Bilim Akademisi'nde birçok seçkin insan var ve belki de Nirmala Yoga dergisinde bu konuda özel bir makale yayınlarız.

Ama tüm kalbimle ve Sanat ve Bilim Akademisinin tüm üyeleri adına, Shri Mataji Nirmala Devi'ye bir tür hediye sunmak istiyorum. Bu Dona Latte'nın bir reprodüksiyonu, bu - [yan tarafa doğru konuşuyor] üzgünüm, üzgünüm, hayır, hayır, Mona Lisa farklı. Bu, Leonardo Da Vinci'den Dona Latte, Madonna, St Petersburg'daki Hermitaj Devlet müzesinde görebilirsiniz. (Leonardo Da Vinci’nin Madonna del Latte – Emziren Meryem Ana, tablosu olarak bilinir)  Bu farklı. Jocund (Mona Lisa tablosunun diğer adı) değil, bu (tablo) farklı.

Ve son olarak, bizler gerçekten kendi davranışlarımızı gözlemeli, olumsuz şeyler yapmamalıyız. Çünkü tüm ülkelerde yurttaşlarımız, “Bir Sahaja Yogi, gerçekten bütün ülkelerde, insanlığın en iyi temsilcileri” demeli. Amacımız budur.

[Alkışlar]

[Shri Mataji’nin bu ödüle cevabı.]

[Audio 9]

Shri Mataji: Bilemiyorum ama Rus bilim adamları ve bilim adamları için ne demeli. Bilim adamları ahlaksız insanlardır çünkü bilim ahlaksızdır. Ama Leningrad'da [St Petersburg], profesörün sayesinde, Beni bu kadar onurlandıran yaklaşık iki bin - bilmiyorum, muhtemelen on bin tane - bilim adamımızın olmasına şaşırdım. Ve orada Ben sadece tek bir merkezden bahsettim, o da Swadishthana. Onlar hayatınızı nasıl da mahvediyorlar.

Ve onlar Beni kesinlikle, doğru bir dikkatle dinliyorlardı.

[Çeviriyor musun?] Pekala.

Çok şaşırtıcı bir şekilde, Ben hiç böyle bilim adamları görmedim çünkü bilim insanları, bilimin ötesini göremezler ve Sahaja Yoga meta bilimdir, o bilimin ötesindedir. Ve onlara bu kadar çok hastalığın tek bir çakradan kaynaklandığını söylediğimde, buna gerçekten şaşırdılar. Ama onlar açık, çok açık fikirli insanlardı ve bir bilim adamı, açık fikirli bir insan anlamına gelir.

Bana ödül verme şekillerine de hayran kaldım. İlk ödülü Bana verdiklerinde, Ben “Nedir bu? dedim. Şimdi, çok, çok büyük bilim adamlarının bu ödülü aldığı, eski bir üniversitenin, onuncu üyesiyim. Yani Bana böyle bir onuru siz nasıl bahşedebilirsiniz ki?” Bunun üzerine Profesör Voronov Bana dedi ki, “Anne bu bilim adamları sadece madde ile çalıştılar ama siz insanlarla çalıştınız ve onları dönüştürdünüz”. Onun konuya gösterdiği bu bakış açısına şaşırdım. Günümüzde insanın dönüşümünün, en önemli şey olduğu noktasını görmek kolay bir şey değildir. Eğer bunu Ben başardıysam, bunda olağanüstü olan bir şey yok çünkü bunu nasıl yapacağımı Ben biliyordum. Yani, bunda büyütülecek bir şey yok.

Ama siz bunu başardığınız için, sizlerle gerçekten gurur duyuyorum. Ben hiçbir şey elde etmedim. Ben bu şekilde doğdum ama sizler bunu başardınız. Pek çok ulus burada oturuyor, Ruhunuzun aynı güzel hissiyatının tadını çıkarıyorsunuz. Ve onlar farklı milletlerden, farklı yerlerden, farklı dinlerden ve onlar sahiden de Ruhlarının sevincini hissediyorlar.

Ve bu, Benim hayalim ve vizyonum olan bir şey ama Nobel Price ödülü ya da onun gibi bir şeyi hiç düşünmedim.

[Gülüşmeler]

Çünkü kocamın her türden ödülü var ve kocam her zaman bunlar “Eşim sayesinde oldu” diyor.

Ama Benim gerçekten değer verdiğim şey şu, bilimin doruklara ulaştığı Rusya gibi büyük bir ülkede, Beni büyük bir bilim adamı ve akademisyen olarak kabul etmeleri, gerçekten çok dikkate değer bir şey ve bunu hak edip etmediğimi bilmiyorum ama onların bu konuda hissettikleri şey bu.

Profesör Voronov: Buna hiç şüphe yok.

[Alkışlar]

Üstelik Rusya'da tüm sahte gurular yasaklanmıştır ama bize yasaklama getirmemelerine şaşırdım. Bunun dışında, beyaz düzenin Leningrad papası gibi bir şey olan patrik, Beni oraya kendisi davet etti. Bu sayede biz din alanına da girmiş oluyoruz. Bu, sadece bilim değil, aynı zamanda, onların gözlerini açıp neleri kaçırdıklarını görmeleri gereken din, Peygamberlerin, enkarnasyonların tüm vaatlerinin yerine gelmesidir. Eğer onlar sadece bu noktayı görebilseler, bu çok harika olacak. Patrik'in, bu konferansa Beni de davet etmesine şaşırdım.

Yani, iki tane harika şey var, hissediyorum ki, sadece bilimde değil, dinde de, Sahaja Yoga dahil oluyor ve bu cehaletin karanlığını ortadan kaldıracaktır.

Söylemek zorunda olduğum başka bir şey de şu ki, başkenti Brezilya olan Brezilya’ya gittiğimde, başkent olan Brezilya’nın Belediye Başkanı Beni almaya geldi ve “Anne, lütfen Brezilya'ya iyi bakın” diyerek başkent Brezilya’nın anahtarlarını Bana verdi. Buna gerçekten şaşırdım.

Yani siyasi tarafta da, eğer biz içine girmeye başlarsak sorunlarımız çözülmelidir. Hiçbir sorunumuz olmamalı, hiçbir kavgamız, dövüşümüz, hiçbir şeyimiz olmamalıdır. Mutluluk ve neşe içinde yaşayalım.

Bu [ödül] sayesinde bu vizyonun ortaya çıktığını görebiliyorum. Benim vizyonum, tüm dünyayı huzur ve neşe içinde, eğlenirken görmektir. Hepiniz, Voronov’un da dediği gibi, Bana yardım etmeli ve gerçek büyük Sahaja Yogiler olarak ortaya çıkmalısınız.

Bilemiyorum efendim, size nasıl teşekkür edeceğimi bilemiyorum çünkü söyleyecek bir söz bulamıyorum ama kendisi üç, dört yıldır Benimle tanışıyor ve Ben hayret ettim, kendisi çok bilgili bir adam, böylesine eğitimli bir insan, hayatın inceliklerini nasıl görebiliyor! Ve onların ahlak üzerine tartışmaları! Sürekli olarak, konu tamamen ahlaktı. Cerrah olan bir bey vardı -

Shri Mataji, (yan tarafa doğru): Kaç yaşında? Seksen yaşında mı.

Sahaja Yogi: Doksan üç.

Shri Mataji: Çok yaşlı ama hala ameliyat yapıyor. Halen ameliyat yapıyor ve alkole karşı yazılar yazan da o. Ve Ben buna gerçekten şaşırdım.

Profesör Voronov: Akademisyen Fyodor Uglov.

Shri Mataji: Bu nedir?

Sahaja Yogi: Bu adamın adı.

Shri Mataji: Tamam. Votka'nın bu kadar yaygın olduğu bir ülkede, o alkole karşı bir kitap yazdı ama sadece bir düşünün! Ve bu insanlar büyüklerini dinlerler. Onlar büyüklerine değer vermeyen Batılılar gibi değiller. Çok bilge olan büyüklerini dinlerler. Bir gün eminim ki Rusya en önemli, dini bütün ülkelerden birisi olacak. Bir gün çok büyük bir ismi olacak çünkü onlar saçma sapan şeylere değil, gerçeğe yöneldiler. Ve eminim ki bu, tüm dünyaya, gerçeğin istememiz gereken şey olduğunu kanıtlayacaktır.

Hiçbir şekilde yalanın egemenliğine girmemeliyiz çünkü gerçek olmayan asla neşe veya barış getirmeyecektir.

Aslında, onun söyledikleri Beni çok etkiledi ve hakkımda bu güzel şeyleri söyleyerek sizi de bu kadar mutlu ettiği için mutluyum ama size söylemeliyim ki Ben çok mütevazı bir ev hanımıyım. Olduğum şey bu ama eğer siz Benim bundan daha fazlası olduğumu düşünüyorsanız da, buna karşı çıkmayacağım.

Şimdi tüm sorunlara rağmen bu güzel programı ve bu evlilikleri organize eden Türklere, Fransızlara teşekkür etmeliyiz. Ayrıca, her şekilde çok çalışın çünkü Türkiye'de sadece kırk tane Sahaja Yogi vardı ve onlar çok özverili bir iş yaptılar. Ve o kadar becerikliler! Bu tür çalışkan, ya da demeliyim ki, çok çalışkan, çok çalışkan insanlar görmek Beni şaşırttı. Ve burada tüm sorunlar çözüldü ve onlar “Anne, tüm sorunları Siz  çözdünüz” diyorlar.

Şimdi, evliliklerin de çok zarif bir şekilde yapıldığını söyleyebilirim. Şimdi, evliliklerinizi bozmayın ve Bana sorun yaratmayın. Tek bilmek istediğim şey, çok güzel çocuklarınızın olacağı,sizlerin bir toplum yaratacağınız ve büyük barış yapıcıların toplumuna yardım edeceğinizdir.

Çok teşekkürler.

[Profesöre hitaben] Teşekkür ederim.
