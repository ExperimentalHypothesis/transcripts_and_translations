24 December 1991
Christmas Puja
Ganapatipule (India)

ಇವತ್ತಿನ ಯೋಗವು ಬಹಳ ಶಕ್ತಿಯುತವಾಗಿದೆ ಮತ್ತು ಈ ವಿಶೇಷ ಯೋಗ ದಿನದಂದು ಅದನ್ನು "ಅಂಗಾರಕಿ " ಎಂದು ಕರೆಯುತ್ತಾರೆ. "ಅಂಗಾರಕಿ" ಚತುರ್ಥಿ , ಕೃಷ್ಣ ಪಕ್ಷದ ಚತುರ್ಥಿ ಆಗಿದೆ. ಪ್ರತಿ ಚತುರ್ಥಿಗೆ ಶ್ರೀಗಣೇಶನ ಜನ್ಮದಿನವನ್ನು ಆಚರಿಸಲಾಗುತ್ತದೆ. ಆದರೆ ಯಾವುದು ಮಂಗಳವಾರಕ್ಕೆ ಬರುತ್ತದೆಯೋ ಅದು ಕೆಲವೊಮ್ಮೆ ಬರುತ್ತದೆ, ವರ್ಷಕ್ಕೆ ಒಮ್ಮೆ , ಕೆಲವೊಮ್ಮೆ ಎರಡು ಸಲ , ಕೆಲವೊಮ್ಮೆ ಮೂರೂ ಸಲ ಬರುತ್ತದೆ. ಯಾವ ಮಂಗಳವಾರ ಚತುರ್ಥಿ ಬರುತ್ತದೆಯೋ , ಅದನ್ನು ಬಹಳ ವಿಜೃಂಭಣೆಯಿಂದ ಆಚರಿಸುತ್ತಾರೆ.

ಇವತ್ತು ಅದೇ ಯೋಗ ಬಂದಿದೆ. ಮಂಗಳವಾರದಂದು ಗಣಪತಿಪುಲೆಯಲ್ಲಿ ಕುಳಿತ್ತಿದ್ದೇವೆ , ಎಲ್ಲಿ "ಅಂಗಾರಕಿ ಯೋಗವನ್ನು " ಆಚರಿಸಲಾಗುತ್ತಿದೆ ಮತ್ತು ಇಲ್ಲಿ ಸಾವಿರಾರು ಜನರು ಬರುತ್ತಾರೆ , ಶ್ರೀ ಗಣೇಶನ ಪೂಜೆ ಮಾಡಲು . ಇದರಿಂದ ವಾಹನಗಳ ಜಾಮ್ ಆಗಿತ್ತು. ಅರುವತ್ತಕ್ಕಿಂತ ಹೆಚ್ಚು ವಾಹನಗಳು ಮುಂದೆ ನಿಂತಿತ್ತು. ನಾವು ಪೂರಾ ಸುತ್ತು ಹಾಕಿ ಬಂದೆವು, ಏಕೆಂದರೆ ಎಷ್ಟೇ ಬೇಗ ಬಿಟ್ಟರೂ ಪ್ರಯೋಜನವಿಲ್ಲ. ಏನಾದರೂ ಆಗಬೇಕಾದಾಗ, ಅದು ಹೀಗೆಯೇ ಆಗುತ್ತದೆ

ಸಹಜದಲ್ಲಿ ಈ ವಿಷಯವನ್ನು ಅರ್ಥಮಾಡಿಕೊಳ್ಳುವವರೆಗೆ, ಏನೇ ನಡೆದರೂ ತಾಳ್ಮೆಯಿಂದ ನೋಡಬೇಕು (ಸಬೂರಿ) ಎಂದು ಅದರಲ್ಲಿ ತಾಳ್ಮೆ ಇರಬೇಕು. ಆ ಸಮಯದಲ್ಲಿ ನೀವು ಏನಾದರೂ ಅವಸರ ಮಾಡಿದರೆ ಅಥವಾ ಗಾಬರಿಯಾದರೆ, ಆಗ ಕಾರ್ಯವಾಗುದಿಲ್ಲ, ತಾಳ್ಮೆ ಇರಬೇಕು . ತಾಳ್ಮೆ ಇರುವುದರಿಂದ, ನಿಮಗೆ ತಿಳಿಯುತ್ತದೆ, ಏನು ಮಾಡಬೇಕು, ಹೇಗೆ ಮಾಡಬೇಕು ಎಂದು. ಗಡಿಬಿಡಿಯು ಅಸಹಜವಾದ ವಿಷಯ. ಸಹಜದಲ್ಲಿ ನಿಮಲ್ಲಿ ತಾಳ್ಮೆ ಇರಬೇಕು.

ಇದರ ಬಗ್ಗೆ ಸಾಯಿ ನಾಥ ಅವರು ಬಹಳ ಹೇಳಿದ್ದಾರೆ, "ತಾಳ್ಮೆಯಲ್ಲಿರು". "ಸಾಯಿ ಮಿಲತ್ ಸಬೂರಿ ಮೇ " (ಸಾಯಿಯನ್ನು ತಾಳ್ಮೆಯಲ್ಲಿ ಪಡೆಯುವಿರಿ ). 'ಸಬುರಿ' ಎಂಬ ಪದ ಸ್ವಲ್ಪ ಅಸ್ಪಷ್ಟವಾಗಿದೆ ಎಂದು ನನಗನ್ನಿಸುತ್ತದೆ, ಆದರೆ ಇದರರ್ಥವೇನೆಂದರೆ ಏನೇ ಘಟನೆ ನಡೆಯುತ್ತಿದ್ದರೂ , ಅದರಲ್ಲಿ ಪ್ರತೀಕ್ಷೆ ಮಾಡಬೇಕು ಅಂದರೆ ನಿಲ್ಲುವುದು , ನೋಡುವುದು, ಈ ಸಹಿಷ್ಣುತೆ ನಿಮಲ್ಲಿ ಬಂದಾಗ, ಈ ಪರಮಚೈತನ್ಯವು ಕೆಲಸ ಮಾಡುತ್ತದೆ ಮತ್ತು ನಿಮಗೆ ಸರಿಯಾದ ವಿಷಯ ತಿಳಿದು ಬರುತ್ತದೆ. ಹೇಗೆ ಹೋಗಬೇಕು ? ಏನು ಮಾಡಬೇಕು? ಯಾವ ದಾರಿಯನ್ನು ಅನುಸರಿಸಬೇಕು? ಆದರೆ ನೀವು ಗಡಿಬಿಡಿ ಮಾಡಿದಲ್ಲಿ. ನೀವು ವಿಚಾರಗಳ ಸುಳಿಯಲ್ಲಿ ಸಿಕ್ಕಿ ಬೀಳುತ್ತೀರಿ ಮತ್ತು ಇಲ್ಲಿಂದ ಅಲ್ಲಿ ಓಡುವುದರಿಂದ ನಿಮಗೆ ಆ ವಸ್ತು ಸಿಗುವುದಿಲ್ಲ.

ಇವತ್ತು ಅದೇ ರೀತಿಯ ಬಹಳ ದೊಡ್ಡ ಯೋಗ ಇದೆ. ಅಂದರೆ ಇವತ್ತು ಎಸು ಕ್ರಿಸ್ತನ ಜನ್ಮ ದಿನವೂ ಆಗಿದೆ.ನಾನು ನಿಮಗೆ ಹಲವು ಬರಿ ಹೇಳಿದ್ದೇನೆ , ಎಸು ಕ್ರಿಸ್ತನು, ಶ್ರೀಗಣೇಶನದ್ದೇ ಅವತರ ಆಗಿದ್ದಾರೆ.

ಮತ್ತು ಇದರ ಬಗ್ಗೆ ನಿಮ ಬಳಿ ಪ್ರಮಾಣವಿದೆ , ಸಹಜಯೋಗದಲ್ಲಿ. ಇವತ್ತು ಅವರ ಜನ್ಮ ದಿನವಾವಾಗಿರಲು (ಏಸು ಕ್ರಿಸ್ತನ) ಇವತ್ತು ಇವರದ್ದೂ ಜನ್ಮ ದಿನವಾಗಿರಲು (ಶ್ರೀಗಣೇಶನ )ಮತ್ತು ಮಂಗಳವಾರ ದಿನವಾಗಲು ಮತ್ತು ಇಷ್ಟು ದೊಡ್ಡ ಸಮಾರಂಭ ಇರಲು ಮತ್ತು ಪಟಾಕಿಯ ಸಂಭ್ರಮ , ಬಹಳ ದೊಡ್ಡ ಯೋಗದ ವಿಷಯವಾಗಿದೆ. ಅಂದರೆ ನಾವು ಈ ಮಹಾಗಣಪತಿಯ ಸ್ಥಾನಕ್ಕೆ ಬಂದು, ಆ ಮಹಾವಿಷ್ಣುವಿನ ಪೂಜೆಯನ್ನು ಮಾಡುತ್ತಿದ್ದೇವೆ.

ಈಗ ಅರ್ಥಮಾಡಿಕೊಳ್ಳಬೇಕಾದ ವಿಷಯವೇನೆಂದರೆ ಶ್ರೀಗಣೇಶನ ವಿಶೇಷತೆಗಳೇನಿದೆ, ಅವರ ಯಾವ ವಿಶೇಷತೆ , ಇವತ್ತಿನ ದಿನ ಪ್ರಕವಾಗುತ್ತದೆ ? ನಿಮಗೆ ಈ ಹಿಂದೆ ಹೇಳಿದಂತೆ, "ವಿನಯ" ಅಥವಾ ಇದನ್ನು ನಾವು ವಿನಮ್ರತೆ ಎಂದು ಹೇಳುತ್ತೇವೆ. 'ನಮ್ರತೆ' ಅವರ ವಿಶೇಷ ಗುಣವಾಗಿದೆ ಮತ್ತು ಎರಡನೆಯದು ಅವರ ವಿವೇಕ ಬುದ್ಧಿ. ಮರಾಠಿಯಲ್ಲಿ ಇದಕ್ಕೆ ಸರಿಯಾದ ಪದ ನನಗೆ ಸಿಗುತ್ತಿರಲಿಲ್ಲ. ಅವರು ನನಗೆ ವಿಸ್ ಡೊಮ್ ಅರ್ಥ 'ಸುಬುದ್ಧಿ' ಎಂದು ಹೇಳಿದರು. ಸರಿ, ನಾವು 'ಸುಬುದ್ಧಿ' ಎಂದು ಹೇಳೋಣ. ಈ ಎಲ್ಲ ವಿಷಯಗಳ ದಾನ ಗಣೇಶ ತತ್ವದಿಂದ ಆಗುತ್ತದೆ.

ಆದರೆ ಅವರಲ್ಲಿ ಇನ್ನೊಂದು ವಿಶೇಷತೆ ಇದೆ ಏನೆಂದರೆ, ಅವರು ಬಹಳ ಶಾಂತ ಮನಸ್ಸಿನ ವ್ಯಕ್ತಿ ಆಗಿದ್ದಾರೆ. ಬಹಳ ಶಾಂತ ಮನಸ್ಸಿನ ವ್ಯಕ್ತಿ , ಅವರ ನಡೆ ಬಹಳ ಶಾಂತವಾಗಿದೆ, ಆನೆ ಇದ್ದಂತೆ, ಆನೆಯಲ್ಲಿ ಬಹಳ ಮೆಲ್ಲ ನಡಿಗೆ ಇದೆ. ಅದರ ನಡಿಗೆ ಎಷ್ಟು ಸುಂದರವಾಗಿರುತ್ತದೆ ಎಂದರೆ, ಯಾವುದೇ ಮಹಿಳೆ ಸುಂದರವಾಗಿ ನಡೆದರೆ, ಅವಳನ್ನು ಗಜಗಾಮಿನಿ ಎಂದು ಕರೆಯುತ್ತಾರೆ. ಅಂದರೆ ಅವಳು ಆನೆಯಂತೆ ನಡೆಯುತ್ತಾಳೆ , ಮೆಲ್ಲ ಮೆಲ್ಲನೆ ಪಾದಗಳನ್ನು ಎತ್ತುವುದು, ಎಲ್ಲಿ ಪಾದ ಇಡಬೇಕು ಎಂದು ಯೋಚಿಸುವುದು. ಕಾಲ ಕೆಳಗೆ ಇರುವೆ ಬರದಂತೆ , ಪ್ರಾಣಿ ಬರದಂತೆ, ಇದರ ಬಗ್ಗೆ ಕಾಳಜಿ ವಹಿಸುತ್ತಾ ಅವಳು ನಡೆಯುತ್ತಾಳೆ ಮತ್ತು ಮುಂದೆ ತಮ್ಮ ಸೊಂಡಿಲಿನಿಂದ ಊದುತ್ತಾ ನಡೆಯುತ್ತವೆ. ಅದರಿಂದ ತಮ್ಮ ಮುಂದೆ ಯಾರೂ ಬರಬಾರದು, ಯಾವುದು ನಮ್ಮ ಕೈಯಿಂದ ನಷ್ಟವಾಗಬಹುದು.

ಎರಡನೆಯದ್ದು , ಅವು ಕೇವಲ ಹುಲ್ಲು ತಿನ್ನುತ್ತವೆ ಮತ್ತು ಹುಲ್ಲು ತಿಂದು ಅವುಗಳು ಇಷ್ಟೊಂದು ಬಲಿಷ್ಠವಾಗುತ್ತವೆ ,

ಎಂದರೆ ಎಲ್ಲಿ ದೊಡ್ಡ ದೊಡ್ಡ ಕೆಲಸಗಳು ನಡೆಯುತ್ತವೆ, ಎಲ್ಲಿ ಬಹಳ ಭಾರವನ್ನು ಎತ್ತಬೇಕಾಗುತ್ತದೆ, ಅಲ್ಲಿ ಕೇವಲ ಆ ಆನೆಗಳ ಉಪಯೋಗ ಮಾಡಲಾಗುತ್ತದೆ. ಆದ್ದರಿಂದ ಈ ಆನೆಯ ಇನ್ನೊಂದು ವಿಶೇಷತೆ ಏನೆಂದರೆ, ಇದು ನಿಧಾನ ಸ್ವಭಾವ ಹೊಂದಿದೆ. ಯಾವುದೇ ವಿಷಯದಲ್ಲಿ ಅವಸರ ಮಾಡುವುದಿಲ್ಲ.

ಮತ್ತು ಇದರ ಮತ್ತೊಂದು ವಿಶೇಷತೆ ಏನೆಂದರೆ,ಇದರ ನೆನಪಿನ ಶಕ್ತಿ ಬಹಳ ಬಲವಾಗಿರುತ್ತದೆ, ಬಹಳ ಬಲವಾಗಿರುತ್ತದೆ. ಯಾವುದೇ ಮಗುವನ್ನು ಅದರ ಬಾಲ್ಯದಲ್ಲಿ ನೋಡಿದರೂ, ಎಷ್ಟೇ ದೊಡ್ಡದಾದರೂ ಗುರುತು ಹಿಡಿಯುತ್ತದೆ. ಇದೆ ರೀತಿ, ಎಡಬದಿಯಲ್ಲಿ ಶ್ರೀಗಣೇಶನ ಕಾರ್ಯವಾಗಿರುವುದರಿಂದ, ನಿಮಗೆ ತಿಳಿದಿದೆ , ನಿಮ್ಮ ಎಡ ಬದಿ ಕ್ಷೀಣಗೊಂಡಾಗ, ನಿಮ್ಮ ಸ್ಮರಣೆ ಕ್ಷೀಣವಾಗುತ್ತದೆ.

ಅದಕ್ಕಾಗಿಯೇ ನಾವು ನಮ್ಮ ಎಡ ಬದಿಯನ್ನು ಮೇಲೇರಿಸುತ್ತೇವೆ , ನಮ್ಮ ನೆನಪು ಶಕ್ತಿ ಹೋದಾಗ ,ಕಾರಣ ಏನೆಂದರೆ, ನಿಮ್ಮೊಳಗಿನ ಗಣೇಶ ತತ್ವವು ಕಡಿಮೆಯಾಗಿದೆ. ನೀವು ಹೆಚ್ಚು ಬಲಬದಿಯವರು ಆದಂತೆ, ನಿಮ್ಮ ಎಡ ಬದಿಯ ಗಣೇಶ ತತ್ವವು ಕಡಿಮೆ ಆಗುತ್ತಾ ಹೋಗುತ್ತದೆ. ಯಾರೊಬ್ಬ ವ್ಯಕ್ತಿ ಬಹಳ ಕೆಲಸ ಮಾಡುತ್ತಾರೆ , ಕಷ್ಟಪಡುತ್ತಾರೆ ,ಅದು , ಇದು ಮಾಡುತ್ತಾರೆ , ಅವರ ಸ್ಮರಣೆ ಮುದಿವಯಸ್ಸಿನಲ್ಲಿ ಬಹಳ ಕಳಪೆಯಾಗುತ್ತದೆ. ಅಂದರೆ, ಅವರು ತಮ್ಮನ್ನು ತಾವು ಗುರುತಿಸುತ್ತಾರೋ ಇಲ್ಲವೋ ಎಂಬ ಪ್ರಶ್ನೆ ಬರುತ್ತದೆ.

ಆದ್ದರಿಂದ ಶ್ರೀಗಣೇಶನ ವಿಶೇಷ ಗುಣವೆಂದರೆ , ಅವರಿಗೆ ಸುಬುದ್ಧಿ ಇದ್ದೇ ಇದೆ . ಆದರೆ ಸುಬುದ್ಧಿಯೊಂದಿಗೆ ಅವರ ಸ್ಮರಣೆಯ ಶಕ್ತಿ ಕೂಡಾ ಬಹಳ ತೀಕ್ಷ್ಣವಾಗಿದೆ. ಅವರು ಪ್ರತಿಯೊಂದು ವಿಷಯವನ್ನು ನೆನೆಪಿನಲ್ಲಿಟ್ಟುಕೊಳ್ಳುತ್ತಾರೆ ಮತ್ತು ಇಟ್ಟುಕೊಳ್ಳಲೇಬೇಕು. ಏಕೆಂದರೆ ಕುಂಡಲಿನಿಯಲ್ಲಿ ಏನೆಲ್ಲಾ ಅಂಕಿತಗೊಳ್ಳುತ್ತದೆ , ಏನೆಲ್ಲಾ ಬರೆಲಾಗುತ್ತದೋ, ಅದೆಲ್ಲವನ್ನು ಶ್ರೀಗಣೇಶನೇ ಮಾಡುತ್ತಾರೆ. ಅವರ ಕೈಯಲ್ಲಿ ಒಂದು ಪೆನ್ ಇರುತ್ತದೆ ಮತ್ತು ಪೆನ್ ಇಂದ ಬರೆಯುತ್ತಾರೆ . ಆ ಪೆನ್ ಕೂಡಾ ಅವನ ಕೋರೆದಾಡೆಯ ಒಂದು ತುಂಡು . ಅದರಿಂದ ಅವನು ಬರೆಯುತ್ತಾರೆ , ನೀವು ಏನು ? ನೀವು ಏನು ಕಷ್ಟ ಸಹಿಸಿದ್ದೀರಿ? ನೀವು ಯಾವ ತೊಂದರೆಗಳನ್ನು ಸಹಿಸಿದ್ದೀರಿ ?ಎಂದು ನಿಮ್ಮ ಅನ್ವೇಷಣೆಯಲ್ಲಿ ನೀವು ಎಲ್ಲೆಲ್ಲಿ ಹೋಗಿದ್ದೀರಿ , ಏನೇನು ತಪ್ಪು ಮಾಡಿದ್ದೀರಿ ? ಅದೆಲ್ಲವನ್ನು ಅದರೊಳಗೆ ಬರೆಯುತ್ತಾರೆ.

ಕುಂಡಲಿನಿಯು ಮೇಲೇಳಲು ಪ್ರಾರಂಭಿಸಿದಾಗ, ಟೇಪ್ ರೆಕಾರ್ಡರ್ ಏನಾದರು ಹಾಳಾದರೆ , ಅದು ಹೇಗೆ ಚೀರುತ್ತದೆಯೋ, ಅದೇ ರೀತಿ ಕುಂಡಲಿನಿಯ ಚೀರುವಿಕೆ , ನಿಮ್ಮ ಚಕ್ರಗಳನ್ನು ದಾಟುವಾಗ ನೀವು ನೋಡುತ್ತೀರಿ, ಹೀಗೆ ನಿಮಗೆ ತಿಳಿದು ಬರುತ್ತದೆ, ಇವನ ಈ ಚಕ್ರ ಹಾಳಾಗಿದೆ , ಅವನ ಆ ಚಕ್ರ ಹಾಳಾಗಿದೆ ಎಂದು, ಈ ರೀತಿ ಇದು ಶಾಸ್ತ್ರೀಯವಾದ ವೈಜ್ಞಾನಿಕ ವಿಷಯವಾಗಿದೆ.

ಆದ್ದರಿಂದ ಗಣೇಶ ತತ್ವದ ಒಂದೇ ಗುಣ ಇಲ್ಲ , ಅಂದರೆ, ಮುಗ್ಧನಾಗಿರುವುದು ಮತ್ತು ಮನುಷ್ಯ ನಿಷ್ಪಾಪನಾಗಿರುವುದು, ಇದರಿಂದಲೇ ಆಗುವುದಿಲ್ಲ. ಅವನಲ್ಲಿ ಅನೇಕ ಗುಣಗಳಿವೆ ಮತ್ತು ಅದರಲ್ಲಿ ಒಂದು ಗುಣ ಇದು ಕೂಡಾ ಇದೆ. ಅಂದರೆ ನಿಮ್ಮೊಳಗೆ ವಿವೇಕ ಇರಬೇಕು , ಸುಬುದ್ಧಿ ಇರಬೇಕು. ಯಾವುದು ಒಳ್ಳೆಯದು ಮತ್ತು ಯಾವುದು ಕೆಟ್ಟದು ಎಂದು ತಿಳಿದಿರಬೇಕು.

ವಿಶೇಷ 'ಅಂಗಾರಕ ಚತುರ್ಥಿ' ಆಚರಿಸಲಾಗುವ ಇಂದಿನ ಅಂಗಾರಕಿಯ ಮಹತ್ವವೇನು? ಇದರಲ್ಲಿ ಸ್ವಯಂ ಗಣೇಶನು ಅಂಗಾರಕವನ್ನು ತಂಪು ಮಾಡುತ್ತಾರೆ . ನೀವು ಕುಂಡಲಿನಿಯನ್ನು ನೋಡಿದರು , ಅದು ಒಂದು ಜ್ವಾಲೆಯಂತೆ , ಅಂಗಾರ. ಕುಂಡಲಿನಿಯ ಪ್ರಕ್ರಿಯೆ ಜ್ವಾಲೆಯಂತೆ ಇರುತ್ತದೆ. ಏಕೆಂದರೆ , ಎಲ್ಲ ವಸ್ತುಗಳು ಭೂಮಿಯ ಕಡೆಗೆ ಹೋಗುತ್ತದೆ. ಏಕೆಂದರೆ , ನಿಮಗೆ ತಿಳಿದಿದೆ ಗುರುತ್ವಾಕರ್ಶಣೆಯಿಂದಾಗಿ. ಎಲ್ಲ ವಸ್ತುಗಳು ಭೂಮಿಯ ಕಡೆಗೆ ಹೋಗುತ್ತದೆ ಮತ್ತು ಕೇವಲ ಈ ಜ್ವಾಲೆಯು ಮೇಲೆ ಏರುತ್ತದೆ. ಯಾವುದೇ ಜ್ವಾಲೆಯು ಮೇಲೆ ಏರುತ್ತದೆ ಮತ್ತು ಬೇರೆ ಎಲ್ಲವೂ ಭೂಮಿಯ ಕಡೆಗೆ ಹೋಗುತ್ತದೆ.

ಊರ್ಧ್ವ ಗತಿಯು ಕೇವಲ ಅಗ್ನಿಗೆ ಮಾತ್ರ ಇರುವುದು, ಹಾಗಾಗಿಯೇ , ಇವರು ನಿಮ್ಮ ಅಗ್ನಿಯನ್ನು ಶಾಂತಗೊಳಿಸಲು ಸಾಧ್ಯ. ಇವರು ಎರಡು ರೀತಿಯಲ್ಲಿ ಅಗ್ನಿಯನ್ನು ಶಾಂತಗೊಳಿಸುತ್ತಾರೆ. ಒಂದೆಂದರೆ , ಇವರು ಕುಂಡಲಿನಿಯನ್ನು ಶಾಂತವಾಗಿಸುತ್ತಾರೆ. ಕುಂಡಲಿನಿಗೆ ಹೇಳುತ್ತಾರೆ , ಈ ವ್ಯಕ್ತಿಯಲ್ಲಿ ಈ ತೊಂದರೆಗಳಿವೆ, ಸಮಸ್ಯೆಗಳಿವೆ , ಪರವಾಗಿಲ್ಲ, ಆದರೂ ನೀವು ಇವರನ್ನು ಪಾರು ಮಾಡಿ.

ಏಕೆಂದರೆ ಕುಂಡಲಿನಿಯ ಬಾಲಕ ಶ್ರೀಗಣೇಶ ಆಗಿರುವನು ಮತ್ತು ನಿಮ್ಮಲ್ಲಿರುವ ಬಾಲಕ ಶ್ರೀಗಣೇಶ ಆಗಿರುವರು. ಆದ್ದರಿಂದ ಅದೇ ಆತ್ಮೀಯತೆಯಲ್ಲಿ , ಅವರು ಕುಂಡಲಿನಿಗೆ ಅರ್ಥಮಾಡಿಸುತ್ತಾರೆ. "ನೀನು ತಾಯಿ , ಮತ್ತು ನಾನು ಇವನಲ್ಲಿ ಜಾಗೃತವಾಗಬೇಕೆಂದು ಇಚ್ಛಿಸುತ್ತೇನೆ. ಆದ್ದರಿಂದ ನೀನು ನನ್ನ ಸಹಾಯ ಮಾಡು". ಮತ್ತು ಅವಳು ಇದನ್ನು ಯೋಚಿಸುತ್ತಲೇ ಶಾಂತವಾಗುತ್ತಾಳೆ , ಅಂದರೆ, ನನ್ನ ಬಾಲಕನೇ ಈ ವಸ್ತುವನ್ನು ಕೇಳುತ್ತಿದ್ದಾನೆ. ಆದ್ದರಿಂದ ನಮ್ಮಲ್ಲಿರುವ ಯಾವುದೇ ಉಷ್ಣತೆ ಇದ್ದರೂ , ಏನೇ ಇದ್ದರೂ. ಅದರಲ್ಲಿ ಒಂದು ರೀತಿಯ ಶಾಂತಿ ಬರುತ್ತದೆ

ಹೇಗೆಂದರೆ ನೀವು ಕೇಳಿರಬಹುದು , ಒಮ್ಮೆ ದೇವಿ ಬಹಳ ಕುಪಿತಳಾದಳು ಮತ್ತು ಭೂಲೋಕದಲ್ಲಿ ಬಹಳ ಜನರು ಬಹಳ ತಪ್ಪು ಕೆಲಸಗಳನ್ನು ಮಾಡುತ್ತಿರುವುದನ್ನು ನೋಡಿದಳು. ಅದರಿಂದ ಅವಳಿಗೆ ಬಹಳ ಕಷ್ಟವಾಯಿತು , ಸಂತಾಪವಾಯಿತು , ಅವಳಿಗನಿಸಿತು "ನಾನೇ ಮಾಡಿರುವ ಈ ಸೃಷ್ಟಿಯನ್ನೆಲ್ಲಾ , ನಾನು ನಾಶ ಮಾಡುತ್ತೇನೆ ". ಹೀಗೆ ಯೋಚಿಸುತ್ತ ಅವಳು ಎಲ್ಲೆಡೆ ಸಂಹಾರ ಸ್ಥಿತಿ ಸೃಷ್ಟಿಸಿದಳು , ಮತ್ತು ಅವಳು ತುಂಬಾ ಕುಪಿತಗೊಂಡಳು ಮತ್ತು ಅವಳ ನೃತ್ಯ ಪ್ರಾರಂಭವಾದಾಗ, ಆಗ ಶ್ರೀ ಮಹಾದೇವ ಹೀಗೆ ಯೋಚಿಸಿದರು, "ದೇವಿಯು ಕುಪಿತಳಾಗಿದ್ದಾಳೆ , ಕಾರ್ಯದಲ್ಲಿ ತೊಡಗಿದ್ದಾಳೆ. ಸಮಗ್ರ ಸಂಸಾರ ನಾಶವಾಗುತ್ತದೆ , ಇದರ ಪರಿಹಾರ ಏನು ? ಅದಕ್ಕೆ , ಅವರದ್ದೇ ಮಗುವಾದ ಕಾರ್ತಿಕೇಯನನ್ನು ದೇವಿಯ ಕಾಲ ಕೆಳಗೆ ಇರಿಸಿದರು.

ಕಾಲು ಇಡುತ್ತಲೇ , ಅವಳ ಇಷ್ಟೊಂದು ದೊಡ್ಡ ನಾಲಿಗೆ ಹೊರಗೆ ಬಂತು. "ನಾನು ಇದೇನು ಮಾಡುತ್ತಿದ್ದೇನೆ " ಎಂದು ಕ್ರೋಧದಿಂದ ಕೆಂಪಾಗಿದ್ದ ಅವಳು , ಮಗುವನ್ನು ನೋಡುತ್ತಲೇ ಅವಳು ಶಾಂತವಾದಳು . ಇದೇ ರೀತಿ ಅವರು ನಮ್ಮ ಕುಂಡಲಿಯನ್ನು ಶಾಂತಗೊಳಿಸುತ್ತಾರೆ. ನೀನು ನಿನ್ನ ಬಾಲಕನಿಗೆ ಜನ್ಮ ನೀಡುತ್ತಿದ್ದೀಯ. ಈ ಸಮಯದಲ್ಲಿ ಕೋಪಗೊಳ್ಳುವು ಉಚಿತವಲ್ಲ , ಯಾವುದೇ ರೀತಿಯಲ್ಲಿ ಕೆಲವೊಮ್ಮೆ ನೀವು ಕುಂಡಲಿನಿಗೆ ಎಷ್ಟು ಕಷ್ಟಕೊಟ್ಟಿರುತ್ತೀರಿ ಎಂದರೆ, ನೀವು ಕುಗ್ಗುರುಗಳ ಬಳಿಗೆ ಹೋಗಿರುತ್ತೀರಿ, ಕೆಲವು ತಪ್ಪು ಕೆಲಸಗಳನ್ನು ಮಾಡಿರುತ್ತೀರಿ, ಪಾಪ , ಕುಂಡಲಿನಿಯು ಅಸ್ತವ್ಯಸ್ಥವಾಗಿರುತ್ತದೆ. ಅವಳ ಆಧಾರವೂ ಶ್ರೀಗಣೇಶನೇ ಆಗಿರುವರು. ಅವರು ಅವಳನ್ನು ಮೇಲಕ್ಕೆ ನೂಕುತ್ತಾರೆ .

ಶ್ರೀಗಣೇಶನ ಶಕ್ತಿಯಿಂದಲೇ ಕುಂಡಲಿನಿಯು ಮೇಲೇರಲು ಸಾಧ್ಯವಾಗುತ್ತದೆ. ಆದ್ದರಿಂದಲೇ ಅವರನ್ನು "ಅಂಗಾರ" ಎಂದು ಕರೆಯುತ್ತಾರೆ. ಏಕೆಂದರೆ ಅವರು ತನ್ನ ಶಕ್ತಿಯನ್ನು ಕುಂಡಲಿನಿಗೆ ಕೊಡುತ್ತಾರೆ ಮತ್ತು ಕುಂಡಲಿನಿಯಲ್ಲಿರುವ ಬೆಂಕಿ ಅಥವಾ ಅದರಲ್ಲಿ ಏಳುವ ಜ್ವಾಲೆಗಳು ಶಾಂತವಾಗಿರುತ್ತದೆ. ನೀವು ಕೇಳದಿರಬಹುದು , ಈ ರೀತಿಯ ಶಾಂತ ಜ್ವಾಲೆಗಳೂ ಇವೆ ಎಂದು, ಬಹಳ ಶಾಂತ ಜ್ವಾಲೆಗಳು, ಏಳು ಬಣ್ಣಗಳದ್ದು ಆಗಿರುತ್ತದೆ ಮತ್ತು ಬಹಳ ಶಾಂತವಾದ ಜ್ವಾಲೆಗಳಾಗಿರುತ್ತವೆ ಮತ್ತು ಸಹಸ್ರಾರದಲ್ಲಿ ಕಾಣುತ್ತವೆ , ಎಷ್ಟು ಶಾಂತವಾಗಿವೆ ಎಂದು .ಇದೆಲ್ಲ ಕಾರ್ಯವು ಶ್ರೀಗಣೇಶನು ಮಾಡಿರುವುದು. ಒಂದು ರೀತಿಯಲ್ಲಿ ಅವರು ನಿಮ್ಮ ಕೋಪವನ್ನು ಕೂಡಾ ಕಡಿಮೆ ಮಾಡಬಲ್ಲರು. ನಿಮ್ಮ ಅಸಮಾಧಾನವನ್ನು ಕೂಡಾ ದೂರ ಮಾಡಬಲ್ಲರು ಮತ್ತು ನಮಗೆ ಅಸಮಾಧಾನವಾದಾಗ ನಾವು ಅದರಲ್ಲಿ ಹರಿದು ಹೋಗುತ್ತೇವೆ ಮತ್ತು ನಮಗೆ ನೆನಪೇ ಇರುವುದಿಲ್ಲ , ಏನು ಮಾಡಬೇಕು , ಏನು ಮಾಡಬಾರದು ಎಂದು. ಆ ಸ್ಥಿತಿಯಲ್ಲಿ ನಾವು ಒಬ್ಬರನ್ನು ಕೊಲ್ಲಬಹುದು, ಹೊಡೆಯಬಹುದು, ಒಬ್ಬರನ್ನು ಸಾಯಿಸಬಹುದು, ಏನು ಬೇಕಾದರೂ ಮಾಡಬಹುದು. ಆ ಸಮಯದಲ್ಲಿ ಬರುವ ನಿಯಂತ್ರಣ , ಅದು ಶ್ರೀ ಗಣೇಶನಿಂದ ಸಾಧ್ಯವಾಗುತ್ತದೆ ಮತ್ತು ಶ್ರೀ ಗಣೇಶ ನಿಮ್ಮ ಕೋಪವನ್ನು ಶಾಂತವಾಗಿಸುತ್ತಾರೆ.

ನೋಡಿ , ಇಸಾಮಸಿ ಕೂಡಾ ಅದೇ ರೀತಿಯವರು. ಅವರು ಹೇಳಿದರು "ಎಲ್ಲರನ್ನು ಕ್ಷಮೆ ಮಾಡಿ." ಯಾರು ನಿನಗೆ ತೊಂದರೆ ಕೊಟ್ಟಿದ್ದಾರೆ , ಅವರ ಪ್ರತಿಯಾಗಿ ನೀನು ಸಿಟ್ಟು ಮಾಡಿಕೊಳ್ಳುತ್ತೀಯ, ಆದರೆ ಒಮ್ಮೆ ಎಲ್ಲರನ್ನು ಕ್ಷಮೆ ಮಾಡುವುದನ್ನು ಕಲಿತರೆ , ಎಲ್ಲರನ್ನು ಕ್ಷಮೆ ಮಾಡುವುದು. ಆ ಜನರು ಯಾರು ಅವರನ್ನು ಅಷ್ಟೊಂದು ಅವಮಾನ ಮಾಡಿ ಕಿರುಕುಳ ಕೊಟ್ಟು, ಶಿಲುಬೆಗೆ ಏರಿಸಿದರು. ಅವರಿಗಾಗಿ ಕೂಡಾ ಅವರು ಪರಮಾತ್ಮನಲ್ಲಿ , ತನ್ನ ತಂದೆಗೆ ಹೇಳಿದರು, "ಹೇ ತಂದೆಯೇ , ಇವರನ್ನು ಕ್ಷಮೆ ಮಾಡಿ, ಏಕೆಂದರೆ ಇವರಿಗೆ ತಾವು ಏನು ಮಾಡುತ್ತಿದ್ದೇವೆ ಎಂದು ತಿಳಿದಿಲ್ಲ." ಇಸಾಮಸಿ ಹಾಗೆ ಹೇಳಿದಾಗ , ನೀವು ಯೋಚಿಸಿ, ಆ ಜನರು ಯಾರು ಅವರನ್ನು ಶಿಲುಬೆಗೇ ಏರಿಸಿದರು , ಕಿರುಕುಳ ಕೊಟ್ಟರು, ಅವರಿಗಾಗಿ ಸಹ ಅವರು ಕ್ಷಮೆಯನ್ನು ಯಾಕೆ ಯಾಚಿಸಿದರು? ಆದ್ದರಿಂದ ಇದು ಕೂಡಾ ಅವರ ಒಂದು ನಡತೆ , ಒಂದು ಸ್ವಭಾವ.

ಮತ್ತು ಇಸಾಮಸಿಯ ಎರಡನೆಯ ಚರಿತ್ರೆ ಏನೆಂದರೆ, ಜನರು ಮಂದಿರದ ಎದುರು ಕುಳಿತು ವಸ್ತುಗಳನ್ನು ಮಾರಾಟ ಮಾಡುವಾಗ, ಇಲ್ಲಿ ಕೂಡ ಇದೆ , ಮಂದಿರಗಳಿಗೆ ಹೋದಾಗ, ಜನರು ಅಲ್ಲಿ ವಸ್ತುಗಳನ್ನು ಮಾರುತ್ತಾರೆ ಮತ್ತು ಅದೇ ವಸ್ತುವನ್ನು ಸಮರ್ಪಿಸುತ್ತಾರೆ , ಉದಾಹರಣೆಗೆ ಒಂದು ತೆಂಗಿನಕಾಯಿ ಸಮರ್ಪಣೆ ಮಾಡುತ್ತಾರೆ ಮತ್ತೆ ಅದನ್ನು ವಾಪಸ್ಸು ತಂದು ಮಾರುತ್ತಾರೆ. ಅದರ ಒಂದು ವ್ಯಾಪಾರ ಮಾಡುತ್ತಾರೆ. ಆಗ ಅವರು ಕೈಯಲ್ಲಿ ಒಂದು ಚಾವಟಿಯನ್ನು ತೆಗೆದುಕೊಂಡು ಎಲ್ಲರಿಗೂ ಹೊಡೆದರು ಮತ್ತು ಹೇಳಿದರು "ನೀವು ಈ ವ್ಯಾಪಾರ ಮಾಡಲು ಸಾಧ್ಯವಿಲ್ಲ, ಮಾಡಬೇಕಾದರೆ ಮಾಡಿ , ಆದರೆ ಏನು ಮಾಡುತ್ತಿರೋ ಅದು ಸ್ವಚ್ಛವಾದ ರೀತಿಯಲ್ಲಿ ಮಾಡಬೇಕು "

ನೀವು ದೇವರಿಗೆ ಸಮರ್ಪಣೆ ಮಾಡಿದ್ದನ್ನು, ನೀವು ಮತ್ತೆ ಇಲ್ಲಿ ಬಂದು ಮಾರುವುದು , ಇದು ಸರಿ ಅಲ್ಲ. ದೇವರಿಗೆ ಸಮರ್ಪಣೆ ಮಾಡಿದ ಹೂವನ್ನು , ಮತ್ತೆ ತಂದು ಮಾರುವುದು, ಈ ರೀತಿಯ ವಿಷಯ , ಬಹಳ ತಪ್ಪು ಎಂದು ಅವರು ಹೇಳಿದರು . ಅವರಿಗೆ ಎಷ್ಟು ಸಿಟ್ಟು ಬಂತು ಎಂದರೆ , ಅವರು ತನ್ನ ಕೈಯಲ್ಲಿ ಚಾವಟಿಯನ್ನು ತೆಗೆದುಕೊಂಡು ಎಲ್ಲರನ್ನು ಸರಿಯಾಗಿ ಹೊಡೆಯಲು ಪ್ರಾರಂಭಿಸಿದರು. ಇದು ಅವರ ಇನ್ನೊಂದು ಬದಿ.

ಅದೇ ರೀತಿ ಶ್ರೀಗಣೇಶನ ಎರಡನೆಯ ಬದಿ ಇದೆ. ಶ್ರೀಗಣೇಶನ ಎರಡನೆಯ ಬದಿ ಏನೆಂದರೆ , ಯಾವುದೇ ರಾಕ್ಷಸ ಅಥವಾ ದುಷ್ಟ ನಿಮಗೆ ತೊಂದರೆ ಕೊಟ್ಟರೆ , ಕಿರುಕಳ ಕೊಟ್ಟರೆ , ಅವರು ಗಣಪತಿ ಆಗಿರುವರು - ಅಂದರೆ ಗಣಗಳ ರಾಜ, ಆದ್ದರಿಂದ ಅವರು ಆ ರಾಕ್ಷಸರನ್ನು, ದುಷ್ಟರನ್ನು ನಾಶ ಮಾಡುತ್ತಾರೆ. ಅವರನ್ನು ಒಂದೇ ಸಮ, ಸರ್ವನಾಶ ಮಾಡಿಬಿಡುತ್ತಾರೆ. ನಿಮಗೆ ಏನನ್ನು ಹೇಳುವ ಅಗತ್ಯವೇ ಇಲ್ಲ. ನಿಮಗೆ ಏನನ್ನೂ ತಿಳಿಸುವ ಅಗತ್ಯವಲ್ಲ, ಗಣಗಳು ತಾವಾಗಿಯೇ ನಿಮ್ಮ ಜೊತೆಯಲ್ಲಿದ್ದಾರೆ ಮತ್ತು ನಿಮಗೆ ತೊಂದರೆ ಕೊಡುವ ಜನರನ್ನು ಸರಿ ಮಾಡುತ್ತಾರೆ.

ಸಹಜಯೋದಲ್ಲಿ ನೀವು ತಿಳಿದಿರುಬೇಕು. ನೀವು ಸಂಪೂರ್ಣ ರೀತಿಯಲ್ಲಿ ಸುರಕ್ಷಿತರಾಗಿದ್ದೀರಿ. ಯಾರೂ ನಿಮಗೆ ದುಃಖ ಕೊಡಲು ಸಾಧ್ಯವಿಲ್ಲ. ಹಾಂ , ನೀವು ಸಹಜಯೋಗದಲ್ಲಿ ಇದ್ದಲ್ಲಿ ಮಾತ್ರ ನಿಮ್ಮ ಗಣಗಳು , ನಿಮ್ಮ ಸುತ್ತಮುತ್ತ ಸುತ್ತುತ್ತಿರುತ್ತಾರೆ ಮತ್ತು ಅವರು ಇಲ್ಲಿಗೂ ಬಂದಿದ್ದಾರೆ ಮತ್ತು ಅವರು ಪ್ರತಿ ಕ್ಷಣವು , ನಿಮ್ಮ ಮೇಲೆ ತಮ್ಮ ಸುರಕ್ಷತೆಯ ಮುಸುಕನ್ನು ಹಾಕಿದ್ದಾರೆ, ಸಂಪೂರ್ಣವಾಗಿ ನಿಮ್ಮನ್ನು ಹೊದಿಸಿದ್ದಾರೆ. ನಿಮಗೆ ಯಾವುದೆ ರೀತಿಯ ಕಷ್ಟ, ತೊಂದರೆಗಳು ಆಗುವುದಿಲ್ಲ. ಆಗ ನೀವು ಅದನ್ನು ಚಮತ್ಕಾರ ಎಂದು ಕರೆಯುತ್ತೀರಿ, "ಶ್ರೀಮಾತಾಜಿ , ನಾನು ಹೇಗೆ ಬಚಾವಾದೆ ಎಂದು ಗೊತ್ತಿಲ್ಲ, ಏನಾಯಿತು ? ನಾನು ಹೇಗೆ ಬದುಕುಳಿದೆ?" ಇದೆಲ್ಲವೂ ಗಣಗಳ ಕೆಲಸ.

ಗಣಗಳು ಈ ಕೆಲಸವನ್ನು ಮಾಡಿದಾಗ , ಆಗ ಅರ್ಥಮಾಡಿಕೊಳ್ಳಿ , ನೀವು ನಿಜವಾಗಿಯೂ ಒಂದು ಸಹಜಯೋಗಿ ಎಂದು. ಅವರು ಈ ಕೆಲಸವನ್ನು ನಿಮಗಾಗಿ ಮಾಡದಿದ್ದರೆ. ಆಗ ನೀವು ತಿಳಿದುಕೊಳ್ಳಬೇಕು , ನೀವು ಇನ್ನೂ ಪೂರ್ಣ ರೀತಿಯಲ್ಲಿ ಸಹಜಯೋಗಿ ಆಗಲಿಲ್ಲ ಎಂದು

ಗಣಗಳ ಮತ್ತೊಂದು ವಿಷಯ ಎಂದರೆ, ಯಾವಾಗಲು ನಮ್ಮ ಶರೀರದಲ್ಲಿಯೂ ಅವರು ಕಾರ್ಯಾನ್ವಿತರಾಗಿರುತ್ತಾರೆ . ಶರೀರದಿಂದ ಹೊರಗಿನ ಕಾರ್ಯ ಸಂಭವಿಸುವುದು , ನೀವು ಸಾಕ್ಷಾತ್ಕಾರಿಗಳಾದಾಗ ಮಾತ್ರ .ನಿಮ್ಮ ಸಂಬಂಧ ಪರಮಾತ್ಮನೊಂದಿಗೆ ಆದಾಗ, ಆಗ ಅವರು ನಿಮ್ಮ ಶರೀರ , ನಿಮ್ಮ ಎಲ್ಲ ಹಣ, ನಿಮ್ಮ ಎಲ್ಲ ವಸ್ತುಗಳನ್ನು, ನಿಮ್ಮ ಮಕ್ಕಳನ್ನು ಎಲ್ಲವನ್ನು ನೋಡಿಕೊಳ್ಳುತ್ತಾರೆ. ಅದಕ್ಕೆ ಮುಂಚೆ ಅವರು ನಮ್ಮೊಳಗೆ ರೋಗನಿರೋಧಕ ಕಣಗಳಾಗಿ ವಾಸ ಮಾಡುತ್ತಾರೆ ಮತ್ತು ಈ ರೋಗನಿರೋಧಕ ಕಣಗಳೇ ನಮ್ಮನ್ನು ರೋಗಗಳಿಂದ ರಕ್ಷಿಸುತ್ತವೆ ಮತ್ತು ಅವುಗಳಿಂದಾಗಿ ನಾವು ರೋಗಗಳನ್ನು ಹೋರಾಡಲು ಸಾಧ್ಯವಾಗುತ್ತದೆ .

ಇದರ ಚಕ್ರ , ಇಲ್ಲಿರುವ ಮಧ್ಯ ಹೃದಯ, ಇಲ್ಲಿ ಸ್ಟೆರ್ನ್ಮ್ ಅನ್ನುವ ಒಂದು ಮೂಳೆ ಇದೆ. ಅದರೊಳಗೆ ಪ್ರಾರಂಭದಲ್ಲಿ 12 ವರ್ಷದವರೆಗೆ, ರೋಗನಿರೋಧಕ ಕಣಗಳು ಉತ್ಪತ್ತಿಯಾಗುತ್ತದೆ ಮತ್ತು ಇಡೀ ಶರೀರದಲ್ಲಿ ಓಡಾಡಿ , ತಯಾರಾಗಿರುತ್ತವೆ. ಏನಾದರೂ ತೊಂದರೆ ಆದಾಗ ಸ್ಟೆರ್ನ್ಮ್ ಅಲ್ಲಾಡಲು ಪ್ರಾರಂಭಿಸುತ್ತದೆ ಮತ್ತು ಅದು ಅಲ್ಲಾಡುತ್ತಲೇ , ಒಂದು ರಿಮೋಟ್ ಕಂಟ್ರೋಲ್ ಹಾಗೆ ಅವರಿಗೆ (ಗಣಗಳಿಗೆ ) ತಿಳಿದುಬರುತ್ತದೆ ಮತ್ತು ಯಾವ ವ್ಯಕ್ತಿ ನಿಮ್ಮ ಮೇಲೆ ಆಕ್ರಮಣ ಮಾಡಲು ಬರುತ್ತಿದ್ದರೋ, ಅಥವಾ ಯಾವುದೇ ವಿಷಯ ನಿಮ್ಮ ಮೇಲೆ ಆಕ್ರಮಣ ಮಾಡಲು ಬರುತ್ತಿದ್ದರೂ, ಯಾವುದೇ ವೈರಸ್ ಬರುತ್ತಿದ್ದರೂ, ಅಥವಾ ಯಾವುದೇ ರೀತಿಯ ರೋಗವು ನಿಮ್ಮೊಳಗೆ ಪ್ರವೇಶಿಸಲು ಪ್ರಾರಂಭಿಸಿದಾಗ, ಅವುಗಳೊಂದಿಗೆ ಇವರು ಹೋರಾಡುತ್ತಾರೆ.

ಆದರೆ ನೀವು ತಾಯಿಯ ವಿರುದ್ಧವಾಗಿ ಕಾರ್ಯ ಮಾಡಿದಾಗ ತಾಯಿಯ ವಿರುದ್ಧವಾಗಿ ಕಾರ್ಯಮಾಡುವುದು ಎಂದರೆ ಅನೈತಿಕತೆ ಮಾಡಿದಾಗ, ತಂದೆಯ ವಿರುದ್ಧ ಹೋಗುವುದು ಎಂದರೆ , ನೀವು ಕಾರ್ಯಶೀಲರಾಗಿಲ್ಲದ್ದಿದ್ದರೆ , ಕಾರ್ಯಕ್ಷಮ್ಯರಾಗಿಲ್ಲದಿದ್ದರೆ , ಕಾರ್ಯಕರ್ತರಾಗಿಲ್ಲದಿದ್ದರೆ , ನಿಮ್ಮಲ್ಲಿ ಆಲಸ್ಯ ಬಂದರೆ, ಇದು ತಂದೆಯ ವಿರುದ್ಧ ಪಾಪ ಮಾಡಿದಂತೆ.

ಆದರೆ ತಾಯಿಯ ವಿರುದ್ಧ ಪಾಪ ನಡೆಯುವುದು ನೀವು ನೈತಿಕತೆಯನ್ನು ಕಳೆದುಕೊಂಡಾಗ, ಯಾರು ತಮ್ಮ ನೈತಿಕತೆಯನ್ನು ಕಳೆದುಕೊಂಡಿದ್ದಾರೆ, ಅವರ ಈ ಚಕ್ರ (ಮೂಲಾಧಾರ ಚಕ್ರ ) ಬಹಳ ಕ್ಷೀಣವಾಗುತ್ತದೆ. ಅದಕ್ಕಾಗಿಯೇ, ಈ ಚಕ್ರವನ್ನು ಮತ್ತೆ ಸರಿಪಡಿಸುವುದು ಬಹಳ ಕಷ್ಟವಾಗುತ್ತದೆ ಮತ್ತು ಈ ರೀತಿಯಾಗಿ ಕೆಳಗೆ ಬೀಳುವ ಜನರನ್ನು ಸರಿಪಡಿಸುವುದೂ ಕಷ್ಟವಾಗುತ್ತದೆ.

ಏಡ್ಸ್ ರೋಗದ ಹಾಗೆ , ಮತ್ತು ಈ ರೀತಿಯ ರೋಗಗಳು ಇವೆ. ಅವುಗಳನ್ನು ಗುಪ್ತ ರೋಗಗಳು ಎಂದು ಕರೆಯುತ್ತಾರೆ. ಈ ಎಲ್ಲ ಗುಪ್ತ ರೋಗಗಳು ಅನೈತಿಕತೆಯಿಂದ ಬರುತ್ತದೆ ಮತ್ತು ಈ ಅನೈತಿಕತೆಯ ರೋಗಗಳು ಯಾವುದೇ ರೀತಿಯಲ್ಲಿ ಸರಿ ಆಗಲು ಸಾಧ್ಯವಿಲ್ಲ. ನಿಮ್ಮ ಗಣೇಶ ತತ್ವ ಸರಿ ಆಗುವವರೆಗೆ. ಆದ್ದರಿಂದ ನಾವು ಅರ್ಥಮಾಡಿಕೊಳ್ಳಬೇಕು , ನಾವು ನಮ್ಮ ಅನೈತಿಕತೆಯಿಂದ , ನಮ್ಮ ಸಂಪೂರ್ಣ ವ್ಯಕ್ತಿತ್ವವನ್ನು, ನಮ್ಮ ಸಂಪೂರ್ಣ ಜೀವನವನ್ನು , ಪೂರ್ಣ ರೀತಿಯಲ್ಲಿ ನಿಗ್ರಹಿಸಬೇಕು , ಎಲ್ಲ ಸಮಯದಲ್ಲೂ ಪವಿತ್ರತೆಯಲ್ಲಿ ಮುಳುಗಿರಬೇಕು.

ಈ ಪವಿತ್ರತೆಯ ಬಗ್ಗೆ ಇಸಾಮಸಿ ಅವರು ಬಹಳ ವಿಶೇಷವಾದ ಮಾತನ್ನು ಹೇಳಿದ್ದಾರೆ ಏಕೆಂದರೆ ಆಜ್ಞಾ ಚಕ್ರದಲ್ಲಿ ಅವರ ಸ್ಥಾನವಿದೆ . ಅದಕ್ಕಾಗಿಯೇ ಅವರು ಆಜ್ಞಾ ಚಕ್ರದಲ್ಲಿ ಬಹಳ ದೊಡ್ಡ ಮಾತನ್ನು ಹೇಳಿದ್ದಾರೆ ಮತ್ತು ಅವರು ಹೇಳಿದ್ದೇನೆಂದರೆ, ನಿಮ್ಮ ಕಣ್ಣುಗಳಲ್ಲಿ ಸಹ ಅಪವಿತ್ರತೆ ಇರಬಾರದು ಎಂದು ,“Thou shalt not have adulterous eyes” “ಕಣ್ಣುಗಳು ಹೇಗಿರಬೇಕೆಂದರೆ ನಿರ್ಮಲವಾಗಿರಬೇಕು.” ಕಣ್ಣುಗಳು ನಿರ್ಮಲವಾಗಿರದಿದ್ದರೆ

ಇಸಾಮಸಿ ಕೂಡಾ ಅಲ್ಲಿರುವುದಿಲ್ಲ. ಪರದೇಶದಲ್ಲಿ ನಾವು ನೋಡುತ್ತೇವೆ. ಇಸಾ ಅವರನ್ನು ನಂಬುವ ಪ್ರತಿಯೊಬ್ಬರ ಕಣ್ಣು ಬಹಳ ಕೆಟ್ಟದಾಗಿರುತ್ತದೆ. ಆ ಮಹಿಳೆಯನ್ನು ನೋಡುವುದು , ಆ ಮಹಿಳೆಯನ್ನು ನೋಡುವುದು ಮತ್ತು ಮಹಿಳೆಯರು ಗಂಡಸರ ಕಡೆ ನೋಡುತ್ತಾರೆ. ಹೀಗೆ ಅವರ ಕಣ್ಣು ಚಲಿಸುತ್ತಲೇ ಇರುತ್ತವೆ , ಕಣ್ಣಗಳು ಸ್ಥಿರವಾಗಿರುವುದಿಲ್ಲ. ಇದು ಒಮ್ಮೆ ನಡೆಯುತ್ತಲೇ ಹೋದಲ್ಲಿ , ಈ ಬಾಧೆಯು , ಭೂತಗಳು ಕಣ್ಣಿನಿಂದಲೂ ಚಲಿಸುತ್ತವೆ. ಒಮ್ಮೆ ಒಬ್ಬನೊಳಗೆ ಹೋಗುತ್ತದೆ , ಮತ್ತೆ ಇನ್ನೊಬ್ಬನೊಳಗೆ ಹೋಗುತ್ತದೆ, ಅದರ ಆಟ ಹೇಗಿದೆಯೆಂದರೆ, ಅದರ ಆಟದಲ್ಲಿ ಯಾವುದೇ ಆನಂದ ಸಿಗುವುದಿಲ್ಲ. ಆ ಆಟ ತಾನಾಗಿಯೇ ನಡೆಯುತ್ತಿರುತ್ತದೆ ಮತ್ತು ಮನುಷ್ಯ ಅದರಲ್ಲಿಯೇ ಹುಚ್ಚನಾಗುತ್ತಾನೆ.

ಇಸಾಮಸಿ ಕೂಡಾ ಪವಿತ್ರತೆಯ ಬಗ್ಗೆ ಬಹಳ ಸೂಕ್ಷ್ಮವಾದ ವಿಷಯ ಹೇಳಿದ್ದಾರೆ. ಅಂದರೆ ನಿಮ್ಮ ಕಣ್ಣುಗಳೂ ಅಪವಿತ್ರವಾಗಿರಬಾರದು. ಯಾರ ಕಡೆಗೂ ನೀನು ಅಪವಿತ್ರವಾದ ಕಣ್ಣಿನಿಂದಲೂ ನೋಡಬಾರದು. ಈ ಮಾತನ್ನು ಅವರು ಹೇಳಿದರು, ಏಕೆಂದರೆ ಅವರು ಪವಿತ್ರತೆಯ ಮೂಲ ಆಗಿದ್ದಾರೆ. ಆದ್ದರಿಂದಲೇ ಅವರು ಪವಿತ್ರತೆಯ ಮಾತನ್ನು ಹೇಳಿದರು. ಇಸಾಮಸಿ ಹೆಚ್ಚು ಪವಿತ್ರತೆಯ ಬಗ್ಗೆಯೇ ಮಾತನಾಡಿದ್ದಾರೆ. ಎಲ್ಲೆಲ್ಲಿ ಮಾತನಾಡಿದ್ದಾರೆ , ಹೆಚ್ಚಾಗಿ , ನೀವು ನಿಮ್ಮನ್ನು ಹೇಗೆ ಪವಿತ್ರವಾಗಿಡಬಹುದು ಮತ್ತು ಹೇಗೆ ನೀವು ನೈತಿಕತೆಯ ಬೆಂಬಲದಿಂದ ನಿಲ್ಲಬಹುದು ಎಂದು ಹೇಳಿದ್ದಾರೆ. ಆದ್ದರಿಂದ ಸಹಜಯೋಗದಲ್ಲಿ ಎಲ್ಲವೂ ಸಹಜವಾಗಿಯೇ ನಡೆಯುತ್ತದೆ, ಯಾವಾಗ ನೀವು ಶ್ರೀಗಣೇಶನನ್ನು ಸಂಪೂರ್ಣ ರೀತಿಯಲ್ಲಿ ಸ್ವೀಕಾರ ಮಾಡುತ್ತೀರಿ ಮತ್ತು ಈ ಶಕ್ತಿ ನಮ್ಮೊಳಗೆ ಬರಲಿ ಎಂದು ನೀವು ನಂಬಿದಾಗ.

ಹಾಗೆ ನೋಡಿದಲ್ಲಿ ಪ್ರತಿಯೊಂದು ಚಕ್ರದಲ್ಲಿ ಶ್ರೀಗಣೇಶನ ಸ್ಥಾನವಿದೆ ಮತ್ತು ನಾನು ಯಾವಾಗಲೂ ಹೇಳುತ್ತೇನೆ , ಪ್ರತಿಯೊಂದು ಚಕ್ರದಲ್ಲಿ ವೈಸ್ ಚಾನ್ಸಲರ್ ಕುಳಿತ್ತಿದ್ದಾರೆ. ಚಾನ್ಸಲರ್ ಸಾಹೇಬರು ಕುಳಿತ್ತಿದ್ದಾರೆ ಮತ್ತು ಇವರು ಪ್ರಮಾಣ ಪಾತ್ರ ನೀಡುವವರೆಗೆ ಕುಂಡಲಿನಿ ಮೇಲೇರುವುದಿಲ್ಲ ಮತ್ತು ಪ್ರತಿ ಚಕ್ರದಲ್ಲಿ ಇವರು ಕೆಲಸ ಮಾಡುತ್ತಾರೆ .

ಇವತ್ತಿನ ಈ ಯೋಗದ ಬಗ್ಗೆ ಹೇಳಿದ ವಿಷಯವೇನೆಂದರೆ, ಅವರ ಮತ್ತೊಂದು ಸ್ವಭಾವ ಎಂದರೆ ಅವರು ಅಂಗಾರ ಆಗಿದ್ದಾರೆ. ಆ ಅಂಗಾರವನ್ನು , ಅಂಗಾರದಿಂದಲೇ ಶಾಂತವಾಗಿಸಬಹುದು. ಅದನ್ನು ಸಂಪೂರಣವಾಗಿ ಶಾಂತವಾಗಿಸಬಹುದು , ಹೇಗೆಂದರೆ, ರಾವಣನು ಶ್ರೀರಾಮನ ವಿರುದ್ಧ ಮಾತನಾಡಿದಾಗ ಲಂಕೆಯಲ್ಲಿ ಬೆಂಕಿ ಹಿಡಿಯಿತು. ಹನುಮಾನ ಜನ್ಮ ಕೂಡಾ ಮಂಗಳವಾರದಂದು ಆಯಿತು ಮತ್ತು ಅವರ ಬಳಿ ಕೂಡಾ ನವಧಾ ಶಕ್ತಿಗಳಿವೆ. ಅವರ ಜೊತೆ , ಇಬ್ಬರು ಸೇರಿ ಈ ರೀತಿಯ ಕೆಲಸಗಳನ್ನು ಮಾಡುತ್ತಾರೆ.

ವಿಶೇಷವಾಗಿ ಮನುಷ್ಯನೊಳಗೆ ಕೋಪ ಇದ್ದಾಗ, ಆಗ ಆ ಕ್ರೋಧವನ್ನು ಹೇಗೆ ಶಾಂತ ಮಾಡುವುದು ಎಂದು ಶ್ರೀಗಣೇಶ ತಿಳಿದಿದ್ದಾರೆ ಮತ್ತೆ ಅವರು ಅವನ ಮೇಲೆ ಆ ರೀತಿ ಯುಕ್ತಿಗಳನ್ನು ಮಾಡುತ್ತಾರೆ ಎಂದರೆ, ಆ ವ್ಯಕ್ತಿ ಒಮ್ಮೆಗೆ ಹತಾಶನಾಗುತ್ತಾನೆ ಮತ್ತು ಸ್ವೀಕಾರ ಮಾಡುತ್ತಾನೆ "ನಾನು ಮಾಡಿದ್ದು ತಪ್ಪಾಯಿತು. ನಾನು ಹಾಗೆ ಮಾಡಬಾರದಿತ್ತು.” ಆದ್ದರಿಂದ ಬಿಸಿ ಸ್ವಭಾವದ ಜನರನ್ನು ಸಹ , ಇವರು ಸರಿಮಾಡಬಲ್ಲರು. ಆದ್ದರಿಂದ ಈ ದಿನ ಯಾರದ್ದಾದರೂ ಮನೆಯಲ್ಲಿ ಮಂಗಲಿ (ಮಂಗಳವಾರ ಜನನ ) ಆದಲ್ಲಿ, ಅವರು ಹವಳ ಧರಿಸಬೇಕು. ಹವಳವು ಬಿಸಿ , ಆದ್ದರಿಂದ ಬಿಸಿಯಿಂದಲೇ ಬಿಸಿಯನ್ನು ತೆಗೆಯಲು ಸಾಧ್ಯ.

ಹಾಗೆಯೆ ನೋಡಿದರೆ , ಯಾವುದೆಲ್ಲ ಬಿಸಿ ದೇಶಗಳಿವೆ ಅಲ್ಲಿ ಜನರು ಮೆಣಸು ಬಹಳ ತಿನ್ನುತ್ತಾರೆ. ಎಲ್ಲಿ ಬೇಕಾದರೂ ಹೋಗಿ , ಭಾರತದಲ್ಲಿ ಇದೆ , ದಕ್ಷಿಣ ಭಾರತದ ಊಟದಲ್ಲಿ ಮೆಣಸು ಎಷ್ಟು ಜಾಸ್ತಿ ಇರುತ್ತದೆ ಎಂದರೆ ನಿಮಗೆ ತಿನ್ನಲು ಸಾಧ್ಯವಿಲ್ಲ. ಅಲ್ಲದೆ, ಚೀನಾ, ದಕ್ಷಿಣ ಚೀನಾ - ಕ್ಯಾಂಟನ್ ಇತ್ಯಾದಿಗಳಲ್ಲಿ, ಬಹಳಷ್ಟು ಮೆಣಸನ್ನು ತಿನ್ನಲಾಗುತ್ತದೆ. ಅದೇ ರೀತಿ , ಇಟಲಿ ಯಲ್ಲಿ ದಕ್ಸಿಣದಲ್ಲಿ , ಫ್ರಾನ್ಸ್ ನ ದಕ್ಷಿಣ ಭಾಗದಲ್ಲಿ, ಜನರು ಬಹಳ ಮೆಣಸು ಸೇವಿಸುತ್ತಾರೆ. ಯಾಕೆ ತಿನ್ನುತ್ತಾರೆ , ಮೆಣಸಿನಿಂದ ಖಾರ ಕಡಿಮೆಯಾಗುತ್ತದೆ. ಬಿಸಿಯಿಂದ ಬಿಸಿ ಹೋಗುತ್ತದೆ. ಆದ್ದರಿಂದಲೇ ಅವರು ಮೆಣಸು ತಿನ್ನುತ್ತಾರೆ. ಅದರಿಂದ ಅವರು ಬೆವರಿ , ಒಳಗೆ ತಂಪಾಗಿಸುತ್ತದೆ.

ಇದೇ ರೀತಿ ಶ್ರೀಗಣೇಶನು ತನ್ನ ಬಿಸಿಯಿಂದ, ನಿಮ್ಮ ಬಿಸಿಯನ್ನು ಸರಿಮಾಡುತ್ತಾನೆ. ನಿಮ್ಮೊಳಗೆ ಅಹಂಕಾರ ಬಂದಾಗ, ಅವರು ತನ್ನ ಪ್ರತಾಪವನ್ನು ಯಾವ ರೀತಿ ತೋರಿಸುತ್ತಾರೆ ಎಂದರೆ ನೀವು ತಾನಾಗಿಯೇ ಶಾಂತವಾಗುತ್ತೀರಿ.

ಈ ಎಲ್ಲ ರೋಗಗಳಲ್ಲಿಯೂ , ಬಹಳ ಬಿಸಿಯು ಹೊರಸೂಸುತ್ತದೆ. ಬಹಳ ಉತ್ಪತ್ತಿಯಾಗುತ್ತದೆ ಮತ್ತು ಈ ಬಿಸಿಯಿಂದಲೇ ಮನುಷ್ಯನು ಬಹಳ ಅಸ್ವಸ್ಥನಾಗುತ್ತಾನೆ. ಆದ್ದರಿಂದ ನಾವು ಈ ಬಿಸಿಯ ಇಲಾಜು ಮಾಡುವುದೇ ಸರಿ ಮತ್ತು ಅದಕ್ಕಾಗಿ ಶ್ರೀಗಣೇಶನ ಆರಾಧನೆ ಮಾಡಬೇಕು ಮತ್ತು ವಿಶೇಷವಾಗಿ ಅವರಿಗೆ ಸಮರ್ಪಿತರಾಗಬೇಕು.

ಇವತ್ತು ಬಹಳ ದೊಡ್ಡ ದಿನ ಎಂದು ಅನಿಸುತ್ತಿದೆ. ಇವತ್ತು ಈ ಮೂರೂ ವಿಷಯಗಳ ಯೋಗ ಆಗಿದೆ. ಇವತ್ತೇ ಇಸಾಮಸಿಯ ಜನ್ಮದಿನ , ಇವತ್ತೇ ಮಂಗಳವಾರ. ಇವತ್ತೇ ಶ್ರೀಗಣೇಶನ ಜನ್ಮದಿನ ಕೂಡಾ ಆಗಿದೆ ಮತ್ತು ನೀವೆಲ್ಲರೂ ಗಣಪತಿಪುಲೆಗೆ ಬಂದ್ದಿದ್ದೀರಿ. ಎಲ್ಲವು ಈ ರೀತಿ ನಡೆದು ಹೋಯಿತು , ಅಂದರೆ ನನಗೆ ಸಹಜವಾಗಿಯೇ ಒಂದು ಬಹಳ ದೊಡ್ಡ ಚಮತ್ಕಾರ ನಡೆದಂತೆ ಅನಿಸುತ್ತಿದೆ. ನೀವೆಲ್ಲರೂ ಬಂದಿರುವುದೂ ಒಂದು ಬಹಳ ದೊಡ್ಡ ಚಮತ್ಕಾರ ಆಗಿದೆ.

ಆದರೆ ಅದರಲ್ಲಿಯು ಕಷ್ಟವೂ ಆಯಿತು, ಇಲ್ಲಿ ಬಹಳಷ್ಟು ಜನಸಂದಣಿ ಇತ್ತು ಅದರಿಂದ , ನಾವು ಜಾಮ್ ನಲ್ಲಿ ಸಿಲುಕಿ , ತಡವಾಯಿತು. ಆದರೆ ತಡವಾದಲ್ಲಿ ಅಥವಾ ಯಾವುದೇ ವಿಷಯದಲ್ಲಿ , ತಾಳ್ಮೆ ಅತ್ಯಾವಶ್ಯಕ. ನಾನು ಯಾವಾಗಲೂ ಯೋಚಿಸುತ್ತೇನೆ, ಯಾವ ಸಮಯ ನಮಗೆ ನಿಗದಿಯಾಗಿದೆ, ಅದೇ ಸಮಯದಲ್ಲಿ ಪೂಜೆ ನಡೆಯುತ್ತದೆ. ಅದರ ಮುಂಚೆ ಆಗಲು ಸಾಧ್ಯವೇ ಇಲ್ಲ. ಆದ್ದರಿಂದ ಯಾವುದು ನಿಯತಿಯಲ್ಲಿದೆಯೋ. ಅದನ್ನು ಏಕೆ ಬದಲಾಯಿಸುವುದು? ಅದರೊಂದಿಗೆ ಹೋರಾಡಿ ಏನು ಪ್ರಯೋಜನ ? ಹೇಗಿದೆಯೋ , ಅದೇ ಇರುತ್ತದೆ ಯಾವ ಹೊತ್ತಿಗೆ ಏನು ಆಗಬೇಕೋ , ಅದು ಆಗುತ್ತದೆ , ಆಗ ಪೂಜೆ ನಡೆಯುತ್ತದೆ. ಅದರಲ್ಲಿ , ನೀವು , ಈ ಹೊತ್ತಿಗೆ ಪೂಜೆ ಆಗಲಿಲ್ಲ , ಈ ಸಮಯಕ್ಕೆ ಆಗಬೇಕಿತ್ತು. ನಾವು ಗಡಿಯಾರದ ಗುಲಾಮರಲ್ಲ.

ಆದರೆ ಇದರ ಲಾಭ ಎಷ್ಟು ಆಗುತ್ತದೆ ಎಂದು ನೀವು ಮುಂದೆ ಹೋದಂತೆ ಕಾಣುತ್ತೀರಿ. ನೀವು ಸಮಯದ ಗುಲಾಮರಾಗದಿದ್ದರೆ, ನೀವು ಸಹಜಯೋಗವನ್ನು ಬಹಳಷ್ಟು ಹರಡಬಹುದು. ಆದರೆ ಯಾವ ವ್ಯಕ್ತಿ ಸಮಯ ಗುಲಾಮನಾಗಿರುತ್ತಾನೆ. ಅವನು ಸಹಜಯೋಗವನ್ನು ಪ್ರಚಾರ ಮಾಡಲು ಸಾಧ್ಯವಿಲ್ಲ. ಅವನು ಸದಾ ಯೋಚಿಸುತ್ತಾನೆ " ಈ ಸಮಯದಲ್ಲಿ ಇದು ಮಾಡಬೇಕು. ಈ ಸಮಯದಲ್ಲಿ ಅದು ಮಾಡಬೇಕು " ಎಂದು ಮತ್ತು ಸಹಜಯೋಗಕ್ಕೆ ಅವನಿಗೆ ಸಮಯವೇ ಸಿಗುವುದಿಲ್ಲ. ಆದರೆ ಯಾವ ವ್ಯಕ್ತಿ "ನನಗೆ ಸಹಜಯೋಗ ಮಾಡಬೇಕು " ಎಂದು ಹೇಳುತ್ತಾನೆ. ಅವನಿಗೆ ಪೂರ್ತಿ ಸಮಯ ಸಹಜಯೋಗಕ್ಕಾಗಿ ಲಭ್ಯವಿರುತ್ತದೆ. ಎಲ್ಲ ವಿಷಯಗಳೂ ಉತ್ತಮ ರೀತಿಯಲ್ಲಿ ನಡೆದುಹೋಗುತ್ತದೆ.

ಆದರೆ ಇದರಲ್ಲಿ ಒಂದು ವಿಷಯವೆಂದರೆ, ಇದರಲ್ಲಿ ಅನುಭವ ಆಗಬೇಕು ಮತ್ತು ಇದರಲ್ಲಿ ವಿಶ್ವಾಸವನ್ನು ಹೊಂದಬೇಕು. ಅಂತಹ ಘಟನೆಗಳು ನಡೆದುಹೋಗುತ್ತವೆ ಎಂದರೆ, ಜನರು ಬೆಳಿಗ್ಗಿನಿಂದ ಸಂಜೆಯವರೆಗೆ ನಡೆದ ಚಮತ್ಕಾರಗಳ ಬಗ್ಗೆ ಹೇಳುತ್ತಾರೆ, " ಶ್ರೀಮಾತಾಜಿ ನನಗೆ ಚಿಂತೆ ಆಗಿತ್ತು , ನಾನು ಹೋಗುತ್ತಿದ್ದೇನೆ , ಯಾವಾಗ ಭೇಟಿ ಆಗುತ್ತೋ ಏನೋ " ನೋಡಿದರೆ , ಎದುರಿನಲ್ಲಿಯೇ ಬರುತ್ತಾ ಇದ್ದಾರೆ .

ಯಾವುದೇ ಇಚ್ಛೆ ನಿಮ್ಮ ಮನಸ್ಸಿನಲ್ಲಿ ಬಂದರೆ , ಅದು ಪೂರ್ತಿ ಆಗಬಹುದು. ಆದರೆ ವಿಶ್ವಾಸದ ಮೇಲೆ ಅವಲಂಬಿಸಿದೆ ಮತ್ತು ವಿಶ್ವಾಸ ಎಂದರೆ ಅಂಧ ವಿಶ್ವಾಸ ಸಹಜಯೋಗದಲ್ಲಿ ಇಲ್ಲ. ಯಾವುದೇ ರೀತಿಯಲ್ಲಿ ಅಂಧ ವಿಶ್ವಾಸ ಇಲ್ಲ , ಶ್ರದ್ಧೆ ಇದೆ. ಪೂರ್ತಿ ಮನಸ್ಸಿನಿಂದ ಎಲ್ಲವನ್ನು ನೋಡಿದ್ದೇವೆ, ಎಲ್ಲವನ್ನು ನೋಡಿದ ಮೇಲೂ ನಾವು ನಂಬದಿದ್ದರೆ , ಇದನ್ನು ಏನು ಹೇಳುವುದು ? ಇದರಿಂದ ಹೇಳಬಹುದು , ನೀವು ಬಹಳಷ್ಟು ಕಪಟಿಗಳು ಎಂದು, ಅಥವಾ ನೀವು ಸುಳ್ಳು ಹೇಳುತ್ತಿದ್ದೀರಿ ಅಥವಾ ನೀವು ಮಹಾ ಮೂರ್ಖರು. ಇದರಿಂದ ಮೂರೂ ವಿಷಯಗಳು ಆಗಬಹದು. ನೀವು ಎಲ್ಲ ವಿಷಯಗಳನ್ನು ನೋಡುತ್ತಿದ್ದೀರಿ , ಅದನ್ನು ನೀವು ತಿಳಿದಿದ್ದೀರಿ , ಅದೆಲ್ಲವೂ ನಡೆಯುತ್ತಿದೆ. ಅದಾದ ಮೇಲೆಯೂ ನೀವು ವಿಶ್ವಾಸ ಮಾಡದಿದ್ದರೆ, ಆಗ ನಿಮ್ಮಲ್ಲಿ ಏನೋ ಕೊರತೆ ಇದೆ, ಎಂದಾಯಿತು.

ಇದನ್ನೆಲ್ಲಾ ನೋಡಿದಾಗ , ನೀವು ಯೋಚಿಸಬಹುದು , ಶ್ರೀಗಣೇಶ ಎಷ್ಟು ಮಹಾನ್ ಎಂದು. ಈ ಮಹಾರಾಷ್ಟ್ರದಲ್ಲಿ ಎಂಟು ಅಷ್ಟವಿನಾಯಕ ಇದೆ . ಇದರಿಂದಾಗಿ ಈ ಮಹಾರಾಷ್ಟ್ರಕ್ಕೆ ಬಹಳಷ್ಟು ಪುಣ್ಯ ಸಿಕ್ಕಿದೆ. ಆದರೂ ಜನರು ಎಷ್ಟು ಹುಚ್ಚರು ಎಂದರೆ, ಇದರ ಹಿಂದೆಯೇ ಓಡುತ್ತಿರುತ್ತಾರೆ. ಇದನ್ನೇ ಎಲ್ಲ ಮಾಡುತ್ತಿರುತ್ತಾರೆ , ಕರ್ಮಕಾಂಡದಲ್ಲೇ ಸಿಲುಕಿರುತ್ತಾರೆ. ಆದರೆ ಸತ್ಯ ಪ್ರಾಪ್ತವಾಗುವುದಿಲ್ಲ. ಈಗ ನೀವು ಜನರು ಬಹಳ ಭಾಗ್ಯಶಾಲಿಗಳು , ಬಹಳ ತಿಳಿದವರು. ನೀವು ಸತ್ಯವನ್ನು ಶೋಧಿಸಿದಿರಿ ಮತ್ತು ಅದನ್ನು ಪಡೆದಿರಿ.

ಈಗ ಇದನ್ನು ಸಾಧಿಸಲು, ಶ್ರೀಗಣೇಶನ ಗುಣಗಳನ್ನು ನಿಮ್ಮೊಳಗೆ ಅಳವಡಿಸಿಕೊಳ್ಳಬೇಕು. ನೋಡುತ್ತಿದ್ದೆ , ಸವೀರಾರು ಜನರು ಶ್ರೀಗಣೇಶನ ಪೂಜೆಗೆ ಬಂದಿದ್ದರು, ಇವರ ನಡುವೆ , ಎಷ್ಟು ಜನರು ಗಣೇಶನನ್ನು ನಂಬುತ್ತಾರೆ, ಎಷ್ಟು ಜನರಲ್ಲಿ ಶ್ರೀಗಣೇಶನ ಗುಣಗಳಿವೆ ? ನನಗೆ ಯಾರೂ ಕಾಣಲಿಲ್ಲ.

ಅವರು ಶರಾಬು ಕುಡಿತಾರೆ , ತಮ್ಮೊಳಗೆ ಜಗಳ ಮಾಡುತ್ತಾರೆ , ಹೊಡೆದಾಡಿಕೊಳ್ಳುತ್ತಾರೆ, ಮಹಿಳೆಯರನ್ನು ಸತಾಯಿಸುತ್ತಾರೆ , ಜಗಳ ಮಾಡುತ್ತಾರೆ , ಎಲ್ಲ ಮಾಡುತ್ತಾರೆ ಮತ್ತು ಶ್ರೀಗಣೇಶನ "ಅಂಗಾರಿಕಾ " ಕ್ಕೆ ಹಾಜರಾಗುತ್ತಾರೆ. ನೀವು ಇಷ್ಟು ದೊಡ್ಡ ಅಂಗಾರವಾಗಿರುವಾಗ, ನೀವು ಯಾಕೆ ಬಂದಿದ್ದೀರಿ ? ಇದರ ಬಗ್ಗೆ ಯಾರೂ ಯೋಚಿಸುವುದಿಲ್ಲ. ನಾವು ಒಂದು ವಿಷಯದಲ್ಲಿ ನಂಬಿಕೆ ಇಟ್ಟಿದ್ದರೆ, ಅದರ ಗುಣಗಳು ನಮ್ಮೊಳಗೇ ಎಷ್ಟು ಇದೆ , "ಹಾಂ , ನನಗೆ ಬಹಳ ವಿಶ್ವಾಸವಿದೆ , ನಾವು ಇವರ ಪೂಜೆ ಮಾಡುತ್ತೇವೆ, ನಾವು ಅವರ ಪೂಜೆ ಮಾಡುತ್ತೇವೆ." ಸರಿ , ಹಾಗಿದ್ದರೆ ಅವರ ಗುಣ ನಿಮ್ಮೊಳಗೆ ಏನಿದೆ ? ಹಾಗೆ ಯಾರೂ ಯೋಚಿಸುವುದಿಲ್ಲ. ಆದರೆ ಸತ್ಯ ಏನೆಂದರೆ , ನೀವು ಯಾರನ್ನಾದರೂ ನಂಬಿದಲ್ಲಿ , ಅವರ ಗುಣಗಳು ನಿಮ್ಮೊಳಗೆ ಬರಬೇಕು. ಅವರ ಗುಣಗಳು ನಿಮ್ಮೊಳಗೆ ಬರುವವರೆಗೆ, ನೀವು ನಂಬುವುದು ಅಥವಾ ನಂಬದಿರುವುದು ಒಂದೇ ಆಗಿರುತ್ತದೆ. ಯಾವುದೇ ವ್ಯತ್ಯಾಸ ಮಾಡುವುದಿಲ್ಲ.

ಇವತ್ತು ನಾವು ಶ್ರೀಗಣೇಶನ ಪೂಜೆ ಮಾಡಲಿದ್ದೇವೆ. ಶ್ರೀಗಣೇಶ ಮತ್ತು ಗೌರಿಯ ಪೂಜೆ ಮಾಡಲಿದ್ದೇವೆ ಮತ್ತು ನೀವು ತಿಳಿದುಕೊಳ್ಳಬೇಕಾದುದೇನೆಂದರೆ , ಗೌರಿಯೇ ಕುಂಡಲಿನಿ ಆಗಿರುವಳು, ಮಹಾಕುಂಡಲಿನಿ , ಮಹಾಗೌರಿ ಮತ್ತು ಅವಳ ಕೆಲಸವೇನೆಂದರೆ, ತನ್ನ ಮಗುವಿಗೆ , ಯಾರು ಬಹಳ ವರ್ಷಗಳಿಂದ ಶೋಧಿಸುತ್ತಿದ್ದಾನೆ, ಅವನಿಗೆ ಆತ್ಮಸಾಕ್ಷಾತ್ಕಾರ ಪ್ರಾಪ್ತವಾಗುವಂತೆ ಮಾಡುವುದು. ಅವನ ಪುನರ್ಜನ್ಮ ಮಾಡುವುದು . ಇದು ಈ ಮಹಾಗುರಿಯಾ ಕಾರ್ಯವಾಗಿದೆ. ಯಾರು ನಿಮ್ಮೊಳಗೆ ಸ್ಥಿತಿವಾಗಿರುವಳು. ಆದ್ದರಿಂದ ಇಂದು ನಾವೆಲ್ಲರೂ ಶ್ರೀಗಣೇಶನ ಮತ್ತು ಶ್ರೀ ಗೌರಿಯ ಪೂಜೆ ಮಾಡಲಿದ್ದೇವೆ ಮತ್ತು ನಂತರ ದೇವಿಯ ಪೂಜೆ ನಡೆಯಲಿದೆ

ಎಲ್ಲರಿಗೂ ಅನಂತ ಆಶೀರ್ವಾದಗಳು

ಸಂಕ್ಷಿಪ್ತವಾಗಿ , ಇಂದಿನ ವಿಶೇಷತೆ ಏನು ಎಂದು ನಾನು ಅವರಿಗೆ ಹೇಳಿದೆ. ಇಂದು ರಾತ್ರಿಯ ಸಮಯ, ಇಂದು ಮಂಗಳವಾರ, ಮಂಗಳವಾರದಂದು ಶ್ರೀ ಗಣೇಶನ ಜನ್ಮವಾಯಿತು. ಆದ್ದರಿಂದ ಅವರು ಚಂದ್ರನ ಪ್ರತಿ ನಾಲ್ಕನೇ ದಿನವನ್ನು ಶ್ರೀ ಗಣೇಶನ ಜನ್ಮ ದಿನವೆಂದು ಆಚರಿಸುತ್ತಾರೆ. ಏಕೆಂದರೆ ಅವನು ನಾಲ್ಕನೇ ದಿನ ಜನಿಸಿದನು. ಆದರೆ ಈ ನಾಲ್ಕನೇ ದಿನ ಮಂಗಳವಾರ ಬಂದರೆ ಅವರು ಅದನ್ನು ಅದ್ಭುತ ಯೋಗವೆಂದು ಭಾವಿಸುತ್ತಾರೆ. ಏಕೆಂದರೆ ಮಂಗಳವಾರದಂದು ಅವನು ಜನಿಸಿದನು. ಮಂಗಳವಾರ, ಈ ತಿಂಗಳ ನಾಲ್ಕನೇ ದಿನ ಬಂದಿದೆ. ಆದ್ದರಿಂದ ಅವರು ಅದನ್ನು ವಿಶೇಷ ದಿನವೆಂದು ಪೂಜಿಸಲು ಪ್ರಯತ್ನಿಸುತ್ತಾರೆ

ಈಗ ನಾನು ಅವರಿಗೆ ಶ್ರೀ ಗಣೇಶನ ಗುಣ ಏನು ಎಂದು ಹೇಳಿದೆ. ಯಾವುದನ್ನು ನಾವು ಕ್ರಿಸ್ತನಲ್ಲಿ ನೋಡುತ್ತೇವೆ ಮತ್ತು ಕ್ರಿಸ್ತನು ಶ್ರೀ ಗಣೇಶನ ಅವತಾರವಾಗಿರುವುದರಿಂದ. ಇಂದು ಗಮನಾರ್ಹವಾದ ವಿಷಯವೆಂದರೆ, ಮೂರನೇ ಯೋಗವೆಂದರೆ ಇಂದು ಕ್ರಿಸ್ತನ ಜನ್ಮದಿನ ಮತ್ತು ನಾಲ್ಕನೆಯ ವಿಷಯವೆಂದರೆ, ಬಹಳ ಮುಖ್ಯವಾದದ್ದು, ಗಣಪತಿಪುಲೆಯಲ್ಲಿ ಇಂತಹ ದಿನದಂದು ನೀವೆಲ್ಲರೂ ಇಲ್ಲಿ ಸೇರಿರುವುದು. ಆದ್ದರಿಂದ ಇದು ಬಹಳ ಮುಖ್ಯವಾದ ದಿನ ಮತ್ತು ನಾವು ಅದನ್ನು ಕಲಿಯಬೇಕಾಗಿರುವುದೇನೆಂದರೆ, ನೀವು ಗಣಪತಿಯನ್ನು ಪೂಜಿಸಿದರೆ ಅಥವಾ ಕ್ರಿಸ್ತನನ್ನು ಪೂಜಿಸಿದರೆ ನಾವು ನಮ್ಮೊಳಗೆ ಯಾವ ಗುಣಗಳನ್ನು ಹೊಂದಿದ್ದೇವೆ ಎಂದು ಯೋಚಿಸಲು ಪ್ರಯತ್ನಿಸಬೇಕು.

ಈಗ ಯೇಸು ಕ್ರಿಸ್ತನ ಬಗ್ಗೆ, ನೀವು ಅವನನ್ನು ಚೆನ್ನಾಗಿ ತಿಳಿದಿದ್ದೀರಿ . ಅವರು ಯಾವಾಗಲೂ ನೈತಿಕತೆಯ ಬಗ್ಗೆ ಮಾತನಾಡುತ್ತಿದ್ದರು, ಯಾವಾಗಲೂ ಪವಿತ್ರತೆಯ ಬಗ್ಗೆ, ಮಂಗಳಕರ ಬಗ್ಗೆ ಮಾತನಾಡುತ್ತಿದ್ದರು ಮತ್ತು ಈ ಎಲ್ಲಾ ವಿಷಯಗಳು , ನಿಮ್ಮ ಅಸ್ತಿತ್ವದೊಳಗಿನ ಪವಿತ್ರತೆ ಮತ್ತು ಸಂಪೂರ್ಣ ಶುಚಿತ್ವ. ಎಷ್ಟರ ಮಟ್ಟಿಗೆ ಎಂದರೆ, ಅವರು ಹೇಳಿದರು, "ನಿನಗೆ ವ್ಯಭಿಚಾರದ ಕಣ್ಣುಗಳು ಇರಬಾರದು"

ಆದ್ದರಿಂದ ಶ್ರೀ ಗಣೇಶ ಕೂಡ ವ್ಯಭಿಚಾರದ ವಿರುದ್ಧವಾಗಿದ್ದರು. ಅವರು ಯಾವುದೇ ರೀತಿಯ ವ್ಯಭಿಚಾರವನ್ನು ವಿರೋಧಿಸಿದರು. ಅದಕ್ಕಾಗಿಯೇ ವ್ಯಭಿಚಾರದ ಜೀವನದಲ್ಲಿ ತೊಡಗುವ ಜನರು ಬಳಲುತ್ತಾರೆ, ತುಂಬಾ ಬಳಲುತ್ತಾರೆ. ಅವರನ್ನು ಗುಣಪಡಿಸುವುದು ತುಂಬಾ ಕಷ್ಟ. ಗಣೇಶನ ಸಮಸ್ಯೆಗಳಿಂದ ಗುಣಪಡಿಸಲಾಗದ ಈ ಎಲ್ಲಾ ರೋಗಗಳು, ನಿಜವಾಗಿಯೂ ಕಷ್ಟಕರವಾಗಿವೆ. ಏಕೆಂದರೆ ಇಲ್ಲಿ ನೀವು ಶ್ರೀ ಗಣೇಶನನ್ನು ಅವಮಾನಿಸಿದ್ದೀರಿ ಮತ್ತು ಅದಕ್ಕಾಗಿಯೇ ಅವರು ನಿಮ್ಮ ಮೇಲೆ ಕುಪಿತರಾಗುತ್ತಾರೆ.

ಈಗ, ಅವರ ಶೈಲಿಯು ಎರಡು ವಿಧಗಳು. ಒಂದು, ಅವರು ನಿಮ್ಮನ್ನು ಶಮನಗೊಳಿಸುತ್ತಾರೆ. ಅವರು ನಿಮ್ಮ ಕುಂಡಲಿನಿಯನ್ನು ಶಮನಗೊಳಿಸುತ್ತಾರೆ ಮತ್ತು ಎರಡನೆಯದು, ಅವರು ನಿಜವಾಗಿಯೂ ನಿಮ್ಮ ಮೇಲೆ ಕೋಪಗೊಂಡು, ನಿಮ್ಮನ್ನು ಶಿಕ್ಷಿಸಲು ಪ್ರಯತ್ನಿಸುತ್ತಾರೆ. ಅವರಲ್ಲಿ ಈ ಎರಡು ಗುಣಗಳು ಇವೆ

ಆದ್ದರಿಂದ ನೀವು ನಿಮ್ಮ ನೈತಿಕತೆಯೊಂದಿಗೆ ವ್ಯವಹರಿಸುವಾಗ ಬಹಳ ಜಾಗರೂಕರಾಗಿರಬೇಕು. ನೈತಿಕತೆಯು ನಿಮ್ಮ ಅಸ್ತಿತ್ವದ ಅಂಗ ಪ್ರತ್ಯಂಗವಾಗಿರಬೇಕು. ನೀವು ಸದಾಚಾರಿಗಳು ಎಂದು ಹೆಮ್ಮೆ ಪಡಬೇಕು ಮತ್ತು ನೀವು ಬಹಳ ನೈತಿಕ ಜೀವನವನ್ನು ನಡೆಸಲು ಪ್ರಯತ್ನಿಸಬೇಕು. ಯಾರನ್ನೂ ಹಿಂಸಿಸದೆ, ಯಾರಿಗೂ ತೊಂದರೆ ನೀಡದೆ, ಸಹಜ ಯೋಗದಲ್ಲಿ ಎಲ್ಲವೂ ತುಂಬಾ ಸ್ಪಷ್ಟವಾಗಿದೆ ಎಂದು ನಾನು ಆಶಿಸುತ್ತೇನೆ. ನಾವು ತುಂಬಾ ನೈತಿಕ ಜೀವನವನ್ನು ನಡೆಸಬೇಕು ಎಂಬುದು

ಖಂಡಿತ, ನನ್ನ ಎಲ್ಲಾ ಉಪನ್ಯಾಸಗಳನ್ನು ನಂತರ ಅನುವಾದಿಸಬಹುದು ಮತ್ತು ನೀವು ಅದನ್ನು ಆನಂದಿಸಲು ಸಾಧ್ಯವಾಗುತ್ತದೆ ಎಂದು ನಾನು ಆಶಿಸುತ್ತೇನೆ. ಆದರೆ ಇದರ ಅತ್ಯುತ್ತಮ ಭಾಗವೆಂದರೆ, ಇಂದು ನಾವು ಕ್ರಿಸ್ತನ ಜನ್ಮದಿನವನ್ನು ಹೊಂದಿದ್ದೇವೆ, ಶ್ರೀ ಗಣೇಶನ ಜನ್ಮದಿನವನ್ನು ಹೊಂದಿದ್ದೇವೆ ಮತ್ತು ಅಂತಹ ದಿನಾಂಕದಂದು ಯಾವುದನ್ನು ಭಾರತದಲ್ಲಿ ಬಹಳ ಚೆನ್ನಾಗಿ ಪೂಜಿಸಲ್ಪಡುತ್ತದೆ ಮತ್ತು ಮುಖ್ಯವಾದದ್ದು ಎಂದು ಪರಿಗಣಿಸಲ್ಪಡುತ್ತದೆ.

ದೇವರು ನಿಮ್ಮೆಲರನ್ನು ಆಶೀರ್ವದಿಸಲಿ !!