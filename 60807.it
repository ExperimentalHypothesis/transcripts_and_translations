18 agosto 1991
Ganesha Puja
Sokol gym, Prague (Czech Republic) | Translation (English to Italian) - Reviewed

[Il video inizia con istruzioni in hindi o marathi per la preparazione del puja]

Yogi: Shri Mataji, senza microfono... Questo è perfetto, lo prenda.
Shri Mataji: Oggi celebreremo il puja di Ganesha e, per questo, penso che alcuni di voi dovrebbero salire qui sul palco. Tu che hai organizzato. Vieni anche tu, così puoi dare indicazioni. Puoi prendere quel recipiente da qui per il lavaggio dei piedi, sì.
Ci sono bambini qui? Alcuni sono qui.
Dietro di te. Devono esserci anche alcune ragazze non sposate. Possono venire le ragazze non sposate e i bambini. Lui potrebbe avere una sedia. Non potete dargli una sedia?
Fateli venire tutti; i bambini posso venire tutti.
Guardate cosa c’è qui, c’è un...
Tenetelo al sicuro. Ora possiamo prendere un... Sarebbe meglio quello più grande.
Yogi: Shri Mataji, possiamo...
Shri Mataji: Da questa parte, se la sedia possiamo prenderla da lì.
Yogi: Possiamo usarli entrambi?
Shri Mataji: È meglio. Avete l’acqua?
Yogi: Sì.
Shri Mataji: Farò un discorso fin quando non avranno l’acqua.
Yogi: Sì, stanno arrivando, Shri Mataji.
Shri Mataji: Sì. Bene. (Shri Mataji ride) Lasciategli fare tutto quello che... Ora, perché hai iniziato questa cosa? Non si fa (Shri Mataji ride). Va bene. Vi ho detto di non raccogliere soldi.
Yogi: Shri Mataji, possiamo leggere il Ganesha Atharva?
Shri Mataji: Sì, però prima parlerò.
Yogi: Va bene.
Shri Mataji: (Parla a lato in hindi). Puoi tenerlo lì per il momento? Adesso sedetevi. Chi tradurrà? Bene.

Oggi celebreremo il puja di Ganesha ed è importante farlo il primo giorno, perché per prima cosa fu creata l’innocenza su questa Terra e ciò è molto importante, in quanto essa è il supporto di questo mondo.
Shri Ganesha è innocente, tutte le sue incarnazioni sono innocenti, poiché Egli è l’eterno Fanciullo. Anche l’innocenza è eterna, non viene mai persa. Persino quando commettiamo errori e facciamo cose sbagliate, immorali, l’innocenza viene solo offuscata, così come le nuvole oscurano il sole. Pertanto non ci si dovrebbe preoccupare per ciò che è avvenuto nel passato o per gli errori commessi nel passato.
Per prima cosa dobbiamo creare buon auspicio in ogni luogo in cui iniziamo i nostri programmi. [Ripete al traduttore: “Dovete creare buon auspicio, ovunque...”.] Il buon auspicio è il potere di Shri Ganesha, che vi dà un’atmosfera protetta da Lui. Egli protegge moltissimo i bambini. Protegge anche le donne e tutti gli uomini che credono in una vita casta. Non farò una descrizione dettagliata di Shri Ganesha, potete reperirla da soli; ma Lui risiede nel Muladhara chakra. Questo Muladhara chakra esegue ogni tipo di escrezione dal nostro organismo, così ogni tipo di sporcizia viene espulsa dal nostro corpo. Quindi, come in uno stagno sporco, Egli crea il loto di questo Muladhara chakra ed emette la fragranza, che è la Sua qualità.
Egli è fatto di Madre Terra e l’essenza dell’elemento della Madre Terra è la fragranza. Così Egli crea un nuovo mondo, anche in quella sporcizia. Tuttavia Egli risiede in tutti i centri, in quanto è il supporto di tutti i centri. È dunque molto importante comprendere che l’innocenza che conseguiamo dopo la realizzazione deve essere rispettata.
Al livello dell’Agnya chakra, Egli viene come Gesù Cristo. Egli è il logos, per questo può camminare sulle acque. È molto sottile. È così sottile che può attraversare l’Agnya chakra del grande Virata. Ecco perché dico sempre che dovete perdonare tutti, se volete aprire questo centro.
Gradualmente conoscerete molte altre cose su di Lui. Si dovrebbe dire che Egli è il figlio maggiore di vostra Madre.

Che Dio vi benedica tutti.

Reciteremo l’Atharva Shirsha. Prima, il mantra di Ganesha. Dovreste portare l’acqua. Mettete sopra qualche asciugamano o qualcosa. Qui c’è qualche asciugamano? Tenetelo qui. Quello stendilo lì. Tienilo sopra questo. Senti, non metterlo sul tappeto. È calda (l’acqua)? Molto calda?
Yogi: È leggermente calda. È leggermente calda.
Shri Mataji: Leggermente calda va bene.

 Sokol è un movimento fondato a Praga il 16 febbraio 1862 da Miroslav Tirš e Jindřich Fügner, legato alla rinascita nazionale ceca avvenuta alla fine del XIX secolo, costituendo un modello per i movimenti di ispirazione panslavica. Il Sokol, costituito ufficialmente come una società di ginnastica, estese rapidamente la propria attività dalla pratica sportiva al mondo della cultura, mediante la costituzione di biblioteche riviste e conferenze. 
 Nel 1991 esisteva ancora la Cecoslovacchia. Cessò di esistere il 1o gennaio 1993 a seguito della sua pacifica divisione in due stati indipendenti: la Repubblica Ceca e la Slovacchia.