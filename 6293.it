Discorso della sera precedente il Diwali Puja, Novi Ligure, Italia, 24 Ottobre 1998
Auguro a tutti voi un felicissimo Diwali e un nuovo anno molto prospero. L’intera serata è stata pervasa di una tale gioia e pace che non so come descrivere il modo eccellente in cui i francesi hanno organizzato l’intero evento.
In particolare le persone (sahaja yogi) di Sud Africa, Benin, Costa d’Avorio, Kenya e molti altri ancora arrivati da varie nazioni, hanno mostrato il loro talento, la loro gioia, la loro felicità.
L’aspetto migliore è che li ho trovati molto ben preparati sui nomi di tutte le deità e su come glorificarle.
È davvero sorprendente come Sahaja Yoga si sia diffuso in tutti questi paesi in così breve tempo.
In merito al programma presentato dai francesi devo dire che è notevole.
L’anno scorso hanno allestito una bellissima rappresentazione su Jnanadeva e, quest’anno, quest’altro (su Giovanna D’Arco, ndt) è stato davvero straordinario.
Molto tempo fa ho spiegato loro come Giovanna d’Arco sia stata una persona speciale, benedetta dal Divino; e dovrebbe essere venerata come una dea o una deità che si è presa cura della Francia e della sua indipendenza.
Lo ripetevo ogni anno ma non facevano nulla su di lei. Quindi sono stata molto felice di vedere Giovanna d’Arco rappresentata qui.
Anch’io, nella mia vita, alla giovanissima età di quattordici e diciotto anni, ho lottato per l’indipendenza del nostro paese.
E il mio professore, il direttore del mio college, in seguito mi disse: “Ho capito che sei la Shakti perché, diversamente, come avresti potuto lottare tutta sola contro queste persone?”.
Tutta questa aggressività è adesso piuttosto evidente e la gente può vedere come sia stata aggredita. I francesi hanno aggredito questi popoli, questi paesi. (Shri Mataji indica il pubblico, quindi si sta riferendo con ogni probabilità ai popoli africani che erano altri organizzatori del puja, ndt)
In un certo senso, anche in seguito alla loro aggressione sono riusciti a venire in Sahaja Yoga perché poi i francesi si sono interessati a queste persone e adesso alcune di loro che sono musulmane e di altre religioni si sono dedicate a Sahaja Yoga. È un evento davvero molto notevole.
Loro sono pieni di ritmo, hanno il ritmo nel corpo. Dio ha dato qualcosa a tutti.
Ora, se alcuni hanno la pelle chiara non credo che Dio dia molta importanza a questo. Ma se la gente ha la pelle scura guardate il loro ritmo, il senso del ritmo e come hanno danzato seguendo la musica. Non solo, con quale velocità danzavano!
Devo congratularmi con voi tutti per aver realizzato una così bella rappresentazione su Giovanna d’Arco; e tutti gli attori, specialmente la signora che ha interpretato Giovanna d’Arco, sono stati bravissimi.
Devo proprio dire che non mi sarei mai aspettata che i sahaja yogi realizzassero una rappresentazione così bella su Giovanna d’Arco.
In pratica lei era stata dimenticata perché alla fine fu bruciata sul rogo.
In molti mi hanno chiesto: “Se era benedetta e protetta dalla Dea, perché allora fu bruciata? Perché fu uccisa?”. Ebbene, tutti loro, tutti i santi hanno dovuto affrontare tutta la negatività ed anche se morirono non importa, loro sono eterni. Quindi non è una cosa molto triste pensare che tutte le persone sante debbano soffrire.
Possono soffrire perché possono permettersi di soffrire, hanno il potere di soffrire.
Ecco perché ogni santo è di per sé così vantaggioso per il mondo intero. Voi tutti siete diventati sahaja yogi adesso, che proveniate dal Sud Africa, dalla Francia, dall’Inghilterra o da qualsiasi altra parte. Quindi non dovrebbe sussistere nessuna idea di dominare qualcuno o assumersi la responsabilità di qualcosa.
Una volta che abbiate capito che siete tutti fratelli e sorelle e che siete sotto un’unica bandiera, quella di Sahaja Yoga, non dovreste avere nessuna idea di diventare individualisti o cercare di dimostrare di essere meglio degli altri.
Ai miei occhi, nella mia visione siete tutti esattamente uguali: che siate istruiti o no, che non siate istruiti, che siate scuri o chiari o qualunque possa essere il vostro colore, ai miei occhi siete esattamente la stessa cosa. Guardate la Madre Terra: come avrete notato, chiunque voglia osservare la Madre Terra può imparare che lei non fa differenze. Lei si prende cura di tutti con lo stesso amore e affetto.
Perciò penso che, se è rimasto nelle vostre menti anche solo un po’ di queste tendenze dominanti e di questa natura dominante che avevate, per favore cercate di liberarvene e fate in modo di diventare umili.
Senza umiltà non potrete raggiungere altezze divine; è molto importante essere umili.
Ed al momento giusto vi sorprenderà come tutta questa umiltà sarà ricompensata.
Domani dunque celebreremo il puja. Sarà un bellissimo puja di Shri Lakshmi. Pensavo che poiché questo è un ambiente abbastanza caldo (era il palazzetto dello sport di Novi Ligure, ndt) possiamo celebrarlo intorno alle sei. E spero che interverrete tutti al puja e che otterrete le benedizioni di Shri Lakshmi.
Devo dirvi che è indispensabile che io permetta a tutti voi di celebrare questi puja di tutte queste deità, ma dovete rendervi conto che è un’area molto sensibile dove dovete essere di buon augurio, dovete essere assennati. Non potete semplicemente venire al puja senza comprenderne l’intero significato.
Per questo puja di Lakshmi è inoltre d’uopo un avvertimento: chiunque venga con una mente chiusa o con un cuore chiuso, privo di generosità e con tutte strane idee in testa, non sarà benedetto. Anzi, otterrà una sorta di aspetto opposto a Lakshmi detto Alakshmi.
Ed ecco perché si deve stare molto attenti, quando domani parteciperete al puja, a venire con un cuore aperto, con amore nel cuore e che ci sia una corretta ricezione delle benedizioni di Lakshmi.
Che Dio vi benedica tutti. Grazie infinite per il bello spettacolo e per aver portato alla luce tutti i talenti del mondo.
Devo dire che mi dispiace per i portoghesi perché stavo per andare in Portogallo, ma non ho proprio potuto a causa del mio stato di salute. Io non credo di avere una cattiva salute, ma comunque sia, questa volta non ho proprio potuto, ma sono sicura che l’anno prossimo riusciremo ad organizzarlo.
Che Dio vi benedica. Grazie molte, grazie.
21 Invocazioni in onore di Shri Giovanna  D'Arco[1]

  


	
Omaggio alla Dea Vergine, la divina protettrice della Francia.

	
Omaggio alla pura giovane Vergine che dall’età di diciassette anni guidò il proprio paese alla vittoria.


	
Omaggio alla Dea Vergine che è maestra dell’arte della guerra.


	
Omaggio alla Dea Vergine che è sempre pura e risoluta nei propositi.


	
Omaggio alla Dea Vergine che agisce con coraggio da leone.


	
Omaggio alla Dea Vergine la cui innocenza e purezza risvegliano la purezza altrui.


	
Omaggio alla Dea Vergine che è amata e venerata dagli innocenti.


	
Omaggio alla Dea Vergine che guida gli innocenti e li induce alla vittoria.

	
Omaggio alla Dea Vergine che lavora instancabilmente per instaurare il Regno dei cieli negli esseri umani.


	
Omaggio alla Dea Vergine che è un tutt’uno con la voce di Dio.

	
Omaggio alla Dea Vergine che riconosce soltanto la volontà di Dio.


	
Omaggio alla Dea Vergine che sconfigge con facilità collera, odio, malvagità e aggressività.


	
Omaggio alla Dea Vergine che è l’incarnazione di pace e compassione.

	
Omaggio alla Dea Vergine che si incarna ripetutamente per proteggere i propri figli.

	
Omaggio alla Dea Vergine il cui puro intelletto supera facilmente in astuzia chi le si oppone.


	
Omaggio alla Dea Vergine la cui spada è la spada della Fede.


	
Omaggio alla Dea Vergine che è assistita da Shri Bhairava nella forma dell’Arcangelo Michele.


	
Omaggio alla Dea Vergine che è assistita da Shri Hanumana nella forma dell’Arcangelo Gabriele.


	
Omaggio alla Dea Vergine il cui stendardo ispira amore irradiando il puro amore esistente tra la Madre divina Shri Maria-Mahalakshmi e il Signore Gesù Cristo.


	
Omaggio alla Dea Vergine il cui cuore puro non fu toccato dal fuoco, essendo Lei la purezza del fuoco.


	
Omaggio alla Dea Vergine che risiede nel cuore di Shri Mataji.



 
Sākshāt Shrī Ādi Shakti Mātājī 
Shrī Nirmalā Devyai namo namah
“Ma poiché è stato Dio ad ordinarmi di andare, devo farlo. E poiché
è stato Dio ad ordinarmelo, se anche avessi avuto cento padri e cento madri, 
e se anche fossi stata figlia di un re, ci sarei andata”
(Giovanna D’Arco, Domrémy, febbraio 1429)

“In nome di Dio! Avanziamo con coraggio!”
(Giovanna D’Arco, Orléans, conquista della fortezza inglese degli Augustines,
6 maggio 1429)
[1]Dono offerto ai sahaja yogi partecipanti al Navaratri Puja del 21/10/2012 a Cabella da parte dei Paesi organizzatori (Africa, Cipro, Francia, Grecia, Israele e UK), in occasione del 600° anniversario della nascita di Giovanna D’Arco (Domrémy, 6 gennaio 1412 – Rouen, 30 maggio 1431).