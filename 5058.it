29 ottobre 1981
Talk to Sahaja Yogis
Bramham Gardens, London (Inghilterra)

S H R I   M A T A J I   N I R M A L A   D E V I
Meditazione guidata da Shri Mataji: Prana e Mana
Brahmam Gardens, Earls Court, Londra (UK), 1982

(La traduzione non comprende il video integrale)
Oggi dovrei parlarvi del lato pratico della meditazione. Vediamo in cosa consiste la meditazione, che cosa dobbiamo fare per meditare. La prima cosa che abbiamo è il lato sinistro, Mana Shakti, il potere delle emozioni. Le emozioni sono connesse anche con il lato destro, il Prana.
Se siete disturbati emotivamente...proprio ora ci siamo sentiti turbati, anche la nostra respirazione ha accelerato e ci siamo sentiti come se tutto il corpo reagisse; percepivamo la reazione del Prana, del lato destro che cercava di esprimersi. Ci siamo messi a piangere, le lacrime rappresentano l’elemento acqua. Tutte le emozioni interiori si sono riversate con grande intensità all’esterno ed in questo era coinvolto anche il nostro Prana.
Se, per esempio, siete spaventati, se siete eccessivamente spaventati, anche il vostro respiro accelera molto e si instaura così la connessione, se siete spaventati si instaura la connessione con il Prana, mediante il vostro respiro, e tutto il sistema fisico è connesso alle vostre emozioni.
Se vi lamentate troppo o piangete troppo, o se siete tristi, questo traspare dal vostro viso. Anche il vostro Vishuddhi chakra lo esprime. Non solo Anahata, ma anche il Vishuddhi e, a quel punto, anche il vostro Agnya va fuori uso. Tutti i chakra riflettono il lato sinistro, tanto che vi è anche una manifestazione fisica a provare che i due lati sono strettamente connessi.
In un modo o nell'altro dobbiamo dissolvere questi due lati, il sinistro e il destro, dentro di noi, perché se non lo fate rimanete sospesi a metà; pertanto dovete dissolverli entrambi. E, per dissolverli, che cosa dovremmo fare? Che cosa possiamo fare in meditazione? Avete qualche suggerimento? Abbiamo Prana e Mana. Prana rappresenta il lato destro e Mana Shakti il lato sinistro. Essi devono essere dissolti, Laya, dissolti. Come fare per dissolverli? Essi si connettono l’uno con l’altro dopo la realizzazione, non prima.
Prima della meditazione, ci riportiamo in equilibrio osservando qual è il lato più pesante in quel momento. Se siete disturbati emotivamente, allora alzate il lato destro sul sinistro. Se siete disturbati sul lato sinistro, se cioè il vostro lato sinistro è gelato, alzate il lato (destro sul) sinistro e portatevi in equilibrio prima della meditazione.
In primo luogo esaminiamo quale lato è meno pesante. (Ad una bambina:) Metti le mani così. Sei a posto? Senti la brezza fresca? Arriva? Su questo lato no.... Ora va meglio? La senti su questa mano? Ed ora? Qualcosa si muove? La brezza fresca arriva adesso? C’è la brezza fresca? C’è la brezza fresca sulla mano? Bene.
Dopo esservi dati un equilibrio, la cosa migliore è portare l’attenzione sulle vostre emozioni, Mana shakti. Osservatele. Potete illuminare le vostre emozioni pensando a vostra Madre. Illuminatele, e Lei risolverà i vostri problemi di Mana, qualunque essi siano.
Quando, dopo esservi connessi con queste emozioni, inizierete ad osservarle in meditazione, le vedrete crescere dentro di voi e, se cercherete di trasferirle su vostra Madre, se, come si dice, le porrete ai Piedi di Loto di vostra Madre, esse inizieranno a dissolversi e si espanderanno.
Le dilaterete a tal punto che vi accorgerete di controllarle, di averne il controllo; e controllandole in questo modo, le vostre emozioni, dilatate e illuminate, diventano potenti; e quando le percepite in questo modo, la causa di queste emozioni può essere risolta.
Per esempio, proprio ora ci siamo commossi perché ho parlato di quei bambini. Naturalmente, lo sarebbe chiunque. Ora, quando siete commossi, trasferite il problema di questi sentimenti che nascono in voi, quelle ondate di sentimenti in arrivo, ai Piedi di Loto di vostra Madre; così, essi vengono toccati, si può dire, da quel potere. A quel punto queste emozioni diverranno illuminate e, quando diventano illuminate, hanno il potere di risolvere il problema.
Riuscite a cogliere il punto? È come se avessero raggiunto la riva dove ricevono la luce, e il problema può essere risolto. Perché ora non siete più in una cellula individuale, siete nello spazio, in Samashti, e poiché siete entrati in questo stato, avete i poteri di penetrare nel corpo di un’altra persona, di vederne le vibrazioni, di alzare la Kundalini; diversamente non avreste potuto farlo.
Per voi è molto facile farlo, anche perché io sono seduta qui di persona, quindi è facile trasferire proprio qui (ai Miei Piedi, ndt) queste emozioni affinché esse si illuminino e i vostri desideri siano esauditi. Poiché le emozioni non sono altro che desideri, desideri insoddisfatti.
Si può fare anche in altro modo, prendere le emozioni e metterle ... Le emozioni in realtà rappresentano il lato sinistro, come ho detto, ossia il desiderio. Si prende quindi qualsiasi desiderio e lo si mette nel Prana. E in che modo lo si mette nel Prana? Controllando il Prana: è per questo che si fa Pranayama[1], sapete.
Ora mettetevi seduti molto comodamente; se avete un desiderio, indirizzate lì la vostra attenzione. L’attenzione è importantissima. Ora, l’attenzione deve essere trasferita nel Prana; quindi prendete le emozioni e portatele nella vostra attenzione, in altre parole ora ne siete consapevoli.
Ciò che dovete fare ora è osservare il vostro respiro. Cercate di ridurre il vostro respiro: espirate, attendete un po’, poi inspirate a lungo, poi espirate.
In un minuto, la vostra respirazione diminuirà rispetto alla norma. Provate. Inspirate, mantenendo l’attenzione sulle emozioni affinché si stabilisca la connessione.
Meglio? Vedete, la Kundalini sale.
Ora, tra una respirazione e l’altra, vedrete che vi è uno spazio intermedio che lasciamo vuoto. Inspirate. Lasciate il vuoto. Ora espirate. Lasciate il vuoto. Inspirate, trattenete. Poi espirate e mantenete fuori il respiro. Ora inspirate. Ora iniziate a respirare in modo da sospendere il respiro.
L’attenzione dovrebbe essere sul cuore oppure sulle emozioni. Meglio? Trattenete il respiro per un po’; espirate; poi fuori per un po’; poi di nuovo. Allora vi accorgerete che per un po’ rimarrete senza respirare. Vi stabilizzate. Fra il vostro Prana e il vostro Mana avviene laya: le due shakti diventano una sola.
A questo punto, quando siete in silenzio, provate a pensare.
La vostra capacità di pensare va persa. Osservate, è svanita, non c’è più. Ciò che sta accadendo, in realtà, è laya: l’attenzione entra nella mente illuminandola. Osservate: non vi sono più pensieri. Cercate di trovare la capacità di pensare dentro di voi: “Dov’è la mia capacità di pensare?” Cercate di scoprirlo. Non c’è. Non agisce. Provate ancora. Agisce, ma è diventata Samashti. Essa ora è divenuta la collettività. Capite ora? Avete seguito? Non vi sono pensieri. Questo esercizio vi darà la consapevolezza senza pensieri, il consolidamento della consapevolezza senza pensieri. Non vi sono pensieri. Bene, questo è quanto per la seconda lezione.
Che Dio vi benedica.

[1] Tecnica di respirazione yoga.

Ieri vi ho parlato della parte fisica, ossia come raggiungere l’equilibrio mediante esercizi fisici, eseguendo tutti questi movimenti (bandhan, ndt) e tutto il resto, ed anche alzandovi la Kundalini in questo modo. E vi ho anche parlato di come correggere certi chakra, iniziando dal Muladhara, dal Muladhara chakra, che è molto importante.

(I sahaja yogi sono seduti a terra a gambe incrociate, e lo rimarranno per tutta la durata degli esercizi, ndt)

A questo scopo, come vi ho detto, l’esercizio da fare consiste nell’unire insieme le piante dei piedi. Potete provare a farlo di nuovo? Dovete unire i piedi, pianta contro pianta, e cercare di tirarli verso di voi.

No, no. Tenendoli con le mani. Sì. Tirateli verso di voi, e abbassate le ginocchia.

Ora potete farlo nel modo inverso: i piedi uniti poggiateli a terra. Sì. (...) Adesso, con le mani, tirate verso di voi i piedi uniti. Ancora, di più. Adesso abbassate le ginocchia ai lati.

Ancora rigidi, devo dire. Bene, di nuovo. Adesso vi spiegherò l’altro modo in cui si può provare a farlo: bisogna lasciare una gamba piegata poggiata a terra di lato, e l’altra – sempre piegata – con il ginocchio in alto (e il piede poggiato a terra, ndt). Vediamo.

Tiratela.... Così è meglio. Ora tirate verso di voi la gamba con il ginocchio in alto. Tiratela su il più possibile. E spingete l’altra (piegata e poggiata a terra, ndt) in basso. Sì. Una tiratela su e l’altra spingetela giù. È meglio.

Adesso invertite la posizione delle gambe e procedete allo stesso modo. Spingete giù la gamba poggiata a terra e, contemporaneamente, tirate su l’altra (piegata col ginocchio rivolto in alto, ndt) verso di voi. Con una mano potete tirarne una su e con l’altra mano potete spingere l’altra giù. È un’idea migliore.

Ora così, così, così, provate. Tenete il piede (della gamba col ginocchio su, ndt) da un lato con la mano. Tenetelo da un lato, come sta facendo lui.

No, no, fai così, metti la mano sotto il piede. Ora tieni il piede con la mano sinistra. No, no, non bisogna incrociarla dall’altra parte. È come fa lui. Bene, va bene.

Ora spingete giù questa e tirate su l’altra.

Adesso invertite nuovamente la posizione delle gambe: potete farlo? No, no, no, quella che è giù, adesso, mettetela come prima...sì, giusto, esatto. Ora, la posizione è inversa. Spingete giù il più possibile la gamba poggiata a terra, e l’altra (col ginocchio in alto) tiratela verso di voi.

Adesso vi accorgerete che si aprirà un poco. Ora verificate da soli che si apre. Adesso rimettetevi giù. Va meglio ora, la posizione da seduti? Va meglio.

Ora verificate, va meglio? Leggermente. Va meglio ora? Sì. Vedete, gradualmente funzionerà. Poco per volta ci riuscirete. È perché non ci siete abituati, e a questa età è alquanto difficile. Ma pian piano funzionerà.

(Rivolta ad una bambina:) Stai seduta così...Se si abitua a stare seduta in questa posizione fin da ora, dall’infanzia, poi non riuscirà più a stare seduta come voi. Riesci a stare seduta così? Vediamo, vediamo se ne sei capace. Bene, ci riesci. Sei bravissima, eccellente. È bravissima. Così è meglio.

(Yogi: “I bambini sono molto elastici, Madre”)

Sono elastici. Ma vedete, il problema è che, quando crescete, cominciate a sedervi sulle sedie e perdete questa abitudine. Perdete questa abitudine e, a quel punto, sapete, la sedia diventa...

(Il sahaja yogi commenta che rimane sorpreso nel vedere le posture corporee che la bambina riesce ad assumere e mantenere con la sua agilità ed elasticità, e dice di non essere capace di fare altrettanto).

I bambini sono molto agili. Dunque questo è ciò che vi ho spiegato ieri per migliorare il vostro Muladhara. Capito?

Ora, il secondo esercizio riguarda lo Swadishthana.

Dovete unire le due gambe in questo modo. Cercate di tenerle unite. Ora spingetele così, circondatele con le braccia e oscillate, cercate proprio di staccare i piedi da terra e tenerli su...

(Nel movimento oscillatorio, un sahaja yogi quasi si capovolge fra le risate generali, ndt)

Lui è alto, è per questo (che non ce la fa, ndt)....

Va bene, oscillate così ... è alquanto difficile per tutti! (Madre ride, risate generali).

In questo modo, ora vi renderete conto che il vostro Swadishthana migliorerà. Muoviamoci. Vedete? Ora verifichiamo. Tendete le mani verso di me. Vediamo. Osservate. Migliora. In questo modo, lo Swadishthana migliora.

RIEPILOGO DEGLI ESERCIZI:

I s.y. sono seduti a terra con le gambe incrociate. Devono unire i piedi e, prendendoli per le punte, devono tirarli a sé. Contemporaneamente devono abbassare le ginocchia il più possibile.

Poi lo fanno in un altro modo: i s.y. sono ancora seduti a terra a gambe incrociate. Shri Mataji dice di poggiare bene a terra i piedi uniti pianta contro pianta. Con le mani i s.y. devono avvicinare i piedi uniti (sempre poggiati a terra) il più possibile al corpo (al Muladhara) e contemporaneamente abbassare le ginocchia a terra il più possibile.
Per cercare di allenare gli arti all’esercizio, il terzo modo adoperato è: sempre seduti a terra, la gamba destra piegata e poggiata a terra di lato; anche la sinistra è piegata ma con il ginocchio verso l’alto, in verticale, ed il piede sinistro poggiato a terra. La gamba destra piegata e poggiata a terra, di lato, va spinta più possibile giù, mentre la sinistra, piegata col ginocchio in alto, va tirata il più possibile verso di sé. (Praticamente, la gamba piegata col ginocchio in alto rimane sempre davanti a quella poggiata a terra di lato).
Dopo, Shri Mataji fa invertire la posizione delle gambe: allora la sinistra, piegata, viene poggiata a terra, mentre la destra è piegata ma con il ginocchio in alto, e il piede destro poggiato a terra. Anche qui spingere la gamba sinistra a terra il più possibile verso il basso (aiutandosi con la mano) mentre, la gamba destra col ginocchio alzato, deve essere tirata verso di sé il più possibile (aiutandosi con la mano). Il braccio scende lateralmente al piede e prende il piede da sotto (nel caso della gamba alzata e piegata).
Poi Shri Mataji fa nuovamente invertire la posizione delle gambe: la destra è poggiata a terra e la sinistra piegata e alzata. Anche qui, la gamba destra poggiata a terra è da spingere verso il basso con la mano, e la sinistra col ginocchio in alto è da tirare verso di sé con la mano sotto il piede.
Alla fine fa rimettere le gambe giù nella posizione originaria a gambe incrociate.

Poi, per lo Swadishthan: sempre seduti a terra a gambe incrociate. Unire le gambe piegate, circondarle con le braccia; poi staccare i piedi da terra e tirarli su, ed iniziare ad oscillare da destra a sinistra e viceversa poggiando praticamente sui glutei.

[1] Estratto del discorso Shri Ganesha Puja 1983 a Tivoli, Italia:

“...Un’altra cosa è che dovreste cercare di eseguire uno o due esercizi fisici per riuscire a stare aderenti alla Madre Terra, poiché questo aiuta. Quindi, prima di meditare su Shri Ganesha, dovete svolgere sempre questo esercizio, per sciogliere i muscoli, così da poter aderire maggiormente a Madre Terra. Ciò vi aiuterà...”