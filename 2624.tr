Christmas Puja, Ganapatipule (Hindistan), 25 Aralık 2002.

Hepinize mutlu Noeller.

Sahaja  Yoga’ya göre  İsa, Agnya çakranızda  yerleşiktir. O’nun bütün hayatı aydınlanmış bir ruhun kalitelerini tarif etmektedir. Yaşamı boyunca hırs ve şehvetten arınmış olamızı önermiştir. Günümüzde bütün dünyada insanların  hırslı olmaları çok şok edicidir. Küçüklüklerinden itibaren çocuklarımız da istemeye başlıyorlar. Bunların peşinden koşmamanızı sağlayacak olan süküneti ve dengeyi ancak yaşamınızda tam bir  tatmin olması ile elde edersiniz.

Bu günlerde Hindistan bile, bu anlamda oldukça batılılaşmaya başladı. Onlar da çok fazla şuna, buna sahip olmayı istemeye başladılar. Gerçekte Amerika’da aniden meydana gelen bu olayla, insanlar spirütüelliğe yöneldiler. Spirütüelliğe geldiler çünkü hiçbir yerde, hiçbir tatminin bulunmadığını  anladılar. Ama Onun hayatından, İsa’nın yüce hayatından anlamalıyız. Öncelikle, yıl dönümlerinde bir çoğunu gördüğünüz gibi, küçük ufak bir kulübede dünyaya geldi O. Kuru, çok kuru otlarla kaplanmış bir beşiğe konuldu. Düşünebiliyor musunuz? Ve sonrada hayatını bir ‘haç’ üstünde kurban etti. Hepsi bir fedakarlık öyküsü çünkü O’nun bir gücü vardı, ruhunun gücü ki bu sayede her şeyi, hatta kendi hayatını bile feda edebildi. Bu sayede İsa’nın ruhaniyetten gelen yüce kişiliğinin kaynaklık ettiği büyüklüğünü anlayabilirsiniz.

Aynı İsa’ya, bugün tüm dünyada özellikle batıda ibadet edilmektedir. Ancak insanların bir şeyler peşinden nasıl koştuklarını görünce şaşarsınız. Endüstrileri, ne yaptıkları ve nasıl zengin olduklarıyla ilgili hikayelerle gidiyor. Hristiyan olduklarını göstermek için boyunlarında haçları var. İlk olarak kimse asla İsa’nın üzerinde çarmıha gerildiği bu haçı takmamalı ve onlar bunu bir ikiyüzlülük içinde yapıyorlar. Sadece kendileri değil eşleri ve çocukları da çok hırslı insanlar. Buna sahip olmamalılar, şuna sahip olmalılar. Hindistanda fazlası ile aynı durumda. Peki ne istiyorlar? Etraflarındaki bu şeylere sahip olunca, çok rahat olacaklarını düşünüyorlar –bu böyle değil.  Sürekli peşinden koşuyorlar ve elde ettikleri zamanda neşe bile duyamıyorlar.

Şu çok ilginçtir ki, eskiden rüşvetin olmadığı Amerika gibi bir ülkede İsa’nın müritleri oldukları varsayılan, büyük büyük büyük paralar kazanan insanlar var. Bu Benim ötemde. Hindistan bir zamanlar azizlerin büyük saygı gördüğü kutsal bir ülkeydi ama bu günlerde Hindistan, aç gözlülük gibi düşük bir seviyesine kadar düştü ve bu insanları anlamak mümkün değil. Öyle muazzam bir şekilde İsa’nın ardından gitmediklerini söyleyebiliriz. İsa`yi takip edenler ve buradaki Hristiyanlar da, onların en berbatlarıdır.  Onlar batı tarzı hırslı bir yaşamdaki her şeyi kabul eden insanlar ve kendilerine de Hıristiyan diyorlar.

İsa, bu dünyada hiçbir şeye ihtiyacınızın olmadığını göstermiştir. O kadar yüce bir kişilik ve büyük bir enkarnasyondu ki, her yerde saygı gördü. Neden? Çünkü içindeki fedakarlık gücü en üst seviyedeydi. Büyük bir arabaya, güzel bir eve sahip olabileceğinden değil, sadece ve sadece alçakgönüllü bir insan olmasından dolayı. Onun hayatı oldukça inanılmaz. Çok çok fakir bir insan olarak dünyaya gelmiş olmasına ve çok fakir bir adam olarak çarmıha gerilmiş olmasına rağmen bugün bir çok insanın kalbinde yer alıyor. Paranın arkasından koşan insanlar kesinlikle Hıristiyan olamazlar, hiç şekilde İsa’ya yakın değiller.

O kadar mutlu ve neşeliydi ki. Fakirlere yardım etti, muhtaçlara yardım etti çünkü onların sorunlarını anlıyordu, çünkü onları hissediyordu. Her tür hastalığı olan insanlara, olanakları kısıtlı olanlara yardım etmeye çalıştı. Dünya, ülkelere savaşmaları için yardım edecek kadar saçma duruma geldi. Savaşmak için Hıristiyanlığı yarattılar. Bu ülkede Hıristiyanlığın yaptığı nedir? Sadece büyük bir güç oluşturmak, çok sayıda Hıristiyan yaratmak. İnsanları nasıl  Hıristiyanlığa döndürdüklerini bir çok yerden duydum. İsa asla tek bir ruhu bile döndürmedi O dininizi veya doğumunuzla ilgili şeyleri değiştirmeyi  değil, hepinizin sahip olduğu değişimi vermek istedi. Ulaştığı şey şehvet ve hırs peşinde koşturup duran bu tür işe yaramaz, üçüncü sınıf insanlar yaratmak oldu.

Bazen kendim için endişeleniyorum ki umarım öğrencilerim ve çocuklarım ilerde ‘Sahaj’ a aykırı olan, ‘Sahaj’ prensibe aykırı olan şeyler yapmazlar! Sahaj prensiplerden biri de, yardıma muhtaç insanlara, aydınlanma almamış insanlara yardım etmektir, onlara aydınlanma vermelisiniz. Bu dünyanın bu şekilde devam etmesi, bu dünyayı bu hale getiren insanlara yardım etmek tarzımız değil. Bu ülkeyi kurtarmamız gerekiyorsa ve tüm dünyayı kurtarmamız gerekiyorsa, o zaman bizler İsa gibi olmalıyız. İçinizdeki fedakarlık yönünüzü geliştirin. Bu çok güçlü bir şey olmalı çünkü hepiniz aydınlanmış ruhlarsınız. Diğer insanlara yardım eden bir karakter geliştirin.

Hayatımda, her zaman sahip olmayan insanlara vermek için istek duyan bir çok yüce insan tanıdım. Böylesine yüce bir karakterleri vardı, asla bir tür, herhangi bir ödül veya hiçbir şey verilmedi onlara ama başkalarına yardım edebildiklerinde çok mutluydular. Bugün, bağımsızlığa ve özgürlüğe ulaşmak için kendi yaşamlarını feda etmiş pek çok insanın olduğu bu ülkede bu çok çok üzücü. bu gün ne oluyor, bir zamanlar kendini feda eden aynı insanlar,  belki de onların çocukları, belki de,  aynı değiller. Yönetimde bulunması gerekenler, sorumlu olması gerekenler para kazanıyorlar.

Neden bu durum oluştu?  Bu ülkede son derece  fedakar bir sürü insanımız da oldu. Onlar liderdiler ama kaçınız böylesiniz? Kaçınız kendinize ait olan şeyleri başkalarına vermek istersiniz? Başkalarına yardım etmek için ne yapıyorsunuz? Hıristiyan ulusların asla İsa’yı takip etmemiş olmaları çok üzücü ve bizler de aynı duruma geliyoruz. Bu iş yapmayacağız, para kazanmayacağız anlamına gelmiyor. Yapabilirsiniz ama bunlarla birlikte,  kimin için bunu yaptığınızı hatırlamalısınız. Bununla ne yapacaksınız, bu para ile ne yapacaksınız? Gerçekten şunu belirlemeliyiz ki  en azından (geçen) bir yıl içinde kendimize ait olan bir şeyi başkasına verebildik mi? Kendinizi çarmıha gerin demiyorum, bu çok fazla olur.

Ama en azından başkaları için kendi rahatınızdan fedakarlık edebilir misiniz? Sahaja Yogiler son derece nazik ve sevgi dolu olmalıdırlar. Eğer öyle değilseniz, Sahaja Yogi değilsiniz. İlk olarak nazik ve sevgi dolu olmalı ve çevrenizdeki sorunları anlayabilmeli ve etrafınızdakilere edebildiğiniz kadar yardım etmelisiniz. Fakat bu kadar da değil, Sahaja Yogiler bile hayatlarının ne değeri olduğunu anlayamıyorlar. İsa’yla aynı yoldalar ve aydınlanmışlar. Onların bu duyguya sahip olmaları gerek, diğer insanlarla bir bütünlüğe sahip olmalılar ve kendi içlerinde İsa’nın yaptığı fedakarlığı hissedeceklerdir. İsa, Agnya çakramızı geliştirmek için, egomuzu ortadan kaldırmak ve egomuzla savaşabilmemiz için nasıl kendi hayatını feda etmiştir ama bizler o kadar egoistiz ki. Her ne yaptıysa boşa gitti, bu insanların onda anlamadıkları bir şey.Onun karakterini ve hayatını özümsemediler. Bu çok kötü. Bize göre O, aydınlanmış insanlar için  çok büyük bir mesaj ve çok yüce bir örnektir.

Yapılabilecek çok şey var. Bildiğiniz gibi aklım hep yardıma muhtaç insanlarda. Onlar için bir çok organizasyon başlattım. Onları her yerde  biliyorsunuz. Geçenlerde sokakta kalmış kadınlar ve yetimler için Delhi’de bir şeyler başlattım. Paranın büyük bölümünü Ben ödedim. Ama bitirirken, tamamlamak için neden Sahaja Yogi’lerden az bir miktar vermelerini istemiyorum dedim. Ve yaptılar, ödediler. Delhi’de, Sahaja Yogileri kutlamalıyım, onlar diğer Sahaja Yogilere yol gösterdiler. Bu büyük organizasyon için o kadar çok para topladılar ki çok şaşırdım. Bu daha önce asla görmediğimiz bir şey, ülkemizdeki kadınlar nasıl acı çekiyorlar, yoksul kadınlar nasıl acı çekiyorlar. Kocaları tarafından kendilerinin bir hatası olmaksızın terk ediliyorlar, hayır, bu şekilde değil. Kimi kaprisler nedeni ile  çocuklarıyla birlikte sokağa terk ediliyorlar, Müslüman eyaletlerde bu daha da kötü.

Bir şeyler yapmam gerektiğini hissettim. En azından insanların dikkatini onların sorunlarına çekmek, onları kaderlerine dikkat çekmek ve bu sayede hayata geri dönebilirler ve hayatlarını kazanabilirler. Sanıyorum gidip, bakıp çevrede kimin yardımınıza ihtiyacının olduğunu bulmak bütün Sahaja Yogilerin görevi. Sadece kendiniz için yaşamayın, kendiniz için kazanmayın,  kendiniz için para kazanmayın, insanlara yardım edin. Gerçekten yardım edilebilir o insanlara yardım edin ve o insanlar, ‘tüm bunları yapanlar Sahaja Yogi’ diyeceklerdir.  İnsanlara yardım edebilmek için bir sürü fikrim var ve ne kadar param varsa bunları gerçekleştirmeye çalışacağım. Ama umarım siz de başkaları için bir şeyler yapmaya karar verirsiniz. Özellikle, bu ülke en azından iki parçaya bölündü, biri zengin diğeri de çok fakir insanlar.  Bu fakir insanlar kalbimi burkuyor, acı ile burkuyorlar. Onlara nasıl yardım edeceğimi bilmiyorum. Öylesine büyük bir insan grubu.

Ama eğer siz karar verirsiniz, etrafa gidebilirsiniz... (Shri Mataji birisine işaret eder:Oturun!) Etrafa gidersiniz ve çok fakir olan bu  insanlara yardım etmenin yollarını ve metodlarını bulabilirsiniz. Onların her anlamda size ihtiyaçları var, size muktedirsiniz, Mahalakshmi’nin kutsamalarıyla kutsandınız ve çok donanımlısınız. Onlara yardım edin, büyük sorunlar yaşayan bu insanlara yardım edin. Biliyorum onlar Sahaja Yogi değiller,  onların Sahaja Yogi olmalarını ummayın. Olamazlar. İsa’nın zamanında kaç tane Sahaja Yogi vardı? İnsanların sorunlarının derinliğini anlayabilen kaç tane insan vardı?

Ama İsa vardı ve O kendi hayatını, insanların günahları için feda etti. İnanabiliyor musunuz? Bugün, O’nun doğum gününün büyük bir coşkuyla kutlanması gereken gün. Ne büyük bir doğum ve nasıl bir yaşam sürmek zorunda kaldı! Hiç kimse böyle bir hayata sahip olmak istemez ama Onun  özünü anlamalıyız. Hırs peşinde koşmak aptallıktır, hırsın sonu yoktur. Hırslı olanlar, her zaman hırslıdırlar. Para isterler, onu isterler, bunu isterler.  Neden başkalarını görmezler? Ne isterler? Bizler kollektif bilinç içindeyiz, bu insanların ne istediğini anlamalıyız. İnsanlar için ne yapabiliriz! Biliyorum, bunca reklamın alıp başını gittiği bu modern dünyada hiç  kolay değil ama bizler Sahaja Yogileriz. Normal insanlar olmalıyız. Bir azizin yüzleştiği gibi yüzleşmeliyiz ve özel güçlerimiz sayesinde bu günahların üstesinden gelmeliyiz.

Bugün, Ben ve sizler için büyük bir neşenin günü. Diğer bir yandan da   İsa’nın yaşamını görünce, ne kadar kısa bir yaşam ve ne kadar ıstıraplıydı.  Fakirlikten dolayı değil, nefretten ve maruz kaldığı kötülüklerden, işkencelerden dolayı. Fakirliği hiç önemsemedi, bununla ilgili hiç bir şeye dokunmadı. Onu kötü hissettiren şey, gerçekten bir şeylerin yanlış gitme şekli ve orada baskı olması idi.  Sorunları çözmek için tüm bu ızdırabı kendi üstüne aldı. Hırisriyanları yarattı ama onların şu an yaptıkları şey nedir, saçmalık. Sadece saçmalık.  Hiç bir anlamı yok, İsa’nın hayatında hiç bir anlamı yok, O’nun yüce işinin zenginliği ile hiçbir ilgisi yok. O’nun doğum gününü kutlarken aynı zamanda göstermiş olduğu fedakarlık kapasitesini ve sevme gücünü de kutlamalıyız.

Sahaja Yogiler çok iyi insanlar oldular, sevgi dolular, buna hiç şüphe yok. Fakat sanırım hırs hala devam ediyor. Hırsın sonu yok. Söylemeliyim ki çok aptal insanlar gördüm. Amerikadaki gibi her organizasyonun en üstündeki insanlar, büyük şirketlerin yöneticileri. Çok zenginler. Yirmi beş tane uçakları ve elli tane, elliden fazla arabaları var. Elli arabanın tepesinde mi seyahat edecekler. Nasıl seyahat edecekler, bir ayakları arabanın birinde, diğer ayakları da başka bir araba da mı? Ama bunu yaptılar, bütün bu tür delilikleri yaptılar ve şunu söylediler .... şimdi buna benzer söyleyecekleri hiç bir şey yok çünkü artık bunların hepsi haczedildi. Bu karaktere sahip insanlarla ne yapacaksınız? Yirmi beş uçağa, elli kadar arabaya sahip olmak delilik değil mi? Ve kendilerine bir son olmadığını düşünürler, onlar olageldikleri gibi aptallar. Öldükleri zaman tüm bu şeyler bitecek.

Amerika’da bir şeyler için kavga ediyorlar. Öyle komik bir yer ki. Hırsımızla nereye gittiğimizi sonra anlarsınız. Çok genç bir bayanın çok çok yaşlı bir adamla, evlendiği bir olay var, çok yaşlı. Adam ölünce bütün parasını bu genç bayana bırakmış. Adamın oğlu çıkagelmiş ve ben yıllardır bu adamın oğluyum, paranın hepsini bu bayan nasıl alabilir diye dava açmış. Genç bayanın milyarları ve milyarları var ama hala hepsine sahip olmak istiyor. Bu yaşlı adam için çok şey yaptığını, birçok fedakarlık yaptığını söyleyerek mazeretlerini belirtmiş.  Ne kadar utanç verici bir durum! Ama onlarda hiç utanma yok, para istiyorlar, para, para, para, konfor için, konfor, konfor. İnsanları anlamak çok zor. Bir kere acayip bir yola girdiler mi her tür aşırılığa  gidebilirler. Fedakarlık nedir bilmiyorlar.

Ben gördüğümde, Gandiji insanlardan fedakarlık yapmalarını istediğinde, bütün kadınlar mücevherlerini verdiler, hayatlarını verdiler, hapse girdiler, bağımsızlık için her şeyi yaptılar. Sahip oldukları bağımsızlık neydi? Derhal dünyanın bütün  hırsızları, dolandırıcıları iş başına geldi! Yüce ve soylu  olan ne kadar şey varsa çöpe giden bir ülke için ne diyebilirsiniz.  Soylu biri oldunuz mu? Sorun kendinize. Soylu bir insan oldunuz mu? Başkalarına  yardım etmeyi denediniz mi? İsa’nın hayatından şunu bilmeliyiz ki, O yoksulluk içinde yaşadı. O kralların kralıydı ama yoksulluk içinde yaşadı, şerefle. O günahkar ve sorunları olan o kadar fazla insan için her şeyi yaptı, Tek başına.

Şimdi sizler çok sayıdasınız, bir çok kişisiniz. Hepiniz bir şeyler yapmak zorundasınız. Bu büyük şirket sahipleri gibi yaşamayın. Fakat ülkenizin iyiliği için kazancınızdan bir şeyleri ve lüksünüzden bir şeyleri feda etmeniz  gerektiğini anlamaya çalışın. Çünkü sizler Sahaja Yogisiniz, sıradan insanlar değilsiniz. Aydınlanmanızı aldınız, peki ne yapıyorsunuz? Herkesten para mı istiyorsunuz veya herkese sevgi mi veriyorsunuz. Sevgi ve şefkat veren Sahaja Yogilerle ilgili hikayeler duyayım.

Bu gün üzgünüm, O’nun doğum gününde, size Onun çok, çok acı dolu olan hayatından bahsetmeliyim. Bizler Onun nasıl da şerefli bir kişilik ve büyük bir Sahaja Yogi olduğunu anlamalıyız. Yaşamı boyunca pek çok sorunla karşılaşmak zorunda kaldı ve kendi halkı Ona eziyet etti. O’ndan faydalanmaya çalıştılar. Şu an Sahaja Yoga dışında olan Sahaja Yogilerle bu tecrübeyi Ben de yaşadım. Beni rahatsız etmeye çalıştılar ve Benden para kazanmaya çalıştılar. Herkes bilir. O kadar kötü bir değer sistemleri var ki aydınlamış ruh olduklarını nasıl söyleyebilirsiniz. Bu yüzden başkalarına nerede yardım edebileceğimizi düşünmeliyiz. Başkaları için ne yapabiliriz. Kişinin İsa’nın hayatından öğrenmesi gereken şeylerden birisi budur.

Gerçekte Hıristiyan bir ailede doğdum. Hristiyanlar hakkında öğrendiğim şey, son derece pis olduklarıdır. Sürekli birbirlerine karşı plan yapıyorlar ve çok para odaklılar.  Babam hapse girdiğinde bizi kiliseden attılar. Ülkenizi sevmeniz günah mı, öyle mi. Bunu yaptılar. Babam geri döndüğü zaman, Bombay’ın, Nagpur’un belediye başkanı oldu. Bu sefer de bu kişiler onun en büyük hayranı oldular ve geçit töreni düzenlediler. Babam onlara sadece gülümsedi ve şu aptal insanlara bak dedi. Bu tamamıyla aptallık. Bu tarz bir hırs ve saçmalık kesinlikle durdurulmalı. Para peşinde koşuyorlar, mevki sahibi olmanın peşinde koşuyorlar ve çok kötü şeylerin de, bazı şeylerin peşinde koşuyorlar. Sahaja Yogiler değil, ama o kişiler yapıyorlar.

Ama Sahaja Yogiler arasında bile, para düşkünü insanlar gördüm ve Sahaja Yogadan para kazandılar. Ben öyle işe yaramaz birisiyim, paradan anlamam. Beni kandırabilirler. Sorun değil. Senelerce beraberce Beni kandırdılar. Önemli değil. Ne yapmalı. Paraya ne için ihtiyacım olabilir ki. Sorun bu. Eğer dikkatli değilseniz, çok para düşkünü değilseniz diğerleri sizi dolandırabilirler.  Bırakın yapsınlar. Derim ki, bırakın dolandırsınlar. Ama Ben para alabilmek için insanların arkasından koşacağım bir karakter geliştiremem. Yapamam. Bana verdiğiniz hesap ne ise onu kabul ederim, ne söyleseniz kabul ederim.  Biliyorum bu utanç verici, bu yanlış ama eğer siz bunun farkında değilseniz, size yardım edemem. Bu tür insanlarin hepsi yok edilecekler, bunu biliyorum. ama eğer kendileri anlamıyorlarsa ne yapmalı. Sahaja Yoga’dan para kazanmak, düşünebiliyor musunuz?  Yapılacak ne kadar aptalca bir şey. Çok yaygın. Çok kötü.

Hepinizden paranın üzerinde olmanızı, bu tür dünyevi şeylerin üzerinde olmanızı istiyorum. Asla açlık çekmeyeceksiniz, asla probleminiz olmayacak ama bu tür saçma şeylere bulaşmayın. Bu Tanrı’nın işi ve bundan hiç bir şekilde para kazanmaya çalışmayın. Çok alçak gönüllü bir insan olarak doğmuş olan İsa’nın yüce yaşamından çok şey öğrenmeliyiz ve öyle büyük şeyler yaptı ki. Agnyalarımızı geliştirmeye çalıştı ve şimdi bile O’nu düşünseniz agnyanız iyileşir. Bitecektir. Sahaja Yogilerin arasında da çok pişkin insanlar olduğunu biliyorum. Her zaman çevrelerini  iteleyip duruyorlar. Ama ne için? Ne istiyorsunuz? Sürekli etrafta sırnaşıkça dolanıyorlar. Aynı diğer aptal insanlar gibi. İsa gibi, kendi içinizde tatmini hissetmek istiyorsanız meditasyon yapmalı, iç gözlem yapmalı ve bulmalısınız. Tatminkar bir insan mısınız? Hayatta çok tatminkar olmalısınız, aksi taktirde Sahaja Yoga’nın bir faydası olmaz. Aydınlanma almış olmanızın bir faydası olmaz.

İsa’nın karakterini model olarak almanız ve tüm dünyanın sorunlarını anlayıp  bunları kendi sorununuz olarak görebilmeniz için sizi tüm kalbimle kutsuyorum.

&nbsp;

Tanrı sizi kutsasın.