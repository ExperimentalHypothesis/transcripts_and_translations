22 elokuun 1982
Ganesha Puja
House of Charles and Magda Mathys, Troinex (Switzerland)

Shri Ganesha Puja. Geneva, Sveitsi, 22. elokuuta 1982.

Onko täällä joku, joka voi kääntää? Onko muita? Tarvitaan kaksi henkilöä. Voit istua tähän. Mutta eikö hän olekaan täällä? Tuliko hän pujaan ollenkaan? Kaikkien pitäisi nyt tulla sisään. Aloitan sitten, kun kaikki ovat paikalla. Tulkaa lähemmäksi. Täällä on tilaa. Ne, jotka voivat istua maassa, voivat istua edessä. Tulkaa. Oikein hyvä! Pidätkö siitä? Onko väri hyvä? Missä on – kuka muu kääntää? Hyvä, tulehan. Sinä käännät ranskaksi ja hän voi kääntää italiaksi. Onko ... tullut? Sinä olet siinä. Ketä muita? Lapset voivat istua edessä - päästäkää lapset istumaan eteen. Kaikki neljä lasta voivat tulla myöhemmin, kun aloitamme pujan. Ovatko kaikki paikalla? Ah! Kauko-ohjattava auto! Hienoa! Jumalan siunausta. Täsmälleen, sellainen se on! Hyvä. 

Aluksi haluaisin kertoa teille pujan merkityksestä.

Siinä on kaksi aspektia. Ensimmäinen aspekti on se, että teillä on omat jumaluudet sisällänne. Ja nämä jumaluudet pitää saada heräämään sisällänne. Jumaluudet ovat yhden Jumalan eri olomuotoja. Toisaalta teissä on jumaluudet, eli Jumalan olomuodot, jotka ovat hereillä koko ajan. Toisaalta teillä on omat jumaluutenne, jotka ovat joskus hereillä, joskus osittain hereillä, joskus nukkuvina, ja joskus sairaina. Teidän pitää siis käyttää kahta menetelmää: miellyttää Jumalan jumaluuksia ja pyytää heitä siunaamaan teidän jumaluuksianne, tai pyytää heitä herättämään teidän jumaluutenne. Tekemällä pujan, eli kun uhraatte jotakin, mitä teillä on uhrattavana, mitä tahansa - esimerkiksi kukkia, jos haluatte uhrata kukan Jumalalle, teidän ei tarvitse puhua mitään, te vain uhraatte sen: "Tämä on Sinulle." Kuka tahansa voi ymmärtää mitä uhraaminen on, eli siihen ei tarvita edes kieltä. Jos vaikka joku sokea mies haluaisi antaa teille jotakin, hän voi antaa sen teille tällä tavalla. 

Tällaisen eleen tekeminen riittää vakuuttamaan, että hän antaa. Teidän ei tarvitse sanoa mitään. Kun nyt uhraatte kukan Jumalalle, ja vaikka ette sano mitään mantraa, uhraus on tapahtunut - antaminen on tapahtunut. Mutta ongelma on se, onko uhraus otettu vastaan vai ei. Nyt, kun olette oivaltaneita sieluja ja uhraatte jotakin, Jumala hyväksyy sen, vaikka ette sanoisikaan mitään. Mutta saatteko siitä mitään hyötyä itsellenne? Kun itseoivalluksen jälkeen uhraatte Jumalalle, hän hyväksyy sen, koska se tulee oivaltaneelta sielulta, Hän ottaa sen siksi vastaan. No, miten me sitten saamme siunauksia Jumalalta, kun annamme Hänelle kukan? Jos ette puhu mitään, vaan uhraatte vain kukan, niin saatatte saada automaattisesti monia kukkia elämässänne. Tai jos uhraatte mitä tahansa materiaalista, saatte siunauksena jotain materiaalista.

Jos hienojakoisella tavalla sanotte jotakin, jos vaikka tarjoatte jotakin jollekin ja sanotte nöyrästi: "Olisin iloinen, jos ottaisit vastaan tämän," sillä on ehkä vielä hienojakoisempi vaikutus ja ehkäpä vielä laajempi ja syvempikin. Jos teette jotain symboolista, joka on jonkun asian perusolemus, periaate. Niin kuin kukat ovat - ne symbolisoivat Äiti Maan periaatetta. Niinpä kaikkien Jumalalle uhrattavien asioiden symboliikkaa on meditoitu ja ne on löydetty. Me käytämme viittä asiaa, joita kutsutaan nimellä "panchamruta", niin kuin meillä tässä on. Sillä jos olette tavoittaneet periaatteen, olette todella tavoittaneet kokonaisuuden, koska henkinen hyvinvointi on täydellinen hyvinvointi. Se ei ole vain osittaista, kuten materiaalista hyvinvointia, tai fyysistä hyvinvointia, tai tunne-elämän hyvinvointia, tai mielen hyvinvointia: se on kokonaisvaltaista, täydellistä tasapainoa kokonaisuuden kanssa. Kun uhraatte muita asioita, kuten... näitä kutsutaan nimellä akshadas, joka on - miksi sitä sanotaan? Kurkuma. Kurkuma-riisi, tämä keltainen tässä.

Kun uhraatte tätä, keltainen väri on Swadishthana Chakran väri. Ja kaikki jumalat pitävät hyvin paljon riisistä. Tähän liittyy pieni niksi, inhimillinen sellainen. Jumalat siis pitävät riisistä; niinpä siihen laitetaan kurkumaa päälle, joka tarkoittaa, "Me uhraamme Sinulle keltaiseksi värjättyä riisiä" - se tarkoittaa, "Pyydämme Sinua siunaamaan meidän luovuuttamme." Kun syötte sitä, luovuus virtaa enemmän ja tämä jumaluus siunaa meitä - se on se niksi. Koko puja on ihmispyhimysten keino saada Jumala antamaan enemmän siunauksia! Mutta kaikki mistä Jumala pitää, sen täytyy olla suotuisaa ja pyhää. Loppujen lopuksi se toimii pyhimysten pyhyyden ja vilpittömien sydänten hyväksi. Pujaa ei voi tehdä sellainen henkilö, joka ei ole oivaltanut sielu. Henkilön, joka opettaa, pitää myös olla oivaltanut, sellainen, joka tekee "namaz", täytyy olla oivaltanut, sellainen, joka rukoilee, täytyy olla oivaltanut sielu.

Kaikkia käytettäviä tarvikkeita tulee palvoa niin, että niistä tulee pyhiä, että niitä kunnioitetaan. Mitään sellaista ei voi tehdä, että esimerkiksi kylpyhuoneen esineitä käytettäisiin myös pujassa, se on täysin absurdia. On kolme hyvin tärkeää esinettä: "ghatah", joka on astia, kulho, jonka sisällä on kundaliini, kulho, jonka sisällä on ikiaikainen halumme päästä Jumalan luokse, jota palvotaan ensimmäiseksi, meidän haluamme. Se on ghatah, jonka näette tässä. Ja sen päällä on "shripala". Shripalan sisällä on myös vettä, eli kookoksessa on vettä ja kookos edustaa samaa asiaa. Hienojakoisemmassa muodossa se edustaa maailman kaikissa joissa olevaa vettä, eli jokia. Ja kookos on kaikkien valtamerien vesi. Merissä oleva vesi nousee ylös pitkin kookospuun runkoa ja muuttuu makeaksi kookoksen sisällä. Tämä on symbolinen asia.

Tätä astiaa siis kutsutaan "ghatah-pujaksi", tämä on ghatah-puja. Tänään en mene pidemmälle yksityiskohtiin, koska meidän pitää puhua Ganeshasta. Samalla tavalla - tämä on siis vesi. Sitten meidän pitää palvoa "mantraa" ja "shankaria". Nämä kaksi edustavat ääntä. Simpukka. Oikeastaan shankar edustaa eetteriä. Sitten on vielä "deepa", mikä se on? Se on valo, se edustaa valoelementtiä ja sitä kutsutaan nimellä "tejas". Tavallisesti Jumalattarelle annetaan myös viuhka, joka edustaa ilmaelementtiä.

Tällä tavalla niitä siis käytetään ja kaikkia viittä elementtiä miellytetään etukäteen. Näiden viiden elementin olemusta, tai niiden perimmäistä olemusta, tulisi miellyttää aluksi, jotta ne tukisivat pujaa. On myös olemassa kaikenlaisia muita asioita, kuten perheen omat jumaluudet: ehkä perheessä palvotaan joitain erityisiä jumaluuksia. Ne eivät myöskään saisi häiritä pujaa; tai ehkä jo kuolleena olleet esi-isiä. Kaikki nämä pitää vaientaa ja heille pitää kertoa, että tämä on tällainen puja, joten älkää häiritkö meitä sen aikana. Se tarkoittaa sitä, että ei edes ajatuksin tai millään muullakaan tavalla he saisi häiritä. Kaikki pitää saada ensin rauhalliseksi. Olen nyt kertonut tästä yhdestä puolesta aivan lyhyesti, vaikka se onkin hyvin pitkä asia. Jos Minun pitäisi kertoa siitä enemmän, Minun pitäisi puhua ainakin kolme kertaa ja kolme tuntia joka kerralla ja siltikään se ei ehkä riittäisi. Nyt pääsemme toiseen aspektiin, josta esitin kysymyksen - millä tavalla te hyödytte tästä?

Tämän tekniikan lisäksi, jotta siunauksista saisi parhaan hyödyn, tai miten saa parhaiten Armon virtaamaan sisällään, me lausumme mantroja. Mantrojen ääni, se ääni kaikuu Jumalan olemukseen. Ja ne heijastuvat takaisin meidän chakroihimme ja chakrat alkavat avautua yhä enemmän. Näin Jumalan Armon virtaus on otettu vastaan. Mutta vain oivaltaneen sielun tulisi lausua mantra. KOska miten se voisi saavuttaa Jumalan ilman yhteyttä? Se on noidankehä. Joku voi sanoa, että "Äiti, eihän voi saada oivallusta ennen kuin on saanut Jumalan Armon. Eikä henkilö, joka ei ole saanut oivallusta, voi avata chakroja. Ja ilman chakrojen aukeamista ei voi saada oivallusta."

Tässä vaiheessa Äiti ja kaikki pyhimykset, kuten te, tulevat kuvaan mukaan. Sahaja joogien tehtävä on murtaa tämä noidankehä. Teidän itsenne pitää nostaa kundaliini. Heti kun nostatte kundaliinin, kundaliini avaa chakroja hieman, koska olette antaneet chakroille värähtelyjänne. Heti, kun kundaliini tietää, että Sahaja joogi seisoo etsijän takana, hän nousee. Hän tietää, että olette hänen siskojaan ja veljiään, ja että te kuulutte samaan perheeseen kuin hän. Hän nähkääs tuntee maan, jossa hänen pitää kasvaa, hän tuntee sen ja nousee ylös kaikessa arvokkuudessaan. Tällä tavalla hän murtaa tämän noidankehän. Siksi me emme aluksi kerro ihmisille mantroista, koska mantroja lausuessa Minut pitää hyväksyä Jumaluutena. Minun tulemiseeni on liitetty sellainen pakollinen asia, että teidän on tunnistettava Minut; koska tämä aika on hyvin sekavaa aikaa; sitä voidaan kutsua ylösnousemuksen ajaksi, tai viimeisen tuomionne ajaksi.

Ensin pitää antaa oivallus ilman tunnistamista. Mutta ei niille, jotka kieltävät Minut tai loukkaavat Minua. He eivät tule koskaan saamaan oivalusta, vaikka kuinka yrittäisitte. Myös, jos ihmiset oivalluksen jälkeen alkavat ajatella Minua vastaan, värähtelyt loppuvat, Sahasraran takia. Ja sydämen pitää olla täydellisessä sopusoinnussa Minun kansaani, muuten Sahasrara pysyy kiinni. Ne ihmiset, jotka ovat vaatimattomia, jotka ovat täysin avosydämisiä, sellaiset ihmiset ymmärtävät Minua erittäin hyvin, ja he vain laittavat Minut sydämiinsä. Oivalluksen jälkeen, käytyään läpi Sahaja Yogan ymmärtämisen mielen ja ajattelun kautta, myös älylliset ihmiset ymmärtävät Minut ja tunnistavat Minut hieman kiertoteitse. Pujan jälkeen, kun he saavat siunaukset saavuttamassaan autuaalisessa tilassa, silloin he myöskin ymmärtävät pujan arvon - jälkeenpäin. Intiassa, josta pujajärjestelmä on perinteisesti tullut, ja jossa sitä on ylläpidetty hyvin paljon, ihmiset ymmärtävät sen ilman mentaaleja prosesseja. Mutta jos he tapaavat jonkun älykön, josta on tullut Sahaja joogi, he eivät ymmärrä häntä.

He eivät halua kuunnella sitä aivojen ajattelun tuottamaa jaaritusta. Jos jotkut hieman länsimaistuneet yrittävät ymmärtää, he saavat itselleen alemmuuskompleksin ja ajautuvat vasemmalle. Ei ole mitään tarvetta ymmärtää sitä mentaalisti, analysoida kaiken aikaa mentaalien prosessien kautta, ja sitten ymmärtää kaikki ja tulla sitten avosydämisiksi Sahaja joogeiksi - se on melko pitkä kiertotie. Mutta minkäs voit? He ovat joutuneet sinne kiertoteitä ja joutuvat tulemaan samaa reittiä. Vaikka heistä tulisikin Sahaja joogeja, he alkavat kysellä ja ajatella ja ovat huolissaan asiasta. Niinpä väärät opettajat saavat heidät helposti valtaansa ja ottavat sitten kaiken hyödyn heistä. Siitä ei kannata pahoittaa mieltään. Jos tuntuu siltä, että haluaa analysoida, niin silloin pitää tehdä niin, koska Minä en voi pysäyttää vauhtianne, Minä en aio hypnotisoida teitä. Sahaja Yogassa vapautta tulee kunnioittaa.

Mutta me emme salli sellaisten ihmisten tulevan pujaan, jotka eivät ole saavuttaneet riittävää ymmärrystä Sahaja Yogasta - tämä koskee länsimaisia ihmisiä, ei intialaisia, mutta tässäkin on rajoituksensa. Jos en Intiassa selitä ihmisille, he eivät myöskään kysele. He tietävät saavansa värähtelyjä. He tietävät jo värähtelyistä, joten Minun ei tarvitse kertoa, että "Te saatte enemmän värähtelyjä." Jos he saavat enemmän värähtelyjä, he tietävät, että olen Adi Shakti, sillä selvä, ei Minun tarvitse selittää sitä. Samalla tavalla kuin saadaan selville mikä on parasta viiniä, he saavat selville, kuka on aito. He tuntevat sen mausta. Kerran eräässä pujassa oli noin kuusi tuhatta ihmistä, jotka koskettivat Jalkojani. Silloin sanoin, "Pujassa älkää tehkö niin - ihmisten ei tarvitse koskea Minun Jalkojani." Sanoin näin.

Mutta he luulivat, että Dhumal kielsi tekemästä niin, ja kaikki kävivät hänen kimppuunsa. He sanoivat, "Sinä vain haluat saada kaikki siunaukset itsellesi Äidin Jaloista, etkä halunnut meidän saavan mitään", ja he olivat hänen kimpussaan. Ja toinen asia vielä, että lännessä en koskaan tehnyt amrutia Jalkojeni vaan Käsieni kautta, koska täällä ihmiset ajattelevat, että jalat ovat jotain likaista, eikä meidän pidä tehdä amrutia jaloista. Oikeastaan Jalat ovat erittäin voimalliset, ja ne eivät voi koskaan olla likaiset. Niin kuin Ganges -joessa on värähtelyjä. Jos sinulla on Ganges -joen vettä, huomaat, että se ei koskaan likaannu. Päinvastoin, mitä tahansa joessa on, koska sitä ei tavallaan koskaan puhdisteta, ja mitä tahansa likaa siihen tulee, se laskeutuu pohjaan eikä likaa vettä ollenkaan. Sen vesi on erittäin puhdasta, se värähtelee koko ajan. Pitää siis ymmärtää, että se mikä on puhdasta, se mikä vastaa puhtaudesta, mikä on puhtauden lähde, se voi puhdistaa minkä tahansa epäpuhtaan. Miten se voisi silloin olla epäpuhdas?

Mutta jos sitä ajattelee aivoilla, se on niin rajallista. Ette pysty ajattelemaan mitään sellaista, joka on puhtauden ruumiillistuma. Nyt olemme tulleet siihen pisteeseen, jossa ajattelin puhua teille Absoluutista. Se on Shri Ganesha. Tänään on Hänen pujansa. On todella suurenmoista, että teemme tämän pujan Genevessä, Sveitsissä. Luulen, että Geneve on oikea Sydän. Tavallaan täällä toimitaan oikeaa Sydäntä vastaan. Jokaisen elämä on tragediaa, niin kuin Raman ja Ayodhyan. Siksi onkin hyvin tärkeää, että täällä palvotaan Shri Ganeshaa.

Shri Ganesha, kuten tiedätte, on viattomuuden ruumiillistuma. Ganeshan väri on punainen tai hieman oranssi. Kun lapsi on sikiöasteella, ensimmäinen väri, minkä se näkee, on oranssi, joka näkyy äidin kohdun punaisessa seinämässä. Se on veri. Olette varmaan jo oppineet Sahaja Yogassa, että jokaisella toiminnalla on reaktio, joka toimii. Alkuperäisen, tai esiaikaisen Ganeshan väri on saven väri, koska Hänet on tehty Äiti Maasta. Kun Gauri, Ganeshan äiti loi Hänet suojelemaan siveyttään, sillä aikaa kun hän oli kylvyssä, hän värjäsi Hänet punaiseksi, että kaikki näkisivät, että joku istuu siellä ja suojelee häntä. Kun sikiönä näette punaisen värin ympärillänne, silloin imette tämän värin itseenne, ja teissä oleva Ganesha saa punaisen värinsä yhtä kauniilla tavalla. Samalla tavalla, kuin se reagoi muuttumalla punaiseksi ja toimii, eli Ganeshan punainen väri, sellainen henkilö, jonka Ganesha on punainen, pelottaa muita. He tietävät, että siellä sisällä istuu Ganesha, puhdas ja siveä persoonallisuus kaikkine Ganeshan tulisine ominaisuuksineen.

Kun tämän Ganesha vaikuttaa lapsuudessa, eli, kun lapsi syntyy, se on äärettömän suojeleva tai tulisieluinen, jos joku yrittää kajota sen viattomuuteen. Aivan pieninä lapset eivät ole edes tietoisia siitä. Mutta pikku hiljaa, kun he kasvavat isommiksi, he tulevat erittäin tietoisiksi ja he eivät pidä siitä, että heitä riisutaan muiden nähden. He tulevat hyvin ujoiksi viattomuudestaan. Tarkoitan, ei ujoiksi, he eivät ujostele alastomuuttaan: he ovat hyvin häveliäitä alastomuudestaan, että heidän viattomuuttaan kohtaan ei hyökättäisi. Jos viattomuutta vastaan ei ole hyökätty ja he ovat puhtaita, niin nähdessään alastoman naisen, he sulkevat silmänsä. He eivät halua nähdä alastonta naista, tai alastonta miestä. Tämä on sisäistä ymmärrystä, intuitiivistä ymmärrystä siitä, että viattomuuden säilyttäminen on tärkeää. No, mitä sisällämme oleva viattomuus sitten on? Miten se vaikuttaa meihin?

Olen jo kertonut teille, että se antaa meille viisauden. Me teemme kaikenlaista typerää egollamme; niin kuin kerroin eräästä presidentistä ja monesta muusta hänen ikäisestään ja korkessa asemassa olevasta, ja se johtuu siitä, että heillä ei ole Ganeshaa ollenkaan. Menimme Brightoniin, missä on eräänlainen ranta, jossa voi oleskella alastomana. Ja palvelijattareni, joka on viaton, ja menimme sinne, niin hän ei voinut ymmärtää sitä. Hän kysyi Minulta, "Miksi ihmeessä he ovat alasti?" Kuten huomaatte, lännessä on vaikeaa löytää todella viisasta henkilöä. Ihmiset ovat ylikoulutettuja, ja he ymmärtävät muuten erittäin hyvin elämän materialistisia asioita ja muuta sellaista. Mutta mitä viisauteen tulee, niin tiedättekö, heidän käyttäytymisensä on järkyttävää. En voi ymmärtää, mikä viisaus siinä on takana? Kaikki viisaus on hävinnyt ja muuttunut seksiksi.

He ajattelevat koko ajan seksiä, ja haluavat koko ajan ymmärtää kaikkea joutavaa seksistä. Jos alkaa miettiä seksiä, niin totta kai oma viattomuus tuhoutuu saman tien, koska seksiin ei voi käyttää älykkyyttä. En voi ymmärtää sitä, miten seksiä voisi järkiperäistää. Se on niin spontaani asia. Ja voiko siitä nauttia ajattelemalla? Miten se voisi onnistua? Sehän olisi samaa kuin sanoisimme, että voimme muuttaa kukan hedelmäksi ajattelemalla. Ja vielä vakavampi asia on sellainen, kun sanoo että "minä voin" - te ette tietenkään koskaan ajattele niin, toivottavasti, että voisitte muuttaa kukan hedelmäksi. Mutta jotkut ihmiset voivat ajatella, että "minä voin siirtää", sanotaan vaikka, "tämän esineen täältä tuonne ajatukseni voimalla." Tai aineellistaa esineitä.

Te tiedätte, että voitte tehdä sen, uskotte, että voitte tehdä sen, koska jotkut ovat tehneet sen. Mutta Sahaja joogeina tiedätte, että bhootit saavat sen aikaan, kuolleet henget, ne tekevät sen teille, koska ne touhuavat ja yrittävät muka auttaa teitä. Sama asia tapahtuu seksin kanssa. Kun haluatte seksiä älyllisten pyrkimysten kautta, niin silloin saatte vain bhootit toimimaan. Kun projisoitte mieliänne liikaa, ne joutuvat silloin alueelle, jossa bhootit tarttuvat niihin. Joskus ne ovat hyvin viekkaita, joskus paheellisia, joskus agressiivisia; te keräätte kaikenlaista itseenne, ja sen seurauksena seksi muuttuu merkityksettömäksi. Niinpä monet turmeltuneet ihmiset ovat tyytyväisiä, kun ne hyökkäävät kimppuun, eikä seksi kuitenkaan ole niin kovin jännittävää, että vaikka raiskaisi sata naista, se ei tuo tyydytystä, tai joutuu kärsimään kaikkein pahimman laatuisesta impotenssista. Tarkoitan, että silloin jää aina ilman tyydytystä. Ja kun kaikki tällaiset ihmiset kuolevat, heistä tulee samanlaisia bhootteja, jotka odottavat, että tulee joku seksistinen kaveri, johon voi hypätä. Viattomat ihmiset saattavat elää ilman seksiä useita vuosia, jopa avioiduttuaankin, koska ovat niin viattomia. Myös hyvin lapsenkaltaiset ihmiset voivat elää niin.

Mutta täällä se on tiedettä, jota opetetaan jo lapsesta saakka - voitteko kuvitella. Mitä varten? Pitääkö eläinten opetella seksiasioita jo lapsena? Kyllä ne pystyvät tuottamaan jälkeläisiä ilmankin. (Käänsitkö jo?) En ole opettamassa teille mitään asketismia. Aluksi viattomuus on suojelevaa ja väri on punainen, sanotaan enintään viiteenkymmeneen ikävuoteen saakka. Sitten vähitellen, jos henkilö on kunnolla kypsynyt - eivät typerät ihmiset, vaan sellaiset, jotka ovat kypsiä - 50 ikävuoden jälkeen väri alkaa muuttua oranssiksi. Se muuttuu oranssiksi. Se tarkoittaa sitä, että avioitumisen jälkeen tämä punainen väri häipyy ja alkaa muuttua oranssiksi.

Se tarkoittaa, että suojelemisen vaihe on ohi. Eli, neitseellisyys pitää säilyttää avioitumiseen saakka. Siihen saakka, että tapaa henkilön, jonka kanssa menee naimisiin, tämä punainen väri suojelee neitseellisyyttä. Kun sitten on naimisissa, tätä suojelua ei enää tarvita. Mutta seksuaalisuuden pitää kohdistua vain yhteen henkilöön, eli aviomieheen tai -vaimoon. Silloin tapahtuu oikeanlainen kypsyminen, ja kun on saavuttanut noin viidenkymmenen iän, se muuttuu oranssiksi - tapahtuu irtautuminen. Ei tunne enää tarvetta seksielämään. Eikä ole enää tarkoituskaan. Silloin kehittyy eräänlainen todellinen kypsä viattomuus, jota voidaan verrata hienosti poltettuun saviastiaan. Vanhuus on siis todella kultainen, jolloin ihmisessä on sellaista viisautta, joka loistaa läpi koko hänen olemuksensa.

Mutta miksi - miksi pitää tulla kypsäksi, miksi pitää säilyttää viattomuus? Jälleen, kun olette rationaalisia ihmisiä, voidaan esittää kysymys, miksi? Viattomuuden kautta te tuotte oikeasti hauskuutta muiden elämään, teette siitä hauskaa. Hauskuus syntyy vain viattomuuden kautta. Ja viattomuus on myös ainoa tapa säteillä hauskuutta. Kuvitelkaa tätä maailmaa ilman hauskuutta, millainen se olisi? Ihmiset sekoittavat hauskanpidon ja nautinnon. Nautinto on mukavaa aloittaa, ja hirveää lopettaa. Mutta hauskuus on aarre. Kaikki todella hauskat asiat pysyvät mielessä koko elämän, niistä voi kertoa muille, se on kaiken hauskuudenluomisen perusta.

Joogi: Ranskan kielessä ei ole ilmaisua sanalle "hauskuus"!

Voitteko kuvitella, tässä diplomaattisessa ranskan kielessä - ei ole sanaa "hauskuus"! Annan yksinkertaisen esimerkin siitä, kuinka lapset saavat aikaan hauskuutta. He tekevät kaiken hauskaksi. Ja silloinkin, kun he puhuvat tai kertovat asioita, he saavat ne kuulostamaan niin hauskoilta. Jokin aika sitten nuorin tyttärentyttäreni, Anupama - hän ei ole aivan vielä kuudenkaan ikäinen - oli leikkimässä ja kiipesi ylös jonnekin talon katolle, ja sitten kuulimme kovan tömähdyksen. Tyttäreni on hyvin huolehtivainen äiti ja aina huolissaan lastensa hyvinvoinnista. Hauskaa, eikö olekin? Hän ei pystynyt edes kävelemään, hänen jalkansa tulivat huolesta raskaiksi ja hän meni katsomaan mitä katolta putosi. Hän alkoi huutaa lapselle ja lapsi tuli juosten alas ja oli aivan kunnossa.

Hän alkoi huutaa lapselle ja kysyi, "Mitä tapahtui? Minne oikein menit? Miksi kiipesit ylös?" Hän alkoi heti huutaa lapselle. Lapsi katsoi äitiään ymmällään ja odotti, että huuto loppuisi. Hän sanoi sitten hyvin hiljaa, "Enhän minä tullut Riadhista asti tänne kuolemaan!" On niin paljon asioita, joita kannattaa kirjoittaa muistiin, ne ovat kaikki niin hauskoja, luonnollisen hauskoja, että lyövät laudalta kaiken muun. Me voisimme katsoa nyt kaikkia täällä olevia lapsia, ja heistä voisi kirjoittaa ylös monia asioita, mitä kaikkea kaunista he tekevät, ja kuinka heillä on pieni ilkikurisuuden pilke silmissään, että he haluavat saada kaikesta aikaan jotain hauskaa. Hauskuus tuottaa iloa, se antaa iloa. Siinä ei ole millään tavalla mitään mielistelyä, loukkaavaa tai mitään sadistista, vaan kukoistusta.

Joogi: Äiti, olisiko mahdollista, että emme enää kääntäisi, koska siihen menee niin kauan aikaa ... englannin kieliset sanat, me selitämme heille lopussa. Ne muutamat, jotka eivät ymmärrä, me selitämme heille tämän jälkeen, Äiti. Sopiiko se?

Olen pääsemässä kohta loppuun, Gregoire, koska Minun pitää lopettaa puoli yhdeltä, niin tehdään nyt näin. Mutta seuraavalla kerralla voisi olla parempi kääntää jälkeenpäin. Nyt voidaan kääntää vielä vähän matkaa, koska olemme juuri pääsemässä loppuun. Sen takia tämä on kestänyt niin kauan. Muuten se olisi kestänyt vain kolmanneksen. Käännetään vain tämä osa. Hauskuus ei ole mitään muuta kuin kukoistusta.

Se ei kiusaa ketään, se ei loukkaa ketään, eikä aiheuta harmia kenellekään, se vain kukoistaa, koko asia, ja antaa tuoksua. Se on Jumaluuden leikkiä. Sillä on myös vielä korkeampi merkitys, että kun olette viattomia, voitte tuntea todellisen ilon. Viaton ihminen voi tuntea iloa sellaisesta, jota hyvin vakava ja hyvin järkevä ihminen ei näe ollenkaan. Viaton ihminen voi nauraa ääneen jollekin, jota muut ihmiset eivät pidä mitenkään hauskana. Hauskuuden luomisessa ei ole mitään epämääräistä, se on hyvin mutkatonta, yksinkertaista ja spontaania kukoistusta. Täällä Genevessä ihmiset ottavat kaiken hyvin vakavasti. Kaikkialla Sveitsissä. Niin vakavasti, että he lopulta tekevät itsemurhan. Koska te olette niin rahaan suuntautuneita ja olette myös tavallaan ottaneet rooliksenne maailman auttamisen.

Eli, olette hyvin egoistisia, koska haluatte auttaa koko maailmaa. Keitä te olette muita auttamaan? Ja kolmanneksi, teillä on täällä typerä armeija, jota ei tarvita mihinkään.

Joogini: Äiti, anteeksi että keskytän, tiesittekö, että eilen sanomalehdet kirjoittivat, että taas yksi sveitsiläinen sotilaskone putosi ja kaksi ihmistä kuoli.

Joogi: Ja Teidän kuvanne oli siinä vieressä! Siitä on turha syyttää Minua!

Joogi: Tämä tapahtui eräässä näytöksessä, jossa haluttiin pullistella sotilasvoiman vahvuudella. Siinä on se hauskuus - siinä on se hauskuus, näettekö? Kaikki ovat iloisia siitä, tällä tavalla te huomaatte hauskuuden asioissa. Ja että saadaan hauskuutta lisää esiin, meillä on Hanumana.

Shri Ganeshan lisäksi hän tuo myös lisää hauskuutta. Kun Ganesha tekee jekkuja vasemmanpuoleisille ihmisille, Hän tekee jekkuja oikeanpuoleisille. Kuten esimerkiksi, oli nainen, joka itki ja huusi, että hänen miehensä oli kuollut, "Mitä minä nyt teen? Olen mennyttä," ja voivotti ja valitti - ja yhtäkkiä näkeekin miehensä kävelevän sisään huoneesen! Tällaista Hän tekee vain viattomille ihmisille. Mutta liian älyllisiä Hän rankaisee. Hän jatkaa kaikenlaisten kurjuuksien päälle kaatamista, toinen toistaan suurempien, ja sanoo, "Itke vielä lisää, vielä lisää. Haluatko vieläkin itkeä? Hyvä on, täältä tulee lisää ja vieläkin lisää." Ja Hanuman on Hänen vierellään - esimerkiksi, kun Lakshmana oli sairas ja Hänen piti hakea lääkettä eräältä suurelta vuorelta, Hän toikin koko vuoren!

Hän selitti, "Minulla ei ollut aikaa etsiä sitä lääkettä, joten etsikää te se nyt," ja niin Hän toi koko vuoren mukanaan. Hänkin on vähän samanlainen, ja voi olla hyvin tuhoava egoistisia ihmisiä kohtaan. Kuten Ravana - Hän poltti koko Lankan saaren. Jos Ganesha on väriltään punainen, Hänen värinsä on oranssi. Koska Ganeshan pitää pysyä koko ajan samassa paikassa, Hän antaa Pyhän Mikaelin liikkua ylös alas pitkin vasenta puolta, kun taas Hanumana voi kulkea ylös ja alas, eikä Hänen tarvitse olla vain yhdessä paikassa. Mutta vaikka Hän onkin paikalleen asettunut jumaluus - Hänet täytyy vakiinnuttaa paikalleen - sitten, kun Hän on paikallaan, Hän säteilee värähtelyjä, jotka yltävät kaikkialle. Hän on viattomuuden lähde. Hän on värähtelyjen lähde. Tavallaan, Hän on kaikki. Hän nousee ylös sisällänne Mahaganeshan muodossa ja Jumalassa Hän laskeutuu alas Ganeshan muodossa - täältä, takaa.

Kun ajattelette liikaa seksiä, teidän silmänne vahingoittuvat, koska te käytätte Mahaganeshaa. Teidän Mahaganeshanne vahingoittuu ja silmät alkavat liikkua puolelta toiselle. Silmät kadottavat viattomuuden, puhtauden ja alkavat imeä kaikkea likaista. Puhtaat ja viattomat silmät antavat viattomuutta muille. Ja sen lisäksi ne ovat silmät, joiden kautta henki katsoo ulos. Tähän liittyy useita erilaisia asioita, joista en nyt ehdi kertoa, mutta se on erittäin paha asia, että ihmisille tulee epäpuhtaat ja bhoottiset silmät. Ja kaikki lähellä olevat bhoottiset ihmiset kääntävät katseensa kohti tällaista ihmistä, koska se on sellaista saatanallista peliä, negativista peliä. Ja tällaiseen me joudumme mukaan, kun emme suuntaa Ganeshaa oikeisiin paikkoihin. Jos meidän pitää saada Ganesha heijastumaan Mahaganeshan tilassamme tässä kohdassa, meidän pitää pyrkiä pitämään silmämme hyvin puhtaina, niin että Mahaganeshan istuin pysyy puhtaana. Shri Ganeshan pujaan pitää tuoda myös pehmeää heinää, "durvahia", koska Hän pitää siitä, sitä kutsutaan nimellä durvah - koska pehmeä ruoho on rauhoittavaa silmille.

Ja sen lisäksi se on vielä Swadishthana Chakran vihreän osan väri. Sillä Hän on olemassa, kun emme ole alkaneet ajatella, kun ajatteluprosessi ei ole alkanut. Se esittää Swadishthanan sitä osaa, kun ette ajattele, sen vihreää osaa; Swadishthanan alempi osa on vihreä. Tämä on siis vihreä osa: tällä tasolla meistä ei ole vielä tullut ihmisolentoja, tällä tasolla se edustaa Swadishthanan vihreää, jossa koko maailmankaikkeus, kaikki luotiin. Siihen saakka sen väri on vihreä. Sitten kun ego alkaa syntyä, väri muuttuu keltaiseksi, jossa käytetään aurinkoa, toiminnan puolta - ei "käytetään" aurinkoa, vaan se tulee aktiiviseksi, edustaen aurinkokanavaa. Oikeastaan vihreä edustaa osaa Ganeshasta, tavallaan osaa Ganeshasta, koska siihen saakka te ette ajattele. Olette tasolla, joka on lähellä Äiti Maata. Äiti Maa antaa sen teille. Auringon puolenne ei ole vielä käynnistyny, kun vihreä on vielä siellä, koska Äiti Maa antaa tämän vihreän värin.

Aurinko tietysti saa aikaan vihreyden, se on eri asia, mutta siihen te ette pysty. Kun alatte ihmisen tasolla tekemään jotain itse, kaikki muuttuu keltaiseksi. Eli, Swadishthanalla on kaksi puolta, fyysinen ja mentaalinen puoli. Fyysinen puoli on vihreä ja mentaalinen puoli on keltainen. Tänään me olemme täällä palvomassa Shri Ganeshaa. Haluaisin teidän nyt hakevan vähän ruohoa pihalta, vähän pehmeää ruohoa, koska se on tärkeä osa kokonaisuutta. Teidän pitää laittaa katseenne vihreyteen, että teidän Ganeshanne paranee. Ja kun sää on lämmin, voitte myös kävellä avojaloin nurmella aamuisin, kun kastetta on vielä jäljellä. Niiden, jotka ovat yliaktiivisia, tulisi syödä kasvisruokaa, se auttaa pääsemään lähemmäksi tasapainoa. Ei mitään fanaattisuutta, mutta enemmän kasviksia. Ja syökää vain pienten eläinten lihaa, se käy päinsä. 

Tänään en ole puhunut Hänen "vahanastaan" ja sellaisesta, koska olen kertonut siitä muissa puheissani. Hänen vahanastaan - kulkuneuvostaan - en ole kertonut siitä, koska olen kertonut siitä aikaisemmissa Häntä käsittelevissä puheissani. Tämä on paras, jos löydätte tällaisia, tämän näköisiä, hyvin ohuita, tällaisia, tällainen on hyvä. Tällainen on hyvä. Voitte hakea nyt lisää, ... Näillä pirskotellaan vettä Jalkojen päälle. Ne, jotka eivät ole vielä pesseet Jalkojani, saavat pestä tänään. Ooh, nuo ovat hyviä, juuri tuollaisia! Hän löysi juri sellaisia, joita tarkoitin, täsmälleen oikeita. Tämä on oikein hyvä, kyllä.

Ooh, muutamat ovat vielä kovia, mutta ei se mitään. Tällaisia, joiden lehdet on pyöreitä, pyöreitä lehtiä. Voitko poimia sieltä muutaman? Tällaisia pyöreitä, pyöreitä lehtiä. Tämä on pyöreä, ei litteä vaan pyöreä. Ei teräväreunaisia, vaan pyöreitä. Hän osaa nyt. Ovatko ne pyöreitä? Pyöreitä? Kyllä, juuri sellaisia, juuri sellaisia.

Ne ovat hyviä. Ne eivät ole pyöreitä. Tarvitaan pyöreitä. Ymmärrättekö? Nämä ovat kaikki litteitä. Tuossa on yksi pyöreä. Ei, tämäkin on litteä. Täällä maassa ei taida olla. Ehkä meidän pitää hakea vähän ... Tämä riittää. Sitten vain sidotte ne yhteen narulla.

Tämä on hyvä, tämä riittää, sitokaa se kiinni tähän, johonkin tikkuun. Sitokaa ympäri jollakin narulla, ja käyttäkää sitä veden pirskottamiseen. Tätä kutsutaan nimellä "durvan gulah", joka tarkoittaa ... taimea, durvan taimea.

Joogi: Äiti .... Lapsien pääsiäismunat laitetaan tllaisen ruohon päälle.

Katsokaa. Ooh, juuri tällaisia! Hyvä. Kiitos. Sitokaa tämäkin. Hyvä. Voitteko sitoa tämän narulla? Se on hieno, oikein hyvä. Onko sinulla lisää? On parempi, jos ne ovat pitempiä, ymmärrättekö? Mutta meillä ei ole paljon valinnan varaa. Ne, jotka tulevat pesemään Jalkoja. Ne, jotka eivät ole ennen pesseet Jalkojani, voivat tulla tänne. Päästäkää hänet tulemaan, päästäkää tulemaan. Olen hyvin iloinen, että pääsit tulemaan! Mukava nähdä sinua! 

Hyvä. Tule tänne. Yksi pesee ja joku voisi aloittaa. Pyydä häntä. Kyllä, tulehan. Hyvä, hyvä, hyvä. Nämä otetaan sitten pujan jälkeen, sopiiko? Missä ovat ne kaikki neljä lasta? Missä Anand on? Nämä lapset pesevät ensin.

No, katsotaanpa. Entä ne neljä esinettä, jotka annoin sinulle, jotka tulevat lapsille? Hyvä. Minne ne neljä lasta ovat menneet? Ei, yksi ... Hyvä, otetaan nämä neljä. Tulkaa. Hyvä, tulkaahan. Ensin lapset saavat tulla pesemään Minun Jalkani, tulkaahan ensin. Kaikki lapset, tulkaa, tulkaa! Odottakaa.

Peskää Minun Jalkani. Hyvä. Kaatakaa vettä, Ehkäpä ... Missä hän on? Marie-Amelia, Marie-Amelia? Ja vielä keltainen, tuotko senkin, yksi keltainen ... Hangatkaa kovaa, hangatkaa kovaa. Jumala siunatkoon teitä kaikkia. Hyvä. Eikö Wyson olekin häntä nuorempi? Barbara on nuorempi, hyvä. No niin.

Haloo ... tämä on sinulle ... Barbara, tällainen annetaan, niin kuin "dakshina", näetkös? Hienoa. Annoin jokaiselle koon mukaan yhdet. Hyvä ... Valmis, valmis! Nyt ottakaa astia pois. Tämä pitää antaa ihmisille laitettavaksi päähän - liidereille. Pyytäkää lapsia, he näyttävät miten sitä laitetaan päähän. Pyytäkää Lawrencea näyttämään. Jalkojeni alle pitäisi laittaa jotakin: joku voisi laittaa pyyhkeen. Ehkä joku joka tietää tämän voisi olla täällä.

Joku voisi tulla kuivaamaan Jalkani. Voisitko sinä, jolla ei ole kameraa? Tule vain. Pyyhkeet voivat olla siinä, Jalkojeni kuivaamista varten. Laita se tähän. Sanokaa, että eivät pudota sitä. Laittakaa se vain siihen. Se ei voi olla niin, sen täytyy olla Chaturthi, intialaisen kalenterin mukaan. Chaturthi. Sen täytyy olla niin ...

Se voisi olla myös niin. Milloin ... oli? Kuusitoista päivää sitten. Se on sen jälkeen... Se on kaksi päivää uuden kuun jälkeen. Niin se on, sen täytyy olla Chatur Dashi, neljäs päivä intialaisen kalenterin mukaan, koska Chaturthi on se päivä, jolloin Hän syntyi. Intialainen kalenteri on hieman erilainen. Se alkaa varmaankin juuri nyt. Kello on kaksitoista! Tarvitaan taas kääntäjiä.

Nyt on Chaturthi, täytyy olla. Näettekö miten kaikki menee kohdalleen. Nyt ne, jotka eivät ole pesseet Jalkojani voivat tulla. Nyt sinun pitää ottaa tämä astia ... ensiksi. Ota siihen vettä ... Ne, jotka eivät ole pesseet, tulkaa tänne ... heille kylmää vettä Jalkojeni pesua varten. Teidän pitää pestä Minun Jalkani. Hangatkaa. Jalkojani pitää hangata kovaa, kovaa. Hangatkaa. Hangatkaa.

Hankaa sinä oikeaa Jalkaani, ja ... jalkapohjaa, jalkapohjaa. Hankaa sitä, hyvä, hankaa. Hankaa kovaa. Kovaa, kovaa, kovaa. Hankaa tästä. Kovaa, kovaa, todella kovaa. Tästä ... Säilyttäkää tämä vesi juomista varten, ei päähän ..., Säilyttäkää sitä jossain, pullossa tai sellaisessa. Hyvä. Nyt olette kunossa. Onko hyvä?

Aivan oikein. Käsitettähän, että hieromalla Jalkojani saatte enemmän värähtelyjä itsellenne, ymmärrätte sen aivoillanne. Jumala siunatkoon teitä. Saatko enemmän nyt? Jumala siunatkoon. Nyt toiset voivat tulla. Älkää pidelkö, vaan hangatkaa enemmän. Älkää pidelkö liikaa, vaan hangatkaa. Oletko ollut Hare Ramassa, oletko?

Joogi: Ei, hän ei ole ollut.

Mutta hän sanoo mantroja ...

Joogi: Kyllä, hän oli Roomassa ja oli aikaisemminkin jo, hän on kotoisin Sisiliasta.

Miksi hänen oikea Vishuddhinsa on tukossa? Oikea Vishuddhi?

Joogi: Aivan, hän poltti aikaisemmin, Äiti, mutta ei polta enää

... Onko parempi nyt? ... Hyvä. Hänen pitää lukea Ganesha's Atharva Sheershaa. Teidän sormienne pitää saada hierontaa, teidän sormienne pitää saada hierontaa tällä tavalla. Teidän sormenne sen tekevät, en Minä. Teidän pitää hieroa sormianne, että niistä tulee herkempiä, eikö niin? Tule tänne, tule ... Kuunnelkaa mitä hän sanoo.

... Hän lukee nyt. Kuunnelkaa häntä. Se tarkoittaa Kristuksen heräämistä sisällämme, Shri Ganeshan heräämistä sisällämme. Nyt nauttikaa kaikesta! Täällä on paljon keltaisia kukkia. Mitä seuraavaksi - kukatko? Voit asettaa nämä ensin, ne imevät paremmin. Pyyhkeet ovat valmiit. Yksi päällimmäiseksi. Mitä haluat, Gavin?

Ensiksi kaikki peseminen pitää saada valmiiksi, parempi tehdä vasta sen jälkeen, ja pushpam ... Kaikki peseminen pitää saada valmiiksi, sitten nämä. Haluatko, että he pesevät Minun Jalkani vai Käteni?

Joogi: He pyysivät saada pestä Teidän Jalkanne. Hyvä. Tulkaa tänne. Joku, joka on vapaana. Tule sinä, sinä voit tehdä. Kyllä, ... Tule sinä myös. He kaksi voivat - te kaksi. Me voimme nyt työskennellä tässä, ja heidän pitää olla sveitsiläisiä - laita se tähän alas, hyvä - ja hän on saksalainen, joten ... Tule tälle puolelle, sopiiko?

Sinä saat kaataa veden. Sinä saat hoitaa veden, hyvä. He tekevät loput. Kerro heille nyt mitä pujassa tulee tehdä ... Gavin neuvoo teitä. Kaada hieman vettä Käsilleni. Täällä jossain pitäisi olla lusikka. Kaada vain. Sinun pitää kaataa se tähän, sitten kaadat lisää vettä. Tämä on sitä varten ..., että teidän Äitinne ei olisi janoinen, eikö niin? Entä sitten?

... Samoin Amrutin kanssa.

Joogi: Nyt teemme Jaloille kylvyn viidestä nektarista.

Sitä kutsutaan nimellä "Panchamrut", viisi nektaria. Ensin on "ghee". Tarvitaan enemmän maitoa, hieman lämmintä maitoa. Lämmintä maitoa. Hieman lämmintä.

Joogi: Toisena tulee maito. On parempi ottaa maito viimeisenä. Kun he kuumentavat sitä nyt.

Mikä tulee seuraavana? Onko maito nyt valmiina? ... hieman vettä.

Joogi: Pyysin jo tuomaan, Äiti.

Joogi: Onko sokeri seuraavana, Äiti?

Sen pitäisi tulla viimeiseksi, koska se on .... Nyt se on tulossa ...

Joogini: Se on liian kuumaa, Äiti.

Laittakaa siihen vettä. Laittakaa siihen vähän vettä ... Kyllä se käy, toivon niin. Oikein hyvä. Laittakaa sitten hieman kylmää vettä. Se on hyvä. Nyt se on hyvä, se ei ole niin kuumaa. Ja jos se on liian kuumaa, Minä kerron. Siihen voisi olla parempi laittaa välillä hieman sokeria, se alentaa vähän lämpötilaa. Kaatakaa nyt kaiken päälle vettä. Vettä. Vähän enemmän vettä. Jalat voi huuhdella. Varpaille myös. Kiitos. 

Värähtelyt ovat oikein hyvät. Tuokaa sitten pyyhkeet. Antakaa hänelle yksi, antakaa hänelle yksi pyyhe. Valmis. Todella hienot värähtelyt, ja kädet vapisevat! Laskekaa alas ... koska kädet vapisevat värähtelyjen voimasta! Laskekaa alas vain. Värähtelyt ovat todella hienot. Suurenmoisia! Eivätkö olekin?

Jumala siunatkoon teitä. Tässäkin on värähtelyjä. Laittakaa se kasvoillenne, huomaatte värähtelyt siinä. Jumala siunatkoon. Voit laittaa ne sinne. Antakaa ihmisten nähdä. He voivat nähdä värähtelyt kasvoista. Jumala siunatkoon. Sinun pitää vielä jäädä tähän meidän kanssamme. Sinun täytyy laittaa kukkia.

Sitten, naimisissa olevat naiset. Hyvä. Nyt laittakaa ... Ehkä ensiksi naimattomat voisivat laittaa kumkumin. Naimattomat naiset. Sahaja Yogassa niitä ei taida löytyä! Nyt taitaa olla seitsämän. Kolme, neljä, viisi, kuusi, seitsemän - hyvä. Annie, tulehan, sinä olet naimaton. Vai oletko naimisissa? Sinun täytyy vain yrittää, ei mitään muuta.

Katsopas, teidän pitää laittaa kaikki tämä ... Tehkää ensin viiva, on hyvä jos voi tehdä suoran viivan, tällä tavalla. Tehkää ensin viiva. Ei, eteen - hyvä. On parempi tehdä ensin viiva eteen, sitten on helpompi. Ja nyt ... Tosi punaista tällä kertaa, eikö? Mistä sait tätä? Todella punaista, eikö olekin? Tämä kumkum on hyvin punaista. Tämä on erikoislaatuista. Shri Ganesha on siinä!

...

Joogi: Äiti, luetaanko nyt nämä nimet?

Kyllä - ei, Ganeshan nimetkö? Mutta Minun pitää tehdä myöhemmin havana. Voit lukea Devin satakahdeksan nimeä. Voit lukea Devin nimet, jotka sait Gregoirelta. Se on oikein hyvä. Gaurin nimet. Hän on Gauri, Hän on neitsyt. Neitsyt on Shri Ganeshan äiti. Joten Hänen nimensä voidaan lukea.

Laita kätesi ... Vasemmalla kädellä ... Hiero siihen. Hiero siihen. Voit lukea Neitsyen nimet, jotka olet saanut Gregoirelta. Joku voi lukea ne ranskaksi ja myös englanniksi. Gregoire voi tehdä sen, Gregoire lukee.

Joogi: Luenko latinaksi ja käännän sitten englanniksi?

Kyllä. Sitten, naimisissa olevat naiset. Kuinka monta ... heitä on? Kuinka monta oli paikalla? Naimattomat naiset, kuinka monta heitä oli? Seitsemän. Voitteko tuoda ne ruukkukukat, seitsämän kukkaa annetaan naimattomille naisille. Seitsemän kukkaa sieltä ulkoa ... Ruukkukukat, ruukkukukat, jotka ostimme ... Tuokaa seitsemän. Siinäkö? Hyvä, Minä annan ne. Tulkaa. Haluan, että pidätte näistä hyvää huolta. Naimattomat ... Jumala siunatkoon teitä ... Tuokaa vielä yksi. Ja nyt, suoraan Sydämestä! 

Tämä on hauskuutta! Vielä yksi. Annetaan vielä yksi. Täällä on vielä yksi. Vielä yksi. Kyllä, hän on tuolla. Vielä kaksi lisää? Kaksi lisää? Vielä kaksi tällaista. Kaksi, tuokaa vielä kaksi.

Kaksi muuta, kaksi neitsyttä oli täällä alussa: Barbara ja yksi toinen tyttö. Juuri niin. Kyllä, molemmat. Tämä on erityinen päivä heille, neitsyiden ja lasten päivä ... Jumala siunatkoon sinua. Mutta minne Barbara on hävinnyt? Eikö Genevieve ole vielä naimisissa? Genevieve ja Madeleine. Hekin ovat neitsyitä. He eivät ole vielä naimisissa. Onko Madeleine naimisissa?

Oletko naimisissa? ... Vielä yksi neitsyt ... Kuinka monta vielä, Gregoire? Neljä? Hyvä. Vielä kolme, hyvä. Annetaan niiden vielä olla, katsotaan.

Joogini: Äiti, olen ...?

Mutta olet kuitenkin neitsyt. Neitsyt on neitsyt ja häntä pitää kunnioittaa, olipa ikä mikä tahansa. Hänkin haluaa yhden.

Nyt on vielä kaksi poikaa, kolme poikaa jäljellä, eikö niin? Annetaan näille kolmelle pojalle myös. Eihän heitä pidä jättää ilman. Sillä ongelma ratkeaa, nähkääs! Heitä ei koskaan pidä tehdä onnettomiksi. Tulkaa, teitä on juuri sopivasti kolme, kolmelle pojalle! Tulkaahan pojat, missä he ovat? Tämä on heidän päivänsä! Hyvä. Jumala siunatkoon sinua.

Pidäthän huolta tästä kasvista? Missä kaksi muuta poikaa ovat? Oli eräs Matthew - Eikö Matthew tullut pujaan? Siellä. Mutta hän ei tullut silloin, kun pestiin Jalkoja. Hänen olisi pitänyt tulla, mitä hän oli tekemässä? Missä sinä olit silloin, Matthew? Miksi et tullut? Sinä olet poika, pieni poika, eikö niin? Tämä menee Wysonille, kutsukaa Wyson.

Hän on kunnon poika, ... ei ehkä osaa hoitaa kasvia. Sitä pitää ruveta heti hoitamaan. Mihin hän on mennyt? Kutsukaa vain Wyson tänne.

Joogi: Hän on kuin pieni enkeli!

Tämä teki sen kaikkein eleganteimmin ... Ja kuinka tosissaan hän nostaa kundaliininsa. Näkisittepä miten hän nostaa ja sitoo sen ylös, on suurenmoista katsella, miten hän tekee sen. Todella mahtavaa! Entäs hän sitten, alkaako hän kiukutella nyt! Kukkiako? Yksi ruusu?

Vai kukkia? Ei haittaa, ei haittaa, hän unohtaa sen pian. Tämä on lapsissa niin kaunista! Mikä on oikein? Vain kamferia. Ei mitään vakavaa. Ei mitään vakavaa. Antakaa hänelle jotain syötävää. Olen jo syönyt siitä, joten voitte antaa nyt kaikille, erityisesti lapsille, antakaa lapsille prasadia. Olen jo ottanut prasadia.

Entäs seuraavaksi? Nyt kaikille naimisissa oleville naisille. Naimisissa olevat naiset? Lapsille, lapsille, vain lapsille. Missä muut naimisissa olevat naiset ovat? Genevieve, tulehan. Kaikki, jotka ovat naimisissa. Laitetaan teidät kahteen ryhmään. Voitte kaikki istua alas. Montako teitä on?

Hyvä. Kaikille riittää. Oliko vielä muita? Hyvä. Kaikki naimisissa olevat naiset, tulkaa tänne eteen. Oikein hyvä. Otetaan ensin rannerenkaat. Tässä on rannerenkaita. Rannerenkaita. Jakakaa niitä kaikille naisille yksitellen ja rannerenkaat ovat tässä.

Siinä on vielä yksi vihreä. Ne laitetaan - ei, se ei ole sinua varten, se on Minulle! Hyvä, tässä on vielä yksi setti. Siellä on vielä yksi; hän ottaa sen. Valmis. Nyt, katsokaa, laittakaa ne Minun Käteeni. Nyt punainen. Nyt vihreä. Nyt punainen. Nyt vihreä. Kiitos.

Nyt punainen. Vihreä. Nyt punainen. Vihreä. Nyt punainen. Valmis? Punainen. Punainen. Vihreä. Ja punainen.

Aah! Näettekö miten ne kilisevät? Ne luovat hauskuutta! Mikä tämä on? Mikä se on? Avaa tätä hieman. Tämä on ... Laittakaa sitä Minun Jalkoihini. Tällä tavalla ... Eikä muuta. Valmista. Se on valmis.

Vielä pitää tehdä Kädet. Ensiksi vedetään viiva tällä tavalla ja muu alue maalataan sillä. Tehdään se, vedetään viiva, ja sitten vain näin... ja tässä, viiva vedetään vain tähän saakka, ja sitten muu alue värjätään. Ymmärrättekö? Tällä sormella, Agnya sormella. Ja kaikki muu alue, nyt voidaan värjätä se.