Пуджа в Брахмапури

Брахмапури, Индия – 27 декември 1985 г.

Попитай я. Натали, ела тук. Хвани ръката на Даня. Сега добре ли си, Рей?

Сложете кумкум на всички. Просто вземете от това, вижте, можете да го оставите тук. Всички жени, сложете си от него. Вчера едно момче застана пред Мен и зададе въпрос: „Щом ние сме такава йога бхуми (земя на Йога), такава свещена страна, защо всички научни открития се правят на Запад?”. „Много добър въпрос - рекох. -  Както съм ви казвала, това е познанието за дървото (на живота) Това е познанието за дървото. И това, което те постигнаха сега, е неговият край, и искат да знаят познанието за корените. Ето защо са тук”.

Така че за да стигнем до познанието за корените, най-напред трябва да сме смирени към него. Все още не сме го научили това познание, не се знае какво е в Царството Божие. Както Кришна е казал, това дърво расте наопаки и корените му са в мозъка, очевидно е. Така че да отидеш до корените е издигане, това е един различен стил. Кундалини трябва да се издигне нагоре, за да отиде в корените и да навлезе в тях. Това, което трябва да правим, е да знаем това. Сега за всички тези неща, които казах вчера - да си слагате бинди... То е същото - да благодарите на Бог, въпреки всичките изменения в Библията... Писано е в Библията, че ще бъдете разпознати чрез белега, който ще носите. Сега нека да видим - колко са смелчаците, дори в Индия, та да носят този белег. Ето защо вие, хора, блокирате толкова бързо... една от причините хората да прихващат. Първо, очите не са спокойни. Не сте свикнали със спокойните очи; знаете ли, както индийците имат много спокойни очи. Те са научени от детството си - „Къде ти е вниманието?” През цялото време ги питат: „Къде ти е вниманието?”

Има някои западни Сахаджа йоги, които стоят отзад. Моля, дайте им столове, за да седнат, щом не могат да седят на земята. Така че, къде е вашето внимание?

А вниманието през цялото време се разсейва. Ето защо вие блокирате много бързо, и когато това става чрез очите, блокажът отива във вашата Агнйа чакра. А това (бинди) е защитата на Агнйа чакра; това е всъщност кръвта на Христос, която носите. Но хората трябва да имат този кураж. Те ще носят кръст, но не и това. В западните страни е много трудно за хората да имат достатъчно смелост, за да си сложат бинди. Те ще си намерят извинения - „Майко, ще загубим работата си” и разни подобни... Всякакъв вид извинения има.

Но ако вие сте смели хора, тогава трябва да започнете да го слагате по някое време. Може би да започнете първо през нощта, а после и през деня. Лека-полека можете да привикнете към него. Това е единственото нещо, което – мисля - трябва да носите - това е важно. Това е добра идея, защото няма да прихващате блокажи. Понеже излизате навън, вашето внимание е навън, а виждате какво се случва навън - атмосферата е лоша. Освен това, ако си сложите бинди, то не само ще защитава вас, но също така ще защитава и другите. Те ще имат една нова идея. В крайна сметка, вие ще сте облечени като тях, вие сте същите като тях – вие така и трябва да бъдете. Но трябва да се защитавате, а за защита трябва да носите нещо подобно. Открих, че когато отидох за първи път в Англия, там често Ми се смееха, гледаха Моя червен знак. Имам предвид, че ако си слагат червило, всичко е наред; дори да са клоуни, даже да са хипита или пънкари, всичко е наред; но ако човек носи нещо истинско, което е научно издържано, това е най-изкусното.

Така че за да се разбере науката на корените, трябва да разбирате какво означава тя, защо тази култура е точно такава: защото тя е по-насочена към корените, движението не е към дървото. А дървото, къде свършва то?! Отвъд Муладхара чакра... Затова хората сега се връщат назад. Да се върви от листата към корените е много трудно, но да върви от корените към листата е по-лесно. Така че за това изкачване трябва да бъдем смирени, да знаем за познанието – познанието на корените. Та каква е причината всички те да си слагат бинди? Тя е да се защитава вашата Агнйа. Най-напред, няма вход. Ето защо щом един индиец получи Реализация, той се издига. Той не получава отново блокажи. Имам предвид, това не се случва тук. Това е едно от нещата, които човек трябва да прави. А второто нещо е пуджата.

Пуджата има свой собствен ефект върху всички, но според вашата дълбочина; и точно заради това трябва да имате шраддха, вяра. Ако вашият ум все още мисли, не можете да постигнете много в пуджата. Докато за индийците да присъстват на пуджа е най-висшето. Те нямат против да не са на Моя лекция или нещо такова; ако пропуснат програмата, няма значение; каквато и да е музикална програма да има, каквито и неудобства да има – всичко е наред, стига да могат да присъстват на пуджа. Днес хората са изминали двеста, триста мили, за да дойдат на тази пуджа. Изминали са целия този път, защото знаят, че това е познанието на корените. Ето защо вие трябва да направите пуджата. Ако трябва да се извисите, трябва да го направите. Но вие все още сте на същото ниво; ако все още мислите за стила на дървото, тогава ще вървите надолу.

За да се движите навътре, трябва да имате всичките инструменти. Един от тях е пуджата. Сега, подготвени ли сме за пуджата? Настроен ли е умът ни, че когато трябва, тогава ще започне? Преди всичко, доста сме се стегнали с часовниците... Слава богу, снощи си загубих часовника! Сега часовниците са ни стегнали толкова здраво, че пуджа в 11:00 часа означава точно в 11:00 часа. Не е така – тя зависи от нещо. Това нещо е естественият растеж на нашето същество, то е естествената работа на нашето израстване. Когато дойдох тук, ще се удивите, но Моята цяла дясна страна беше парализирана, абсолютно. Десният Ми крак беше парализиран, не можех да си движа краката, и двата сякаш се бяха вкаменили, и Аз не знаех какво става. Причината е, че всички мислят твърде много. Вниманието би трябвало да е върху това как сме, какво правим със себе си; това е много важно - до къде сме напреднали.

А напротив, вниманието се разсейва от много неща. Едно от тях може да са женитбите; тези сватби трябва да се състоят, както ще стане, и всички други неща. Но по време на пуджа те нямат значение. Нищо друго не е важно, освен да развивате себе си и това е: този път трябва да развивате вашите корени. А да развиете вашите корени е една изцяло различна наука. Друг въпрос е, че можете да постигнете движението на дървото чрез агресивност, чрез нападане. Но когато нападате човешкия ум, тогава бивате издърпвани повече към Муладхара, към гравитационната сила, и вървите надолу към мъртвото; материализмът започва да настъпва. Понеже дървото е обърнато надолу, човешкото израстване е наопаки. Вие знаете, че мозъкът е тук, не е в краката. Започва се от мозъка, израстването започва от мозъка; както знаете от докторите, цялото това нещо е тук и нервите тръгват надолу; те не започват от краката.

Така че когато започвате да насочвате си вниманието върху външното ви израстване, автоматично тръгвате към материализма. Когато откриете, че материята няма нищо общо, то вече сте се вкаменили. И тогава тръгвате назад. Сега трябва напълно да промените вашето отношение и да се обърнете към това ново учение, а това ново учение е, че трябва да развиете нагласа за смиреност преди всичко. И второ, това, което ще постигнем в нашето издигане чрез изучаване на различната тантра, механизмът, божественият механизъм – е как да го изработим. Човек, който е изключително ефективен в друга област, може да се окаже съвсем неспособен в тази - абсолютно безполезен, обладан, агресивен, да не става за нищо, избухлив, сприхав, а също лишен от всякаква любов, привързаност, състрадание.

Както когато хората бяха шокирани да чуят, че някои хора в Англия убиват децата си; тук не можеха да повярват на това. Те не можеха да повярват дори, че едно дете е убито просто така. Те си мислят, че англичаните са съвършени, и как така те ще убиват децата си? Те са много съвършени, според индийците. Индийците нямат идея какъв начин на живот живеят там. И когато Аз им казах: „Вие дълбоко грешите, те са много нещастни хора. Не си мислете, че като развиват радиото и всички онези неща, са щастливи. Те всички са луди. Сядат пред телевизорите и не могат нищо да правят без тях, превръщат се в телевизори. А телевизията ги експлоатира, вкарва погрешни идеи в главите им, и така те са с промити мозъци, пълни са с обусловености”. Индийците не можеха да повярват. Не можеха да повярват, че на Запад хората могат да бъдат толкова жестоки ,защото израстването е към материализма, така че те стават груби, нечувствителни, аморални, а също лишени от всякакво състрадание и любов.

Както казах вчера, преди всичко би трябвало да си кажете „Аз не съм французин” или „Аз не съм западен човек”. Нека да видим, това може и да проработи по-добре. „Не съм западняк”. Може би когато влезете в университета - да речем, че сте в Оксфорд, а после отивате да учите в Кеймбридж - тогава трябва да носите значката на Кеймбридж. По същия начин сега сте сменили вашата националност. Мисля, че трябва да си кажете „Повече не съм западняк”. Може паспортът да показва нещо друго, няма значение. Но вие имате специална привилегия в Индия като Сахаджа йоги, вие го знаете. Правителството ви е приело като Сахаджа йоги. Ако вие искате да останете тук завинаги, те няма да възразят.

Каквото и да мислим, че действа на нивото на дървото, това трябва да бъде променено. Тук всичко се обединява, синтезира се. Цялото дърво се синтезира в едно семенце. Така че ако вие трябва да станете корените, трябва да се снижите до позицията, в която да осъзнаете как да синтезирате.

Групирането е лошо нещо. Ако се групирате като англичани, като това или онова, или като индийци, или каквото и да друго, това е погрешно. В Сахаджа Йога не вярваме в подобни неща. Няма разлика между един Сахаджа йоги и друг Сахаджа йоги, защото това е Вишва Дхарма (върховна дхарма, религия). Ние казваме, че това е Вишва Дхарма, но все още не сме излезли от другото, все още не сме в един и същи пендал, където би трябвало да бъдем. Ние все още се делим, все още сме различни, все още трябва да размесваме една страна с друга. Всички ние трябва да станем като един, да се разбираме едни други, тогава само проблемите на Запада ще изчезнат. Като резултат от това десностранно движение, чувствам, че хората наистина се видиотяват. Аз ги категоризирам като идиоти или глупави, и подобни... Имам предвид, не знам как и в какви категории ще изпаднат в последствие, понеже преди не е имало такива категории. Тоест, може да формират ново измерение на глупостта. Това е, което чувствам - че докато сега не научите за тази нова йантра, новият метод, няма да се погрижите за физическия комфорт, няма да се погрижите за т.нар. емоционално глезене. Няма да виждате всички тези неща. А къде отивате? Към невинността.

Качеството на самата материя е невинността, тя е същността й. Така че качеството, бих казала, или есенцията на всичко – това ставате вие. Вие ставате същността. Но за да се случи това, трябва да се придвижите навътре в себе си, а движението навътре е единствено възможно, когато вие разбирате и уважавате себе си като привилегировани да имат възможността да правят всичко това. И трябва да разберете защо ви го казвам. Аз нямам нищо, което да спечеля от вас. Никой не бива да мисли, че се опитвам да ви направя индийци. Но да речем, идвате тук и носите костюм, жилетка и вратовръзка, какво ще ви се случи? Мисля, че тялото ви ще заври. Трябва да се променяте според климата, и вие много се радвате на тази дреха, защото е много удобна. Радвате се на къпането в реката, защото е приятно. В тази страна това ви подхожда повече.

По същия начин, този за нов живот, в който навлизаме, трябва да разберем, че външното не е важно - важно е вътрешното! И поради това, каквото и да трябва да се направи външно, трябва да го направим, трябва да го направим. Трябва да го научим, трябва да го разберем - какво е това, какво е онова. Понеже вие сте учени, понеже сте западняци, имате предимство пред индийците – бих казала - или предимство в науката, както и да е. Но в тази наука те имат предимство пред вас. Няма значение, всичко е наред. Те избират това място, за да дойдат, вие избирате онова място, за да отидете; защото – първо - вие сте смели хора, мисля, и второ, искате да направите нещо добро там, може би. Но за целта трябва да учите.

Както казваме, нашите учени тук са смели хора, защото те се опитват да изучат една наука, искат да отидат в чужбина и да я изучат и да ни донесат нещо от тази наука. По същия начин сега вие сте посланиците от всички тези страни, от божественото, посланици на божественото; трябва да носите божественото, защото то е изработено в тази страна. Както можете ясно да видите, това е така, тъй че го приемете; няма защо да се засягате. Тъй като сте обвързани към определена националност, си мислите, че няма за какво да се чувствате зле. В Индия хората се чувстват много горди ако отидат в чужбина да учат някаква наука. Дори и да са вегетарианци, нямат нищо против да правят дисекции по биология или друго подобно, защото това е науката, това е познание. Така че в името на познанието трябва да правите всички тези неща. И веднъж щом осъзнаете, че в името на познанието го изработвате, това ще ви помогне много.

Тази днешна пуджа има специално значение, защото вчера беше Датта Джайанти,

което означава рождението на Даттатрейа. А вие знаете историята на Даттатрейа, повечето от вас знаят историята на Даттатрейа - как Брахма, Вишну и Махеша се опитали да си направят тест с Ади Шакти, наречена Анасуйа. Те отишли в Нейния дом и й поискали милостиня. Това се счита за голяма привилегия в Индия - да дадеш милостиня на другите.

Имам предвид, че тук е голяма привилегия да се грижиш за гости, голяма привилегия е да бъдеш щедър, голяма привилегия е да раздаваш неща на другите. Това е голяма привилегия. Както например вчера... видяхте - Моето сари за тази пуджа беше оставено някъде навън. Аз бях купила едно сари за една жена тук и тя каза: „Бих искала това сари да бъде подарено на пуджата.” Но й отговорих: „Аз ще ти го върна.” Тя каза: „Това е дори още по-голяма привилегия.”  Те нямаха нищо против сарито да бъде забравено, казаха, че това е по-голяма привилегия – в самата нагласа.

Нагласата трябва да се промени. До къде надолу можем да стигнем?!

Сега нагласата трябва да бъде нагоре. И заради това трябва да разберем методът, по който ще се изкачим нагоре. Както ако трябва да идете в планината, вие трябва да знаете как се прави катерене в планината. Не можете просто така да заявите „Сега ще ида в Хималаите” - никой няма да ви го позволи. Човек трябва да се квалифицира, а в самата квалификация трябва да имате същото смирение, иначе няма да се получи. Аз трябва да направя едно много ясно изявление: променете националността си - от земната към небесната националност. И там каквото е необходимо, ние ще го правим, ще го приемаме, ние ще се справим с него.

За целта не трябва да променяте нищо току така, а трябва да трансформирате себе си в една нова личност, една нова личност, където сте невредими. Сега вижте, слагайки си бинди, колко много се е успокоила Агнйа, просто вижте.

Влизайки, Моят крак беше парализиран, абсолютно парализиран. Не можех да ходя. Не знаех как щях да се къпя. Трябваше да го масажирам и тогава да се успокои. Така че само като си слагате това, просто вижте колко е мощно. Вижте – вибрациите започнаха да текат. Но хората на Запад са някак си много изплашени, че ще изгубят националността си.

Чувствам го, заради начина, по който излязоха всички навън, да разрушават света и да разрушават себе си, за да налагат собствената си националност над другите... Ако отидете в Америка – както вчера казах, слава богу, че Колумб не отиде в Индия...; казах „Благодаря на Бог, че Ханумана го избута на другата страна, иначе с всички нас тук щеше да е свършено, това...” Виждате ли, бедничкият, той не е искал да направи всичко това, но всички онези го последваха, просто отидоха и край... Не може да откриете един абориген,

нито един от онези стари индианци в Аржентина. Аз отидох в Аржентина и там Ми казаха:

„В музея можете да ги намерите” – само си представете. Не само в Аржентина, но и на други места. Същото беше когато отидох в Чили: нито един индианец. Само в Боливия открих някои от тях, това е всичко. Но това е такава смесица и там също, защото – мисля - хората избягаха към върховете и така успяха да се спасят. А ги изобразяват какви ли не,

уж са жестоки. Горкичките, всички бяха избити напълно от белите хора, няма съмнение в това. Ужасно е да се ходи и да се убиват другите, да се отиде в земята им, да я окупирате, защото имате машини, ужасно е да можете да избивате всички. Всичко това е сторено.

Сега навлизаме в една нова епоха, в която трябва да обичаме. Ние не трябва да нападаме, а трябва да прегръщаме. Това е една напълно друга епоха. С онази агресия на Наполеон е свършено. Това е нещо ново, което сме започнали, в един друг свят, когато трябва да приобщаваме повече хора, да синтезираме цялото това нещо. А когато нападате, вие започвате да анализирате - няма нищо за анализиране.

Сега чувствате ли се по-добре? Сложете си една по-голяма (точка). Виж, имаш голямо чело, тогава си сложи голяма, много голяма; защо да си слагаш малка? ... на главата й.

Не бива да се следва мода в тези неща. Не бива да има мода в тези неща, що се отнася религиозните ви задължения; не бива. Няма нещо такова като мода. Модата е човешка работа, не е божествена. Вижте тези дървета, дали те се държат модно? Според слънцето. Всяко листо е изложено на слънце, всяко листенце; защото трябва да получи хлорофил, трябва да вземе енергията на слънцето в себе си, затова всяко листенце е обърнато към слънцето. Те не следват модата, нали?

Така че другият въпрос е индивидуализмът; това, което започна на Запад, е глупост.

Да се перчат - „Аз съм нещо различно” - така се оглупява. Но човек да бъде един с всички - това е истинският индивидуализъм, мисля Аз. Да бъдете като всички е най-доброто. Това е много трудно, много по-трудно е да станете едно с всички, защото егото е толкова голямо ...

Някои хора имат его, което наранява другите, а има също хора, чието его е наранено – и двете са едно и също. Така че да преодолейте всички тези неща, забравете за тези нагласи към подценяване и принизяване. Но това, което се изисква за изкачването, е да гледате нагоре към Бог, да гледате нагоре към Него с абсолютна вяра –шраддха. Тогава няма да е нужно да ви докосвам, няма да е нужно да Ме виждате. То съществува навсякъде, можете да получите благословии навсякъде. И не трябва да правите нищо специално за това, а само тази шраддха.

Но за целта, определени механизми трябва да се поправят, особено Агнйа има нужда от ремонт, и то доста. Това колело не работи и трябва да бъде поправено добре. Г-н Патанкар вчера беше доста ядосан от така наречените образовани хора. Те са образовани на английски език, там е проблемът. Така става с езика. Някои се мислят за много велики. Той каза: „Те не докоснаха Вашите нозе”. Ако научат английски, няма да докосват нозете Ми, защото на английски докосването на краката се счита за нещо ужасно, мисля. Ето защо той се натъжи.

Но цялата тази архитектура е дошла от Англия, всичко е дошло от Германия или от Франция. Нашите телефони са дошли от Франция. Нищо чудно, че работят по този начин! Французите са донесли всичко това, а получиха много... Не знам, ако срещна Раджив Ганди, ще му кажа да не дава поне телефоните на французите. Направиха такава голяма, огромна поръчка от Франция. А сега хеликоптерите се купуват от Англия, но - слава богу – спрели са да ги купуват. Бог знае какво ще се случи с хеликоптерите, които идват в Индия от Англия. Както виждате, сега са зависими от Третия свят за своя прогрес, защото не знаят къде да изпращат собствените си неща, произведени от техните машини. Но по начина, по който го правят - тоест, представете си телефоните, които имаме, всички са изработени от французи, не от индийци. Защо да обвиняваме индийците за това? Направени са от французи, ужасно, и си бяха такива от отдавна, а сега пак е същото. И сега отново сме дали поръчка на французите, защото си мислим, че само французи могат да излекуват френските телефони. Не знам дали изобщо ще са справедливи към нас или не.

Тъй като тази машина трябва да се изработи, нашата собствена машина трябва също да се изработи, а тази машина е западнала. Нека да я издигнем нагоре, нагоре към Бог в отдаденост, в разбиране, защото вие сте специално избрани хора в тази област. Като лотосите, и вие трябва да излезете от калта а не да затъвате в калта все повече и повече. Опитайте се да се измъкнете от това, така че уханието на Божественото да се разпростре в тази кал, и да направи целия този западен свят едно красиво място, красиво място. Каквото и да е направено, то е направено.

Аз знам едно нещо: без прошка нищо не може да заработи. Стореното - сторено. Да се греши е човешко, няма значение; стореното - сторено. Каквото и да са направили те, са го направили. Добре, простете им. Прошката е единственият начин, по който могат да се справят. А когато им е простено, те трябва също да осъзнаят сега, че трябва да се издигнат; защото светът, който създадоха, наистина е разрушил самите тях. Ако те се издигнат, цялото място може да стане благоуханно, както ви казах, като лотоса, който се издига над калта.

Хората тук имат много погрешна идея за Запада - че вие сте най-щастливите хора, които живеят там. Така че най-добре е ние да им кажем: „Не, не сме щастливи там.” Вижте, това, което вие имате, е нещо скъпоценно. Те също се опитват да ви следват, и това следване стига толкова далеч, че може някой ден ще трябва вие да дойдете и да ги учите на Сахаджа Йога. Защото те са от другата страна на кръга; сега те се опитват да научат английски, да овладеят английския, и да станат сахиб (бял господин). Те ще излязат с фраковете си, а вие ще трябва да им кажете, че е по-добре да си носят своите дрехи!

Така че трябва да бъдем мъдри, трябва да бъдем благоразумни, а глупостта и наивния темперамент, които сме развили, трябва да ги изоставим. Внезапно хората започват да изпускат пара, виждам го. Вижте, няма баланс. Зрелостта се показва, когато имате баланс. Вие трябва да бъдете щастливи, зная; но да се усмихвате през цялото време, да правите шоу, или изведнъж да правите странни забележки и глупави коментари показва, че все още не сте достатъчно зрели. Вие трябва да съзреете. В Сахаджа Йога вие съзрявате, а ако не съзреете, тогава Сахаджа Йога не ви е направила добро. Така че трябва да бъдете много, много внимателни с тази част. Надявам се, че имах възможност да ви кажа всичко това.

Сега какво би трябвало да ви кажа? Аз само ви възхвалявах, просто ви хваля пред другите. Аз им казвам да не се държат като глупави хора, а за целта трябва да ви кажа, че няма нужда сляпо да ги имитирате. Това, което имаме, е много велико наследство. То трябва да бъде внимателно поддържано. Като гледаме тези хора, ако се опитаме да ги имитираме, ще бъде глупашко поведение от наша страна. Техният живот не е уравновесен и е стигнал до крайности. Аз живях там дванадесет години. Прекарах там 12 години, така че просто искам да ви кажа, че не бива сляпо да ги следвате. Макар старото да е златно, не всяко старо-вехто е добро. Старовремското не е добро. Концепцията за старовремското се появи наскоро. Например, от мюсюлманите сме се научили да посягаме на жените, от англичаните сме се научили да даваме зестра. Сега сме приели едни нови правила и според тези нови правила не е нужно да даваме зестра за нашите дъщери, които се омъжват. На дъщерите се дава половината от имуществото. Тази система е правилна. Тук дъщерите няма нито да вземат, нито да дадат. Така че не бива да се учим на тези неща от тях.

Ние трябва да запазим поведението си на смирение, да водим балансиран живот, както са ни учили нашите предци, и да изоставим всички отживелици. Има много архаични обичаи, които са се загнездили в нас. Например, доминирането на брамините в храмовете трябва да бъде прекратено. Всички те хубавичко ни правеха на глупаци. Второ, обичаят да се пости също трябва да бъде прекратен. Казвала съм ви стотици пъти да не постите, а да ядете това, което е нужно за тялото. Но хората Ми казват: „Не можем да се откажем от постенето”. Най-лошият от архаизмите е един мръсен навик, който сме придобили - да използваме тютюн. Не можем да се откажем от тютюна, защото нямаме достатъчно сила. Тютюнът, мишри (тютюн за дъвчене с лимон)... кой донесе тези неща в нашата страна? От къде дойде думата „тютюн”? Няма дума за тамбакоу  на санскрит. Ние не сме отглеждали тютюн преди това. Англичаните го донесоха в нашата страна. Англичаните го донесоха тук. Ето защо ние го наричаме тамбакоу, което идва от английската „тъбакоу” - тютюн. От къде е тази дума тамбакоу  в марати? Тя е привнесена отвън. В началото мюсюлманите го отглеждаха само на места в страната ни, но тези хора /англичаните/ донесоха цигарите и един куп други неща и ги разпространиха.

Те ги използват масово в тяхната страна. Също така изнасяха тютюн и ганджа (вид дрога) в Китай. В нашия език марати Аз никога не съм чувал думата ганджа или чарас (друг вид дрога). Ако се опитате да използвате ганджа или чарас, ще станете като англичаните. От вас зависи какво ще решите. Това ни е дадено. Никога не сме имали тютюн в нашата страна, ще се изненадате. Няма дума за тютюн на санскрит. Това е пренесено отчасти, бих казала - отчасти, от мюсюлманите, а после на пушенето ни научиха само англичаните. Ние не знаехме какво е това, какво е пушене. Никога не сме разбирали тая работа с пушенето. Мюсюлманите наистина бяха малко по-наясно, но то започна доста по-късно. Но всъщност това с цигарите и други такива, всичко това започна след като дойдоха англичаните, правейки го удобно за ползване, виждате ли... Те пушеха и наргилета. Това беше доста по-трудно за ползване, така че можеха да го правят доста по-рядко. Това беше много отдавна в ислямската култура. Но истинската, тая работа с цигарите, което си е работа на егото, е дошла от англичаните, няма съмнение в това. А португалците, португалците и французите също са ни научили на всички тези неща.

Това, което се опитвам да им кажа, е, че трябва да се откажем от всичко, което е овехтяло. Което е старо, е злато, но онова, което е архаично, както го наричаме джуннат,

би трябвало да бъде изоставено. Имаме обичай да носим сарита с плътни и широки бордюри. Това е много добър обичай. Плътните широки бордюри символизират мариадите и когато носим сарита с богати бордюри, ние оставаме в нашите марйади. Младите момичета могат да се обличат както им харесва, но младите жени, особено омъжените жени, трябва да носят сарита с плътни и широки бордюри. Ако се откажете от това да носите сари с богати бордюри, тогава ще изгубите цялото изкуство, целия майсторлък. Тъкачите ще загубят изкуството на тъкачеството. Също ако не строим къщите си според стария стил, то ще изгубим цялото древно изкуство за строеж на красиви къщи. Хората харесват нашите къщи, които са построени в стар стил, а не в нов стил. Причината е, че старият стил носи красота в себе си, а тя може да бъде загубена ако строим нови къщи както ни падне. Дори старите колиби са били много по-добри. Вместо това - на един по-късен етап - щом изгубим цялото това изкуство, в бъдещето ще е твърде късно. Следователно, всяко наше древно изкуство трябва да бъде съхранено, щом има красота в него. Например, имаме един вид сарита, наречени бугдйа... В наши дни жените дори не знаят названията на саритата. Ето защо винаги трябва да използваме саритата, които сами сме изтъкали; те са добри. Мисля, тези с богат бордюр подхождат повече на омъжените жени. Ако саритата нямат плътен и широк бордюр, това не им подхожда. Омъжените жени трябва винаги да носят сари с богат бордюр. Това не е архаичен, а много красив обичай. Това е нещо хубаво и отива на жените, изглежда грациозно, придавана благовъзпитан вид на жената. Това е нашата култура, която не бива  да изоставяме и да ставаме като тях (англичаните). Не бива да се опитваме да придобиваме тяхната култура,

защото нашата култура е много велика.

Ако постелем нашия път с разбирането за това какво са сбъркали в тяхната култура,

тогава ние можем да прогресираме добре. Ние можем да приемем техния прогрес в науката, но ако правейки го изгубим нашето културно наследство, тогава ще станем като тях. Те убиват децата си. Съпрузите не могат да останат заедно дори и за две години. Накрая всички остават в старчески домове, чакайки смъртта да дойде. В нашето общество трябва да запазим добродушието и учтивостта си. Вместо това сме възприели всичко погрешно от другите. Първо се научихме от мюсюлманите, а сега се учим от тези хора. Ако поемем от тях мръсотията, как тогава нашите къщи могат да останат чисти? От нас се очаква да бъдем чисти и добре възпитани хора, а сме възприели много погрешни неща от другите. Така че трябва да изоставим тези вредни неща и да се пречистим.

Аз съм им казвала какво е значението на пуджата, но вие ги знаете тези неща, така че не ви ги обяснявам. Но на пуджа човек трябва да има шраддха, и не бива да се караме по време на пуджа. Няма значение кой прави пуджата тъй като всички еднакво имат полза от нея, в зависимост от това колко шраддха имате, зависи от тази шраддха, която имате. Вашите стомни ще бъдат толкова пълни, колкото шраддха имате. 

Бих казала на жените: могат да дойдат и да седнат от тази страна. Много е горещо за вас. Преместете се по-напред, мъничко. Особено хора, които са толкова горещи, не бива да сядат от тази страна. По-добре седнете... Моля, позволете на тези жени да седнат от тази страна. Те не могат да издържат на слънце. Дайте възможност да седнат тук. Те са наши гости. Елате от тази страна. Ако сте сложили нещо там, можеше да го оправите. Човек трябва да разбере още малко, че те правят всичко. Ние трябва също да правим нещо.

Те уреждат всичко, ние просто идваме и сядаме като богове; това не е хубаво нещо, нали? Бихте могли да... толкова дълго бяхте тук... Защо не сложихте нещо, за да се предпазите. Не е трудно.

Сега за тези хора. Вие елате от тази страна също. Можете да дойдете от тази страна. Елате. Моля, направете им място да седнат. Елате. /Шри Матаджи размества йогите, така че повече от тях да седнат на сянка – б.р./. 

Ако направим малко сянка от тази страна... Защо не се помръднете малко насам? Също трябва да помислим какво можем да уредим, с какво можем да им помогнем. Като вчера, как се справиха те, подредиха – когато Аз влязох, те не знаеха, че отивах там. Когато се върнах, как бяха подредили за Мен, колко много бяха тичали. Имам предвид, Аз също съм ваша Майка, нали? Тогава би трябвало да мислим за тези неща - какво можем да направим, как да помогнем; всички би трябвало.

Просто го оставете, оставете го така. Понеже те не са направили друго разпределение, какво може да се направи... оставете ги да стоят там, където са си. Вие можете да се преместите малко натам. Здравейте, вие се преместете малко натам. Вие също можете малко да се преместите. Аз не искам да сте на слънце, ще имате проблеми. Не, но могат да придвижат звуковата техника малко насам. Просто я преместете, малко... Когато слънцето се е по-високо, всичко ще е наред, но все още не е... Просто седнете на сянка, седнете доколкото е възможно на сянката. Ако няма сянка, можете да седнете отпред. На пуджа е по-добре да се седи на сянка. Аз винаги стоя тук над вас. Не се притеснявайте. Моля, седнете пред Мен. По-добре е да седнете на сянка.

Има ли някой, който да каже мантрите? Моля, повикайте Гевин. Вчера не дойде при нозете Ми, а би трябвало. Моля, оставете това сега, или ще стане късно. Оставете ги да седят на слънцето... блокаж в ляво Сърце и лява Свадхистхана. Вчера трябваше да дойдеш;

Имам предвид, ти ще правиш всичко за пуджата, така че...

Има ли някой тук, който да каже мантрите? Пристигна ли г-н Гхолап? Моля, повикайте го. Той знае ли го? Много лош блокаж – Сърцето, лява Свадхистхана.

Кажете (Ганеша) Атхарва Ширша. Г-н Гхолап не е дошъл. Къде е отишъл г-н Гхолап? Не е ли дошъл? Моля, повикайте го да направи пуджа.

Моля, започнете пуджата с Атхарва Ширша. Моля, започнете сега.
