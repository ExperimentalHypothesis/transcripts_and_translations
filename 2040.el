Makar Sankranti Puja. English part and Marathi part, Rahuri (India), 14 January 1987.

Σανκράντι Πούζα, Ραχούρι, Ινδία 14 Ιανουαρίου 1987 Σήμερα είναι η μέρα που γιορτάζουμε την αλλαγή του άξονα του Ήλιου και το ότι μετακινείται προς τον τροπικό του Καρκίνου. 

Ο τροπικός του Καρκίνου είναι αυτός που αντιπροσωπεύει τη μητρότητα, τη μητρότητα της Γης. Ο τροπικός του Καρκίνου καλύπτει μια αρκετά μεγάλη περιοχή της γης, αντίθετα από τον τροπικό του Αιγόκερου. Στην περιοχή που καλύπτει, έχει δημιουργήσει διάφορες όμορφες εκδηλώσεις των μητρικών ποιοτήτων σ ́ αυτή τη Γη. Γιορτάζουμε αυτή την αλλαγή, γιατί ο Ήλιος έχει τώρα μετακινηθεί σε μια νέα διάσταση, έτσι ώστε παντού σε όλο τον κόσμο να υπάρχει η ζεστασιά του Ήλιου. Η ζεστασιά του Ήλιου αντιπροσωπεύει τη ζεστασιά της αγάπης του Θεού. Αυτός είναι ο λόγος που κάνουμε αυτή τη γιορτή, δίνοντας ένα είδος γλυκού φτιαχμένο από σπόρους σουσαμιού. Οι σπόροι του σουσαμιού προσφέρονται επειδή ζεσταίνουν και τώρα, όπως περνάμε από την κρύα και ερχόμαστε στη ζεστή εποχή, κατά μια έννοια πιο ζεστή εποχή, έτσι σας προετοιμάζουμε για τη ζεστασιά του Ήλιου. Αυτά τα ιδιαίτερα γλυκά έχουν γίνει από το σπόρο του σουσαμιού, αντιπροσωπεύοντας την επερχόμενη ζεστασιά και τη ζέστη του Ήλιου. Παρ' όλο που στην Ινδία η ζέστη είναι υπερβολική, οι άνθρωποι εξακολουθούν να περιμένουν τον ερχομό αυτής της εποχής και τη γιορτάζουν με τόσο ζεστή καρδιά. Κάθε τέτοια εποχή λέγεται ότι σας δίνουν να φάτε σουσάμι και ζάχαρη, μόνο που τώρα πρέπει να μιλάτε με γλυκό τρόπο, που σημαίνει ότι πρέπει να μιλάτε με γλυκό τρόπο. 

Το να μιλάμε με γλυκό τρόπο, είναι πολύ σημαντικό. Ορισμένοι άνθρωποι πιστεύουν ότι είναι έξυπνο να μιλάνε με αγενή τρόπο ή ότι είναι πολύ ευφιές να φωνάζουν στους ανθρώπους, αλλά σε κανέναν δεν αρέσει μια τέτοιου είδους προσωπικότητα. Μπορεί να είστε ευφιείς, μπορεί να έχετε κοφτερό μυαλό ή έξυπνοι, μπορεί να αρέσει στους ανθρώπους να σας βλέπουν στην τηλεόραση, αλλά όχι σαν συντρόφους, ούτε σαν φίλους. Το να μιλάμε με πολύ γλυκό τρόπο είναι σημάδι καλής ανατροφής, πολιτισμού και φόβου προς το Θεό. Αυτοί που φοβούνται το Θεό, δεν θα μιλήσουν ποτέ με αγένεια σε άλλον άνθρωπο, γιατί στον άλλον άνθρωπο λάμπει επίσης το ίδιο πνεύμα. Γιατί θα έπρεπε να είμαστε απότομοι ή θυμωμένοι με κάποιον που είναι δημιουργία του Πανίσχυρου Θεού, όπως είμαστε και εμείς; Έτσι αυτή την τρυφερή, όμορφη σχέση που έχουμε μεταξύ μας, ειδικά μετά τη Σαχάτζα Γιόγκα, ας την εκφράσουμε μιλώντας γλυκά ο ένας στον άλλο. Υπάρχουν τόσοι τρόποι με τους οποίους θα μπορούσαμε να είμαστε γλυκοί. Υπάρχουν μικρά, μικρά πράγματα που αν τα κάνετε, μπορείτε να δημιουργήσετε πολύ γλυκύτητα, ενώ δεν χρειάζεστε κοφτερή γλώσσα, αλλά κοφτερή μνήμη. Τα δοκιμάζω πολλές φορές. Κάποτε, ένας από τους Σαχάτζα Γιόγκι, που είναι ένας πολύ καλός και ενεργός Σαχάτζα Γιόγκι, ήταν στο αυτοκίνητο μαζί Μου και κλάπηκε το μαχαίρι του από τον οδηγό ή από κάποιον άλλον και θύμωσε πάρα πολύ με τον οδηγό. 

Είπα: «Ξέχνα το, βλέπεις, είναι ένας φτωχός άνθρωπος και γι' αυτό το πήρε, δεν πειράζει, απλά ξέχνα το». Είπε: «Όχι, γιατί ήταν δώρο από κάποιον που ήταν στην Ελβετία και είναι το ελβετικό μαχαίρι που κουβαλούσα μαζί μου. Γι' αυτό στεναχωριέμαι που το έχασα». Όταν πήγα στην Ελβετία, αγόρασα ένα ίδιο μαχαίρι γι' αυτόν. Όταν ήρθα και του το έδωσα, δεν έβρισκε λόγια να πει, τίποτα. Είπε: «Μητέρα, πώς το θυμήθηκες; Μετά από τόσο καιρό, πώς κατάφερες να βρεις αυτό το μαχαίρι;» Είπα: «Έχω πολύ καλή μνήμη». Αυτό είναι το πρόβλημα με Μένα. Η μνήμη είναι τόσο καλή που μερικές φορές, δεν ξέρω, μπορεί να φέρω ορισμένους ανθρώπους σε αμηχανία, με τη μνήμη Μου. Είναι τόσο καλή που δεν ξεχνάω ποτέ τίποτα. Εγώ φυσικά, ξεχνάω όλα τα κακά πράγματα, γιατί δεν υπάρχει κανένας λόγος να θυμάται κανείς τα κακά πράγματα, κανένας λόγος να τα σκέφτεται. 

Χάρη στη συγχώρεση, μπορείτε πάντα να ξεχνάτε τα κακά πράγματα. Και αν θυμάστε τα καλά πράγματα, η χαρά σας πολλαπλασιάζεται. Αν προσπαθήσετε να θυμηθείτε κάτι κακό, τότε η χαρά σας μειώνεται. Κάθε φορά που βλέπετε ένα πρόσωπο, προσπαθήστε να θυμηθείτε τι καλό σας έχει κάνει αυτό το πρόσωπο. Τι καλό έχει αυτός ο άνθρωπος. Αν θυμάστε καλά πράγματα, θα περάσετε πάρα πολύ ωραία. Σήμερα είναι η μέρα που όλοι φεύγετε από την Ινδία. Κάποιοι από σας θα φύγετε μεθαύριο. Ότι και αν είναι, πρέπει να σας πω ένα πράγμα, πως ότι ήταν δυνατόν, έγινε για εσάς εδώ, για να σας δώσει χαρά και ευτυχία. Τώρα, όταν γυρίσετε πίσω, προσπαθήστε να θυμηθείτε, όλα όσα σας είπα. 

Όλα όσα ήταν όμορφα: πώς οι άνθρωποι σας επαίνεσαν, πώς σας αγάπησαν, πώς ήταν ευγενικοί μαζί σας, πώς συναντήσατε μερικούς καλούς ανθρώπους, τι όμορφες εμπειρίες είχατε, αλλά μην μελαγχολήσετε για πράγματα που δεν έχουν αξία. Εντάξει, μπορεί κάποιος να σας είπε κάτι απότομο ή μπορεί να είπατε εσείς κάτι απότομα σε κάποιον, απλά ξεχάστε το. Προσπαθήστε να καταλάβετε ότι χαλάτε τις ευκαιρίες που έχετε να χαρείτε τη ζωή. Κανείς δεν έχει πληγωθεί, οπότε προσπαθήστε να είστε πολύ ευτυχισμένοι που γνωρίσατε τόσους πολλούς ανθρώπους, που παντρευτήκατε, που είδατε τόσους πολλούς γάμους. Περάσαμε πολύ όμορφα και κάθε στιγμή ήταν γεμάτη χαρούμενες δονήσεις. Φυσικά σήμερα, κάποιοι από εσάς θα είναι λίγο θλιμμένοι μπορώ να το καταλάβω αυτό, γιατί οι σύζυγοί σας φεύγουν, οι άντρες κάποιων φεύγουν ή οι γυναίκες κάποιων φεύγουν. Μπορώ να δω ότι κάποιοι από αυτούς φαίνονται πολύ δυστυχισμένοι. Αλλά αυτό είναι καλό γιατί είναι χάρη στην αγάπη και την έλξη του ενός για τον άλλο, επειδή χαίρονται ο ένας τη συντροφιά του άλλου. Αυτό Μου δείχνει κάτι πολύ καλό, αλλά πάλι θα ήθελα να πω ότι, έτσι κι αλλιώς, θα συναντήσετε ο ένας τον άλλον και θα θυμηθείτε όλα τα καλά πράγματα που είπατε ο ένας στον άλλον, που χαρήκατε μαζί και θα προσπαθήσετε να είστε χαρούμενοι, επειδή αυτές οι μέρες θα περάσουν πολύ γρήγορα. Στη Σαχάτζα Γιόγκα απλά ξεχνάτε το χρόνο, τα πάντα, ο χρόνος περνάει τόσο γρήγορα και όλα αυτά τα πράγματα θα περάσουν και θα ενωθείτε πάλι με τους άντρες ή τις γυναίκες σας, όποια μπορεί να είναι η περίπτωση. 

Δεν υπάρχει κανένας λόγος να αισθάνεστε άσχημα γι' αυτά τα πράγματα και να συνεχίσετε να χαμογελάτε και να γελάτε και όταν φεύγουν επίσης, δεν θα πρέπει να αισθάνονται, να έχουν την τελευταία εικόνα του προσώπου σας γεμάτο δάκρυα, αλλά να θυμούνται το πρόσωπο σας με σιγουριά και κουράγιο ότι υπάρχει η ελπίδα, ότι θα συναντηθούμε πολύ σύντομα και δεν υπάρχει τίποτα για να αισθανόμαστε άσχημα. Σήμερα είναι η μέρα για να δώσουμε χαρά και να χαρούμε τα πάντα και να αισθανθούμε τις ευλογίες του Θεού παντού γύρω μας. Ο Ήλιος επέστρεψε με τη δική Του δόξα και πρέπει να Του ευχηθούμε κάθε επιτυχία στην ερχόμενη χρονιά, επειδή σε αυτό το μέρος της Μαχαράστρα, όπως ξέρετε, δεν είχαμε βροχή. Είχαμε προβλήματα και πρέπει να Του ευχηθούμε επιτυχία για να μπορέσει να φέρει τη βροχή και όλα όσα χρειάζονται από την ηλιακή ενέργεια που έχουμε σε αυτή τη χώρα. Και πρέπει να λάμπετε σαν τον Ήλιο όταν πάτε πίσω στις χώρες σας. Η χώρες σας δεν είναι τόσο ζεστές όσο η δική μας, ούτε έχετε τόση ζέστη εκεί, αλλά μπορείτε να δείτε ότι άνθρωποι είναι τόσο ζεστοί και τόσο τρυφεροί, επειδή έχουν τον Ήλιο μαζί τους. Τώρα, φέρνετε τον Ήλιο μαζί σας και τους δίνετε αγάπη, στοργή και ζεστασιά και τους κάνετε να νιώσουν ότι ο Ήλιος ήρθε από την Ινδία μαζί σας. Όπου ταξίδεψα, παντού, σε κάθε χώρα, ο Ήλιος ήταν εκεί, πολύ λαμπρός, τόσο που έλεγαν ότι, υπάρχει ένα ρητό που λέει ότι: «Όταν οι Ινδοί ταξιδεύουν, φέρνουν τον Ήλιο μαζί τους». Φυσικά δεν μπορείτε να μεταφέρουμε τον Ήλιο στις τσέπες μας, αλλά πρέπει να κρατάμε τον Ήλιο στις καρδιές μας. Αυτός πρέπει να είναι ο λόγος που ο Ήλιος έλαμπε τόσο πολύ και όλοι βγήκαν έξω με τα καλά τους ρούχα και όλοι απολάμβαναν. 

Έτσι, αυτό είναι, πρέπει να φέρνετε τον Ήλιο μαζί σας, να μιλάτε γλυκά από σήμερα και για πάντα μεταξύ σας, να είστε φιλικοί, να βοηθάτε, να είστε ευγενικοί, επειδή είστε γιόγκις, δεν είστε συνηθισμένοι άνθρωποι. Είστε γιόγκις, αντιπροσωπεύετε την κατηγορία των ανθρώπων που φημίζονται για την αρετή τους, για την καλοσύνη τους, τη στοργή και την αγάπη τους. Έτσι εύχομαι σε όλους την καλύτερη τύχη. Χαρείτε το ταξίδι σας, χαρείτε τα πάντα και μεταδώστε τη χαρά που νιώσατε εδώ, σε άλλους ανθρώπους, σε άλλους Σαχάτζα Γιόγκις και σε άλλους ανθρώπους που δεν είναι καν Σαχάτζα Γιόγκις. Είθε ο Θεός να σας ευλογεί με αυτό. Η Σρι Μάτατζι μιλάει Μαράτι. Σήμερα είναι μια ευοίωνη μέρα και σαν σήμερα προσφέρουμε σουσάμι στους άλλους και τους ζητάμε να μιλάνε γλυκά. Το λέμε στους άλλους, αλλά θα ήταν καλύτερα να το λέγαμε στον εαυτό μας, γιατί είναι ευκολότερο να πούμε στους άλλους να μιλάνε γλυκά ενώ εμείς θα μιλάμε απότομα. Με αυτή μας τη συνήθεια έχουμε δημιουργήσει λάθος ιδέες για τον εαυτό μας. Δεν έχουμε ιδέα για τις ευλογίες που μας έχει δώσει ο Θεός. 

Ο Θεός έχει δώσει τόσες πολλές ευλογίες σε μας, σε αυτή τη χώρα. Αλλά εδώ, οι άνθρωποι δεν νοιάζονται πολύ για την καθαριότητα. Σε αυτή τη χώρα, υπάρχουν πολλοί διαφορετικοί τύποι μικροβίων και παρασίτων. Αισθάνομαι ότι έχουμε όλα τα παράσιτα του κόσμου σε αυτή τη χώρα.Έχουμε ακόμα και παράσιτα που δεν υπάρχουν πουθενά αλλού στον κόσμο. Αν αυτά τα παράσιτα πάνε σε άλλες χώρες, θα πεθάνουν. Εξαιτίας του κρύου, δεν μπορούν να επιβιώσουν. Εξαιτίας του Ήλιου, υπάρχουν τόσα πολλά παράσιτα εδώ. ;Eνας επιστήμονας Με ρώτησε: «Πώς είναι δυνατόν να παραμείνει κανείς ζωντανός με τόσα πολλά παράσιτα που υπάρχουν σε αυτή τη χώρα;» Απάντησα ότι: «Σε αυτή τη χώρα, οι άνθρωποι δεν είναι απλώς ζωντανοί, αλλά ζουν με χαρά και ευτυχία, με πολύ ευδαιμονία και ευτυχία». Ο λόγος για αυτό είναι ο Ήλιος. Ο Ήλιος μας έμαθε να κρατάμε τα σπίτια μας ανοιχτά και επίσης να ανοίγουμε τις καρδιές μας. 

Στην Αγγλία, αν πρέπει να πάτε κάπου, πρέπει να περάσετε τουλάχιστον δεκαπέντε λεπτά μόνο για να φορέσετε τα κατάλληλα ρούχα. Είναι σαν να φοράτε μια πανοπλία πριν βγείτε έξω, αλλιώς μπορεί να κρυώσετε και να πονάει το κεφάλι σας. Έτσι είναι η κατάσταση εκεί. Σήμερα κάθεστε εδώ στην ύπαιθρο, αλλά δεν μπορείτε να κάτσετε έτσι στην Αγγλία ούτε σε καμιά άλλη δυτική χώρα. Εξαιτίας του καιρού, αυτές οι χώρες έχουν γίνει πολύ κρύες. Ακόμα και στη χώρα μας υπάρχουν περιοχές, για παράδειγμα αν πάτε σε πόλεις όπως η Μπόβαλι ή στην άλλη πλευρά του Νάινιταλ και Ντεραντούν και πολύ κοντά στα Ιμαλάια, εκεί μπορείτε να βρείτε τον ίδιο κρύο καιρό όπως στις άλλες χώρες. Εκεί, είναι το ίδιο κρύο όπως στην Αγγλία και στην Αμερική. Αλλά σε αυτές τις κρύες χώρες, ούτε πουλιά, ούτε έντομα μπορούν να επιβιώσουν. Υπάρχουν πολλά δάση με όμορφα λουλούδια. Το ονομάζουν «κοιλάδα των λουλουδιών». 

Υπάρχουν τόσα πολλά όμορφα λουλούδια, σαν να είναι ένας παράδεισος στη γη, αλλά αυτό το συναίσθημα είναι μόνο για μια στιγμή. Κάνει τόσο κρύο εκεί, που δεν μπορούμε ούτε να ανοίξουμε τα μάτια μας για να δούμε αυτό το όμορφο μέρος. Πρέπει να φοράμε γυαλιά, αλλιώς τα μάτια μας πονούν εξαιτίας του κρύου. Αλλά παρ' όλο το κρύο, αυτές οι χώρες έχουν προοδεύσει τόσο πολύ. Έχουν παλέψει ενάντια στη φύση και το κρύο κλίμα και έχουν ενδυναμώσει τις χώρες τους. Παρ' όλο που έχουμε πολύ ήλιο, δεν έχουμε καταφέρει να εκμεταλλευτούμε τα πλεονεκτήματά του. Μπορούμε επίσης να παράγουμε ηλιακή ενέργεια. Αν χρησιμοποιήσουμε την ηλιακή ενέργεια δεν θα έχουμε ποτέ έλλειψη ηλεκτρισμού. Ακόμα και τα αυτοκίνητα μπορούν να λειτουργούν με ηλιακή ενέργεια. Αλλά η προσοχή των πολιτικών εδώ στην Ινδία είναι αλλού και εξαιτίας αυτού δεν μπορούμε να εκμεταλλευτούμε τα πλεονεκτήματα του ήλιου και υποφέρουμε από αυτό. 

Αν δεν πάμε στα άκρα, δεν μπορούμε να κάνουμε πολύ δουλειά. Το κύριο πράγμα που μπορούμε να μάθουμε από τον Ήλιο είναι η ικανότητά του να δίνει. Πάντα δίνει. Δεν παίρνει τίποτα, αλλά πάντα δίνει. Χάρη σε αυτή την τεράστια δύναμη του Ήλιου να προσφέρει, μπορούμε να έχουμε βροχή, σοδειά και ζωντανούς οργανισμούς. Αν δεν είχαμε τον ήλιο, τότε δεν θα είχαμε τίποτα. Είναι μόνο χάρη στη δύναμη του Ήλιου να δίνει αγάπη, που καταφέραμε να φτάσουμε σε αυτό το επίπεδο. Έτσι, αυτό που πρέπει να μάθουμε από τον Ήλιο, είναι ότι πρέπει και εμείς να αναπτύξουμε επίσης τη δύναμη της προσφοράς. Αν κοιτάξουμε γύρω μας θα βρούμε ανθρώπους που συνεχώς σκέφτονται: «Πώς μπορώ να εξοικονομήσω χρήματα και να τα κρατήσω για τον εαυτό μου;» Ακόμα και αν δώσω χρήματα για προγράμματα, ακόμα και τότε κάποιοι, σκέφτονται πως μπορούν να εξοικονομήσουν χρήματα από αυτό. Ακόμα και αν τους έχω δώσει χρήματα για να ξοδέψουν, έχουν πάντα την τάση να εξοικονομούν χρήματα από τα πάντα. 

Γιατί; Επειδή υπάρχει η τάση να κρατηθούν από κάτι. Αν κάποιος πάει στην αγορά και βρει ότι οι τιμές είναι ανεβασμένες και ρωτήσει «Γιατί;» απαντούν: «Επειδή οι άλλοι αύξησαν τις τιμές, γι ́αυτό και εγώ αύξησα επίσης τις τιμές». Αν το κόστος των εμπορευμάτων δεν αυξάνεται, τότε γιατί αυξάνουν τις τιμές; Έχουν πάντα την τάση να απορροφούν την ενέργεια των άλλων. Ακόμα και αν θέλω να κάνω μια μικρή τελετή για μια εορταστική περίσταση, τότε οι άλλοι Μου λένε: «Σρι Μάτατζι, δεν θα μπορέσετε να τα καταφέρετε». Όταν ρωτάω το γιατί, απαντούν ότι οι άνθρωποι είναι διεφθαρμένοι και θα Μου κλέψουν χρήματα. Όπως τρώω το φαγητό, έτσι αυτοί τρώνε χρήματα, οπότε ίσως να μην τα πάμε καλά μαζί. Είναι ένα τόσο παράλογο πράγμα. Αυτοί που είναι υπεύθυνοι για την ευημερία της χώρας, αυτοί που διοικούν και στους οποίους έχει δοθεί δύναμη από το Θεό, ούτε αυτοί δεν καταλαβαίνουν ότι πρέπει να δίνουμε. Την ποιότητα της προσφοράς, πρέπει να τη μάθουμε από τον Ήλιο: ότι έχουμε έρθει για να δώσουμε και όχι για να πάρουμε. Πρέπει να φτάσουμε σ ́ αυτή την ολοκληρωτική εσωτερική αλλαγή με την κατανόηση ότι πρέπει να δίνουμε και όχι να παίρνουμε. 

Πρέπει να έχουμε το πάθος της προσφοράς. Είναι όπως τη μητέρα που ξέρει ότι: «Σήμερα έρχεται ο γιός μου», τότε με πάθος σκέφτεται: «Τι μπορώ να κάνω γι' αυτόν, τι φαγητό μπορώ να του μαγειρέψω;» Αυτό είναι το πάθος που έχει μια μητέρα. Ακόμα και αν δεν έχει τα υλικά, μπορεί να τα δανειστεί από τους γείτονες για να σας ετοιμάσει μερικά γλυκά. Πάντα αισθάνεται ότι δεν έχει κάνει αρκετά. Όσο δεν έχουμε αυτό το πάθος για τη συλλογικότητα έμφυτο μέσα μας και όσο δεν έχουμε αυτό το συναίσθημα για τους άλλους, καμία χώρα δεν μπορεί να προοδεύσει, ούτε η δική μας, ούτε άλλες. Αντιθέτως έχουμε πάντα την τάση να πάρουμε πράγματα από τους άλλους, να αρπάξουμε από τους άλλους, να δανειστούμε από τους άλλους ή να κοροϊδέψουμε τους άλλους. Εξαιτίας αυτής της τάσης, τα παιδιά μας θα υποφέρουν, εμείς θα υποφέρουμε και δεν θα είμαστε ικανοί να καταφέρουμε τίποτα σε αυτή τη χώρα. Στο χωριό των πεθερικών Μου, αποφασίστηκε να φτιάξουν μια λίμνη. Το κράτος τους έδωσε χιλιάδες ρουπίες γι' αυτό το σκοπό. Όμως η λίμνη ποτέ δεν φτιάχτηκε. 

Είπαν ότι έσκαψαν ένα λάκκο για να φτιάξουν τη λίμνη, αλλά έπειτα τον ξανασκέπασαν γιατί δεν βρήκαν νερό. Αλλά στην πραγματικότητα ποτέ δεν σκάφτηκε λάκκος. Όμως πού πήγαν τα λεφτά; Τα έστειλαν στην Ελβετία. Έτσι οι τράπεζες θα δανειστούν πάλι από την Ελβετία και θα στείλουν πάλι τα λεφτά στην Ελβετία. Αν ο Ήλιος λειτουργήσει με αυτόν τον τρόπο, τότε δεν θα μπορέσουμε να επιζήσουμε ούτε για μια μέρα. Αν ο ίδιος τα καταναλώσει όλα, τότε τι θα μείνει για μας; Σήμερα γιορτάζουμε το Σανκράντι. Σανκράντι είναι ένα είδος επανάστασης με την οποία αποκτάμε τη συνήθεια της προσφοράς. Όλοι λένε ότι θα πρέπει να έχουμε τη συνήθεια να δίνουμε, αλλά οι περισσότεροι από τους ανθρώπους πιστεύουν στο να δώσουν κάτι στον παπά. Επίσης, πολλοί άνθρωποι κηρύτουν την τέχνη της προσφοράς, απλά και μόνο για να γεμίζουν τις τσέπες τους. Αυτό δεν έχει κανένα νόημα. 

Υπάρχει πάντα ένα θέμα, σε ποιον να δώσουμε και γιατί να δώσουμε. Κατά βάθος και με όλη την ελευθερία, θα πρέπει να δούμε οι ίδιοι για τον εαυτό μας, τι δίνουμε για την πατρίδα μας, για τους αδελφούς και τις αδελφές μας και τους γείτονές μας. Δεν θα πρέπει να είμαστε εγωιστές, αλλά να δίνουμε με όλη μας την καρδιά, έτσι ώστε να παίρνουμε όλη τη χαρά του να προσφέρουμε. Όταν δίνουμε με όλη μας την καρδιά, η χαρά που παίρνουμε δεν μπορεί να συγκριθεί με καμία άλλη χαρά. Εάν θέλουμε να νιώσουμε αυτού του είδους τη χαρά, τότε θα πρέπει να γιορτάσουμε το Σανκράντι σήμερα. Η φύση μας θα πρέπει να γίνει σαν του Ήλιου. Ότι και αν κάνει, δεν έχει την αίσθηση ότι κάνει κάτι. Κάνει τα πάντα σε Ακάρμα και συνεχώς καίει και σας δίνει χαρά, φως, την ουσία της ζωής και σας θρέφει. Βλέπουμε τον Ήλιο κάθε μέρα και πολλοί άνθρωποι κάνουν επίσης ναμασκάρ, αλλά κάνουμε απλά ναμασκάρ χωρίς να εφαρμόζουμε τις ποιότητες της προσφοράς. Σας είπα ένα πολύ μικρό πράγμα, ότι κάθε Σαχάτζα Γιόγκι θα πρέπει να φυτέψει ένα δέντρο μπάνιαν στον κήπο του. 

Γιατί θα πρέπει να πάρουμε λεφτά από τον κυβέρνηση γι' αυτό το σκοπό; Μόνο για να φυτέψουμε ένα δέντρο και να βάλουμε ένα φράχτη γύρω του, δεν χρειάζονται πολλά λεφτά. Ακόμα και να μασήσει κανείς ταμπάκο, κοστίζει πιο ακριβά. Προσπαθήστε να κάνετε αυτό το μικρό πράγμα έτσι ώστε οι άλλοι να δουν ότι τουλάχιστον κάτι κάνετε. Παρ ́όλα αυτά πάντα σκεφτόμαστε πώς να βγάλουμε χρήματα από τους άλλους, πώς μπορούμε να αρπάξουμε από τους άλλους και πώς μπορούμε να εξοικονομήσουμε χρήματα σε βάρος των άλλων. Εξαιτίας αυτών των τάσεων μέσα μας, η χώρα μας δεν πρόκειται να προοδεύσει ποτέ. Δεν είχαν πριν τέτοιες τάσεις οι άνθρωποι, στο παρελθόν. Μπορώ να σας πω ότι όταν ήμουν νέα, είδα ανθρώπους που πίστευαν μόνο στο να δίνουν και ποτέ στο να παίρνουν. Τους είδα μόνο να δίνουν και ποτέ να παίρνουν. Ακόμα και στους γονείς, δεν τους άρεσε αν τα παιδιά έπαιρναν κάτι από τους άλλους και τους έλεγαν να το γυρίσουν πίσω. Ακόμα θυμάμαι στο σπίτι του πατέρα Μου, είχαν φτιάξει μερικές καρέκλες και επίσης μια ομπρέλλα από ασήμι. 

Όλοι ρώτησαν: «Γιατί τα φτιάξατε από ασήμι;» Και η απάντηση ήταν: «Όταν έχουμε τελετές γάμου, αντί να τις δανειζόμαστε ή να τις νοικιάζουμε, είναι καλύτερα να έχουμε τις δικές μας μια για πάντα, γιατί αν πρέπει να τις νοικιάσουμε, μερικές φορές δεν τις έχουμε στην ώρα τους, γιατί ο προηγούμενος που τις έχει δανειστεί δεν τις έχει επιστρέψει ακόμα. Και καμιά φορά αυτές οι ομπρέλλες χάνονται γιατί κάποιος δεν τις επιστρέφει». Οπότε, αυτό που θέλω να πω, είναι ότι εάν έχουμε λεφτά, θα πρέπει να τα επενδύουμε σε κάτι συλλογικό. Αν θέλετε να χτίσετε ένα γήπεδο του μπάντμιντον, τότε σε αυτό το γήπεδο θα πρέπει όλοι να μπορούν να έρχονται και να παίζουν και δεν θα πρέπει να λέμε ότι μόνο τα παιδιά μου θα παίζουν σε αυτό το γήπεδο. Αν κάποιος αγοράσει ένα αυτοκίνητο, θα πρέπει να μπορούμε να πηγαίνουμε όλα τα παιδιά στο σχολείο. Οπότε θα πρέπει να αγοράσουμε ένα μεγάλο αυτοκίνητο, έτσι ώστε όλα τα παιδιά να μπορούν να πάνε στο σχολείο με αυτό. Τη συνήθεια του να είμαστε συλλογικοί και χρήσιμοι σε όλους, πρέπει κανείς να τη μάθει από τον Ήλιο. Σήμερα είναι μια ειδική μέρα που μπορούμε να το μάθουμε αυτό από τον Ήλιο. Και πρέπει να πάρουμε όρκο ότι: «Θα κάνω κάτι που να είναι συλλογικό». Δεν μπορώ να καταλάβω πώς οι άνθρωποι μπορούν να τρώνε χωρίς να νοιάζονται για τα κοινά. 

Δεν νοιάζεστε καν για τους γείτονές σας και δεν κάνετε τίποτα για την κοινότητα. Σας είπα, ένα πολύ μικρό πράγμα είναι να φυτέψετε ένα δέντρο. Έχουμε τόσους πολλούς γιόγκις στη Μαχαράστρα, που αν ο κάθενας φυτέψει ένα δέντρο και το φροντίσει, αυτό θα τους βοηθήσει σίγουρα όλους. Έτσι, ζητάω απ' όλους σας να κάνετε κάτι συλλογικό που να είναι χρήσιμο σε όλους. Αλλά κανείς δεν θα πρέπει να σκέφτεται πόσα θα κερδίσει από αυτό και να βγάλει χρήματα από αυτό. Δεν θα πρέπει να γίνει με τον ίδιο τρόπο που δίνουμε λεφτά στον παπά. Θα πρέπει να ανοίξει κανείς την καρδιά του και με τρυφερότητα να κάνει κάτι για τη συλλογικότητα και να νιώσει τη χαρά μέσα απ' αυτό. Θα πρέπει κανείς να το κάνει συνήθεια. Δεν θέλω να πω ότι οι άλλοι θα πρέπει να τα έχουν όλα δωρεάν. Ποτέ δεν είπα να κάνετε κάτι δωρεάν για τον κόσμο που έρχεται από το εξωτερικό. 

Αν τους κοιτάξετε, θα δείτε ότι έχουν φέρει τόσα πολλά πράγματα για σας απ' έξω, για να σας δώσουν σαν δώρα. Φυσικά, έχω συνεισφέρει πολύ. Αλλά κι αυτοί έχουν φέρει πολλά πράγματα από μόνοι τους. Όταν είδα τα δώρα εδώ, νόμιζα ότι ήταν τα δώρα που αγόρασα στη Ρώμη για σας, αλλά έπειτα Μου είπαν ότι αυτά ήταν τα δώρα που αυτοί έφεραν από μόνοι τους και ότι δεν έφεραν τα δικά Μου δώρα. Ένιωσαν τόση χαρά να φέρουν τόσα πολλά πράγματα για σας. Στην Ιταλία, δεν ήξεραν καν σε ποιον θα δινόντουσαν αυτά τα δώρα, αλλά δεν τους ένοιαζε. Τα άφησαν σε Μένα να τα δώσω στους Σαχάτζα Γιόγκις εδώ στην Ινδία. Αλλά στην Ινδία, έχουμε την τάση να σκεφτόμαστε μόνο για τα παιδιά μας και για τη μητέρα μας. Τότε έρχεται η μητέρα περπατώντας, κουτσαίνοντας σ' ένα πόδι. Τότε αρχίζετε να λέτε ότι: «Η μητέρα μου δεν πήρε ακριβής ποιότητας σάρι». 

Αφού δεν έχω ένα ακριβό, της δίνω ένα απλό. Αυτή είναι η τάση εδώ. Αλλά με τους ανθρώπους από το εξωτερικό, είναι ακριβώς το αντίθετο. Όταν ήρθαν εδώ, ήρθαν με τόσα πολλά δώρα, φαίνεται ότι έφεραν δύο τόνους δώρα απ' έξω. Ακόμα και τα χέρια Μου άρχισαν να πονάνε όσο έδινα αυτούς τους δύο τόνους δώρα. Αυτό που θέλω να πω είναι ότι δεν περιμένουν τίποτα από σας. Αλλά η συμπεριφορά σας θα πρέπει να είναι τέτοια που να είναι παράδειγμα γι' αυτούς. Και θα πρέπει να τους δείξετε ότι με κανέναν τρόπο δεν είστε κατώτεροι από αυτούς: «Είμαστε εδώ πραγματικά για να σας εξυπηρετήσουμε, να σας καλωσορίσουμε, οτιδήποτε είναι δυνατόν από την πλευρά μας δεν θα διστάσουμε να το κάνουμε». Δεν κοστίζει λεφτά, ούτε σκληρή δουλειά. Το μόνο πράγμα είναι ότι θα πρέπει να αλλάξουμε τις αντιλήψεις μας. 

Αν ακόμα και μετά τον ερχομό μας στη Σαχάτζα Γιόγκα, δεν είμαστε ικανοί ν' αλλάξουμε τη φύση μας μ' αυτό τον τρόπο, τότε δεν νομίζω ότι μπορούμε ν' αλλάξουμε ολόκληρη την ανθρωπότητα με τη Σαχάτζα Γιόγκα. Η μεγαλύτερη ποιότητα μέσα μας είναι να προσφέρουμε στους άλλους και αυτή την ποιότητα πρέπει να εφαρμόσουμε. Στη Σαχάτζα Γιόγκα, η Κουνταλίνη αφυπνίζεται και εσείς αντιλαμβάνεστε το πνεύμα σας, αλλά η ουσία του πνεύματος είναι η ίδια με αυτή του Ήλιου και η ουσία είναι αυτή της προσφοράς. Εάν έχετε δει σε μια φωτογραφία Μου, υπάρχει ο Ήλιος που λάμπει στην καρδιά Μου, στην πραγματικότητα υπάρχει ο Ήλιος στην καρδιά Μου και εξαιτίας αυτού, ποτέ δεν αισθάνομαι ότι πρέπει να πάρω κάτι απ' τους άλλους ή να αρπάξω από κάποιον. Δεν καταλαβαίνω από ποιο μέρος του μυαλού σας έρχεται αυτή η ιδέα του να αρπάξετε απ' τους άλλους. Αυτή είναι μια πολύ παράξενη συμπεριφορά. Οι Σαχάτζα Γιόγκις δεν θα πρέπει να σκέφτονται έτσι, αλλά αντίθετα κάθε μέρα πρέπει να σκεφτόμαστε τι μπορούμε να δώσουμε ή να κάνουμε για τους άλλους. Στο Ραχούρι, ξεκίνησα μια οργάνωση που το όνομά της είναι «ΣΑΧΑΖ ΣΤΡΙ ΣΟΥΝΤΑΡ» ή «ΣΑΜΑΖ ΣΟΥΝΤΑΡ» (σύλλογος για την πρόνοια των γυναικών). Από το «Λάιφ Ιτέρναλ Τράστ» δεν μπορούμε να χρησιμοποιήσουμε τα λεφτά για την πρόνοια των γυναικών, οπότε χρειάστηκε να δημιουργήσουμε αυτή την οργάνωση. Αυτή η οργάνωση καταχωρήθηκε και άνθρωποι από τον Καναδά και από αλλού είναι έτοιμοι να κάνουν δωρεές, αλλά εδώ δεν βρίσκω κανέναν να δουλέψει γι' αυτή την οργάνωση. 

Αν οι γυναίκες της περιοχής αναλάβουν να δουλέψουν γι' αυτή την οργάνωση, μόνο τότε θα πετύχει. Αποκτήσαμε τη γη και όλες τις ευκολίες, αλλά δεν βρίσκουμε χρόνο ν' αφιερώσουμε σ' αυτή την οργάνωση. Οπότε, πως μπορούμε να πάμε σ' αυτό το μέρος; Αλλά, πρέπει να σκεφτείτε ότι ο κόσμος έρχεται απ' το εξωτερικό με λεφτά για να δωρίσει στην οργάνωσή σας. Έχουν φέρει δεκατέσσερις μηχανές για τις γυναίκες εδώ. Μπορείτε να δείτε γυναίκες να χασομερούν, χωρίς να κάνουν τίποτα. Μπορείτε να τους ζητήσετε να δουλέψουν, έτσι ώστε να μπορούν να κερδίσουν κάτι απ' αυτό και να μπορέσουν να ευημερήσουν. Τουλάχιστον θα πρέπει να προσπαθήσουμε να σκεφτούμε αυτά τα πράγματα. Αντί γι ́αυτό σκεφτόμαστε πάντα τον εαυτό μας. Οπότε, οι άνθρωποι που είναι στη Σαχάτζα Γιόγκα, θα πρέπει να ξέρουν ότι αυτή η εγωιστική συμπεριφορά δεν είναι αποδεκτή στη Σαχάτζα Γιόγκα. Θα πρέπει να σκεφτούμε με όρους παγκοσμίου οφέλους. 

Οι ζωές των αγίων είναι για τη σωτηρία του κόσμου και είναι για τη σωτηρία της ζωής των αγίων, που αυτός ο κόσμος υπάρχει. Οι άγιοι λοιπόν, θα ευλογηθούν μ' αυτό τον τρόπο. Βιμπούτι είναι οι στάχτες με τις οποίες είναι καλυμμένος ο Σίβα. Τώρα έχετε γίνει άγιοι και πρέπει να συμπεριφέρεστε σαν άγιοι και η πρώτη ποιότητα ενός αγίου είναι το να δίνει. Δεν έχετε ακούσει κανέναν άγιο να αρπάζει από κάποιον. Αν ένας άγιος σκεφτεί να κλέψει, παύει να είναι άγιος. Έτσι από την πλευρά μας, θα πρέπει πάντα να σκεφτόμαστε πόσο πολύ μπορούμε να δώσουμε και τι μπορούμε να δώσουμε, πόση πολύ αγάπη μπορούμε να δώσουμε. Και πόσους πολλούς ανθρώπους μπορούμε να βοηθήσουμε. Όλη μας η προσοχή θα πρέπει να είναι προς αυτό το σκοπό. Στις μέρες μας υπάρχουν οργανισμοί πρόνοιας μόνο για εκλογικούς σκοπούς. 

Δεν θα πρέπει να δημιουργήσουμε τέτοιου είδους οργανισμούς πρόνοιας. Αλλά θα πρέπει να δημιουργήσουμε οργανισμούς με τους οποίους μπορούμε να δουλέψουμε χωρίς εγωισμό και η αγάπη μας να είναι ανιδιοτελής και δεν θα πρέπει να περιμένουμε καμία ανταπόδοση. Και δεν υπάρχουν όρια στην αγάπη μας, είναι μια αγάπη χωρίς τέλος. Όταν έχουμε αυτού του είδους την αγάπη, αυτόματα θα ξέρουμε τι πρέπει να γίνει. Οι βελτιώσεις θα πρέπει να γίνονται σταδιακά και κάθε Σαχάτζα Γιόγκι θα πρέπει να συνεισφέρει σε αυτή τη συλλογική ευημερία. Θα πρέπει να αφοσιώσουμε το χρόνο μας για αυτόν το σκοπό και να δουλέψουμε σκληρά για να επιτύχουμε τους στόχους μας. Δεν θα πρέπει να λέμε ότι: «Η Σρι Μάτατζι έχει έρθει, θα κάνει μια ομιλία και όταν φύγει, όλα θα τελειώσουν». Οι άνθρωποι από το εξωτερικό, έχουν κάνει πολλά. Έχουν ξεκινήσει σχολεία και κοινωνική πρόνοια. Θα πρέπει και εμείς να ξεκινήσουμε κάτι παρόμοιο. 

Η Σαχάτζα Γιόγκα δεν θα πρέπει να γίνει ένας σύλλογος ανθρώπων που έχουν αντιληφθεί το πνεύμα και πλέουν στη χαρά, αλλά είναι τεμπέληδες. Δεν θα πρέπει να γίνει έτσι. Θα πρέπει να δούμε πώς μπορούμε να βοηθήσουμε τους άλλους. Θα πρέπει να ανοίξουμε τα μάτια μας να κοιτάξουμε γύρω μας με αγάπη και να προσπαθήσουμε να δούμε πώς μπορούμε να βοηθήσουμε τους άλλους. Ακόμα δεν έχω καταφέρει να μετακομίσω στην Ινδία. Όταν έρθω πίσω στην Ινδία, θα δείτε ότι θα τους κάνω όλους να δουλέψουν. Οπότε είναι σκόπιμο να αρχίσετε να δουλεύετε πριν έρθω. Η Σαχάτζα Γιόγκα δεν είναι μόνο για να κάθεστε και να διαλογίζεστε. Για να διαλογίζεστε, γιατί χρειάζεστε τη Σαχάτζα Γιόγκα; Μπορείτε να πάτε στα Ιμαλάια. Αν θέλετε να μείνετε εδώ και να είστε στη Σαχάτζα Γιόγκα, τότε οι κοινοί άνθρωποι θα πρέπει να ωφεληθούν απ' τη Σαχάτζα Γιόγκα. 

Αλλά η Σαχάτζα Γιόγκα δεν θα πρέπει να είναι σαν αυτούς τους σύγχρονους οργανισμούς πρόνοιας. Πρέπει να προσπαθήσουμε να πετύχουμε τους στόχους μας με πλήρη ειλικρίνεια και μόνο τότε μπορούμε να πούμε ότι έχουμε εδραιώσει τη Σαχάτζα Γιόγκα. Σήμερα άκουσα πολλούς επαίνους για Μένα. Άκουσα τα τραγούδια και Μου έδωσαν πολύ χαρά και την ικανοποίηση ότι οι άνθρωποι Με αναγνώρισαν. Αλλά θα πρέπει να θυμάστε ένα πράγμα: θα πρέπει να δουλέψετε για να γνωρίσετε τον εαυτό σας, γιατί δεν μπορείτε να δείτε τον εαυτό σας στον καθρέφτη. Θα πρέπει να μπορείτε να δείτε τι έχετε καταφέρει, όπως στις αρχές που συνηθίζατε να φροντίζετε το σπίτι σας, τα παιδιά σας. Με τον ίδιο τρόπο αν δεν είστε ικανοί να δουλέψετε για τη συλλογικότητα, τότε κατά τη γνώμη Μου, δεν έχετε κατορθώσει τίποτα μέσω της Σαχάτζα Γιόγκα. Έχετε παραμείνει εκεί που ήσασταν, δεν έχετε προοδεύσει καθόλου. Όταν έρθω του χρόνου, θα πρέπει να είστε ικανοί να Μου πείτε πόσα πολλά δέντρα μπάνιαν έχετε φυτέψει. Δεύτερον, θα πρέπει να είστε ικανοί να Μου πείτε ποια συλλογική ή κοινωνική δουλειά έχετε κάνει. 

Αν κοιτάξετε γύρω σας, θα μπορέσετε σίγουρα να δείτε κάποια συλλογική εργασία που μπορείτε να κάνετε και που θα πρέπει να κάνετε. Είμαι σίγουρη ότι θα είστε ικανοί να την κάνετε πολύ καλά. Δεν χρειάζονται χρήματα, μόνο πρέπει να το αποφασίσετε μέσα από την καρδιά σας. Όταν ξεκίνησα τη Σαχάτζα Γιόγκα, εκείνο τον καιρό, είχα δώσει αφύπνιση μόνο σε μια κυρία και ξεκίνησα χωρίς χρήματα. Δεν είχα στήριξη από κανέναν, αλλά ακόμα και έτσι ξεκίνησα τη Σαχάτζα Γιόγκα. Αλλά, χάρη στην ειλικρίνεια της δουλειάς και στη συνέπεια, εξαπλώθηκε τόσο πολύ. Τώρα, ο καθένας από εσάς, άντρας ή γυναίκα, έχετε την ευθύνη όταν θα συστήσετε τη Σαχάτζα Γιόγκα στο κοινό, να είστε ικανοί να τους δώσετε κάποια απόδειξη της γενικής ευημερίας. Δεν χρειάζεται να παραβείτε κανένα νόμο γι ́ αυτό. Δεν χρειάζεται να κάνετε κάτι κακό, ούτε χρειάζεται να κάνετε τίποτα παράνομο. Με έναν πολύ απλό τρόπο, αν απλά ανοίξετε τα μάτια σας, θα μπορέσετε να δείτε τι μπορείτε να κάνετε για το συλλογικό καλό των ανθρώπων, πως μπορείτε να βοηθήσετε την ευημερία των ανθρώπων. 

Και είμαι εδώ για να σας δώσω όλη τη δύναμη και την ενέργεια για να κάνετε αυτή τη δουλειά. Δεν χρειαζόμαστε καμία ψήφο, ούτε χρήματα, ούτε τίποτα άλλο. Θα πρέπει να μου δώσετε μια υπόσχεση, ότι χωρίς να περιμένετε καμία ανταμοιβή, θα αρχίσετε να δουλεύετε για την ευημερία των ανθρώπων. Μερικές φορές, μπορεί να συμβεί όταν κάποιοι ξεκινούν κάποια κοινωνική δουλειά, να τριγυρίζουν ζητώντας κεφάλαια. Αυτό είναι λάθος. Δεν θα πρέπει να ζητάμε λεφτά στην αρχή. Πρώτα θα πρέπει να ξεκινήσετε κάποια δουλειά που δεν χρειάζεται λεφτά. Όλοι πιστεύουν ότι χωρίς λεφτά δεν μπορούμε να κάνουμε τίποτα. Έχετε τις δυνάμεις, οπότε γιατί χρειάζεστε χρήματα; Αν κάποιος είναι άρρωστος ή δεν είναι καλά στη γειτονιά σας, μπορείτε να τον επισκεφτείτε και να προσπαθήσετε να τον ανακουφίσετε. Αντί γι' αυτό, αυτό που βλέπω είναι ότι φέρνετε τον άρρωστο σε Μένα. 

Κάποια μέρα, κάποιος έφερε κάποιον πληγωμένο σε Μένα. Είχε ένα σπασμένο χέρι. Ένας Σαχάτζα Γιόγκι θα μπορούσε να τον κάνει καλά σε δύο λεπτά, αλλά απεναντίας, τον έφεραν σε Μένα και αυτό έγινε ακριβώς στη μέση ενός προγράμματος και Μου ζήτησαν να θεραπεύσω το χέρι του. Είσαστε τόσοι πολλοί και οι δυνάμεις ρέουν από τα χέρια σας, αλλά και πάλι δεν τις χρησιμοποιείτε. Αν δεν είστε ικανοί να θεραπεύσετε ακόμα και αυτά τα μικρά περιστατικά, ποια είναι η χρησιμότητα του να είστε Σαχάτζα Γιόγκι; Κάποιος λέει: «Η μητέρα μου είναι άρρωστη, ο πατέρας μου έχει σπάσει το πόδι του». Αντί να τους φέρνετε σε Μένα, μπορείτε εύκολα να τους θεραπεύσετε. Έχετε τις δυνάμεις, προσπαθήστε να τις χρησιμοποιήσετε. Έτσι θα είστε ικανοί να βοηθήσετε τους ανθρώπους χωρίς να περιμένετε καμία ανταμοιβή και γεμάτοι χαρά. Θα αισθανθείτε μεγάλη χαρά, όταν θα έχετε το συναίσθημα ότι δεν κάνετε τίποτα, αλλά ότι είστε απλά ένα όργανο του Θεού και ζείτε σ' αυτό τον κόσμο, σ' αυτή τη χώρα και δίνετε κάτι τόσο ιδιαίτερο στους ανθρώπους. Είναι τόσο μεγάλο πράγμα, τόσο μεγάλη αντίληψη. 

Αν μ' αυτό το συναίσθημα αποφασίσετε όλοι να δουλέψετε, τότε, θα είστε ικανοί να κάνετε κάτι για τους άλλους και ο κόσμος θα δει τι είναι η Σαχάτζα Γιόγκα. Σήμερα οι άνθρωποι αναρωτιούνται τι είναι η Σαχάτζα Γιόγκα , απλά όλοι διαλογίζονται παρέα και αυτό είναι όλο. Ακόμα και αν υπάρχει ένα πρόβλημα στη χώρα, οι Σαχάτζα Γιόγκις κάθονται απλά σε διαλογισμό. Ένας άντρας, ήρθε και Μου είπε: «Η γυναίκα μου δεν μαγειρεύει». Ρώτησα: «Γιατί;» Είπε: «Μόνο διαλογίζεται». Έτσι είπα: «Α! έτσι; Αλλά ποιος της είπε κάτι τέτοιο;» Πρώτα θα έπρεπε να μαγειρέψει, ακόμα και για διαλογισμό πέντε λεπτά είναι αρκετά. Σας έδωσα τη δύναμη και την ενέργεια να μαγειρεύετε καλά. Έτσι, θα πρέπει να έχετε την αυτοπεποίθηση ότι είστε ικανοί να δουλέψετε. Σας δίνω τις δυνάμεις, μπορείτε να τις αποδεχτείτε. 

Μόνο το να διαλογίζεστε κάθε μέρα, δεν είναι αρκετό. Πρέπει να δείτε τι ευημερία δίνετε στους άλλους. Αλλά αντί γι ́αυτό, σκέφτεστε πάντα τη δική σας ευημερία και έρχεστε και Μου ζητάτε να θεραπεύσω το γιο σας, τον πατέρα σας, τη μητέρα σας ή ζητάτε να βρείτε μια καλή δουλειά. Και θέλετε να έρθω επίσης στο σπίτι σας να φάω, να κάνω αυτό κι εκείνο. Μ' αυτό τον τρόπο, προσπαθείτε να επιβάλλετε τη θέλησή σας πάνω Μου αλλά για σας, τι μπορείτε να κάνετε; Πρέπει πάντα να θυμάστε ότι πρέπει να κάνετε κάτι. «Θα δείξω στη Σρι Μάτατζι τι είμαι ικανός να κάνω, θα κάνω κάτι ιδιαίτερο». Θα πρέπει να το αποφασίσουμε αυτό μια για πάντα. Έχω μια εικόνα μπροστά στα μάτια Μου, όπως είπε ο Σρι Γκυανέσβαρα: «Τα λόγια είναι σαν ωκεανοί από νέκταρ». Πού είναι; Θέλω να το δω. Έτσι, αυτή την ευοίωνη μέρα, σας δίνω όλες τις γλυκές ευλογίες Μου να βοηθάτε τους πάντες και να φροντίζετε για την ευημερία τους και να φέρεστε σε όλους με αγάπη και να μιλάτε γλυκά, γεμάτοι αγάπη. 

Λέει ότι θα πρέπει να βάλετε τα χέρια σας έτσι, ώστε να είστε δεμένοι με τα λόγια της Μητέρας. Θα προσπαθήσουμε να κάνουμε καλό στους άλλους και θα είμαστε πολύ ευγενικοί μεταξύ μας. Τους λέω συνέχεια ότι πρέπει να είμαστε συλλογικοί, όχι μόνο μεταξύ των Σαχάτζα Γιόγκις αλλά και με τους άλλους επίσης. Θα πρέπει να δούμε το περιβάλλον, τι είναι λάθος, πού και πώς μπορούμε να βοηθήσουμε. Έχουμε πολλές κοινωνικές υποχρεώσεις που πρέπει να εκπληρώσουμε. Τώρα, έχετε φτάσει στο στάδιο που μπορείτε να το κάνετε χωρίς να κάνετε κάποια κοινωνική οργάνωση που να μαζεύει χρήματα και να έχει αγίους και τέτοιου είδους ανοησίες. Αλλά, μπορείτε να κοιτάξετε γύρω και να δείτε ποιοι είναι αυτοί που χρειάζονται βοήθεια, ποιούς μπορείτε να βοηθήσετε. Και έτσι μπορείτε πραγματικά να δώσετε μια πολύ θετική μορφή στη Σαχάτζα Γιόγκα. Μαράτι. Ραχουρίλα. 

Θα δώσω αυτό το νερό σε όλους σας σε όλους τους αρχηγούς και επίσης μπορείτε να το πάρετε. Αυτό το νερό είναι πολύ καλό για όλες τις αρρώστιες του Μουλαντάρα Τσάκρα. 