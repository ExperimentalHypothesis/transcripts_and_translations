Sahasrara Puja. Cabella Ligure (Italya), 9 Mayıs 2004.

Bugün Sahaja Yogiler olarak hayatımızda çok önemli bir gün. Bu gün Sahasrara’nın açıldığı gün ve gerçekleşmiş olan şey açık bir biçimde çok etkileyiciydi.

Ben yaşarken bunun işe yaramasını sağlayabileceğimi asla ummadım ama oldu. Bir çoğunuz açılmış Sahasraranıza sahipsiniz. Bu olmaksızın, gerçeğin ne olduğunu asla bilemezdiniz.  Herkes gibi sizlerde kaybolmuştunuz.

Herşeyden önce, Sahasrara bizlerin, gerçeği idrak edebileceğimiz, anlayabileceğimiz ve bilebileceğimiz tek yoldur.  Gerçeğin ne olduğunu bilebildiniz. Sizler gerçeğin ne olduğunu bildiğiniz bu konumdan neşe duyuyorsunuz.

Sahasraranın açılmış olması ve hepinizin aydınlanmasını almış olması büyük bir kutsama.  Aksi halde, tüm konuşmalar sadece  konuşmadır, anlamı yoktur, anlayış yoktur ve bu yüzden Benim ilk kaygım Sahasrarayı açmaktı. Bu işe yaradı, iyi çalıştı ve hepiniz açılmış Sahasraralara sahipsiniz.

Bu olağanüstü birşey. Hiç kimse bu kadar çok sayıda kişinin açılmış Sahasrarası olduğuna inanamaz ama Ben şimdi başlarınız üzerindeki ışığı açıkça görebiliyorum. Her neye ulaştıysanız şüphesiz bu olağanüstü. Bu dürüst arayışınız nedeni ile, dürüst arayış, sahip olduğunuz şey bu. Benim yaptığım bir şey değil çünkü sizler bir lamba gibi oradaydınız ve Ben sadece onu aydınlattım, hepsi bu. Sizler kendi konumunuza ulaştınız, aydınlanma konumunu elde ettiniz çünkü bunun peşinde koşuyordunuz, planladınız ve bunu yaptınız.  Bu çok övgüye değer.  Bence bu övgü Bana değil çünkü Benim açık bir Sahasraram var ama sizlerde buna ulaşmak Bana öylesine keyif veriyordu ki.

Şimdi sizler anlayacaksınız çünkü eğer Sahasrara açık değilse, insanlarla konuşamazsınız, onlara hiçbir şey söyleyemezsiniz.  Onlar sadece anlamazlar.  Açık Sahasrara ile, anlayışınız çok gelişir. İşte hepinize olmuş olan şey bu. Açık Sahasraraları olan bir çok kişinin burada oturuyor olmasından dolayı çok mutluyum ve burada gelmeyen bir çok kimse var.

Bunun sayesinde gerçeği bildiğiniz, mutlak gerçeği bildiğiniz açılmış Sahasraraya bu kadar kolektif olarak sahip olmak insanoğlu için büyük bir başarıdır. Aydınlanmanızdan sonra ne bilirseniz, mutlak gerçektir. O zaman tartışmazsınız, sorgulamazsınız, onu sadece bilirsiniz ve bunu bir bilgi olarak kabul edersiniz.  Bu hoş bir şey, hepsi oradaydı, ama açılmamıştı. Açıldığı zaman insanlar Beni ve bunun yanısıra Tanrının yasalarını nasıl da anladılar.

Sizlerin, ‘Biz hiçbir şey yapmadık, Anne’ diyebileceğiniz açık bir Sahasraraya sahip olmanız Tanrının öyle bir kutsaması ki. Bu böyle değil.

Sizin gerçek için olan arayışınız güçlü ve kesindi. Gerçeği bilmek istediniz. İşte bu yüzden bu çalıştı, aksi takdirde para miktarı değil, çabanın miktarı değil, hiçbir şey size yardım etmeyecekti. Sahasrara kendiliğinden açılmalıydı. Söylemeliyim ki, herşey sizin inşa ettikleriniz. Hepsi sizin yaptıklarınız, kendinizin, böylesi güzel bir olayın meydana gelmesini bu sağladı.

Ben bundan dolayı kendim için hiçbir övgü kabul etmiyorum, kesinlikle. Şunu söylemem gerekir ki, Ben Sahasraranızın açılmasının gerektiğinin önemli olduğunu anlamanızı sağladım – daha fazla tartışma yok, daha fazla öneri yok, hiçbir şey, sadece gerçeğin ne olduğunu size söyleyen kendi açık Sahasraranız var.

Bu güzel şartlar altında, Anneniz ne söyleyebilirdi? Söyleyebileceğim tek şey hakikatin, anlayışın hayatını yaşamaya devam edin. Herşeyde, gerçeğin var olduğunu göreceksiniz.  Bu gerçeği nasıl kullandığımız bizim başarımızdır.

İnsanlar kayboldular çünkü bilgileri yoktu.  Kitaplardan gelen bilgi, bilgi değildir. Onların bilgisi, kendi içlerinden gelmelidir, kendilerinin içlerinden ve bu Sahasraranın açılması ile gerçekleşti. Tüm ülkelerde bu gerçekleşti ve bu tüm dünyada olacaktır, çok sayıda kimse aydınlanma alacaktır.  Ancak tek şey şu ki, Ben sizlerin buna duygusal bir bağımlılığınız olmayacağını hissediyorum – duygusal değil ama rasyonel bağımlılık, bu orada. Bu meydana geldi, çalışıyor. Sonra sizler başkalarına aydınlanma verebileceksiniz, sizler aydınlanmanın önemini anlayacaksınız.

Onu kullanmadığınız sürece Aydınlanmanın gücünün ne olduğunu bilmeyeceksiniz. Bu yüzden içinizde bulunan, çalışmaya başlamış olan ve  size inanılmaz bir kapasite verecek olan bu gücü kullanmayı öğrenmelisiniz.

Sağlığım biraz kötüleşiyor, sonuçta çok yaşlıyım. Ama hala bir şekilde sizlerle konuşurken kendimi yorgun hissetmiyorum.  Çok sayıda Sahaja Yogi olmasından, Sahasrarası açık bir çok kişi olmasından dolayı kendini büyülenmiş gibi hissediyorum ve onlar kendi Sahasraralarından neşe duyuyorlar.

Aslında Bana soru sormanızı isterim ama sorularınızı yazıp, bu yazdıklarınızı Bana gönderebilirsiniz.  Sonra Ben bir ara cevaplamaya çalışacağım. Bu daha iyi bir fikir.

O zaman çok teşekkür ederim. Tanrı sizleri kutsasın. Sahajda büyüyün, kendi varlığınızda büyüyün.

Tanrı sizleri kutsasın, tüm kutsamalarımla.