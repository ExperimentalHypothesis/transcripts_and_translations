29 February 1984
Detachment & Enlightenment Of Brain
Mahashivaratri Puja
Pandharpur (India)
Talk Language: English | Transcript (English) - Reviewed | Translation (Marathi to English) - NEEDED

Mahashivaratri Puja, Odwiązanie i Oświecenie Mózgu, 29.02.1984 Pandharpur, Indie

Zatem teraz przybyliśmy wszyscy, to miejsce zostało wybrane, ponieważ oni powiedzieli, że wokół jest mnóstwo strasznych ludzi. Nadal mamy ich problemy. W porządku. Widzicie, trzeba wiedzieć, że są to nowoczesne czasy, a współczesne czasy mają wiele komplikacji. Czy wszyscy przyjechali? Najpierw będę mówiła po angielsku, a potem w marathi. W przeciwnym razie, ci ludzie niczego nie zrozumieją i nie będzie to właściwe.

W tych współczesnych czasach, to miejsce, które ma być świętym miejscem, staje się miejscem najbardziej bezbożnym. Te jest taki wywrócony do góry nogami stan dzisiejszych dni. A kiedy próbujemy ustabilizować coś bardzo podstawowego, to jest to jak mała sadzonka, która ma wyrosnąć spod kamieni. Musi walczyć z wieloma sprawami, więc musimy utrzymywać nasze mózgi w stanie nienaruszonym i być rozsądnym we wszystkim, i starać się dostrzec, co możemy osiągnąć dzięki naszej cierpliwości i zrozumieniu - to bardzo ważne.

Myślę, że dzisiaj jest bardzo wspaniały dzień dla nas wszystkich, ponieważ to miejsce jest miejscem Viraty, Shri Vitthali. Jest miejscem, w którym objawił się Shri Vitthala oddanemu synowi, a kiedy on Go poprosił: "Lepiej byś stanął na cegle" - On tam stanął. I mówią, że On stał tam czekając. Niektórzy mówią, że posąg, który widzimy wyłonił się z Matki Ziemi na tym piasku i to jest to, co Pundarikaksh utrzymują mówiąc: "To są ci, którzy przyszli zobaczyć mnie i moich rodziców; i byłem nimi zajęty, więc nadal stoją na tej samej cegle, którą rzuciłem". Teraz całą historię należy potraktować w bardzo sensowny sposób, a przy tym ze zdrowym rozsądkiem. Że Sam Bóg jest zdolny do wszelkiego rodzaju cudów. My, którzy jesteśmy stworzeni przez Boga, czynimy niektóre rzeczy, które wyglądają jak cuda.

Jeśli przyjrzymy się około 100-letniej sytuacji tego świata, możemy powiedzieć, że widzimy dzisiaj wiele rzeczy, które mogą być cudami. Sto lat temu, nikt nie pomyślałby, że możemy mieć, wszystkie te rozwiązania zastosowane tutaj, w tak odległych miejscach. Ale wszystkie te cuda pojawiły się z mocy Boga. Więc jesteśmy twórcą tej odrobinki, odrobinki tego cudu. Tak więc, nie wszystkie cuda Boga mogą być wyjaśnione i powinny być wyjaśnione. Są poza naszym umysłem i sprawiają, że ludzie czują obecność Boga.

Bóg może wszystko. On może się poruszać we wszystkich trzech wymiarach a także w czwartym wymiarze. On może robić, co tylko zechce. Właśnie to widzicie w swoim codziennym życiu, ile cudów przydarza się wam wszystkim, i nie możecie zrozumieć, jak to działa. Działa to nawet na rzeczy, które nie są żywe, i ludzie są bardzo zaskoczeni, jak to się dzieje. Musimy więc teraz uwierzyć, kiedy sami tego wszystkiego doświadczamy, że On jest Bogiem i może robić wszystko, co chce.

A my jesteśmy niczym. Jesteśmy niczym. Nie powinno być żadnej racjonalności w zrozumieniu cudów Boskich. "Jak to jest możliwe? Jak to jest możliwe?" Nie możecie tego wyjaśnić, dopóki nie osiągniecie takiego stanu umysłu, w którym wierzycie, poprzez swoje doświadczenia, że Bóg jest wszechmocny. To jest bardzo trudne. Ta koncepcja jest bardzo trudna, ponieważ jesteśmy ograniczonymi ludźmi, mamy ograniczone moce, nie możemy zrozumieć, jak Bóg mógłby być wszechmocny, ponieważ my nie mamy takich zdolności. Więc ten Bóg, który jest naszym Stwórcą, który nas chroni, ten, który pragnął, byśmy istnieli, który sam w sobie jest naszym istnieniem, jest Bogiem wszechmocnym, wszechmocnym.

On może zrobić z wami co chce. On może stworzyć inny świat, On może zniszczyć ten świat. Jeśli tylko tego zechce.

Mój pomysł przyjazdu do Pandharpur na puję do Shivy, był taki, że Shiva reprezentuje Ducha, a Duch przebywa w was wszystkich, w waszych sercach. Siedziba Sadashivy jest na szczycie waszej głowy, ale On jest odzwierciedlony w waszym sercu. Wasz mózg jest Vitthalą. Tak więc przeniesienie Ducha do waszego mózgu oznacza oświecenie waszego mózgu. Oświecenie waszego mózgu oznacza, że ograniczona zdolność waszego mózgu musi stać się nieograniczona w swojej zdolności do uświadomienia sobie [istnienia] Boga. Nie użyję słowa "rozumienia" - ale "uświadomienia sobie Boga", jaki On jest potężny, jaki jest cudowny, jaki wielki. Inną [rzeczą] jest to, że mózg człowieka może tworzyć - oczywiście z czegoś martwego, ale kiedy Duch wejdzie do mózgu, wtedy tworzycie coś żywego, żywą pracą Kundalini. Nawet to, co jest martwe, zaczyna zachowywać się jak żywe, ponieważ dotykacie Ducha w czymś martwym.

Jak jądro wewnątrz każdego atomu lub cząsteczki, zawiera Ducha tej cząsteczki. A jeśli staniecie się Duchem... Możemy powiedzieć, że mózg cząsteczki lub atomu, jest jak jądro, ciało jądra. Ale tym, który kontroluje jądro jest Duch, który znajduje się w jądrze. Więc teraz uzyskaliście uwagę, czy też całą jednostkę atomu, a następnie jądro, wewnątrz którego znajduje się Duch. W ten sam sposób, mamy to ciało, uwagę ciała. A potem mamy... mamy jądro - jest to mózg. A Duch jest w sercu. Mózg jest więc kontrolowany przez Ducha. W jaki sposób? Wokół serca znajduje się siedem aur, które można pomnożyć do jakiejkolwiek liczby, siedem podniesione do potęgi 16000, które są tymi, które obserwują siedem czakr, podniesione do potęgi tysiąc sześćset - szesnaście tysięcy, przepraszam.

Teraz ten Duch obserwuje przez tę aurę; obserwuje - znowu mówię "obserwuje" - przez tę aurę. (Możesz usiąść? Możesz usiąść? Myślę, że tak będzie lepiej. Nie ma potrzeby przeszkadzać, kiedy to postawiłeś). Ta aura obserwuje zachowanie waszych siedmiu ośrodków w waszym mózgu. Obserwuje też wszystkie nerwy, które działają w mózgu - znowu "obserwuje". Ale kiedy sprowadzicie Ducha do waszego mózgu, wtedy idziecie dwa kroki do przodu, ponieważ kiedy wasze Kundalini się podnosi, Ona dotyka Sadashivy a Sadashiva informuje Ducha. Informuje w takim sensie, że odbija się w Duchu. To jest pierwszy stan, w którym obserwujące aury zaczynają się komunikować poprzez wasze różne czakry w mózgu integrując je.

Ale kiedy wprowadzicie swojego Ducha do waszego mózgu - to jest drugi stan - wtedy naprawdę stajecie się w pełni Samo-Zrealizowani, w pełni, ponieważ wtedy wasze "Ja", to jest Duch, staje się waszym mózgiem. Akcja jest bardzo dynamiczna, otwiera się wtedy piąty wymiar w człowieku. Po pierwsze, kiedy staniecie się zrealizowani, kolektywnie świadomi, i zacznie podnosić się Kundalini, jesteście [wewnątrz], przekraczacie czwarty wymiar. Ale kiedy wasz Duch wejdzie do waszego mózgu, wtedy stajecie się piątym wymiarem - oznacza to, że ​​stajecie się tym, który czyni.

Na przykład nasz mózg teraz mówi: "W porządku, podnieś to". Więc dotykasz tego dłonią, podnosisz to. Jesteś wykonawcą. Ale kiedy mózg staje się Duchem, to Duch jest tym, który czyni, a kiedy Duch czyni, wtedy stajecie się w pełni Shivą, Samo-Zrealizowanym. W tym stanie, jeśli się rozgniewacie, nie jesteście przywiązani. Nie jesteście do niczego przywiązani, w ogóle. Jeśli coś posiadacie, nie jesteście przywiązani. Nie możecie przywiązać się, ponieważ Duch jest odwiązaniem, całkowitym odwiązaniem. Nie przejmujecie się w ogóle żadnymi przywiązaniami. Nawet przez sekundę nie jesteście przywiązani.

Teraz, aby zrozumieć odwiązanie Ducha, powinniśmy studiować samych siebie bardzo dobrze, wyraźnie: "Jak jesteśmy przywiązani?" Po pierwsze, jesteśmy przywiązani przez nasz mózg, głównie przez nasz mózg, ponieważ wszystkie uwarunkowania są w naszym mózgu, i całe nasze ego również jest w naszym mózgu. Więc wszystkie przywiązania emocjonalne są przez nasz mózg i wszystkie nasze egoistyczne przywiązania, są przez nasz mózg. Dlatego mówi się, że po Realizacji, należy starać się praktykować Shiva Tattwę [zasadę Shivy] poprzez praktykowanie odwiązania. (Proszę, podaj Mi szal. Jest tak zimno z powodu Shri Shivy.)

Teraz, jak ćwiczyć to odwiązanie? Wszyscy trochę rozumieją angielski, prawda? Dlatego jesteśmy przywiązani do czegoś, oczywiście za sprawą naszego mózgu, ale [też] z powodu naszej uwagi. Staramy się więc robić to, co nazywamy Chitta Nirodh, czyli kontrolować swoją uwagę: dokąd ona podąża?

W praktyce Sahaja Yogi, jeśli macie wzrastać, musicie poprawić swój własny instrument, a nie instrument innych. To jedna rzecz, którą powinniście wiedzieć na pewno. Teraz po prostu obserwujcie swoją uwagę, dokąd ona podąża. Obserwujcie siebie. Jak tylko zaczniecie obserwować siebie, waszą uwagę, staniecie się bardziej utożsamieni ze swoim Duchem. Ponieważ, jeśli musicie obserwować swoją uwagę, musicie być swoim Duchem, w przeciwnym razie, jak będziecie ją obserwować.

Teraz zobaczcie, dokąd zmierza wasza uwaga? Z przyziemnego punktu widzenia, pierwszym przywiązaniem jest przywiązanie do swojego ciała. Widzimy więc Shivę - On nie jest przywiązany do swojego ciała. On śpi gdziekolwiek. Chodzi na cmentarze i tam śpi, ponieważ nie jest przywiązany. Nigdy nie mogą go pochwycić żadne buce, ani nic w tym rodzaju. Widzicie, On jest odwiązany. Odwiązanie należy obserwować i widzieć poprzez własne przywiązania. Ponieważ jesteście Zrealizowanymi Duszami, a Duch oczywiście jeszcze nie wszedł do waszego mózgu, ale jednak jesteście Zrealizowanymi Duszami. Więc to, co możecie zrobić, to jest przynajmniej obserwowanie swojej uwagi, możecie to robić.

Możecie bardzo wyraźnie obserwować swoją uwagę, widząc dokąd zmierza wasza uwaga. A potem również możecie kontrolować swoją uwagę. To bardzo proste, aby kontrolować swoją uwagę, musicie tylko przenieść swoją uwagę z tego na tamto. Spróbujcie zmienić swoje priorytety. Wszystko to należy zrobić teraz, po Realizacji - całkowite odwiązanie. Zatem kiedy ciało domaga się komfortu, postarajcie się, aby ciału było troszkę niekomfortowo. Próbujcie. To, co uważacie za komfortowe, postarajcie się zmienić w trochę mniej komfortowe.

Dlatego ludzie udawali się w Himalaje. Widzicie, samo przybycie tutaj sprawiło nam wiele problemów. Tylko wyobraźcie sobie wyprawę w Himalaje. Więc po Realizacji, zabierali swoje ciało w Himalaje: "W porządku, przejdź przez to wszystko. Zobaczmy, jak się zachowujesz".

Więc to, co nazywacie aspektem pokuty, w pewien sposób teraz się zaczyna, jest to pokuta, którą możecie bardzo łatwo odbyć, bo teraz jesteście Zrealizowanymi Duszami. Z przyjemnością, odrobinę, próbujcie sprawić temu ciału... Dla Shivy nie ma znaczenia, czy On jest na cmentarzu czy na swoim własnym Kailashu lub gdziekolwiek. Widzicie dokąd zmierza wasza uwaga. Wasza ludzka uwaga jest beznadziejnie zła. Jest bardzo uwikłanym nonsensem. "Zrobiliśmy to z tego powodu". Jest wyjaśnienie. Lub inni muszą wyjaśnić. Nie trzeba udzielać wyjaśnień ani przyjmować ich, ani prosić o nie. Żadnych wyjaśnień. Życie bez wyjaśnień jest najlepszym sposobem. W prostym języku hindi "Jaise rakhahu taise hi rahu". "Niezależnie od tego, w jakim stanie mnie utrzymujesz, pozostanę w nim i będę się nim cieszyć". W dalszej części tego wiersza Kabira mówi: "Jeśli każesz mi jechać na słoniu" - to królewski środek transportu - "Pojadę. Jeśli zmusisz mnie do chodzenia, będę szedł". Więc żadnej reakcji w tej kwestii, żadnej reakcji.

Po pierwsze, żadnych wyjaśnień, żadnej reakcji.

Po drugie, kwestia jedzenia. Ale to jest pierwsze poszukiwanie, które istoty ludzkie miały jako zwierzęta. Nie trzymajcie uwagi na jedzeniu. Czy macie sól, czy nie, czy macie to czy tamto - żadnej uwagi na jedzeniu. Właściwie nie powinniście pamiętać, co jedliście dziś rano. A jednak myślimy o tym, co będziemy jedli jutro. Spożywamy jedzenie nie po to, by ciało dobrze funkcjonowało, ale dla pewnego rodzaju większej satysfakcji wynikającej z rozkoszowania się smakiem. Kiedy zaczniecie rozumieć, że to rozkoszowanie się jest oznaką przyziemnej uwagi - każda tego rodzaju przyjemność jest bardzo przyziemnym doznaniem - uczuciem. To jest bardzo przyziemne. Ale kiedy mówię: "Żadnych przyjemności" to nie znaczy, że powinniście stać się poważnymi ludźmi, ludźmi wyglądającymi jakby wam umarł ktoś z rodziny! Ale powinniście być jak Shiva. Tak odwiązani.

Na swój ślub On przyjechał na byku, który biegł bardzo szybko. Siedział na byku ze stopami w ten sposób, byk biegł szybko a On trzymał się byka. Ze stopami w ten sposób! I przyjeżdża na swój ślub. A wraz z Nim przybywają ludzie z jednym okiem, bez nosów, przybywają z Nim wszelkiego rodzaju dziwaczni ludzie. A jego żona czuje się dość zakłopotana tymi nonsensownymi rzeczami, które ludzie mówią o Shivie. On nie przejmuje się swoją reputacją. Ale to nie znaczy, że macie stać się hipisami.

Problem polega na tym, że kiedy zaczniecie tak myśleć, stajecie się hipisami. Wiele osób uważa, że ​​jeśli zaczniecie zachowywać się jak Shiva, staniecie się Shivą. Wielu wierzy w to, że jeśli będziecie używać ganjy [marihuany] staniecie się Shivą, ponieważ Shiva zwykł używać ganjy. On dlatego używał, konsumował to wszystko, żeby usunąć to z tego świata. Jakie to ma dla Niego znaczenie, czy to jest ganja czy cokolwiek innego? Dajcie mu cokolwiek, nigdy się nie upije, bez wątpienia. On to wszystko wchłania. Albo oni myślą, że jeśli żyją jak Shiva, w sposób, w jaki On był odwiązany od rzeczy, najmniej przejmował się swoim wyglądem. Wygląd, jakiego potrzebuje Shiva polega na tym, że jakkolwiek wygląda, to jest Jego pięknem. On nie potrzebuje niczego robić.

Więc przywiązanie do czegokolwiek jest brzydotą. Jest brzydotą, jest nonsensem. Ale wy możecie ubierać się, jak tylko chcecie, lub nawet jeśli jesteście w najzwyklejszej sukience, będziecie wyglądać jak najwspanialsza osoba. Ale to nie polega na tym, że powiecie: "W porządku, więc w tych okolicznościach chodźmy owinięci jednym prześcieradłem". Piękno, które rozwinęło się w was poprzez Ducha, daje wam taką moc, że możecie nosić cokolwiek chcecie - nie ma to wpływu na wasze piękno, wasze piękno jest w was przez cały czas. Ale czy osiągnęliście ten stan? Tylko wtedy osiągniecie ten stan, gdy wasz Duch wejdzie do waszego mózgu. Z ludźmi zdominowanymi przez ego jest trudniej, i dlatego oni nie potrafią się cieszyć. Pod najmniejszym pretekstem oni się załamują. I Duch, który jest źródłem radości, po prostu nie wchodzi, nie ujawnia się.

Radość jest pięknem. Radość sama w sobie jest pięknem. Ale to jest stan, który trzeba osiągnąć. Przywiązania przychodzą na różne sposoby. Jeśli posuniecie się nieco za daleko, wtedy macie przywiązania do swojej rodziny, "Co stanie się z moim dzieckiem? Co się przydarzy mojemu mężowi? Co stanie się z moją matką, z moją żoną?" taki czy inny nonsens. Kim jest twój ojciec, a kto jest twoją matką? Kto jest twoim mężem i kim jest twoja żona?

Dla Shivy...On nie zna tych wszystkich rzeczy. Dla Niego On i Jego Moc są czymś nierozłącznym. Więc On jest osobliwą osobowością. Nie ma dwoistości... dwoistości. Kiedy występuje dwoistość, tylko wtedy mówicie: "Moja żona". Mówicie dalej: "Mój nos, moje uszy, moje ręce, moje, moje, moje, moje". Zajrzyjcie w głąb serca. Dopóki nie powiecie "moje", istnieje jakaś dwoistość. Ale kiedy mówię: "Ja, nos", to wtedy nie ma dwoistości. Shiva to Shakti, Shakti to Shiva. Nie ma dwoistości.

Ale my żyjemy z naszą dwoistością przez cały czas jest przywiązanie. Jeżeli nie ma dwoistości, czym jest przywiązanie, rozumiecie? Jeśli jesteście światłem i jesteście lampą, gdzie jest wtedy dwoistość? Jeśli jesteście księżycem i jesteście światłem księżyca, gdzie jest wtedy dwoistość? Jeśli jesteście słońcem i jesteście światłem słonecznym, jesteście słowem i jego znaczeniem, to gdzie jest dwoistość? Ale kiedy następuje separacja, wtedy jest dwoistość, i z powodu tej separacji czujecie się przywiązani. Ponieważ jeśli tym jesteście, to jak będziecie przywiązanymi? Czy widzicie w tym sens? Ponieważ istnieje różnica i rozdzielenie między tobą a "twoim", dlatego przywiązujecie się do tego.

Ale to ja, kim jest ten inny? Cały ten wszechświat to ja, kto jest tym innym? Wszystko jest mną, kim jest ten inny? Ale to nie tak, to fala mózgowa lub fala mózgowa ego. (Usiądź, poproszę, jeśli będę czegoś potrzebowała. To przeszkadza innym. Usiądź. Omawiamy bardzo ważny temat. W tej chwili nie będę niczego potrzebowała. Nawet jeśli będę siedziała przez 9 godzin, nie będę niczego potrzebowała. Proszę usiąść bez obaw. Nie powinniście przeszkadzać. Usiądź, proszę.)

Więc kto jest tym innym? Nikt! Jest to możliwe tylko wtedy, kiedy wasz Duch wchodzi do waszego mózgu i stajecie się nieodłączną częścią samej Viraty. Virat jest mózgiem, jak wam mówiłam. Wtedy, wszystko co robicie - kiedy pokazujecie swój temperament, kiedy okazujecie swoje uczucia, okazujecie swoje współczucie, wszystko jest wyrazem Ducha, ponieważ mózg tracił swoją tożsamość. Tak zwany ograniczony mózg staje się nieograniczonym Duchem. Nie wiem, naprawdę nie wiem, do czego to porównać.

Ale jesteśmy w stanie zrozumieć, że jeśli farba zostanie wrzucona do oceanu, zabarwienie oceanu nie jest możliwe. Ale - spróbujcie zrozumieć, że jeśli trochę koloru, ograniczoną ilość koloru, wrzucimy do oceanu, kolor całkowicie straci swoją tożsamość. Pomyślcie na odwrót. Jeśli ocean jest kolorowy i przelewa się do atmosfery, lub na jakąś jej część, jakąkolwiek odrobinę, lub jakikolwiek punkt, na jakiś atom lub cokolwiek, wszystko to staje się kolorowe.

Więc Duch jest jak ocean, który ma w sobie światło. A kiedy ten ocean się wleje do małego naczynka naszego mózgu, naczynko traci swoją tożsamość i wszystko staje się duchowe. Wszystko. Możecie uczynić wszystko duchowym, wszystko. Czegokolwiek dotkniecie, jest duchowe: ten piasek staje się duchowy, ta ziemia staje się duchowa, atmosfera staje się duchowa, ciała niebieskie stają się duchowe. Wszystko staje się duchowe.

Duch jest oceanem, podczas gdy wasz mózg jest ograniczony. Trzeba więc wprowadzić dystans do ograniczonego mózgu. Wszystkie ograniczenia mózgu powinny zostać przełamane tak, że gdy ten ocean wypełni mózg, powinien on rozbić to małe naczynko, i każda cząstka tego naczynka powinna się zabarwić. Cała atmosfera, wszystko cokolwiek zlokalizujecie, powinno być kolorowe. Kolor Ducha to światło Ducha; i to światło Ducha działa, pracuje, myśli, koordynuje, robi wszystko. To jest powód, dla którego dziś zdecydowałam się wprowadzić Zasadę Shivy do mózgu.

Pierwszą procedurą jest skierowanie mózgu ku Zasadzie Shivy mówiąc: "Spójrz, dokąd zmierzasz, panie Mózgu? Kierujesz uwagę na to, kierujesz uwagę na tamto, angażujesz się - teraz uwolnij się, stań się mózgiem samym w sobie. Tylko mózgiem. Uwolnij się, uwolnij.

A wtedy zyskacie ten wolny mózg, całkowicie wypełniony kolorem Ducha. To stanie się automatycznie. Tak długo, jak wasza uwaga będzie ograniczona, to się nie stanie. Więc musicie naprawdę, celowo robić tapasyę. Każdy indywidualnie. Jestem z wami; więc nie potrzebujecie w ten sposób żadnej pujy. Ale ten stan musi zostać osiągnięty, aby osiągnąć ten stan, potrzebujecie pujy. Mam nadzieję, że tak wielu z was stanie się Zasadami Shivy za mojego życia. Ale nie myślcie, że proszę was, abyście cierpieli. Na tej drodze wzrostu nie ma cierpienia.

Jeśli rozumiecie, że to jest całkowicie radosny stan, to jest czas, kiedy stajecie się Niranandą. Tak nazywa się radość w Sahastrarze, imię radości to Nirananda i wiecie, że wasza Matka ma na imię Nira. Więc stajecie się Niranandą. Zatem dzisiejsze czczenie Shivy ma szczególne znaczenie. Mam nadzieję, że cokolwiek robimy na zewnątrz w przyziemny sposób, dzieje się również w subtelniejszy sposób.

Staram się wcisnąć wasze Duchy w wasze mózgi, ale czasem wydaje Mi się to trudne, ponieważ wasza uwaga jest nadal uwikłana. Spróbujcie się uwolnić. Gniew, pożądanie, chciwość - wszystko to. Spróbujcie je zmniejszyć.

Tak jak z jedzeniem, powiedziałam dzisiaj Warrenowi: "Poproś ich, aby jedli mniej, a nie jak żarłoczni ludzie". Od czasu do czasu, w dniu wielkiego bankietu lub czegokolwiek, jecie więcej, ale nie możecie cały czas tyle jeść. To nie jest oznaka Sahaja yogina. Spróbujcie to kontrolować.

Spróbujcie kontrolować mowę. Czy wyrażacie w swojej mowie gniew, czy wyrażacie współczucie, lub jesteście sztucznie współczujący - spróbujcie to kontrolować. Wiem, że niektórzy z was niewiele mogą zrobić. To jest w porządku. Będę starała się powiedzieć wam to wiele razy. Będę starała się wam pomóc. Ale większość z was może to zrobić i powinniście spróbować.

Tak więc od dzisiaj rozpoczynamy naszą Sahaja Yogę na głębszym poziomie, gdzie niektórzy z was mogą nie dotrzeć. Ale większość z was powinna spróbować wejść głębiej. Wszyscy. Do tego nie potrzebujecie osób, które są bardzo dobrze wykształcone, lub którym dobrze się powodzi w życiu. Nie, wcale nie. Ale ludzi, którzy medytują, są oddani, wchodzą głębiej, ponieważ oni są jak pierwsze korzenie, które muszą sięgać dużo głębiej dla innych, aby inni mogli za nimi podążać.

Teraz na dzisiejszej Pujy będziemy mieli bardzo krótką 'Ganesh Atharva Sheersh'. Nie myjemy Moich stóp ani nie robimy niczego z tym związanego, ale mówi się Atharvie Sheersha, i możecie umieścić... Jest tak, że podczas Shiva pujy nie ma potrzeby mycia Moich stóp, gdyż On jest już czystością. Shiva jest cały czas czystością, czysty, nieskazitelny. Więc co będziecie myć w Nieskazitelnym?

Można powiedzieć: "Matko, kiedy myjesz swoje stopy, otrzymujemy Twoje wibracje w wodzie". Ale [On jest] tak odwiązany, że nie ma potrzeby mycia, w stanie, w którym jesteście całkowicie umyci, całkowicie wyczyszczeni.

Potem będziemy mieli Puję do Devi, ponieważ należy czcić Gauri, która jest Dziewicą. Powiemy więc sto osiem imion Dziewicy, a potem zrobimy Puję do Shivy.

Przepraszam za to, że nie mogę wam powiedzieć wszystkiego w jednym krótkim wykładzie, ale odwiązanie musi zacząć samo się wyrażać w waszej Realizacji. Odwiązanie. Czym jest oddanie się? Jest niczym, ponieważ kiedy jesteście odwiązani, jesteście automatycznie oddani. Kiedy trzymacie się innych rzeczy, nie poddajecie się, to wszystko. Czym jest oddanie się dla Mnie?

Jestem tak wolną osobą, że nie rozumiem tego wszystkiego. To znaczy, co mogę od was uzyskać? Jestem tak odwiązana. Nic.

Więc dzisiaj mam nadzieję, że wszyscy będziemy się modlić: "O Panie, daj nam siłę i to źródło przyciągania, dzięki którym porzucimy przyciąganie przez wszystkie przyjemności, radości ego, wszystko to, o czym myślimy, a powinniśmy wpaść w formę czystej radości Zasady Shivy. Całkowicie".

Mam nadzieję, że udało Mi się wyjaśnić wam, dlaczego jestem tu dzisiaj, i dlaczego dzisiaj jest bardzo wielki dzień. Wszyscy, którzy tu jesteście, jesteście szczególnie bardzo szczęśliwymi ludźmi, którzy powinni myśleć, że Bóg był dla was łaskawy, że wybrał was, abyście dzisiaj byli tutaj i tego wysłuchali. A potem, kiedy pozbędziecie się przywiązań, poczujecie się odpowiedzialni - Abhiyukta - odpowiedzialni. Ale to odpowiedzialność, która nie powoduje ego, lecz odpowiedzialność, która wykonuje sama z siebie, która wyraża się sama z siebie, która manifestuje się przez samą siebie.

Niech Bóg was błogosławi.