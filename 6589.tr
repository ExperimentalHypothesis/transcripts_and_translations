18 Ağustos 1991
Public Program
Štvanice, Prague (Czech Republic)
Public Program. Prag (Çek Cumhuriyeti), 18 Ağustos 1991.

[Hintçe]

Onlar üç şarkı söylediler, değil mi? Bir tane daha ... bir tane daha ...

[Hintçe]

[Yogi, Shri Mataji’nin konuşması sırasında fotoğraf çekilmesi hakkında soru soruyor.]

Ama Ben konuştuğum sırada, çekilmemeli.

Bir şarkı daha söylemelisiniz, küçük bir tane. Hamid, gözlüklerim, gözlüklerim.

[Yogi, Shri Mataji’ye çakralar vesaire hakkında zaten konuştuklarını açıklıyor.]

Gerçeği arayan herkesin önünde eğiliyorum. Size dün anlattığım gibi, gerçek her ne ise odur. O kavramsallaştırılamaz ve bu insan farkındalığı içinde hissedilemez. Bunun için sizin, bizim ruh dediğimiz daha süptil bir varlık haline gelmeniz gerekir.

Bu gün sizlere Ruhun tabiatından bahsedeceğim. Ruh, Kadir-i Mutlak Tanrının, Babanın (içimizdeki) yansımasıdır. Oturduğu mevkii bıngıldak kemiğinin üstüdür ama O (Tanrı) bizim kalbimizde yansımıştır ve ruh böyle iken, Kundalini ise, Kutsal Ruhun, Ezeli Annenin yansımasıdır.

Yani bu ruh, o dikkatimiz içinde aydınlandığı zaman, dikkatimiz aktif hale gelir: bu anlamı ile, eğer siz bir şeye dikkat koyarsanız, orada o hareket etmez ama aksine, siz her nereye dikkat koyarsanız, bu sizin üzerinizde hareket eder. Bunun tersine aydınlanmış ruh olan birisinin tek bir bakışı bile, başka bir kişi üzerinde neşe ve huzur olarak kendini gösterebilir. Ruh, merkezi sinir sistemi vasıtası ile görülmeye başladığı zaman, sinirleriniz üzerinde yeni bir boyut geliştirirsiniz ve bunun sayesinde kendi merkezlerinizi hissedebilirsiniz, bu kendi bilginizdir ve başka kişilerin merkezlerini de hissedebilirsiniz. Bu sizin kendi parmak uçlarınızda hissedeceğiniz, kesin olarak ve tamamen doğru bir duyumdur. Eğer bu merkezleri nasıl düzelteceğinizi bilirseniz, o zaman fiziksel, zihinsel ve duygusal olarak tam bir dengeye ulaşırsınız.

Bu merkez böyledir ve biz bunu sağ kanal veya sol kanal üzerinde çok fazla kullanmaya başlarsak, o zaman burası sıkışır. Bazen sadece kesin bir şok bunu kırabilir ve sonrasında sizler fiziksel ve zihinsel illetler geliştirirsiniz. Ama kundalini bu merkezlerin içinden geçtiği zaman, o (dişi) onları düzeltir ve aydınlatır çünkü şimdi artık ruh ile bağlantıdadır. Yani ruh, bizde neyin yanlış olduğunu, bize söyler. Bu Son Yargı ve aynı zamanda Yeniden Diriliştir. Bizler kendi kendimizi yargılayacağız ve bizler kendimizi Sahaja Yoga vasıtası ile yeniden dirilteceğiz.

Ruh, gerçeğin kaynağıdır, mutlak gerçeğin. Eğer aydınlanmış birer ruh olan on tane çocuğunuz varsa ve hepsinin gözlerini bağlayıp, önlerine birisini koyup, onlara bu kişide neyin yanlış olduğunu sorarsanız, o zaman hepsi aynı parmaklarını kaldıracaklardır. Bu hepsinin, orada bulunan bu beyefendinin boğazında bir şeylerin yanlış olduğunu söyledikleri anlamına gelir. Eğer siz bu beye, “boğazınızda yanlış giden bir şeyler var mı?” diye sorarsanız, o kişi, “evet, bunu nereden biliyorsunuz?” diyecektir.

Ruhun ışığında, yavaş yavaş her yeri kaplayan bu Tanrısal gücü anlamaya başlarsınız. Eğer bu Tanrısal gücün nasıl çalıştığını bilirseniz, başkalarının kundalinilerini de yükseltebilir ve onlara, başkalarına aydınlanma verebilirsiniz. Aynı zamanda hangi insanın samimi olduğunu, hangisinin olmadığını da bileceksiniz çünkü parmaklarınızı bu kişiye doğru yöneltir yöneltmez derhal, eğer bu kişi bir sahtekar ise korkunç bir sıcaklık hissedeceksiniz çünkü farkındalığınız içinde, kolektif bilinç denilen yeni bir boyut geliştirirsiniz.

İlk olarak “düşüncesiz farkındalık” anlamına gelen ve bizim Nirvichar Samadhi adını hakkında düşünmeye başlıyorum. Ama aydınlanmadan sonra bir şey görürsünüz ama düşünce yoktur çünkü düşünceler ya geçmişten yada gelecekten gelir ama şu anın içinde düşünce yoktur. Yani bir şey gördüğünüz zaman, sanatçı tarafından yaratılan neşe her ne ise, bu sizin üzerinize akmaya başlar ve kesinlikle sizi sakinleştirir. Stresiniz, endişeleriniz, hepsi kaybolur çünkü ruh huzurun kaynağıdır.

Barış hakkında konuşmaya başlayan pek çok kişi var ama onların kendi içlerinde barış yok. Onlar Nobel Barış Ödülleri de aldılar ama bunun ne yararı var – onların kendi içlerinde barış yok. Ama bu bir tekerlek gibidir, tekerlek hareket ettiği zaman siz dış çemberin üzerindeyseniz rahatsız olursunuz ama eğer tekerleğin merkezine giderseniz, orası huzurludur. Aynı şekilde sizin konumunuzda, bir eksenin sahip olduğu konum olur. Eğer suyun içinde iseniz ve dalgalar geliyorsa, gelecekten ve geçmişten gelen düşünceler gibi sağdan ve soldan, dalgalardan korkarsınız ama eğer bir tekneye binerseniz o zaman artık dalgalardan korkmazsınız. Eğer yüzmeyi öğrenirseniz, dalgaların arasına girebilir ve insanları tekneye geri getirebilirsiniz.

Bu üçüncüsü, ulaşacağınız yerdeki ikinci konum budur, sizin çok bilgili olacağınız şüphesiz farkındalık, Nirvikalpa Samadhi. Ruhunuzun ışığı beyninizi aydınlatır. İnsan farkındalığı içinde bilebileceğimiz şey, çok azdır ama beyniniz aydınlandığı zaman, yeni şeyler keşfetmeye başlarsınız. Sahaja Yogaya geldikten sonra bir çok şey keşfetmiş olan bazı bilim adamlarımız var. O sizin yaratıcılığınıza yeni bir boyut verir. Sahaja Yogaya geldikten sonra dünya çapında meşhur olmuş pek çok müzisyen ve santçımız var. Fiziksel olarak iyi hissedersiniz, iyileştirilebilen tüm hastalıklar iyiletirilebilirsiniz, hastalıkların pek çoğu Sahaja Yoga ile iyileştirilebilir. Bazı insanlarda daha uzun zaman alır, kimilerinde daha az olsa, onların pek çoğu iyileştirildi. Ama bu şey, hoppa insanlar için veya aydınlanma almak istemeyenler için değildir. Bu ciddi bir şekilde, dürüstçe gerçeği arayanlar içindir. Sahte gurular tarafından bozulmuş insanlar bile veya kimi dinleri yanlış şekilde takip eden insanlar bile, hepsi kurtarılabilir.

Ruhun ışığında, siz kendi kendinizin efendisi olursunuz çünkü gerçeği gördünüz. İlk kez, yaşayan tüm işleri yapan her yeri kaplayan bu gücü hissettiniz ve o zaman eğer bu gücü nasıl idare edeceğinizi biliyorsanız, sizler bunun ustaları haline gelebilirsiniz. Son derece dinamik, korkusuz ama aynı zamanda çok şefkatli olursunuz ve bu hepinize olmalıdır. Sadece istemeyenler veya kaderinde bunun olmadığı kişiler, bunu almayacaklar ama bu sizin plastikten binlerce çiçek yaratabileceğiniz gibi plastik bir büyüme değildir- bu gerçektir ve bu yüzden olmak, Sahaja Yoga içinde önemlidir. Tüm bunların üzerinde, sizin ruhaniyetiniz, Tanrısallığınız kendisini göstermeye başlar ve otomatik olarak doğru bir kişi olur ve erdemlerinizden neşe duyarsınız.

Sahaja Yoga hakkındaki bu günkü en büyük şey, bunun kolektif bir oluş olmasıdır. Bundan önce insanların Himalayalara giderek veya kendilerini bazı mağaralara saklayarak temizlemeleri gerekirdi. Bir çok kefaret yerine getirmeleri gerekirdi. Ama Sahaja Yogada, kolektif iş sizi kesinlikle mükemmel hale getirir. Tırnağımın kırıldığında artık uzamayacak olması gibi. Onun bütün ile bağlantıda olması gerek. Bu Tanrısal güce bir kez bağlandığınız zaman, siz bütünün parçası olursunuz. O sizlere sadece rehberlik edilmekle kalmaz aynı zamanda çokça korunur ve kutsanırsınız da. Bunun özelliği size neşe vermesidir. Neşe tarif edilemez, tanımlanamaz. Bunda mutluluk ve mutsuzluk ikilemi yoktur, bu kesinlikle kendi tabiatının içindedir. Bu sadece deneyimlenmelidir ve işte size olacak olan şey budur.

Bugün yine eğer bazı sorularınız varsa, cevaplamak isterim ama sizlere tekrar söylemeliyim ki, Ben buraya sizden bir şeyler almaya gelmedim. Bu yüzden lütfen Bana bir soru sorun, konu ile alakalı herhangi bir soru.

[Soru]

Evet, tabii ki. Sürekli olarak. Bunu bilmelisiniz, ki onun için hiç bir şey ödemeniz gerekmez. Tüm bu bilgi kesinlikle bedavadır. Tanrısal iş için ödeme yapamazsınız.

[Soru]

Onların hepsi bizim hatalarımız, bunlar insan hataları. İnsanoğulları değişmeli, onlar transforme olmalıdırlar.

[Soru]

Hayır, bu olamaz. Bu herhangi bir egzersiz ile veya okuyarak veya herhangi bir şeyle olamaz. Bu yaşayan bir süreçtir. Bir tohum gibi, siz onu filizlenmeye zorlayamazsınız, onu Toprak Ana içine koymalısınız.

[Soru]

Onların hepsi üzülmeliler. Bütün dinler sadece para yapmakla ilgili. “Yoga”, Tanrı ile birleşmek anlamına gelir. Tüm kutsal yazılar, sizin tekrar doğmanız gerektiğini söyledi. Hiç kimse buna dikkat etmiyor, onlar sadece para toplamakla meşguller.

[Soru]

O asla böyle söylemedi. İncili tekrar okumanızda fayda var. Şüphesiz Tanrının sözü orada, buna şüphe yok. Merhaba! .... Nedir bu? Bu değil- bu şüphesiz Tanrının sözü. Merhaba,... otur, dinle. Sana anlatacağım. Otur. Sana ne olduğunu anlatacağım. Bu...., İsa “bu Tanrının sözü” dedi ve Ben Tanrının sözünü kullanıyorum yanlızca. Otur. O ayrıca, “ben size Kutsal Ruhu göndereceğim” dedi. Eğer Ben Kutsal Ruh isem, aynı zamanda Tanrıyım da. Lütfen oturun. Eğer Ben Kutsal Ruh isem, bir Hristiyan olarak siz Beni nasıl tanıyacaksınız? Beni nasıl tanıyacaksınız?

Ben Kutsal Ruhum. Bunu söylemek zorundayım, çünkü eğer siz buraya İncil getiriyorsanız, Ben size söylemeliyim çünkü Ben rahatlık veriyorum – tüm dünyada pek çok insanı iyileştirdik. Sahaja Yoga da M.D. derecesi (Medicinae Doctor) sahibi üç doctor var. Rusya`da Sahaja Yoga yapan kırk doktor var. Ve Ben size danışmanlık yapıyorum, İsa`nın söyleyemediklerini size söylüyorum çünkü O üç buçuk yılda öldürüldü. Onlar da İncil okuyan ve “bu bizim kurtarıcımız değil” diyen aynı insanlardı ve Onu öldürdüler. Üçüncü şey günahlardan arınmadır. Kutsal Ruh, günahlardan arındıran olmalıdır ve işte bu odur: Ben size aydınlanma veriyorum. Bu sefer kaçırmayın bunu.

Onlar İsa`nın üç buçuk yıl yaşamasına izin verdiler ve Ben orada iken, onlar da Onun İncilini kullanıyorlardı. İsa oradayken, Onu rezil etmek için Eski Ahit`i (İncil`in ilk bölümü, yani Tevrat) kullanıyor ve Musa hakkında konuşuyorlardı. İncil okuyarak eğer siz bir şeylere ulaşabilseydiniz, bu görülecekti. Ben kendim Hristiyan bir ailede doğdum ve Hristiyanların bu İncil ile ne yaptıklarını biliyor musunuz ? Eğer Güney Amerika giderseniz şok olursunuz. Milyonlarca ve milyonlarca Kızılderili Yerli, onlara İncil gösterilerek öldürüldü. Hindistan`a bir ellerinde İncil, diğer ellerinde silahla geldiler.

Bunu kaçırmayın. Aydınlanma almanızın, yeniden dirilişinizin zamanı geldi. Sizler Hristiyan dininde doğdunuz, bu yüzden İncil`e inanıyorsunuz ama İslam olarak doğanlar, onlarda sadece Kuran`a inanırlar. Onlar bütün Hristiyanların cehenneme gideceğine inanırlar ve Hristiyanlarda tüm Müslümaların cehenneme gideceğine inanırlar. Yahudilere ne demeli? Flaşörleriniz olduğu zaman, flaşörler koyduğunuz zaman, Tanrının birliğini görmüyorsunuz. Bu ... Bu Kuran, İncil, Gita, herhangi bir şeyi okumuş olan insanlar, her dini takip eder ve her günahı işlerler. Onlar doğrular mı? İsa sizlerden alçak gönüllü olmanızı istedi. Alçak gönüllü Hristiyanlar neredeler, Ben görmek isterim. O kadar kibirliler ki. İsa, ahlak konusunda aşırıya gitti: “Zina eden gözleriniz olmamalı”. Haydi, hangi Hristiyanların bu türde gözleri olduğuna bakalım. Sadece Sahaja Yogiler, bu masum gözlere sahipler.

Hepiniz tekrar doğacaksınız, sizler vaftizin gerçekleşmesini elde etmelisiniz. Bıngıldak kemiği bölgesinizden çıkan Kutsal ruhun serin esintisini hissetmelisiniz. Yeterince İncil okumalarımız, vaazlarımız ve konuşmalarımız oldu. Haydi gerçeğin kitabını okuyalım, hakikatın kitabını. Kör inanca gerek yok. Sizler her yeri saran gücü hissetmelisiniz. İsa`nın Tanrının oğlu olduğunu, Sahaja Yoga sayesinde kanıtlayabilirsiniz, bunu ispatlayabilirsiniz. Onlar bunu kanıtlayamazlar. Onlar aydınlanma verebilirler mi? (Siz başka bir salon bulup, orada konuşma yapsanız daha iyi olacak. Kimse size istemiyor. Onu dışarı çıkarın. ) Her ne olursa olsun, sizler kör bir şekilde inanmamalısınız. Her şey için kanıt sahibi olmak zorundasınız. Eğer kanıtınız yoksa neden İncil`e inanıyorsunuz, neden Gita`ya inanıyorsunuz, neden Kuran`a inanıyorsunuz, sadece kör bir şekilde mi ona inanıyorsunuz?

[Soru.] (O ne dedi?)

O bayanı daha sonra iyileştirebilirim. Şüphesiz sizleri iyileştireceğiz. Biraz zaman alacak, daha iyi mi? Sizi iyileştireceğiz, tamam mı? Şimdi sadece hepsine aydınlanma vermek istiyorum. Bu çok önemli. Aydınlanmalarını almak için buraya geldiler. Tamam.

(Onlardan vermelerini isteyin, bu oğlanlara biraz bandhan verin.)

Bunu söylemeliydim, üzgünüm. Ben söylemeliydim – bunu söylemenin zamanı geldi, bakın, bu yüzden Ben mutluyum.

Aydınlanma almak istemeyenler, lütfen salonu terk etsinler. Birilerinin düzenlediği toplantıya gelip, rahatsız etmek medenice değil. Bu devam etmekte olan Tanrısal bir iş ve rahatsız etmek sizin işiniz değil. Yani insanlar bu tür bir iş için ödeme yaptılar, biliyorum, siz neden kendi iyiliğinizi aramıyorsunuz? Neden böyle fikirlere yapışıp, sonsuza dek kendinizi mahfediyorsunuz? Bu tür bir kör inançta bilgelik yok. Şimdi bir çok Müslüman ve Yahudi, İsa`ya ibadet ediyor çünkü bu onlar için bu bir kanıt. Bu, kiliseye gidip, orada birilerini dinleyip, sonra da bir şeyleri kabul etmek değildir. Eğer bu bir kanıtsa, o zaman dürüst insanlar olarak sizler bunu kabul etmelisiniz. İngilizcede, pudingin kanıtının onu yemek olduğunu söylerler, konuşarak veya bir şeyler okuyarak değil. Eğer açsanız, onu alırsınız, bu kelimeler ve kitaplarda yaşayanlar değil. Hindistan`da bir şair, adı Kabira, o dedi ki, “çok fazla okuyarak, eğitimli birisi bile sonunda aptallaştı.”

Şimdi, bildiğiniz gibi, içimizde iki tane güç var, biz bunlara ne diyoruz, sol sempatik ve sağ sempatik sinir sistemi. Bunlar siz acil bir durumla karşı karşıya olduğumuz zaman çalışırlar ama üçüncüsüne parasempatik adı verilir ve o tüm sistemi dengeye getirmek için enerji sağlar. Gerçekte, sol kanal arzu gücüdür ve sağ kanal ise eylem gücüdür. İsa tüm bunları söyleyemedi, onlar Onu çarmıha gerdiler. Problem şu ki, Onun işi tamamlanmalı.

Şimdi ellerinizle böyle ifade ederek, bizler arzu gücümüzü kullanacağız. Ama sizin yerine getirmeniz gereken üç tane koşul var: eğer aydınlanma almak için saf arzunuz varsa, o zaman emin olun, hepiniz aydınlanmanızı alacaksınız. Çekingenlik duymamalısınız. (Bırakın olsun, önemli değil. Onlar işe yaramaz kişiler, bakın, birileri onlara para Verdi. Şimdi bunu unutun.)

Yani üç şart var: ilki, hepiniz aydınlanmanızı alcağınıza dair kendinizden emin olmalısınız. Tamam. Sonra ikinci şart, hiç bir şekilde suçlu hissetmemelisiniz. Geçmişi unutmalısınız. Şu anda olmalısınız. Eğer suçluluk duyarsanız, bu merkez çok fena şekilde catch eder ve bunun bir sonucu olarak, zihinsel problemlerin yanısıra fiziksel problemler bile geliştirirsiniz. Tembel organlardan Anjin, spondilit ve bir çok başka hastalık geliştirirsiniz. Tamam.

Üçüncü şart, herkesi affetmenizdir, genelde herkesi, sizi rahatsız etmiş olan hiç bir kimse hakkında düşünmeyin. Sizi rahatsız etmeye çalışmış olan beyefendiyi bile, affedin onu, sadece affedin. Çünkü affetsenizde, affetmesenizde hiç bir şey yapmıyorsunuz. Ama eğer affetmezseniz yanlış ele oynuyorsunuz. Bu yüzden mantık olarak affetmek zorundasınız. Gerçekte hiç bir şey yapmıyorsunuz ama onlar kendilerinden memnunlarken, başkaları için biz neden kendimize işkence edelim? Kendinizi alçak bir şey olarak görmeyin. Şimdi siz insansınız ve sizin atmanız gereken ve vaftizinizin gerçekleşmesi olan son bir adım var.

Şimdi, on dakika kadar ayakkabılarınızı çıkartmalısınız, onları, ayaklarınızı Toprak Ananın üzerine koyun.

Kucağınızda. Aydınlanmanızı almak hususunda arzulu olmanız anlamlı. Kendi kendimizi besleyeceğimiz sol el tarafındaki merkezleri biz size söyleyeceğiz. Şimdi lütfen sağ elinizi ruhun oturduğu yer olan kalbinizin üzerine koyun. Kalbin üzerine, sol taraf, sol taraf.

Eğer ruh içinizde ışıldarsa, o zaman size rehberlik eder, işte bu şekilde kendi kendinizin efendisi olursunuz. Şimdi elinizi karnınızın üst kısmına doğru indirin, sol el tarafında. Bu sizin kendinizin efendisi olmanızın merkezidir. Şimdi buradaki merkez, bütün peygamberler tarafından meydana getirilmiştir ve aydınlandığı zaman sizi Tanrısal gücü idare etmek konusunda bir usta yapar.

(Lütfen oturun. En azından bizi rahatsız etmeyin. Eğer Hristiyansanız, oturun. Lütfen bizi rahatsız etmeyin. Oturun. Alçak gönüllü olun, dinleyin. Lütfen oturun. En azından Hristiyan gibi davranın.)

Şimdi sağ elinizi sol tarafta karnınızın alt kısmına (kasık bölgesine) götürün. Burası saf bilginin merkezidir, kitabi bilginin değil, çalışan, başkalarına aydınlanma verebileceğiniz, başkalarını iyileştirebileceğiniz, her şeyi yapabileceğiniz Tanrısal gücü çalıştıran saf bilginin merkezidir. Şimdi elinizi karnınızın üst kısmına yükseltin, sol tarafta.

Şimdi tekrar kalbinize. Kalbinizin üzerine. Şimdi boynunuz ile omzunuzun birleştiği noktaya, başınızı kendi sağınıza doğru çevirin. Size suçlu hissetiğiniz zaman bu merkezin bozulduğunu zaten söyledim. Hiç bir şekilde kendinizi suçlu hissetmeyin.

Şimdi, sağ elinizi alın ve anlınızın karşısına koyun. Başınızı eğin. Burada genel anlamda herkesi affetmelisiniz. Şimdi, elinizi başınızın arka tarafına getirin ve başınızı geriye doğru itin. Burada, suçluluk hissetmeksizin, hatalarınızı saymadan, huzurunuz için, “Tanrısal güç, eğer bir şey yaptıysam, lütfen beni affedin” deyin.

Şimdi avuç içinizi gerin ve avucunuzun ortasını bıngıldak kemiği bölgesinin üzerine koyup, aşağıya doğru başınıza bastırın. Ellerinizi de geriye doğru gerin ve böylece iyi bir baskı olacaktır. Şimdi kafa derinizi yavaşça yedi kez saat yönünde hareket ettirin. Şimdi ellerinizi indirin. İşte yapmamız geren her şey bu. Gözlüklerinizi çıkartabilirsiniz çünkü gözlerinizi kapamanız gerekli ve burada sıkan bir şeyler varsa veya belinizde lütfen bunu çıkarın.

Şimdi, tekrar ellerinizi Bana doğru tutun, her iki ayak birbirinden ayrı dursun ve gözlerinizi kapatıp, sağ elinizi kalbinizin üzerine koyun. Burada Bana çok temel bir soru sormalısınız. Bana, “Anne” veya “Shri Mataji” diyebilirsiniz – üç kez, “Anne, ben ruh muyum?”. Bu soruyu üç kez sorun. (Yüksek sesle)

Eğer ruh iseniz, siz kendi kendinizin efendisisiniz. Bu yüzden sağ elinizi karnınızın üst kısmına koyun ve Bana başka bir soru sorun – sol el tarafında – “Anne, ben kendi kendimin efendisi miyim?”

Size zaten özgürlüğünüze saygı göstereceğimi söyledim ve Ben saf bilgiyi sizler üzerinde zorlayamam. Lütfen sağ elinizi sol el tarafında karnınızın alt kısmına (kasık bölgesine) koyun. Saf bilgiyi istemelisiniz. Bu yüzden altı kez, “Anne, lütfen bana saf bilgiyi ver” deyin..... (Yüksek sesle) Saf bilgiyi ister istemez, Kutsal Ruhun yansıması olan Kundalini yükselmeye başlar.

Şimdi lütfen sağ elinizi sol tarafta karnınızın üst kısmına koyun. Tam bir güvenle bu merkezleri beslemeliyiz. Burada tam bir güvenle, “Anne, ben kendi kendimin efendisiyim” demelisiniz.

Ben sizin saf ruh olduğunuz konusundaki temel gerçeği zaten size söyledim. Siz bu beden değilsiniz, siz bu akıl değilsiniz, siz bu ego veya bu şartlanmalar değilsiniz, siz saf ruhsunuz. Bu yüzden sağ elinizi kalbinize yükseltin ve tam bir güvenle on iki kez “Anne, ben saf ruhum” deyin.

Tanrısal güç, sevgi ve şefkatin gücüdür. O saf bilginin okyanusudur ama tüm bunların ötesinde affetme okyanusudur. Yani her ne hata yapmışsanız, affetme okyanusu kendi gücü içinde, bunu eritebilir. Şimdi elinizi boynunuz ile omzunuzun birleştiği noktaya yükseltin ve başınızı kendi sağınıza doğru çevirin. Burada, on altı kez “Anne, ben hiç bir şekilde suçlu değilim” demelisiniz.

Ben zaten size söyledim, mantıksal olarak affetsenizde, affetmesenizde, hiç bir şey yapmıyorsunuz. Ama eğer affetmiyorsanız, o zaman yanlış ele oynuyorsunuz ve kendinize işkence ediyorsunuz. Şimdi sağ elinizi, anlınıza yükseltin ve başınızı eğin. Burada kalpten bir şekilde, sayısız bir şekilde, “Anne, ben herkesi affediyorum” deyin.

Şimdi elinizi başınızın arka kısmına koyun ve başınızı geriye doğru itin. Burada suçlu hissetmeden, hatalarınızı saymadan, huzurunuz için, “Tanrısal güç, eğer herhangi bir hata yaptıysam, lütfen beni affet” deyin. Bunu kalpten söyleyin, sayısız bir şekilde.

Şimdi avuç içinizi gerin ve avucunuzun ortasını, çocukluğunuzda yumuşak bir kemik olan bıngıldak kemiği bölgesine koyun. Şimdi başınızı eğin. Kafa derinize baskı yapmak için parmaklarını geriye doğru gerin. Şimdi başınızın derisini, yavaşça yedi kez (saat yönünde) hareket ettirin. Ama burada yine aydınlanmayı sizlere zorlayamam. Ben özgürlüğünüze saygı duyuyorum. Bu yüzden yedi kez, “Anne, lütfen bana aydınlanma verin”, deyin.

[Shri Mataji mikrophona üfler.]

Şimdi, lütfen ellerinizi indirin. Lütfen ellerinizi Bana doğru böyle tutun ve düşünmeden Beni seyredin. Böyle, böyle. Şimdi başınızı eğin ve sol elinizle başınızdan serin veya sıcak bir esinti gelip gelmediğine bakın, kendiniz tasdik etmelisiniz. Elinizi başınızın üzerine koymayın, biraz daha yüksekte tutun ve kendiniz için bakın. Bu kanıttır. Şimdi lütfen sol elinizi Bana doğru tutun ve tekrar başınızı eğin ve sağ elinizle kontrol edin. Kimi insanlar biraz daha uzakta hissederler. Şimdi tekrar sağ elle.

Şimdi, lütfen her iki elinizi de bu şekilde gökyüzüne doğru kaldırın ve bir soru sorun, onlardan birisi, bu sorulardan birisini sorun, “Anne, bu Kutsal Ruhun serin esintisi mi ?” veya ikincisi “Anne, bu Tanrının sevgisi mi?” veya “Anne, bu ruh mu veya Paramchaitanya mı?”. Bu sorulardan her hangi birini üç kez sorun.

Şimdi, lütfen ellerinizi indirin. (Aldılar!) Ellerinizi indirin lütfen. Şimdi onu böyle koyun. Kendi bıngıldak kemiği bölgesinde veya ellerinde veya parmak uçlarında sıcak veya serin esintiyi hissetmiş olanlar, lütfen her iki elinizi kaldırın.

Bu kanıttır. Tanrı sizleri kutsasın. Şimdi sizler gerçek Hristiyanlar oldunuz. Sizler azizler oldunuz. Bu büyümelidir, sizin Tanrısallığınız büyümelidir. Size söylediğim gibi, bu kolektivite içinde büyüyecek. Burada çok iyi bir merkezimiz var ve Sahaja Yogayı çok iyi bilen pek çok kişi var. Sizler gelmeli ve büyük Sahaja Yogiler olmalısınız. Burada hemşerilerinizi kurrtarmalısınız ve kısa sürede ustalaşacaksınız. Hiç bir şey ödemeniz gerekmiyor.

Tanrı sizleri kutsasın. Bu gün sizlerle bir araya gelmek istiyorum, eğer mümkünse bu akşam. (Şimdi yaklaşmalılar ve ........)

(Onlarla konuşmayın. Çok negatif insanlar onlar.)

[Shri Mataji, arayış içindekilerin üzerinde çalışıyor.]