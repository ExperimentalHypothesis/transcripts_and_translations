Co się dzieje w innych lokach 
Miejsce: Caxton Hall, UK
30 czerwca 1980

Opowiem wam o tym, co dzieje się w innych lokach [loka - rejon w zaświatach lub subtelny wymiar egzystencji zwyczajnie niedostępny percepcji żyjących na Ziemi ludzi], których nie widzimy, których nie jesteśmy świadomi. To może was trochę przestraszyć. Ale nadszedł czas dla nas, aby wiedzieć, jak jesteśmy umieszczeni w stosunku do całości? Jakie są plany Boskości? I jak będziemy je spełniać?
Teraz większość z was tutaj to zrealizowane dusze. Niektórzy z was przyszli po raz pierwszy;  również uzyskacie swoją realizację. Ale wspólnym punktem jest to, że jesteście osobami poszukującymi - poszukiwaczami Boga, osobami poszukującymi spokoju, poszukiwaczami miłości. To punkt wspólny. Ale to poszukiwanie przyszło do was, nie dla waszego wyłącznego dobra, dla indywidualnego wzrostu lub dla niektórych osiągnięć w miejscu, z którego nie ma powrotu, ale to jest sąd ostateczny, z którym wszystkie istoty ludzkie muszą się zmierzyć. Muszą przez to przejść i wytrwać, osiągnąć swoje miejsce w Królestwie Bożym.
Dziś siedzicie przede Mną; byliście ze mną przedtem i dużo wcześniej. Ale dziś, zwłaszcza, gdy jesteście ze mną, musicie zmierzyć się z tym i zobaczyć na własne oczy, że jesteście w stanie znieść prawdę, prawdę ostateczną, prawdę błogosławieństwa Boga. Ale też możecie wejść do Królestwa Bożego i trwać w nim pod Jego panowaniem ze wszystkimi Jego mocami płynącymi przez was. Zostało to obiecane wcześniej. Wszystkie obietnice będą spełnione. Wszystkie Pisma Święte zostaną potwierdzone i będą udowodnione.
Musimy jednak wiedzieć, że trwa wielka wojna między szatańskimi siłami i siłami Boskimi a wszystkie te szatańskie siły symbolizowane jako diabły - w sanskrycie nazywa się je rakshasami, asurami - narodziły się na tej Ziemi aby zburzyć królestwo Boże. Wyobraźcie sobie! Jakie ambicje! Ale one chcą zburzyć królestwo Boga w waszych sercach. Królestwo Boże istnieje i istnieć będzie, to jest wieczne. Stworzyło Wszechświaty po Wszechświatach. Stworzyło ludzi od ameby do tego etapu. Przywiodło was do tego miejsca tutaj, abyście dzisiaj otrzymali swój ostateczny cel. To wszystko dzieje się teraz.
W tym krytycznym momencie, w tej chwili, gdy właśnie macie zamiar wejść do królestwa Bożego, wszystkie te siły chcą ściągnąć was w dół. Wasza mądrość pozwala wam zrozumieć, że siły te są bardzo subtelne, bardzo przebiegłe poza waszym pojmowaniem. Nawet po wejściu w stan samorealizacji, zauważyliście, jak one działają na was, jak próbują przeciągnąć was, ściągnąć was w dół. Ta wojna nie jest rozgrywana na planie waszej świadomości, jak było wcześniej. Powiedzmy, że wtedy pojawił się jeden rakszas – w porządku - trzeba go zabić, przyszedł jako rakshas, przyszedł jako diabeł, został zabity, skończone.
Ale w dzisiejszych czasach przychodzą jako Godlimen, jako Bóg mężczyzn - jak ich nazywają, jako Bóg kobiet. Nazywają siebie Boskimi - guru. Przybyli pod płaszczykiem religii. Te starożytne rakszasy urodziły się i weszły w umysły ludzi. Zawładnęli umysłami tysięcy i tysięcy poszukiwaczy. Wyobraźcie sobie tę sytuację, tak bardzo niepewną i tak niebezpieczną. One weszły do umysłów ludzi, którzy są poszukiwaczami, którzy mają przyznane to królestwo, którzy mają być na tronie, którzy mają zostać ukoronowani, byli niszczeni, torturowani przez te straszne siły.
A ponieważ nie są w waszej świadomości, nie można ich zobaczyć, nie możecie ich poczuć, nie można ich zrozumieć, jak bardzo są niebezpieczne. One się nauczyły wszystkich metod wejścia w wasze ego lub do waszego superego – aby wpływać na was. W tej wojnie wszyscy muszą walczyć. Jeśli mamy się w pełni ustabilizować w królestwie Bożym, musimy wiedzieć, że musimy zwalczyć wszystkie te siły ściągające.
Sahaja Joga nie jest przeznaczona dla bezużytecznych ludzi, nie jest przeznaczona dla ludzi, którzy nie mają odwagi, nie jest przeznaczona dla tchórzy. Ona nie jest przeznaczona dla osób, które uganiają się za pieniędzmi i tymi wszystkimi rzeczami materialnymi - zwłaszcza pierwsze osoby, które są założycielami Sahaja Yogi. Muszą być ludźmi wielkiego kalibru o wielkim pragnieniu osiągnięcia stanu swojego wyzwolenia, ponieważ są tymi, którzy uratują całą ludzkość. Są zbawicielami. Są jedynymi którzy będą manifestować zbawienie tej zatraconej ludzkości.
Ci, którzy są słabi mogą być umocnieni, ponieważ energia tkwi wewnątrz nich. Ci, którzy nie są zdrowi mogą być wyleczeni. Ci, którzy mają zburzenia mentalne mogą dojść do siebie. Ale nie ma tutaj miejsca dla tchórzy. Musicie być ludźmi odważnymi i pogodnymi. Po pierwsze dlatego, że reprezentujecie tę siłę, która walczy dla Boskości, dla Boga Wszechmogącego, jesteście Jego rękami.
I musicie być również mądrymi. Głupi ludzie nie są dobrzy. Głupota nigdy nie pomoże wzrastać. Musicie być mądrymi ludźmi. Bezużyteczni ludzie, ci, którzy gonią za bezsensownymi rzeczami, niech idą tam, gdzie chcą. Wrócą, gdy przyjdzie ich kolej i czas. Nie musi być was wielu, garstka może uratować świat, ale muszą to być ludzie mocni i absolutnie ustabilizowani w swoim zrozumieniu możliwości ich Ducha oraz mocy ich Ojca, który jest Wszechmogący.
Nie martwcie się o to, co było, zanim otrzymaliście swoją realizację. Ci, którzy zastanawiają się nad tymi rzeczami nie osiągną wiele. Przeszłość jest przeszłością, jest skończona. Teraz wy stoicie przede mną, a ja przed wami. To jest prawda.
Nie mogę dać wam pełnej wizji wielkiej wojny, która trwa i tego jak będziecie uratowani (ocaleni). Burza zbliża się do łodzi, w której umieściłam Moje dzieci. Starajcie się, utrzymywać w centrum, utrzymywać środek ciężkości we właściwym miejscu. A kiedy będziecie wystarczająco silni, to będziecie wiosłować ze Mną. Nie wolno wam nienawidzić siebie. Nie torturujcie siebie i nie czujcie się winnymi, bo przez to stajecie się jeszcze bardziej winni. Cóż jest takiego, że czujecie się winni? Nie rozumiem. Wyobraźcie sobie wojownika i żołnierza z poczuciem winy w czasie, kiedy trwa wojna. Musicie być pełni entuzjazmu i pełni męstwa. Wyrzućcie wszystkie te małe, drobne rzeczy, które niszczą waszego Ducha. Nie ma miejsca dla tych wszystkich modnych rzeczy poczucia winy. To jest słabość Zachodu.
Jeśli macie szybko się rozwijać i jeśli chcecie, aby to wszystko osiągnąć to czas jest bardzo krótki, musicie zrozumieć, że nie ma czasu na figle-migle, jak to nazywacie. Ale nie ma również czasu na kręcenie się w kółko. Musicie się ustabilizować. Teraz. Musicie to osiągnąć.
Tyle zrealizowanych dusz rodzi się dzisiaj, jako dzieci we wszystkich społecznościach. Nawet w Rosji – możecie to sobie wyobrazić? Rosjanie przyjdą do Sahaja Yogi. Byłam tam. Mogą być pierwszymi dlatego, że zdali sobie sprawę z całego bezsensu tzw religii i religijności oraz wszystkich bezsensownych fałszywych ludzi, którzy głoszą religię. Nie ma miejsca dla fałszywych guru w Rosji, nie ma miejsca. Również dla prawdziwych guru nie ma miejsca. Więc musicie tam wejść poprzez ich dzieci a dzieci rozpoznają Sahaja Yogę. W ciągu dziesięciu lat wszystko musi się zacząć.
Nie ma znaczenia, jak to zrobicie. Musicie to zrobić. Dla mnie i dla Boskości jesteście najważniejsi. Nie ma znaczenia, czy jest straszne trzęsienie ziemi i kilka budynków upada. Nie ma znaczenia, dla Boga. Ważne jest to, jak wielu jest świadomych? Ilu rozwija się? Ilu jet ustabilizowanych?
Dla tych, którzy są strachliwi nie ma miejsca w Sahaja Yodze. To oznacza, że nadal są igraszką w rękach tych negatywnych sił. Wyobraźcie sobie, przerażeni ludzie, którzy przychodzą jako wojownicy Sahaja Yogi? Wszystkie moce, które macie w sobie zaczną się objawiać kiedy pokażecie waszą waleczność. Jeśli nie jesteście jeszcze gotowi podnieść ręki, to jak wasz miecz będzie działać?
W Indiach, teraz są tysiące i tysiące Sahaja joginów. I rozwijają się w szybkim tempie. Musicie to zobaczyć teraz na Zachodzie, jak zamierzamy się rozwijać i jak zamierzamy się ustabilizować? Potrzeba czasu na Zachodzie, nie ma wątpliwości aby się ustabilizować. Jednak realizacja jest znacznie szybsza. Hindusi – zawsze to powtarzam - oni są trudnymi orzechami do zgryzienia. Nawet Brytyjczycy są tacy w porównaniu do innych Europejczyków. Ale ci, którzy dostali realizację także, czasami, bardzo szybko spadają. Kiedy Brytyjczycy dostają realizację to okazuje się, że wszystko jest w porządku. Oni są dobrzy. Może jest coś w ich tradycji. Niestety nadal potrzebujecie zbyt wiele czasu na osiągnięcie waszej realizacji. Dlaczego potrzebujecie tak dużo czasu na osiągnięcie waszej realizacji? Po prostu pragnijcie tego, to powinno zadziałać. To tylko dzięki waszym pragnieniom, można obudzić. Pragnijcie tego z waszego serca, a nie na pokaz.
Teraz jest moda na to aby być poszukiwaczem. Ale to nie chodzi o modę, to jest silna potrzeba. Nie możecie żyć bez tego. Musicie się o tym przekonać. Próbujecie czegoś innego. Ludzie popełniają samobójstwa, ponieważ nie udaje się im znaleźć swojego własnego znaczenia. I dlatego bardzo ważne jest, aby wziąć Sahaja Yogę, nie tak jak w centrum handlowym, jak zakupy guru, ale bardzo poważnie, aby tam znaleźć swoje znaczenie, a wtedy wasz cel, a potem manifestacja waszego celu, musi się zdarzyć.
Sahaja Yoga na Zachodzie rozpoczęła pracę w trzech fazach. Po pierwsze - aby ludzie otrzymali swoją realizację, aby zobaczyli, co jest z nimi nie tak. Co jest nie w porządku? Ich uwaga została skierowana do wewnątrz, dzięki czemu będą mogli zobaczyć, że mają problemy. Jeśli nie czujecie swoich problemów a ktoś mówi wam, że macie problemy, macie ochotę uderzyć tę osobę, bardzo. Lepiej będzie dla was samych zobaczyć, że tam jest problem. Gdy zauważycie problem w sobie, będzie chcieli się go pozbyć. Ale jeśli nie widzicie problemu, myślicie, że robicie bardzo wiele wspaniałej pracy i że jesteście bardzo wielcy i jesteście zupełnie w porządku. Albo jeśli widzicie również niektóre z wad, ponieważ niektórzy ludzie piszą, że to jest złe, że tamto jest złe, to macie poczucie winy (stajecie się winni).
Oba sposoby są błędne, ponieważ jeden sposób prowadzi do ego, drugi sposób prowadzi do superego. Więc tylko poprzez przebudzenie zaczniecie widzieć w sobie, po której jesteście stronie? Jaki jest problem? Zaczynacie sądzić siebie. Pierwszy sąd rozpoczynacie od siebie. Panie taki to a taki, oceniaj siebie. Tutaj jesteście lustrem teraz zobaczycie wszystko takim jakie jest. Więc oceniacie siebie i chcecie się tego problemu pozbyć, nie chcecie tego więcej.
Wtedy pojawia się drugi kłopot, kiedy zaczynacie osądzać innych. Najpierw osądzacie innych, jesteście przerażeni: "O Boże! Straszne wibracje, uciekajmy. Złapiemy [negatywności]!”
Stopniowo jednak staniecie się odporni. "Ha! Znamy ten typ, znamy tamten typ, znamy i tamten typ, znamy ów typ, wszystkie te typy znamy." Na tym etapie już nikogo nie nie potępiacie, ale kochacie i w tej miłości cieszycie się. Ponieważ chcecie, aby inni się pozbyli swoich problemów, pomagacie; dzielicie ich problemy na początku. A radość dawania realizacji innym rozpoczyna swoje działanie w was.
Teraz problem zaczyna się, gdy się rozglądacie, mówię o zachodnim społeczeństwie. Odkrywacie, że wasze społeczeństwo jest w zastoju. Jaki jest problem? Dlaczego społeczeństwo jest w zastoju? Co się stanie? Jakie podstawy straciliśmy? Jaka część egzystencji człowieka jest stracona? Dlaczego? Dlaczego? Więc odkrywacie rzeczy dotyczące waszych instytucji małżeństwa, waszych relacji z innymi. To się musi ustabilizować. To musi dawać radość, prawdziwą radość z towarzystwa i miłość.
A w trzeciej fazie wielcy, którzy starają się być urodzeni na Ziemi, tak wielu z nich. Są tutaj. Właśnie tutaj, obserwując. Oni muszą się urodzić. Wy musicie stać się rodzicami tych dzieci. Mają zamiar wysadzić wszystkie te siły szatańskie, ponieważ wiedzą jakie one są i w jaki sposób je zniszczyć. Są ekspertami. Widziałam tak wielu z nich i wy widzieliście również. Wiedzą, co to jest Kundalini. Wiedzą, jak ją podnieść i wiedzą, jak unicestwić tych wszystkich ludzi. I wtedy całe społeczeństwo zrealizowanych dusz wyprowadzi ludzkość.
Nie wszyscy muszą być przyprowadzeni do Sahaja Yogi; zostaną oni opuszczeni. Musimy mieć wystarczającą siłę przyciągania w nas. Tak więc ci, którzy przychodzą do mnie wcześniej, mają większą odpowiedzialność niż ci, którzy będą przychodzić znacznie później, po dziesięciu latach. Oni po prostu w to wskoczą.
Jesteście tymi, którzy będą to robić. Tak więc doceńcie swoją wartość i nie próbujcie potępiać siebie za nic. To jest zabronione w Sahaja Yodze, wiecie o tym. Wszyscy jesteście świętymi. Tak wielu świętych siedzących tutaj, wyobraźcie sobie! Bogowie śpiewają. Anioły zraszają was całą ich radością. Co to jest za spotkanie? Cóż to jest za siła? Pomyślność tego spotkania działa nie tylko w Anglii, nie tylko w Europie, ale w całym Wszechświecie. Ale kanały muszą być wystarczająco silne, aby to zamanifestować. Dlatego dzisiaj postanowiłam, że "Muszę powiedzieć coś naprawdę ważnego".
W dniu 27 będziemy mieli dużą Puję, jak wiecie, [Guru Puja, 1980-07-27] i chciałbym, abyście pomyśleli o tym, co dziś mówiłam. I chciałabym też, abyście oświadczyli wewnątrz siebie, że ustabilizujecie tę mahajogę na tej Ziemi. Że przyniesiecie błogosławieństwa tego złotego wieku na Ziemię, która została stworzona w tym celu. Całe stworzenie znajdzie swoje własne znaczenie.
Niech Bóg Was błogosławi 
