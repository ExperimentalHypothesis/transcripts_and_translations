23 अप्रैल 1970
Letter / Poem
 (Location Unknown)
Talk Language: Marathi | Translation (Marathi to Hindi) - Draft
23rd April

मेरी प्रिय राऊल बाई

अनेकानेक आशिर्वाद

मुंबई से आने के बाद मैं जिनेवा गयी थी और वापस आने के बाद मैंने लंदन में काम करना शुरू कर दिया है। आपने हमारा बहुत ख्याल रखा, हमें फूल की तरह संभाला, फिर यहां आने पर वह अभाव कौन पूरा करेगा ? मुझे अक्सर लगता है कि ऐसे आराम की आदत डालना ठीक नहीं है। आपके घर आपने कितना स्वागत किया, सारा खर्चा व्यक्तिगत रूप से आपने किया।आपको कितनी परेशानी हुई होगी,ऐसी अनेक बातों का विचार  आता है |आपने सारे सहज योगियों का स्वागत अपने घर पे किया वो शायद हमसे भी न होता।  वैसे भी, यह सब सहज योग की लीला है, हम केवल इसे देखें यही योग्य है। शोनू को वापस स्कूल में डाल दिया है। वह एक महीने बाद छुट्टियों पर जाएंगी। उसके बाद दिल्ली के मॉडर्न स्कूल में पढ़ाई करेंगी। अब उसकी समस्या का समाधान हो गया है। वह आपको बहुत याद करती है। वह कह रही थी कि मैं राउल बाई के लिए साड़ी भेजूंगी।  वह बहुत प्रेममयी है।

सहजयोग का कार्य जोरों से चल रहा है। और ऐसा लग रहा है कि कुछ ही दिनों में बहुत बड़ा कार्य साध्य होगा ।  धुले का कार्यक्रम बहुत अच्छा था। तरूण भारत के संपादक भी पार हुए यदि पुणे में  सहज योग स्थापित जाए तो काम हो जाएगा। धुमाल साहब का पत्र आया था और उन्होंने श्रीरामपुर में सेंटर शुरु किया  है। साथ ही अहमदनगर सेंटर भी जोरों से बढ़ने लगा है। धुले में चव्हाण साहब के बहुत सारे परिचित हैं। उन सभी से पहचान बढ़ाइए । वैसे चालीसगाँव में धुमाल जी के दामाद के पिता रहते हैं, उनका भी विचार ले लीजिए और उनके दामाद आपके धुळे के पास रहते हैं, आपको उनके गाँव एक बार जाना चाहिए। आपके बेटे और बहू ने काफी प्रगती  की है, सहज योग का तेज सभी बच्चों में चमकता है। ये देखकर मुझे बहुत आनंद हुआ। राउल जी को मेरा नमस्कार, छोटो बड़ों को आशीर्वाद।

आपको सदैव याद करने वाली माँ निर्मला।