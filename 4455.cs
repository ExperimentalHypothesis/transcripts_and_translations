6 října 1983
Ganesha Púdža
West Vancouver ashram, Vancouver (Canada)

Na Západě jste hodně vyrostli navenek, jako když navenek roste strom. Musí však najít své kořeny, jinak může celý strom bez výživy opadat. Musíte tedy čerpat z vědění kořenů. Bez vědění z kořenů nemá strom žádný význam. Může to pro vás být poněkud nové, abyste porozuměli, ale vězte, že abyste poznali vědění kořenů, je potřeba se zjemnit. Pokud nejste subtilní, nedokážete do svých kořenů prostoupit a nemůžete pochopit, co se v nich skrývá. Takže především, jak jsem řekla včera, všichni byste měli získat realizaci a po realizaci tomu porozumíte lépe než čemukoli jinému. Kristus přišel na tuto Zemi, ale kázat a mluvit směl jen tři a půl roku svého života. A tři a půl roku nic moc není. Tehdy mluvil o všem, o čem jen mohl, hovořil o budoucnosti, o všem, co se mělo stát. O Duchu svatém toho moc neřekl. Bylo to proto, že Duch svatý byla v té době jeho matka a on o ní mluvit nechtěl, protože kdyby se na ni upřela pozornost, lidé by ji zabili. A protože měl jedenáct ničivých sil, těchto jedenáct ničivých sil by použil a všechno by skončilo, celé drama by skončilo. O Duchu svatém se tedy příliš nezmiňoval a nic nevysvětlil. Logicky však musíme chápat, že mluvíme o Otci a Synu, ale o Matce ne. Jak můžete mít otce a syna a nemít matku? To je nemožné. Takže Duch svatý je tedy Prapůvodní Matka. Když se podíváte do sanskrtu... Protože v Bibli nemůžete o Kristu najít všechno, ale jen velmi málo. Musíte se vrátit asi 1400 let zpátky, kdy v Indii o Něm prorokovali, o Jeho příchodu. I o Prapůvodní Matce, kterou nazývali Ádi Šakti, což je Duch svatý. Všechno bylo popsáno, i kdy nastane Její příchod, co se bude dít a jak Ji rozpoznat. To vše bylo tak dobře popsáno tolik let zpátky, i o Kristu je tam toho hodně napsáno, což vám přečteme, překlad toho, jak je tam Kristus popisován. Je tam také kompletně rozepsán Jeho původ, o Jeho příchodu na Zem a o účelu Jeho života. Požádejte ty pány, aby šli dovnitř. Můžete? Tento pán, pojďte dovnitř. Pohodlně se posaďte. A jaký byl smysl Jeho života a jak se musí usadit v tomto centru ve středu čela, kde poté, co se usadí, může vysát vaše ego a superego a jak vás osvobodí neboli smyje vaše karmy a podmíněnosti. To vše je velmi dobře popsáno v knize Déví Mahátmjam, z níž vám právě přečteme něco málo o adoraci. Bible tedy nemůže Krista obsáhnout, protože On je Čaitanja, je Ómkara, je Logos, jak ho nazýváme. On je tou Silou, nemůžete Jej popsat v jedné malé knize, když je tam jen Jeho tři a půl roku. A lidé, kteří ho viděli, i když byli jeho žáci, o Něm mnoho nevěděli. Dokud nebyl vzkříšen, nevěřili v Něj, dokonce i po Jeho smrti, myslím po Jeho vzkříšení, Matouš a ostatní byli velmi rozrušení a rozčilení, protože jak víte, všichni byli pronásledováni, přesto chtěli jakkoli pokračovat v Kristově poselství, a to velmi tajně. Dnes tedy nastal čas, abyste se o Něm dozvěděli, čím byl na nebesích a jak poté přišel na Zemi. Na to všechno dnes nemáme čas, ale povíme vám malý úryvek, který je o Něm napsán. Předně tedy, On je nevinností, je věčným dítětem, a objevuje se nejprve v první čakře Múladháře, kde se Mu říká Šrí Ganéša. Tam, kde vznikl atom uhlíku. Uhlík. Je to velmi důležité pochopit, že Ganéša je symbolem nevinnosti a Matka Země je silou tohoto božstva, Ganéši. Byl to tedy Ganéša, který se později inkarnoval na Zem jako Kristus a znovu se inkarnuje jako jedenáct Rudrů, tedy Ékádešů, nebo ho můžeme nazývat Niškalankou, kdo všechno vyřeší, v tom smyslu, že zkrátka vyřadí lidi, kteří nejsou realizovaní, kteří nejsou dobří, a ti ostatní vstoupí do Království nebeského, což je ten poslední vzestup. Teď, pro tento... Posaďte se, prosím. Prosím, posaďte se, dejte mu židli nebo něco. Musíte se pohodlně posadit. Jedná se o věc, která ve vás něco uskuteční, musíte být proto uvolnění, to je velmi důležité. Dejte mu židli, pokud nemůže sedět na zemi. Dejte mu židli. Seďte pohodlně, jinak se to nepovede. Víte, to nepracuje ve vaší mysli, pracuje to ve vaší bytosti, musíte být velmi vnímaví. Povím vám také, čeho jsem si všimla včera a dnes také, neměli byste hýbat krkem, jako když něco jíte nebo žvýkáte, protože pak se tato Višudhi čakra rozruší. Buďte tedy v klidu. Když nebudete sedět klidně, nemůže to fungovat. Zůstaňte, prosím, v klidu. Jedná se o výživu z kořenů, se kterou budeme teď pracovat, a vy to v sobě velmi pěkně ucítíte. Jako první budeme číst překlad o tom, kdo byl Ganéša. Ještě, než začneme, řekněme si modlitbu Otčenáš. Jedenkrát. Řekneme společně Otčenáš. Dejte si ruce takto a řekněte Otčenáš. Otče náš, jenž jsi na nebesích, posvěť se jméno Tvé, přijď království Tvé, buď vůle Tvá jako v nebi, tak i na Zemi, chléb náš vezdejší dejž nám dnes, a odpusť nám naše viny, jakož i my odpouštíme naším viníkům, a neuveď nás v pokušení...