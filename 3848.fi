6 tammikuun 1986
Ascent Is The Main Attention
Mahalakshmi Puja
Sangli (India)

Shri Mahalakshmi Puja. Sangli (India), 6 January 1986.

Toivottavasti nautitte olostanne Ganapatipulessa. Ongelma oli siinä, että emme pystyneet järjestämään ruoanlaittoa lähemmäksi majapaikkaanne, joten teidän piti kävellä pitkän matkaa. Mutta kävely taisikin olla aika mukavaa, ja se varmaankin auttoi teitä. Se on hyvä ripulille ja muille vaivoille, joita teillä on. Olin kyllä nähnyt paikan, mutta en ollut nähnyt asuntoloita enkä muita asumispaikkoja. Mutta tiedoksenne, että joku on lahjoittanut Minulle eekkerin kokoisen palan maata ilmaiseksi. Se on kaunis paikka, toisella puolella ja meren rannalla. Voisitte kaikki lähettää hänelle siitä kiitoskirjeen. Olen varma, että ensi vuodelle pystymme järjestämään kaikki paljon paremmin, paljon kollektiivisemmin. Seuraava turnee tulee kulkemaan, kuten tiedätte, Punen, Rahurin ja Aklujin kautta. Nämä paikat ovat meille paljon tärkeämpiä, koska Minun esi-isäni hallitsivat Rahurissa, ja se on hyvin voimakas paikka, koska he olivat suuria Devin palvojia. Myös kaikki Nathit, kuten Machindranath, Gorakhnath, kaikki suuret sielut, joita kutsuttiin nimellä ”avadhuta”, jotka olivat suurten esiaikaisten Mestarien inkarnaatioita, tekivät työtään tällä alueella.

He alkoivat ensimmäisenä puhua kundaliinista avoimesti. Sitten Pune, jota kutsutaan nimellä Punyapattanam, on iät ajat ollut erittäin pyhä paikka. Ja sitten pääsette katsomaan paikkaa nimeltä Nira, joka on joki, ja saanut nimensä minun nimeni mukaan. Tämän joen ympärillä on paljon maata, jonka olemme ostaneet, ja jolla aiomme tehdä maataloustyötä. Tulette myös näkemään siellä Bhima-joen, jossa voitte ottaa aamukylpynne. Tulette varmasti pitämään joesta. Teidät on myös kutsuttu sinne seremoniaan. Siellä suuri, kaksi päivää kestävä seremonia. Minä en tule sinne, koska en voi pitää yleisötilaisuuksia sinä aikana, mutta te voitte nauttia olostanne siellä. Sitten pääsette erääseen mielenkiintoiseen paikkaan, jota kutsutaan nimellä Wani, joka on vuoristokylä ja erittäin kaunis paikka, jossa on myös pato.

Sen jälkeen palaatte takaisin. Käytän tätä tilaisuutta hyväkseni voidakseni puhua teille, koska siihen on niin harvoin aikaa. Mitä ulkoisiin asioihin tulee, niiden pitää ravita teitä ylösnousemuksessanne. Teidän pitää nähdä kuinka paljon olette saavuttaneet sisäisesti, millaiseksi luonteenne on kehittynyt, kuinka kiintymättömiä olette, kuinka kollektiivisia ja kuinka anteliaita. Tämä kaikki pitää nähdä. Arvioikaa itse itseänne, älkää pyytäkö muita tekemään sitä. Miten paljon teissä on tasapainoa ja viisautta, koska kaiken tämän pitäisi vakiinnuttaa teidät tavalla, joka antaa tarpeellisen tasapainon. En tiedä kuinka monta vuotta voimme vielä jatkaa tätä, mutta Minusta tämä on hyvä asia, koska näen nyt eron ihmisten värähtelyissä. Aloitimme jo aikaisemmin Ganapatipulessa, ja nyt ero on todella valtava. Itse asiassa tunnen nyt viileän tuulen lähtevän teistä!

Päähuomion pitää olla ylösnousemuksessa, ja se on meille kaikille tärkeintä. Olette tulleet tänne ylösnousemisenne vuoksi. Tiedän, että teillä on varmasti ollut paljon vaikeuksia ja hankaluuksia; joidenkin iho on palanut auringossa - olen pahoillani siitä. Tässä maassa liiallista tekemistä ei pidetä hyvänä asiana, ja meidän pitää välttää kaikkea liiallista. Jos teemme jotain liikaa, joudumme itse asiassa joko oikealle tai vasemmalle, joten yrittäkää välttää tekemästä mitään liikaa. Esimerkiksi saatatte pitää paljon uimisesta Bhima-joessa, ja se on mukavaa matalassa vedessä, mutta syvälle teidän ei pidä mennä. Tämä asia on ainoa, josta olen huolissani. Teidän on pidettävä itsenne täydellisesti kontrollissa, ettekä saa mennä vaarallisiin paikkoihin. Sen lisäksi, että se on vaarallista teille itsellenne, se on vaarallista koko Sahaja Yoga -liikkeelle ja myös Minulle, koska huolestun kovasti ja järkytyn, jos teille tapahtuu jotakin. Pääasia on, että pidätte itsenne keskellä.

Älkää menkö missään liiallisuuksiin. Kaikki kunnioittavat teitä, jos olette keskellä. Mutta jos menette äärimmäisyyksiin, ihmiset ajattelevat, että teissä on jotain perusteellisesti vialla. Se myös saa koko meidän ohjelmamme sekaisin. Joten ohjeeni on, että pidätte itsenne keskellä, älkää menkö liiallisuuksiin, pitäkää kaikki kohtuullisuuden rajoissa, koska on rasittavaa matkustaa tällä tavalla, tällaisessa paahteessa. Tämä on viileintä aikaa Maharastrassa, joten en tiedä, miten muuten voisimme tehdä tämän? Meidän on saatava aikaan tuloksia mahdollisimman monella tavalla. Olen pahoillani niiden puolesta, joiden iho on palanut. Ja koska Minun piti hoitaa heitä, olin niin paljon myöhässä, että koko ohjelman aloitus venyi ja venyi ? tarkoitan, se oli aivan liikaa.

Mutta nyt ei enää tapahdu tällaista. Älkää menkö enää ollenkaan aurinkoon, se ei ole tarpellista, olette jo saaneet sitä tarpeeksi. Aurinko sulattaa aivonne, ja se tekee ihmiset hulluiksi tässä maassa: jos kuljemme liikaa auringossa, meistä tulee lopulta hulluja. Aivoillekin siitä täytyy olla jotain haittaa, joten on parempi olla menemättä aurinkoon ollenkaan, sovitaan näin. Vähän aikaa ei haittaa, mutta älkää istuko auringossa. Tiedän, että se on hyvin houkuttelevaa, koska teillä ei ole aurinkoa, mutta auringonsäteitä on täällä sisälläkin, joka puolella. Joten älkää istuko ollenkaan auringossa. Siitä voi todella aiheutua teille ongelmia, koska Aklujissa aurinko on paahtavan kuuma, ja kerron tästä myös siksi, että en ehkä ole siellä kanssanne. Pitäkää huolta itsestänne, se on ainoa asia, jonka voitte tehdä Minulle. Ja teidän pitää muistaa meditoida ja pitää huolta ylösnousemisestanne.

Älkääkä jättäkö tavaroitanne ympäriinsä, olkaa varovaisia. Olen hyvin iloinen siitä, miten he arvostivat teitä Mahalakshmi-temppelissä. He osoittivat arvostustaan joogineille tekemällä ’oti’-rituaalin (riisin lahjoittaminen). He tekivät hyvin kauniisti hyväksymällä teidät niin mieluusti omiin traditioihinsa ja omaan yhteisöönsä. He sanoivat: "Emme osanneet sanoa, kuka on intialainen ja kuka ei", koska luulen, että Ganapatipulessa ihonne on muuttunut vähemmän kalpeaksi, ja ehkä he siksi sanoivat, että eivät erota kuka on kuka. On oikein hyvä, että asiat alkavat toimia, ja temperamentit alkavat yhtenäistyä. Sitten pujista: aivan kuten meillä oli kolme pujaa aikaisemmin ja vielä neljäs Ganapatipulessa, täällä tulee myös olemaan kolme pujaa. Olen varma, että koska tämä ryhmä on rauhallisempi, näissä kolmessa pujassa saavutatte paljon enemmän, ja asiat tulevat olemaan paremmin. Jos teillä on mitä tahansa ongelmia, kertokaa Minulle, niin järjestämme asiat. Mutta muistakaa, että ette ylirasita itseänne, ettekä syö liian vähän tai liian paljon.

Liiallinen tekeminen tällä matkalla ei ole hyväksi. Uskon, että tämän toisen ryhmän kanssa tulemme saamaan aikaan paljon enemmän, kuin aikaisemman ryhmän kanssa. Tämän toisen ryhmän ihmisten pitää yrittää elää normaalia elämää, huomio enemmän hengessä, enemmän ylösnousemuksessa. Ja kaikkein viimeksi hyviä uutisia, että yhä useammat haluavat mennä naimisiin. Olen iloinen, jos voin järjestää hääseremoniat, joko Punessa tai Rahurissa. Se on erinomainen ajatus niille, jotka haluavat mennä naimisiin. Jos vielä joku haluaa mennä naimisiin, ilmoittakaa siitä Minulle. Pystymme ehkä järjestämään asian Rahurissa. Kaikille niille, jotka haluavat mennä naimisiin, se voidaan järjestää helposti, ja se on oikein hyvä ajatus. Ilmoittakaa Minulle ennen kuin lähdemme Punesta, kaikki, jotka haluavat naimisiin.

Nyt, jos teillä on kysyttävää tai haluatte sanoa jotakin, sanokaa se nyt, koska en saa toista tällaista tilaisuutta puhua teille, koska tämä on niin pieni ryhmä. Muuten tapaamme aina tietysti pujassa; Punessa teitä tulee olemaan ainakin viisi kertaa enemmän. Mitä hän sanoo? Hankalaa oman huomion kanssa, vai mitä? Mitä hän sanoi? Hän haluaa tietää, miten saisi huomion rauhoittumaan, ja miten päästä syvemmälle meditaatioon. Kysymys on siitä, mihin paikkoihin huomio menee. Yritä katsella enemmän ympärillesi. Sinun pitää meditoinneissa keskustella tästä asiasta muiden kanssa. Monet voivat auttaa sinua, he kertovat sinulle kaiken.

Kaikkein paras tapa on katsoa Äiti Maata. Keskittyminen Äiti Maahan on kaikkein paras tapa. Kun kävelet, pidä katseesi Äiti Maassa. Jos joku puhuttelee sinua, pidä katseesi Äiti Maassa. Silloin imet kaiken paremmin itseesi, ja vakiinnut paremmin. Ymmärrätkö? Tätä asiaa kannattaa miettiä, että et tuhlaa huomiotasi turhiin asioihin. Pikku hiljaa tulet vakiintumaan. Ehkä suurimmalle osalle teistä, jotka ovat täällä ensimmäistä kertaa, sopeutuminen tuntuu aluksi hieman vaikealta, mutta pikku hiljaa se alkaa sujua. Sillä aluksi huomio menee pieniin, pieniin asioihin, kuten siihen, että pitää istua maassa, tai täytyy matkustaa bussilla, tai näkee jotain saastaista jossakin.

Huomio menee aina puutteisiin, epäkohtiin ja saastaan, koska huomio on ollut sellainen. Mutta sitten se alkaa mennä kauniisiin asioihin. Alatte nähdä kauneutta pienen pienissä asioissa, alatte nähdä Jumalallisuuden pienissä asioissa. Silloin on se hetki, jolloin huomionne nauttii kaikesta. Mutta tavallisesti näkee huomion, erityisesti länsimaisen huomion, menevän vääriin asioihin. Mikä on epäkohta? Me alamme arvostella kaikkia, alamme arvostella joka paikkaa. Katsokaa tätä paikkaa, jossa istutte: Minusta se on ihmeellisen kaunis, teistä se saattaa olla vain jotain pellistä tehtyä... sitä ja tätä; kaikkea tällaista saatatte ajatella. Minä näen sen kauniina, koska näen kauniita sareja levitettynä tänne, ja kauniisti tehtyjä kukka-asetelmia, jotain hyvin erityistä. Ja tausta ja kaikki on tehty niin suurella huolella.

Miten he pääsivät tuonne ylös, ja miten he saivat tuon kaiken ripustettua sinne? Se on ihmeellistä. Kaikkea tällaista tulee mieleeni, ja alan tuntea suurta iloa siitä, että Minun poikani ovat tehneet niin kovasti työtä saadakseen kaiken paikoilleen ja näyttämään niin kauniilta. Tällaisia ajatuksia tulee päähäni, ja tunnen oloni hyvin yleväksi. En näe mitään peltiä enkä muutakaan. Huomionne menee sinne, mitä katsotte. Joten yrittäkää katsoa jotakin kaunista. On niin paljon kaunista katseltavaa. Minä näen tässä lasteni sydämen ja tavan, miten kaikki on tehty, eikö niin? Jos olette syviä persoonia, voitte nähdä, kuinka kauniisti he ovat levittäneet sarikankaat, kuinka he ovat asetelleet kukat, miten hienosti kaikki on tehty.

On kysymys huomiosta: mihin se menee? Jos alatte katsella asioita itseänne varten - miten saan oloni mukavaksi, minulla pitää olla sitä, pitää olla tätä - silloin ilo puuttuu. Ilo on siinä, että näkee syvemmän merkityksen siinä, mitä ihmiset ovat tehneet hyväksemme, kuinka he ovat tehneet työtä meidän puolestamme, tuoneet meille kaikkea, ja valmistaneet meille ruokaa rakkaudella. Teidän ei tarvitse tehdä mitään verrattuna siihen, mitä nämä ihmiset tekevät. Liikutte täällä aivan kuin kuninkaalliset. Ja heidän piti tehdä työt. Etenkin Ganapatipule oli hyvin vaikea paikka. Ihmisten piti tulla tänne Nagpurista saakka. Viisikymmentä henkilöä tuli valmistamaan ruokaa teille. Raha ei merkitse kaikkea.

Vaikka maksaisi, se ei onnistuisi. On kysymys rakkaudesta, tunteesta, huomiosta ja anteliaisuudesta, jolla halutaan pitää huolta vieraista. Tällä tavalla meidän pitäisi osata iloita siitä, miten paljon he ovat tehneet meille, ja kuinka saamme nauttia siitä. Näin sydämistänne tulee yhä syvempiä ja syvempiä. Mutta jos sydämenne on torjuva, sellainen, joka aina näkee jotain virheitä tai pahaa, tai muuta sellaista, tai miettii, mitä ostaisi, mitä hankkisi itselleen. Kaikki sellainen panee pään sekaisin. Mutta jos haluaa ostaa jotain kaunista hyvästä sydämestään, silloin löytää heti sen, mitä haluaa. Ja se tapahtuu hyvin nopeasti myös. Kun eilen tein ostoksia kaikille intian Sahaja Yoga -keskuksille luullakseni ehkä ainakin 100 000 rupialla, siinä ei mennyt aikaa juuri lainkaan. Se oli paljon helpompaa, koska ostokset oli tarkoitettu heille.

Jos olisin ostanut jotain itselleni, se ei olisi sujunut niin hyvin. Yllättävää kyllä, en osta koskaan mitään Itselleni, Minulla ei ole siihen aikaa. Tekin annatte Minulle niin paljon, että Minun ei tarvitse ostaa mitään. On kyse siitä, miten katsoo asioita, miten tekee asioita, miten saa ne toimimaan. Kauppa, jossa kävin eilen, oli täynnä tuoksua. Kaikki siellä oli tuoksuvaa, ja ihmiset tunsivat sen. Tämä tapahtui vain siksi, että Minä nautin siitä niin suuresti, nautin siitä, että tein jotain muiden iloksi. Ei ole muita - kuka on ‘muu’? Sahaja-joogit eivät ole ‘muita’ Minulle. Teen sen Itselleni, mutta suuremmalle olemukselleni, korkeammalle olemukselleni. Näin teidän pitäisi nähdä asioita, ymmärrättekö?

Sitten voitte tuntea iloa. Nyt haluan sanoa jotakin Sanglin ihmisille: teimme täällä pujan joskus kauan sitten, ja myös aika äskettäin. Sanglin sanomalehdissäkin on kirjoitettu paljon, ja siksi olemme tehneet aika paljon työtä. Täällä Sahaja Yoga voi vakiintua aika helposti, koska ilmapiiri on mukavan rauhallinen, ja kaikki ihmiset täällä ovat valmiita auttamaan. Siksi haluan antaa Sanglin ihmisille pienen lahjan, ja pyydän, että he ottavat sen vastaan, se on Minun pyyntöni. On vielä yksi lahja, mutta se on edelleen liikkeessä. Kuka voisi hoitaa sen? Se on vielä liikkeessä. Ostin paljon tavaroita, mutta niitä ei ole vielä toimitettu tänne. Siellä on jotain, mitä haluan antaa heille.

Tuokaa tänne. Tässä on sahaja-joogimme, Mr. Tawde, joka on tärkeä virkamies täällä. Hän on järjestänyt kaiken tämän. Herra Mali on alue... Mikä hänen tittelinsä on? Hän on maatalousasioiden aluejohtaja täällä, ja hän hoitaa koko alueen maatalousasioita, ja hän sai oivalluksensa vuonna 1975. Ja nyt hän toimii täällä, ja tuli siksi pujaankin. Hänen koko perheensa on täällä. Mr. Tawde on tehnyt paljon hyvää työtä teidän vuoksenne. Annetaan hänelle aplodit. Ja täällä, täällä on Mr. Yadav Sahib, joka on julkaissut kaikki sanomalehtiartikkelit, ja joka on paikallisen sanomalehden edustaja.

Mr. Yadav - aplodit hänelle! He ovat korkeassa asemassa, mutta niin nöyriä - katsokaa heitä. Tämä mies on vastuussa kaikesta täällä, hän on insinööri. Ja tämä herra on vastuussa, koko alueen maataloustoiminnasta, hän on korkein virkamies. Ja toinen on sanomalehden päätoimittaja. Kun ihmisistä tulee egoistisia, he joutuvat erilleen ympäristöstään. He eivät ymmärrä, miten kauas ovat joutuneet. Se on kuin ilmapallo, ja kun sitä vähän tönäisee, se nousee ylös ilmaan, mutta se ei tiedä olevansa vain pallo täynnä ilmaa. Siksi puhutaan itsensä pullistelusta. Sellaiset ihmiset, jotka ovat todella eheitä, joilla on hyvä koulutus ja hyvä kasvatus, he eivät joudu egonsa vietäviksi, he eivät joudu sellaiseen.

Heistä tulee ennen kaikkea hyvin nöyriä, he yrittävät oppia ja tulevat nöyremmiksi, oppivat lisää ja tulevat nöyremmiksi. Kuten Newton sanoi: "Olen kuin pieni lapsi keräämässä kiviä Tiedon Meren rannalla." Newtonin kaltainen henkilö sanoi näin. Mutta nykyään on vaikea löytää tällaisia ihmisiä. Hyvin oppineet ihmiset, myös Lännessä, tuntuvat olevan hyvin nöyriä; heidän kirjoituksistaan ja koko käyttäytymisestään näkee, että he ovat hyvin nöyriä. Nöyryys on tietämyksen merkki. Kun puu täyttyy sadosta, sen oksat taipuvat. Kun se on täynnä hedelmiä, se taipuu alaspäin. Samalla tavalla henkilö, jolla on tietoa, taipuu myös, hänestä tulee hyvin nöyrä. Tämän päivän pujalla on todella suuri merkitys, koska se on puja Shri Mahalakshmille, eikä millään muulla Shaktilla ole niin suurta merkitystä Sahaja Yogalle, kuin sillä.

Shri Mahalakshmi on Shakti, joka sijaitsee Sushumna-kanavalla, Hän asuu siellä, ja parasympaattinen hermosto aktivoituu Hänen kauttaan. Jotta Mahalakshmini Shakti vahvistuisi, on evoluutiossamme ollut monta tapahtumaa, ja yksi sellainen tärkeä tapahtuma oli Shri Mahalakshmin inkarnoituminen. Shri Mahalakshmini inkarnoitui monta kertaa, ja Hän oli myös niin rohkea, että inkarnoitui ihmismuodossa ja syntyi tähän universumiin, ja on tehnyt paljon työtä. On yllättävää, että kukaan ei ole kertonut näistä Shri Mahalakshmin inkarnaatioista, eikä kenelläkään ole syvää ja tarkkaa kuvausta niistä. Shri Mahalakshmin periaate pohjautuu Shri Lakshmin periaatteeseen. Se tarkoittaa sitä, että Shri Mahalakshmi on Shri Lakshmin Äiti. Voimme sanoa, että Hän on Shri Lakshmin Äiti. Se tarkoittaa sitä, että kun Shri Lakshmi tulee ihmisten luo, Shri Lakshmi on tasapaino, nainen Devin (Jumalattaren) muodossa. Hän on sellaisessa tasapainossa, että voi seisoa lootuksen kukalla. Hänellä on kaksi lootusta käsissään.

Toinen lootuksista on vaaleanpunainen, ja se lootus kuvastaa myös herkkyyttä. Vaaleanpunaisen lootuksen merkitys on se, että ihmisellä, joka on ‘lakshmipati’, on Shri Lakshmi luonteessaan, eli vaaleanpunainen väri tarkoittaa, että hänen luonteessaan on lempeyttä. Hän ei ole kuiva luonne. Toinen asia on se, että jos katsomme lootusta, niin lootus antaa kaikenlaisten hyönteisten tulla. Ja vaikka hyönteisessä olisi kuinka paljon piikkejä, silloinkin se voi tulla lootukseen, se toivotetaan tervetulleeksi. Siksi henkilö, jossa on Shri Lakshmi toivottaa kaikki tervetulleiksi, olkoonpa vieras millainen tahansa. Hän pitää huolta kaikkien mukavuudesta, olipa vieras tärkeä tai vähäpätöinen. Hän pitää huolta kaikista heidän arvonsa mukaisesti, hän on samalla tavalla vieraanvarainen kaikille. Kolmas merkitys on se, että sellaisen ihmisen pitää olla antelias. Jos henkilön kädet eivät ole anteliaat, silloin hän ei ole lakshmipati.

Danat (anteliaisuus) on suuresti iloa tuottava ominaisuus, eikä sitä voi verrata itselleen hankkimiseen. Henkilö, joka saavuttaa anteliaisuuden voiman, on kaikkein suurin persoona, koska sellainen ihminen on saavuttanut lakipisteen ihmisen evoluutiossa. Pitää osata olla antelias muita kohtaan. Kuten Shri Lakshmi lahjoittaa vasemmalla kädellään, samoin henkilön, joka on lakshmiputra (ihminen, jossa Lakshmi-periaate on herännyt), pitäisi myös lahjoittaa vasemmalla kädellään niin, että oikea käsikään ei tiedä sitä. Vasemmalla kädellä antaminen merkitsee antamista sahaj-tavalla, ilman ponnisteluja. Ja kaiken halun pitäisi liittyä antamiseen. Tässä maailmassa on todella niin paljon materiaalista, ja Minusta sillä kaikella on vain yksi merkitys, että voimme antaa sitä muille. Anteliaisuuden keinoin voimme näyttää sydämemme suuruutta. Voimme näyttää hellyyttämme ja lämpöämme, ja siksi materialla on merkitystä, muuten kaikki materiaaliset asiat ovat merkityksettömiä. Maailmassa on paljon ‘swayambhuja’.

Näiden joukossa Shri Mahalakshmin swayambhu on kaikkein tärkein Sahaja Yogassa. Hänen armostaan Kundaliini nousee Shri Mahalakshmin kanavassa. Hän on Shri Lakshmin periaatteen yläpuolella. Oikea käsi on tällä tavalla. Tämä käsi symbolisoi suojaa. Sillä on kaksi merkitystä: suoja - antaa suojan kaikille, tämä käsi antaa suojan kaikille. Mutta tosiasiassa me näemme päinvastaista: lakshmipatit painostavat ja pelottelevat kaikkia. Lakshmi sitä vastoin seisoo hiljaa lootuksen kukalla, eikä tuo mitään erityistä esiin itsestään. Muuten ihmiset kyllä tarvitsevat autoja ja kaikkea osoittaakseen, että ovat muita paljon varakkaampia ja ylempiä. Lakshmi ei myöskään rasita tai painosta muita.

Hän seisoo niin kevyenä, niin hentona, että kenenkään ei pitäisi häiriintyä Hänestä. Todellinen lakshmipati istuu jossain syrjempänä täysin luottavaisena ja hiljaisena, ja myös poistuu hiljaa. Jos hän haluaa antaa jotakin, hän antaa ja sanoo: “Shri Mataji, tässä on minun lahjoitukseni, mutta olkaa hyvä, älkää paljastako nimeäni, ja olkaa hyvä ja hyväksykää lahjani. Annan tämän Teidän Lootusjalkojenne eteen - siinä kaikki, en halua mitään enempää.” Kun kerron hänelle, että en ota vastaan rahaa, vaan se pitää antaa säätiölle, (jota varten pitää tietää lahjoittajan nimi) hän sanoo: “Voitte laittaa sen jonkun muun nimissä, minulla ei ole mitään sitä vastaan. Olen antanut tämän Teille, enkä halua nimeäni esiin. Mutta jos tarvitsette ilmoittaa nimeni verottajalle, sitä en vastusta, mutta muuten en halua tuoda nimeäni esiin.” Hän pyytää hyvin nöyrästi, että hänen nimensä ei tule esiin. Tällaista henkilöä voimme kutsua todelliseksi lakshmipatiksi. Shri Lakshmin oikea käsi osoittaa ylös tällä tavalla. Se tarkoittaa, että teidän huomionne pitäisi olla ylöspäin, kohti korkeampia päämääriä. Kun henkilöstä tulee lakshmipati, hänen huomionsa on sellainen, että hän alkaa ajatella: “Nyt minusta on tullut lakshmipati, mutta kuinka saavutan Jumalan?” Kun ihminen saavuttaa tämän tason, hän on vauras ja hän saa paljon lisää vaurautta.

Hänestä tulee rikas. Mutta kun hän tuntee, että ei kuitenkaan saavuta sisäistä rikkautta, silloin voidaan sanoa, että Shri Mahalakshmin periaate on herännyt hänessä. Kundaliini on herännyt Shri Mahalakshmin periaatteessa. Kun Hän on herännyt, sanomme: "Udo, Ambe", joka tarkoittaa "Shri Kundalini, ole hyvä ja herää." Sanomme näin Shri Mahalakshmin temppelissä, koska Hänet voi herättää vain Shri Mahalakshmin kanavan kautta. Siten Hän on heränneenä Shri Mahalakshmin kanavassa, lävistää yläpuolella olevat chakrat ja nousee ylös ja lävistää Sahasrara Chakran. Tarkastellaanpa, kuinka monta Shi Mahalakshmin inkarnaatiota meillä on ollut. Ensinnäkin Shri Mahalakshmin periaate on hyvin lähellä gurua, se on suhde, jossa on runsaasti rakkautta ja puhtautta. Jos katsomme ihan alusta asti, niin Hän syntyi kaikille Adi Guruille tyttärenä tai siskona. Esimerkiksi Janakan tytär oli Shri Sita, yksi Mahalakshmin muodoista.

Hän oli Mahalakshmin periaate, ja Hän oli Janakan tytär. Sitten oli Shri Nanakan sisko, Nanaki, Hän oli Mahalakshmi. Se oli siskon ja veljen välinen suhde. Samoin Fatima, Mohammed Sahibin tytär, Hän oli Mahalakshmi. Hänen jälkeensä tuli Radha, joka oli Mahalakshmi, sitten tuli Maria: Maria oli Shri Mahalakshmi, ja Hänen suhteensa oli hyvin puhdas. Hän oli niin puhdas, että puhtaudessaan Hän synnytti Kristuksen. Hän oli täydellisen puhtaan Neitsyen muoto. Hän oli myös Neitsyen muoto, koska puhtautensa takia Hän sai pojakseen puhtaan Kristuksen. Näiden Shri Mahalakshmin inkarnaatioiden vuoksi ylhäällä sisällämme olevat chakrat ovat vakiintuneet. Se tarkoittaa sitä, että Shri Raman chakra on sydämen oikealla puolella, ja Hän on täällä Shri Sitan muodossa, täällä Radhan, ja täällä Marian.

Ja tässä paikassa Shri Mahakalin, Shri Mahalakshmin ja Shri Mahasaraswatin voimat kohtaavat yhden Voiman muodossa, joka on Shri Adi Shakti. Hän sijaitsee Sahasrarassa, mutta sanotaan, että Hän on siellä Mahamayan muodossa. Adi Shakti on Mahamayan muodossa. Siksi näiden kaikkien kolmen Voiman tulos on se, että Adi Shakti tuli tähän maailmaan Mahamayan muodossa, ja Hän voi mennä kaikkien Sahasraraan. Kuten tiedätte, Hän on tässä teidän edessänne, ja tiedätte siitä kaiken. Minun ei tarvitse kertoa siitä enempää. Tällä tavalla Shri Adi Shakti, inkarnoitui Shri Mahalakshmista. Hänellä on kaikki kolme Voimaa: Shri Mahakali, Mahalakshmi ja Shri Mahasaraswati Nämä Voimat ovat Hänen sisällään. Vain Shri Mahalakshmin periaatteen kautta puhdas halumme - joka on Shri Amba, tai oikeastaan Shri Mahakalin Voima - voidaan herättää. Hän voi tehdä sen. Siksi Adi Shakti on hyvin tärkeä, koska näiden kolmen Voiman kautta - vaikka kaikki olisikin valmiina - Häntä tarvitaan työn loppuun saattamiseksi.

Se tarkoittaa sitä, että työ voidaan tehdä näiden kolmen Voiman kautta. Vaikka kaiken tämän saavuttaminen onkin meille hyvin helppoa, eli saamme sen helposti itsellemme, on silti työskenneltävä kovasti, muuten työtä ei voi saattaa loppuun. Se on melko vaikeaa. Jos se vain olisi ollut mahdollista Shri Adi Shaktille, silloin ei olisi ollut tarpeen aiheuttaa kaikkea tätä hämmennystä. Teidän on työskenneltävä kovasti, ja teidän tukeanne tarvitaan tehtävän loppuun viemiseksi. Nyt te olette näyttämöllä, en Minä. Voitte ottaa Minun voimani ja käyttää sitä, mutta tietäkää, että nyt te olette näyttämöllä. Ja siksi olette palvonnan arvoisia. Olette erityisiä. Mitä Minä olen?

Kaikki voimat, joita Minulla on, ovat olleet Minulla ikuisuuksia, eikä siinä ole mitään erikoista. Mutta teidän pitää käyttää niitä. Teidän pitää ottaa vastaan ja saavuttaa ne, teidän pitää oppia hallitsemaan ne mestarillisesti. Tämä on Shri Adi Shaktin todellinen halu, tämä on Hänen puhdas halunsa. Tämän puhtaan halun puolesta Hän ponnistelee joka hetki. Ja siksi olette nyt kaikki ansainneet sen, saavuttaneet ja hyväksyneet sen rakkaudella, ja mennessänne eteenpäin, olette kehittyneet. Se tuottaa Minulle suurta tyytyväisyyttä. Siinä tyytyväisyydessäni unohdan kaiken muun, kuten sen, kuinka paljon Minun oli kärsittävä menneisyydessä. Menneisyydessä jouduin kärsimään paljon useita vuosia. Kuinka paljon Sitan piti kärsiä, kuinka paljon Radhan ja kuinka paljon Marian: unohdan kaiken menneisyyden.

Tunnen kuin mitään ei olisi tapahtunut menneisyydessä, ja kaikki mitä nyt tapahtuu on jotain hyvin erityistä. Mutta tämän inkarnaation kohdalla on muistettava yksi asia, että Shri Mahalakshmi inkarnoitui ihmisen muodossa. Mutta Devi, jota kutsutaan Shri Mahakaliksi, ei ole inkarnoitunut ihmisen muotoon. Hän oli aina olemassa Devin muodossa. Siksi Devin muodossa tuleminen on helppoa, mutta ihmismuodossa tuleminen on hyvin vaikea tehtävä. Ja ihmismuodossa taisteleminen, ja eläminen ihmisten kanssa on vielä vaikeampaa. Myös eläminen ja pysyminen ihmisten rajoissa on hyvin vaikeaa. Kaikki Devat tekivät työtään ihmismuodossa, ja nyt saamme nauttia menneisyydessä tehdyn työn suotuisista hedelmistä. Ganapatipulessa tehty hieno työ kannattaa kirjoittaa historiaan. Siellä on tehty suurenmoista työtä, ja se tulee toistumaan kaikkina tulevina vuosina.

Harras toiveeni on, että se jatkuisi ainakin seuraavat kolme, neljä vuotta. Jos näin tapahtuu, silloin tekin saatte käsityksen siitä, miten se, minkä aloitimme Ganapatista, on jo päässyt kokonaan Sahasraraan saakka. Tämä on niin ‘Aditi’ (esiaikainen), että sitä on vaikeaa sanoin kuvata. Te pystytte saavuttamaan tämän kaiken. Teidän pitää ottaa vastaan kaikki se, mikä kuuluu Minulle, se on ainoa puhdas haluni. Ja kun tämä tapahtuu, en enää halua mitään. Naiset voivat tehdä pujan. Kerron ensin, mitä pitää tehdä, ja sitten annatte heidän tehdä. Älkää koskeko sitä, älkää koskeko käsillänne. Varovasti.

Ette saisi koskea vatiin edes, älkää koskeko käsillä. Pitele reunoista. Pitele vain reunoista ja kaada sitten. Sanokaa Shri Suktan mantra, sanokaa Ganapati Atharva Sheersha. Kaatakaa. Oikein. Antaa heidän tehdä. Ei käsillä. Pidelkää tästä. Nyt miehet tänne.

Siirtäkää ensin tämä pois ja sanokaa, että he voivat pestä Jalkani. Kaatakaa vetää Jaloille ja peskää ne. Sanokaa Shri Suktan mantra. Kaatakaa! Sen voi viedä pois. Älkää koskeko siihen kädellä. Laittakaa tämä muiden astioiden joukkoon. Tämä kumkum on oikein hyvää, koska se on saanut värähtelyjä. Kaiki voisivat ottaa hieman. Antakaa lusikalla kaikille pujan jälkeen.

Älä koske käsilläsi. Tuokaa lisää vettä, ei kuumaa. Puja pitäisi tehdä mielen hiljaisuudessa ja rauhassa. Mikään ei mene väärin. He eivät sanoneet sanaa köyhyys, se on alakshmi-sana! Se tarkoittaa, että se ei ole Lakshmi-periaatteen mukainen - he eivät käyttäneet sanaa ‘daridrya’ (köyhyys). He eivät sanoneet: tuhoa ’daridrya’, vaan he sanoivat ’alakshmi’. Huomaatteko kuinka hienojakoinen asia se on. Kaikki sellainen on epäsuotuisaa, mikä ei ole Lakshmin periaatteen mukaista. Se kattaa laajan alueen.

Tätä on tutkittu paljon, ennen kuin siitä kirjoitettiin - syvällistä ja selkeää ajattelua. Huomaatteko värähtelyt? Ei, ei sinne. Siinä oli aikaisemmin vettä, eikö ollutkin? Tehkää se nyt; mitä voimme tehdä enää, se on jo tapahtunut. Sanoin juuri niin. Kaada nyt, nyt sillä ei ole enää väliä. Tehkää näin, kuunnelkaa nyt Minua. Kaatakaa vettä Jaloilleni ja pitäkää astia sivussa koskematta veteen. Kamalista se menee Vishwaan, välissä ei ole mitään!

Ymmärsittekö? Mahalakshmia kuvataan niin, että Hän pitää paljon lootuksista, ja Hän pitää myös koko universumista. Siinä välissä ei ole mitään muuta! Hierokaa se käsiinne. Nyt aloitetaan satakahdeksan nimeä. Onko vielä jotain kysyttävää Shri Mahalakshmista? Ja tämä pitää ymmärtää, että Mahalakshmi Tattwasta tulee Viratangana, eli Buddhi, aivot, tai voidaan sanoa: tietoisuus. Hän tulee tietoisuudeksi. Narayani Shakti, jota sanomme Viratanganaksi, on Viratan voima aivoissa. Lopuksi tulee Shri Mahalakshmin periaate ?

tavallaan Mahalakshmi Tattwa on myös keskushermosto. Selitän juuri hänelle, miten Mahalakshmi-periaate alkaa toimia, kun Lakshmi Tattwa on vakiinnuttanut itsensä. Eli, kun Lakshmi on tullut esiin runsauden ja suuren tyytyväisyyden kautta, silloin Mahalakshmi-periaate alkaa kehittyä meissä niin, että alamme ajatella ylösnousemustamme. Sitten tapahtuu se, että meillä on aivoissamme kolme Voimaa, Mahakali, Mahalakshmi ja Mahasaraswati, jotka ovat Agnya Chakran yläpuolella. Kahta näistä Voimista, Mahakali ja Mahasaraswati, siunaa Mahalakshmi-periaate. Mahalakshmi-periaate on oikeastaan sama kuin Narayana-periaate. Narayana on Vishnu, ja Vishnu tulee Shri Krishnaksi. Shri Krishna Shakti, joka on täällä, muuttuu Viratan Shaktiksi täällä - eli Viratanganaksi. Mutta kun Hän yhdistyy näihin molempiin, Mahamayan Voima alkaa manifestoitua, koska Hän on ... Tiedätte millainen Krishna oli. Hänellä oli tapana tehdä kepposia, piilotella, ja sitä ja tätä, kaikki sellainen alkaa tästä Voimasta.

Siksi se ei ole niin kovin avoin. Esimerkiksi Mahakalin voima on avoin; Mahalakshmin Voima on piilossa oleva Voima, kuten Maria. Kukaan ei voinut uskoa, että Maria voisi olla Mahalakshmi tai Radha tai Sita: yksinkertainen, piilossa oleva, mutta erittäin voimallinen. Mutta kun saavutamme Sahasraran, se muuttuu Mahamayaksi. Ihmiset eivät tiedä, miten päästä selville Adi Shaktin todellisuudesta. Pystyttekö seuraamaan? Hän ravitsee koko Universumia, ja Hän muuttuu Hengeksi, koko Vishwan Hengeksi. Tästä Vishwasta Gyaneshwara on kirjoittanut. Hän sanoi: ”Vishwatmake Devi,” koko Universumin Hengen Jumala. Hänestä tulee siis Universumi.

Kaksi naimisissa olevaa ulkomaalaista miestä ja kaksi naista voisi tulla tänne ylös. Richard, älä sinä tule. Istu vain alas. Sinulla on aina mahdollisuus. Sellaiset voisivat tulla, joilla on harvemmin mahdollisuus. Sanoinhan, että hän on aina ensimmäisenä tulossa. Istu alas, ole hyvä. Eikä Englannista, koska englantilaiset saavat aina mahdollisuuden. Pitäisi olla Australiasta tai muualta, josta eivät usein saa mahdollisuutta. Englantilaisten pitäisi antaa mahdollisuus muillekin.

Te saatte tavata Minut niin usein ja pestä Jalkani. Tulkaa. Missä hänen aviomiehensä on? Hän on neglantilainen, onko? Jumala siunatkoon teitä. Hyvä. Etsikää australialaisia tänne. Ei haittaa, vaikka nainen ei olisikaan sinun vaimosi, se ei ole välttämätöntä. Mieluiten australialaisia tai itävaltalaisia tai muita, jotka saavat harvoin mahdollisuuden. Espnjalainen sopii oikein hyvin.

Hyvä. Jumala siunatkoon sinua. Sanoisin, että englantilaiset ovat kaikkein etuoikeutetuimpia, vai kuinka? Haluatko hieroa Jalkoja? Etkö ole ennen hieronut Jalkojani? No, tulehan tänne. Pidä kiinni oikealla kädellä ja hiero vasemmalla. Sinä olet hieronut Jalkojani aikaisemmin, eikö vain? Olet hieronut. Ja sinä olet myös hieronut Jalkojani?

Oletko hieronut Jalkojani? Oletko hieronut Jalkojani veden kanssa? Sinä olet, hyvä, joten antaa hänen tehdä se. Huomaatteko värähtelyt? Laita kätesi tuonne. Onko parempi? Hyvä. Jumala siunatkoon teitä kaikkia. Jumala siunatkoon teitä. Jumala siunatkoon teitä.

Jumala siunatkoon teitä.