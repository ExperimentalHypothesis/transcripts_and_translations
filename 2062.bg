3 август 1986
Бхуми Деви пуджа
Shudy Camps Park, Shudy Camps (England)
Пуджа на Шри Бхуми Дхара

Шюди Кемпс, Великобритания – 3 август 1986 г.

Днес сме се събрали да направим пуджа на Майката Земя. Наричаме я Бхуми пуджа, Шри Дхара Пуджа. Тя е наречена Дхара. Както знаете, дха означава „поддържам”. Ра-дха – тази която поддържа енергията, е Радха. А Дхара е тази, която самата е поддръжка. 

Тя поддържа нас. Ние живеем на нея. Както знаете, Майката Земя се върти със страшна скорост и без нейната гравитация ние нямаше да съществуваме тук. Освен това, има толкова голямо атмосферно налягане върху нея. Тя разбира, мисли, координира, и създава. Това можете да осъзнаете, само когато сте реализирана душа. Вие сте виждали как тя изсмуква вашата негативност, когато стоите на нея боси, почитайки я, молейки я да изсмуче вашата негативност със светлина пред вас, пред Моята снимка.

Тя Ме познава, защото е Моята Майка. Можем да кажем, че тя е ваша баба и ето защо ви храни, грижи се за вас. Рано сутрин, когато ставаме, когато слагаме краката си на нея, трябва да кажем: „О, Майко, моля Те, прости ни, защото Те докосваме с краката си.” Но няма значение, децата могат да докосват майката с крака или с ръце, без разлика. Но тя е създателят на тялото на Шри Ганеша. Тя е тази, която е представена в нас като Кундалини.

Тя самата се движи по спирала около Слънцето. Слънцето също се издига и залязва, а тя се върти около него по спирала; но понеже и двете се движат съотносително, вие не виждате движението на Слънцето. Връзката между Майката Земя и всички други звезди, планети и съзвездия се запазва като постоянна и променлива величина, с голяма грижа.

Когато говорим за материализма, ние действаме против нашата Майка Земя. Вместо да се учим от нейните деликатни качества, ние се опитваме да я експлоатираме, да я прокопаваме, да я използваме за егоистичните си подбуди. А тя какво прави за нас? Тя създава тези красиви плодове за вас, за да се храните. Създава красиви дървета за вас, за да правите мебели, да правите хубави къщи. Тя ви дава зелена трева, за да успокои нервите ви. Носи толкова много реки и толкова много огромни океани върху себе си. Тя винаги е по-голяма от най-големите океани. Толкова голямо нещо е тя, а това, което правим ние, е да я експлоатираме напълно, безразборно.

И така се образуват реакциите. Красивият цикъл на природата е разкъсан от нашето агресивно отношение, което е напълно неразумно. После, Майката Земя не прави нищо сама по себе си, не много. Но тогава етерът започва да действа и вие имате проблеми - като този, наричан „киселинни дъждове”, пластмасите, и всякакви проблеми, които произлизат от това неблагоразумно създание. Когато започнахме да правим машини без никакъв баланс, ние започнахме да ги произвеждаме, просто като луди. В резултат на това сега сме се превърнали в роби на машините. Не можем да направим нищо със собствените си ръце. Заради машините хората остават безработни. Както съм казвала много пъти: машините са за нас, а не ние за машините. Но днес ситуацията е много различна. Ние напълно сме в ръцете на машините – отново същото неразумно поведение, отново същите дисбаланси.

Майката Земя ни учи на баланс. Ако тя не беше в равновесие, с всички нас щеше да е свършено. Тя ни учи на гравитация, на притегляне. Учи ни как да бъдем привлекателни за другия човек, без той да знае за това, без да го усеща. Без заробване, без хипнотизиране, без задължение; а да привличаш и да даваш без очаквания. Без никакви очаквания тя ни дава; независимо дали я уважаваме или не, независимо как се отнасяме към нея – добре или не - какво й даваме. Но когато тя се разстрои много, като - чули сте – в Мексико тя изригна. Знаете какво се случваше в Мексико, бях ви казвала преди много време, че там използват всякакви видове черна магия, произвеждат всякакви наркотици. Колумбия прави същото. И ако правите всички тези неща, за да наранявате хората, тогава тя навлиза във вулканични състояния, и после изригва вулкан. Както знаете, Лос Анжелис и всички онези места по западния бряг на Америка са все още в опасност от вулкани. Всякакви видове гуру отидоха и се заселиха там, всякакви видове черна магия тече там. Има вещерска задруга, която е официално призната. Те официално са регистрирани. Никой няма нищо против, защото там казват, че имате човешки права и свобода да правите всякакви видове дяволски неща. Зад името на човешката свобода те правят всякакви ужасни неща.

В резултат на това Майка им отнема отсрочката. Това е винаги колективна отсрочка. Това винаги е колективна отсрочка, моля, запомнете това. Но когато Сита поиска да напусне Шри Рама, земята се отвори и Я взе в себе си. Това е приемането на Майката, а не е унищожение или изригване. Но изригването наранява колективно, а понякога някои невинни хора също са убити при него. Смъртта не съществува в езика на Божественото. Онези, които са мъртви, могат да се родят отново. Но смъртта понякога може да бъде използвана за наказание на хората, за унищожението им, за отстраняването им от сцената. Това е, което Майката Земя прави.

Понякога нейният гняв може да бъде толкова огромен, че с точен мерник тя може да унищожи хиляди и хиляди мили земя, унищожавайки много хора, които са били изключително недуховни и неколективни. В Сахаджа Йога също - онези хора, които не са колективни, които се опитват да са неколективни, биват наранявани от нея, но по един много таен начин, който те трябва да разберат или, бихме казали, по един много фин начин. Когато Сахаджа йогите станат неколективни, казвайки „Това е моята къща, моят дом, това е моето лично пространство. Това е моята съпруга, моето дете, моите вещи. Не мога да дойда на пуджа, защото получих такъв проблем. Не мога да свърша това за Сахаджа Йога, защото имам онакъв проблем” – когато те станат неколективни, тогава по един много фин начин Майката Земя, която е представена в нас като Кундалини, се разстройва. А когато тя се разстрои, започва да действа по начин, който може да бъде много опасен за хората.

Притежаването не е качеството на Майката Земя, тя не притежава никого. Например, ако сте индиец, можете да дойдете в Англия, можете да идете където и да е, може да живеете където и да е. Тя не притежава никого, по принцип; само ние, човешките същества, сме превърнали този свят в различни държави, различни места - всичките ни идеи за глупости.

Има само един свят, има само един свят, който Бог е създал. Той не е създал... Доста неудобно e (това цвете с микрофона – б. ред.) тук. [Шри Матаджи отдалечава микрофона – б. ред.] Добре, сега е по-добре... Тя не е създала всички тези нации. Има само проломи, през които текат големите реки. Понякога, там където тя се е издигала, има планини. Това са нейните различни извивки, различни видове, само за да създаде красота. Да предположим, че целият свят беше като един плешива глава, какво щеше да стане с нас? Първо, всички щяхме да се подхлъзваме, мисля! Или друго, какво щеше да ни се случи ако нямаше нищо друго освен гори навсякъде, или само планини навсякъде, или само реки навсякъде? За да създаде красотата, Тя е използвала всички тези неща, за да ни направи щастливи, да ни даде радост, да ни забавлява. Тя сътвори цялата тази красива сцена за нас.

А какво правим ние? Ние сме я разделили на части - „Това си е моята страна, онова е твоята страна, тяхната страна е тази”. Когато умрем, коя е нашата страна? Всички ние ще сме мъртви тела, независимо дали сте погребани в църква, или на полето, вие всички сте в Майката Земя. Така че нашата страна е именно Майката Земя. Така че ние трябва да разбираме, че това тяло е направено от Майката Земя, в която то трябва да отиде и сме глупави да си мислим, че принадлежим на тази или онази страна.

Разбира се, това е най-голямото чудо на майа - че хората знаят това, но пак не искат да го повярват. Има толкова много истини, които знаят; те са сигурни, знаят го, но не искат да го повярват. Или го вярват, но не искат да го приемат. А дори и да го приемат,

не искат да знаят за него. Странно човешко чудо е, че хората знаят, че нищо не ни принадлежи. Когато дойдохме на тази Земя, ръцете ни бяха свити в юмрук; когато си отиваме, всичко е така, с отворени длани. Въпреки това, въпреки това разбиране, ние все още играем игрички със себе си, мамим себе си и се опитваме да повярваме: „Аз съм тази страна, аз съм онази държава, аз съм толкова велик” и т.н. Но човешките същества се раждаха в дадени държави, а преди това и в други. Това определено създаде разлика в традициите и в разбирането за живота; това е човешкият живот. Изкуството остава едно и също, но това се променя. Климатът може да бъде различен, затова плодовете могат да бъдат различни. Всичко това е приспособяване.

В целия план има толкова добра настройка - без кавги, без проблеми; просто отново едно разнообразие. Да предположим, че бананите се произвеждат по целия свят, кой щеше да го е грижа за тях? Например, ако дадете банани на индийци, те ще се смеят на това. Но ако им дадете ябълки, ще кажат: „О, ябълки!” Съвсем обратното е за англичаните: ако искате да дадете на някой англичанин ябълка за подарък, той ще ви погледне – „Какво му става на този човек?”. Това отново е нейният собствен стил на игра, давайки различни видове климати, различни видове продукти, така че да се наслаждавате на различни неща.  Ако няма разнообразие, тогава няма да можете да му се радвате.

Доколко ви разбира тя и доколко я разбирате вие? За един Сахаджа йоги е важно да разбере, че ние няма да отнесем нищо от тук. Всичко е само пръст. И пръстта ще остане тук, и ще изчезне завинаги. Какво ще вземем със себе си? Какво ще имаме при нас?

Цялото това време е нашата еволюция, това е нашият Дух. Ние сме Духът, не сме нито това, нито онова. Това, което сме ние, е Духът и ние абсолютно, по никакъв начин не можем да се замърсим от нещо, което е наречено материя. Така трябва да виждаме същността на Майката Земя - че Майката Земя използва своята материя, за да дава радост на другите. Ако я използваме по същия начин, за да даваме радост на другите, то значи сте тръгнали по нейния път. Обратното, ако се опитвате да я експлоатирате, това е като да правите дупки или да дълбаете в нея, във вашата майка. Ако се опитвате да я разделяте на части, това означава, че режете нейното тяло на различни части. Всички тези човешки представи са анти-майчински.

Но най-лошото, най-лошото от всичко е, че не уважаваме Шри Ганеша в нас, който е творение на Майката Земя - Шри Ганеша, който е невинността в нас, Него не уважаваме. Не уважаваме невинността, която е заложена в нас. Начинът, по който децата са измъчвани и клани, и насилвани е невероятен; учудващо е как хората не се страхуват, че някой ден един голям вулкан може да изригне в страна като тази, в която децата са третирани по този начин. В този случай, Майката Земя ще унищожи всички човешки същества, които се държат така, а тя ще поеме всички тези толкова сладки дечица в скута си и ще ги възпроизведе някъде другаде.

Много е важно да се разбере, че докато не уважаваме Шри Ганеша в нас и нашата невинност, нашето целомъдрие, не можем да си позволим да се наричаме Сахаджа йоги. Това е самото начало, първата стъпка към нашето извисяване. Не можем да говорим за нищо друго, докато тази основа не е положена в Майката Земя.

Ето защо днес реших, че трябва да направим Бхуми Пуджа в Англия. Надявам се, че така невинността в тази страна ще бъде уважавана, ще бъде обичана, ще бъде защитавана и ще бъде подхранвана. Чрез това невинността у възрастните ще се събуди и те ще почитат тяхната собствена невинност, ще уважават собственото си целомъдрие над всички други неща.

Чрез тази Бхуми Пуджа ние почитаме същността на Майката Земя, която е Кундалини в нас, и почитаме нашата Себереализация чрез това.

Надявам се, че с това, което ще направя днес, ще съм в състояние да трансформирам тази страна до нейната истинска форма, която Аз наричам Сърцето на Вселената. По този начин се надявам, че Майката Земя ще разтопи каменните сърца на тази страна до красиви лотоси, до ароматни цветове на маргаритки навсякъде.

Нека Бог да ви благослови.

Днешната пуджа ще бъде много малка, няма да имаме дълга пуджа. Просто ще бъде пуджа на Шри Ганеша, а пуджата на Гаури няма да е много дълга. Единственото е, че днес с пълно внимание всички вие би трябвало да седнете на земята с лявата ръка към Мен, а дясната ръка - на Майката Земя, на Майката Земя; дясната ръка на Майката Земя. Ако седите на столове, можете да насочите лявата ръка към Мен, а дясната - надолу към Майката Земя.

(Пуджата продължава с Ганеша Атхарва Ширша, Имената на Шри Ганеша и пуджа на Шри Матаджи – б.ред.)

(След края на аартито и поднасянето на подаръци на Шри Матаджи, започва раздаването на прасад. – б. ред.)

(Майките с бебета са поканени отпред, за да бъдат им дадени имена от Шри Матаджи – б.ред.)

Грегоар: Наскоро гледахме премиера на Индия (Раджив Ганди – б. ред.) по телевизията и той наистина имаше много хубави вибрации, тогава Шри Матаджи каза, че той е реализиран.

Шри Матаджи: Джива е Духът.

Шри Матаджи дава на няколко бебета имена със следните значения:

Раджив – Енергията на душата, която достига Духа

Шубхада – Дарителката на благоприятност

Шармила – Блажена, благословена от Богинята

Сурендра – Царят на девите (божествата – б. ред.), едно от имената на бог Индра

Минакши – едно от имената на Богинята, което значи „с очи като на риба”

Шри Матаджи: едно от имената на Богинята е Шармадайини – Дарителката на благословии, а Шармила е тази, която е благословена, която сама е блажена.

(Шри Матаджи казва по повод на думи на Грегоар, че Великобритания трябва да стане Обединеното кралство на Бог, което принадлежи на Жена – б. ред.):

Да, това е истинският Комънуелт, всички останали не са действителни. Това е истинският Комънуелт, който имаме тук в Шюди Кемпс.