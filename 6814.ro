12 mai 1982
Talk to Sahaja Yogis
Brighton (England)Discuție cu Sahaja Yoghinii, 12.05.1982 - Brighton, Anglia

În primul rând trebuie să înțelegeți natura lor, că sunt căutători, că au fost induși în eroare, că sunt frații și surorile voastre și că au fost practic prinși în mrejele negativității. Trebuie să îi abordați cu foarte, foarte mare grijă.

Mai întâi ei trebuie să simtă iubirea și grija voastră - este foarte important. Deci, în loc să vă pierdeți cumpătul sau să vă supărați pe ei, ar trebui să aveți cu adevărat compasiune, pentru că ei sunt atât de nefericiți, sunt atât de demni de milă. Cei care nu vin la Sahaja Yoga și merg pe căi greșite sunt atât de demni de milă, sunt oameni pierduți. Orice ar spune, sunt pierduți și voi știți asta. Sunt oameni pierduți. Iar cu mitul în care trăiesc, ei merg de fapt spre Iad. Și își pierd toate șansele de a-și primi Realizarea dacă nu înțeleg Sahaja Yoga, vedeți?

Trebuie să le vorbiți în felul acesta: „Cum de considerați această persoană gurul vostru? Ce a făcut el pentru voi? Ce puteri v-a dat? Puteți fi propriii voștri guru.” Nu începeți să le vorbiți despre Mine de la început. Nu vorbiți prea mult despre Mine. Spuneți: „Shri Mataji nu face decât să ne ajute să fim propriii guru iar noi știm problemele noastre și știm și problemele voastre. Puteți să le rezolvați. Nu este dificil. Dar în fond, dacă sunteți căutători, ce ați descoperit până acum?” Vreau să spun că având un îndrumător, ar trebui să vedeți cum a reușit să transforme el acei oameni. Ar putea argumenta spunând: „Am găsit metoda, am făcut una, alta...” „Dar ce metodă? Ar trebui să vă întrebați ce ați dobândit în conștiința voastră umană? Ce ați dobândit? Iar în felul acesta veți ști, pentru că, vedeți, voi nu vă manifestați propriile puteri. Puteți vorbi despre ce vă spune gurul, despre ce scrie într-o carte, dar asta o poate face oricine. Ce este așa de grozav? Voi nu vă manifestați puterile deloc. Nu aveți niciun fel de putere, sunteți oameni slabi.”

Este doar o nebunie în masă prin care oamenii urmează pe cineva; apoi se mai alătură cineva și tot așa, dar nimeni nu vede ce se întâmplă de fapt: că toată lumea aleargă. Ei nu vor să se oprească și să vadă: „Unde suntem de fapt? Care sunt punctele noastre de susținere?” Spuneți-le: „Asta trebuie să aflați. Trebuie să vă dați seama singuri. Voi spuneți că vă simțiți mai bine - poate că vă flatează egoul. Dar nu asta e important, ci ce s-a întâmplat cu conștiința voastră. Îi puteți judeca pe alții și pe voi înșivă pe baza unor valori absolute? Dacă aveți valori absolute și dacă judecați - presupunând că voi judecați lucrurile într-un fel, sunteți siguri că ceilalți care sunt cu voi vor judeca la fel?”

Vedeți, când le veți pune o întrebare directă ca asta, vor răspunde. Spuneți-le: „Nu încercați să vă păcăliți singuri, și noi am făcut la fel.” Dacă începeți să le spuneți: „Și noi am fost așa, am fost induși în eroare, am făcut toate aceste greșeli”, atunci vor înțelege. Unii dintre voi ar trebui să le spună: „Am mers pe o cale greșită, am ajuns pe stânga pentru că am fost hipnotizați. Am fost hipnotizați la început, fără să știm asta. Am fost hipnotizați. Noi nu am știut, vedeți, am fost atât de fascinați de comportamentul acestor guru, încât nu am înțeles niciodată că eram sub hipnoză.” Dar în mod logic, trebuie de asemenea să înțelegeți că dacă am crea noi înșine o organizație, ar avea o semnificație reală? Sau ar fi un alt lucru artificial, exact ca o biserică sau orice altă organizație? Aceste organizații nu sunt ale lui Dumnezeu. Înțelegeți?

Iar apoi, despre Sahaja Yoga ar trebui să spuneți: „Noi putem simți atât energia noastră Kundalini cât și pe a voastră, simțim atât chakrele noastre cât și pe ale voastre. Chiar și copiii pot simți dacă sunt suflete realizate. Vorbim aceeași limbă, le ridicăm energia Kundalini altora și prin asta am vindecat oameni de cancer și de multe alte boli, mentale, emoționale. Voi puteți face asta?” Ar trebui să le spuneți: „Voi nu aveți niciun fel de cunoaștere a tehnicilor lui Dumnezeu.” Tehnica Divinului este diferită de tehnica voastră. Doar așezându-vă, ridicându-vă, sărind, strigând - asta nu este o tehnică. Tehnica înseamnă să știm încotro mergem.

Apoi le puteți vorbi și despre oamenii pe dreapta, care spun: „Noi suntem guvernul mondial și o încarnare a venit pe pământ.” „Unde este acea persoană? Este moartă. Ce sunteți voi? Nimic - în afară de faptul că aveți ceva bani. Sunt mulți care au bani. Dar ce rost are să organizăm ceva mort? Vă păcăliți singuri prin acest tip de discurs fără noimă. Este lipsit de sens! Totul este scris în Scripturi. Dacă știi să citești Scripturile, le poți interpreta așa cum vrei, și dacă știi să-ți susții punctul de vedere, poți scrie multe cărți. Nimic măreț în asta. Dar puteți citi propria voastră carte? Vă puteți simți propriile chakre? Puteți primi informații cu privire la chakrele altei persoane? Acesta este lucrul cel mai important.”

Ar trebui să ziceți: „Gurul nostru nu vrea bani. Nu este nici măcar guru, este o Mamă, atât de plină de afecțiune. Nu ia bani, nu face nimic de acest gen. Dimpotrivă - așa cum a spus Bala - ne face daruri, are grijă de noi.”

Sahaja Yoghin: Mamă, am vorbit unui domn, care nu este Sahaja Yoghin, dar este foarte cunoscut în Brighton și i-am spus: „Cum vezi tu Sahaja Yoga? Iar alții care au auzit despre Sahaja Yoga ce simt cu privire la această metodă?” Și se pare că încă batem pasul pe loc, că nu suntem foarte cunoscuți, iar oamenii încă ne percep ca pe un cult, Mamă, deoarece, cu tot respectul, Mamă, când privesc fotografia cuiva care a existat sau există, reacția spontană este: „E doar o altă organizație, este un cult”. 

Shri Mataji: De ce? Vreau să spun că această fotografie a Mea nu arată așa, nu-i așa? 

Sahaja Yoghin: Nu, Mamă. 

Shri Mataji: Ar trebui să puneți această fotografie. Adică, vedeți, există o diferență. Trebuie să le vorbiți: „Nu este un cult, fiindcă nu avem nicio organizație, nu avem membri, nu plătim nimic, în primul rând. Pe urmă noi toți suntem conștienți de o nouă dimensiune în conștiința noastră. Chiar și copiii mici care vin aici știu asta. Știm cu toții. Un cult este ceva care creează fanatism. Însă noi nu suntem fanatici. Suntem deschiși tuturor. Oricine poate veni la Sahaja Yoga.”

Esențial este ca ei să își primească Realizarea. Vedeți, atitudinea noastră este în întregime subtilă, și de asemenea foarte, foarte spirituală - ar trebui subliniat - fiindcă noi zicem: „Trebuie să vă primiți Realizarea”. Noi nu spunem: „Trebuie să plătiți atâția bani”. Înțelegeți? „Trebuie să vă primiți Realizarea.” În al doilea rând, voi vorbiți despre strângerea de fonduri uriașe și alte lucruri, pentru creșterea spirituală. Corect? Dar noi, noi dorim transformarea. Noi dorim să vă transformați - asta este important. Ne interesează transformarea unei persoane, a tuturor, evoluția lor. Deci, acesta este un lucru viu, iar un lucru viu nu poate fi un cult, înțelegeți? Este un lucru viu. Noi vrem să dobândiți o nouă conștiință în care ar trebui să creșteți și să deveniți eficienți, înțelegeți?” Sahaja Yoga nu este bine-cunoscută, pentru că nu este un cult. Acesta este principalul motiv.

Sahaja Yoghin: Mamă, ei sunt oameni de un nivel grosier iar sentimentul pe care îl au în general este că dacă gurul este din India atunci e vorba despre un cult.  

Shri Mataji: Cine? 

Sahaja Yoghin: Pentru că sunteți din India. Pentru că v-ați născut în India... 

Shri Mataji: Nu, nu. 

Sahaja Yoghin: Așa văd ei lucrurile. 

Shri Mataji: Cum rămâne cu celelalte culte din America și de peste tot? 

Sahaja Yoghin: Da, văzându-i pe Maharishi și pe cei ce poartă haine portocalii se gândesc: „O, încă unul ca ei!” 

Shri Mataji: Vedeți, trebuie să vorbiți despre India. 

Sahaja Yoghin: Asta spun ei. 

Shri Mataji: India este tărâmul care deține rădăcinile, iar voi sunteți ramurile, fără îndoială. Ei nu înțeleg asta, la nivelul la care se află. Da, e adevărat. Dar India nu înseamnă doar culte, nu este numai asta. Există și acolo oameni autentici și oameni falși. Iar oamenii falși sunt pe piață. Shri Mataji nu este pe piață, Ea este un templu aflat în piață. Aceasta este diferența. Ea nu este pe piață! Nu vinde nimic, vedeți? Dar templul trebuia să fie stabilit în piață, pentru că acolo căutau oamenii în numele lui Dumnezeu. Iar Ea este singurul guru care a venit, care este o persoană autentică, o persoană realizată, nu una care a generat un cult, dar care a venit în această piață și este templul, ceea ce este un lucru mult mai dificil.” 

Și puteți spune: „Am văzut cu ochii noștri ridicarea lui Kundalini. Am văzut oameni vindecați prin Sahaja Yoga, părăsind spitalele, și atunci cum să nu credem? Vindecați de Sahaja Yoghini!” Christine a vindecat recent pe cineva de leucemie. Ei ( ) sunt foarte încrezători. Nu doar Eu am vindecat, ci iată că și Christine a vindecat, Christine și... Cum îl cheamă pe celălalt Sahaja Yoghin? Ei au reușit să vindece, deci nu puteți să spuneți că... Herman. Dar și voi puteți vindeca.

„Deci, acesta nu este un cult. Am devenit mai sănătoși, am renunțat automat la toate viciile, spre exemplu la alcool, economisim astfel bani, suntem mai bine în toate privințele.” Într-un cult nu se întâmplă asta, începeți doar să vă comportați ciudat și toți devin ciudați. Noi suntem oameni normali, nu suntem ciudați. Dimpotrivă, am renunțat la toate ciudățeniile. Un cult este un lucru ciudat. Dar voi oriunde veți merge nu veți fi considerați ciudați. Dimpotrivă, se va spune că sunteți foarte sănătoși și fericiți.

Ne-am dus odată la un magazin, în Italia, un magazin foarte mare, iar doamna care îl deținea, de cum ne-a văzut, a spus: „Da, da, veniți.” Da, nu știa ce se petrece cu ea. „Da, vă rog intrați. Veniți, mă bucur foarte mult. Veniți.” Nu știa ce se petrece cu ea, iar modul în care se manifesta era foarte nostim. Asta s-a întâmplat în Franța. Apoi ne-am dus la un alt magazin. Ni s-a spus: „Arătați atât de fericiți, foarte fericiți și relaxați. Cine sunteți voi?” Și un bărbat care M-a văzut la aeroport, vedeți, era din Congo și pur și simplu M-a urmat. Eram cu alte trei-patru persoane care Mă însoțiseră la aeroport, eram pe aeroport și acel bărbat, care s-a recomandat ca fiind de la Ministerul Industriei din Congo, a întrebat: „Cine este această doamnă? Arată atât de senină iar voi arătați atât de fericiți. Ce se întâmplă?” Apoi a venit la ashram, iar acum va purta mesajul Sahaja Yogăi în Congo.

Deci trebuie să le spuneți: „Sunteți căutători sau nu? Dacă sunteți, trebuie să căutați, Și noi am căutat, am făcut și noi toate aceste lucruri fără sens. Am venit doar să vă spunem, pentru că nu dorim să vă pierdeți.” Da?

Sahaja Yoghin: Mamă, eu încă văd oameni profunzi acolo. Și le-am vorbit despre lucrurile pe care le repet mereu, despre experiențe... 

Shri Mataji: Nu te aud. 

Sahaja Yoghin: Le-am vorbit în această seară. Încerc să-i fac să vină la Pavilion seara... 

Sahaja Yoghină: Vorbește de englezi, Mamă. 

Sahaja Yoghin: Am încercat să le spun despre întâlnire, Mamă. 

Shri Mataji: Da, știu. 

Sahaja Yoghin: Iar ei au spus cam așa: „Ah, da, am auzit toate aceste povești despre blocajele chakrelor, că oamenii încep să tremure și astfel de lucruri. Cum puteți ști ce se întâmplă?” - lucruri de acest gen. Ne puteți da un contraargument rațional pentru ceea ce fac? Pentru că în mod evident ei sunt în mrejele acelui guru, crezând că are dreptate, și că dacă simțim dureri în chakre, este pentru că noi avem blocaje, nu ei. 

Shri Mataji: Este foarte simplu. Vă faceți bandhan și apoi puteți face deosebirea. Faceți-vă bandhanul și veți putea face deosebirea. 

Sahaja Yoghin: Da, dar pentru a le satisface mintea, știți...

Shri Mataji: Ar trebui să fie în primul rând clar pentru voi toți, nu-i așa? Deci, dacă vă faceți bandhan, veți ști care este diferența. 

Sahaja Yoghin: Da. 

Shri Mataji: Puteți merge să le vorbiți. Ar trebui să spuneți: „Veniți și ascultați-o pe Mama. Vă va zice dacă aveți probleme. Noi poate nu suntem atât de buni, dar categoric avem capacitatea de a simți. Încă mai avem de învățat, pentru că trebuie să ne transformăm și să cunoaștem toate tehnicile.” Așadar, în felul acesta ar trebui să acceptați o situație; poate asta nu știți. Pur și simplu faceți-vă bandhan și veți afla. Iar mai târziu nici nu va mai trebui să-l faceți, veți ști imediat care sunt blocajele voastre și care sunt blocajele lor. 

De ce nu mergeți să le vorbiți? Luați una sau două persoane de aici. Sahaja Yoghinii avansați din Londra și din împrejurimi pot merge. Oh, dar niciunul dintre ei n-a venit aici de la... Gavin și alții ca el - puteți merge să le vorbiți, sunteți destul de avansați. Le puteți spune: „Vă puteți simți chakrele”. Bine? Dacă sunteți trei-patru persoane - pentru unul singur este prea mult, pentru că sunt oameni negativi. Ei încearcă să vă tragă în jos. Dar dacă o persoană le spune asta, cealaltă persoană îl poate susține: „Așa este”. A treia poate să spună și ea: „Așa este.” În felul acesta îi puteți combate. Dar n-ar trebui să existe certuri între Sahaja Yoghini acolo. Este important. Altfel ar fi ridicol. Dar în acest mod o puteți face.

 Sahaja Yoghină:  Mamă, și Dumneavoastră vă concentrați atenția pe o persoană, nu-i așa? Dar dacă punându-ne atenția captăm apoi...

Shri Mataji:  Da, asta e greșit. Atenția Mea este pe Brighton, fără îndoială, dar ceea ce spun este că voi sunteți canale și trebuie să faceți munca. Vedeți, Eu sunt sursa, dar voi trebuie să fiți canale. Canalele trebuie să fie în bună stare. Să zicem, de exemplu... 

Priviți aici! (Shri Mataji apropie mâna de flacăra unei lumânări.) Noi folosim adevărul...  este „mărețul” vostru Brighton. Acum este mai bine. Este mai bine acum? Cum este? 

Iar când vă pun astfel de întrebări, spuneți-le: „Dar voi nu puteți nici măcar să simțiți blocajele, nu puteți vedea nimic.” Ar trebui să le explicați: „Voi n-ați văzut nici măcar trezirea lui Kundalini, nimic. Noi am văzut-o.” Cel puțin voi vedeți că progresați. Poate nu ați dobândit cunoașterea completă, dar sunteți conștienți de asta. Se întâmplă cu adevărat, nu sunt doar vorbe.

E mai bine să fiți trei-patru persoane într-o dezbatere. Ar trebui să le spuneți: „Uitați ce este, vreți Realizarea sau nu? Nu trebuie să plătiți nimic. Nu trebuie să renunțați la nimic. Trebuie doar să veniți și să vedeți voi înșivă. În fond, ce are Shri Mataji de câștigat de la voi? Noi avem de câștigat prin prezența Domniei Sale! Așadar, de ce să nu o facem?” Da, este mai bine. Trebuie să le spuneți îngrijorarea voastră. Ar trebui să le spuneți: „Nu vă veți primi Realizarea. Nu sunteți pe calea bună. Nu manifestați niciuna dintre puterile voastre.”

Dacă sunteți în regulă din punct de vedere tehnic - o persoană poate fi pusă la punct tehnic, înțelegând tehnica divină, alta poate argumenta, o altă persoană le poate vorbi despre alți guru și alte lucruri; trebuie să fiți trei-patru oameni. Ar trebui să vă pregătiți foarte bine pentru asta. Așezați-vă, vorbiți, sfătuiți-vă, descoperiți cum să popularizați, cum să vorbiți - trebuie să faceți toate astea. Așa cum a făcut Warren - a reușit să facă minuni. Dar vedeți, Warren însuși s-a implicat foarte mult și a învățat intens toate astea. A căutat cu ardoare descoperind totul. De aceea o poate face mult mai bine. A citit toate cărțile de Sahaja Yoga, una, alta, absolut tot. Și a reușit să afle tot felul de lucruri și să le pună în mișcare, toate combinațiile și așa mai departe. Iar când începeți să faceți asta, obțineți de asemenea cunoașterea. Atunci când Gregoire a scris „The Advent”, l-am întrebat: „Cum ai găsit toate aceste citate?”, „Pur și simplu” - a spus el. „În timp ce scriam cartea am dat peste ele, citind o carte sau un ziar, dar le-am găsit exact când aveam nevoie de ele.”

Deci, în felul acesta vă parvine cunoașterea. De exemplu, chiar astăzi am cumpărat o cămașă de noapte pentru Shonu iar Rustom Mi-a zis: „Mamă, Dumneavoastră nu purtați niciodată așa ceva”. Am spus: „Nu, nu port. Eu port sari”. „Știu. Nu se cade ca Devi să doarmă în cămașă de noapte” - a zis el. „Devi” - a spus. Lucrez douăzeci și patru de ore. Când aș putea să îmi scot hainele? Este corect. El Mi-a spus: „Cum ar putea o Zeiță să-și scoată hainele noaptea, din moment ce pentru Ea nu există noapte sau zi”. Felul în care a studiat el este absolut remarcabil.

Felul în care a studiat el numele Zeiței, semnificațiile lor, totul, îi dă o putere extraordinară și îl face să se identifice cu ele. El a spus: „Cum ar putea Zeița să ia o pauză? Zeița nu are pauză. Când doarme lucrează și mai intens”. Este un fapt. Și toată această înțelegere vine prin identificarea voastră cu Creatorul. Pentru că la nivel superficial pare ciudat ca Eu să dorm în sari. Dar dacă avem înțelegerea fermă că orice face Mama este absolut divin, atunci totul vi se revelează: de ce face anumite lucruri.

Acum, în ce privește Coca Cola - la început nu am vrut nici măcar să o gust. Acum s-a ameliorat, ceva a fost scos din compoziția ei, ceva nociv, iar acum pot să beau. Înainte însă nu voiam să beau Coca Cola.

Puteți vedea atât în lucrurile mici cât și în cele mari. Azi, de pildă, la un moment dat am spus cuiva: „Cred că te îndrepți către o direcție greșită”. I-am spus cu privire la un singur lucru. Desigur, i-am spus ce să facă și toate detaliile. Dar asta într-o singură privință, în care greșise.

Trebuie să fac multe lucruri. Trebuie să coordonez toată această lucrare importantă, înțelegeți? Este o sarcină foarte grea. A fi o ființă umană este cea mai dificilă sarcină. Dar Eu Mă descurc destul de bine și voi ar trebui să vă folosiți de asta. Ar trebui să Mă camuflați bine la început, folosindu-vă de asta. Ar trebui să le spuneți: „Este absolut umană, exact ca și noi. Bea ceai, stă cu noi, ne vorbește. Nu e nimic neobișnuit, iar noi știm ce facem, știm totul. Doar într-un cult oamenii devin fanatici și nu știu ce fac. Cu noi nu este așa. Noi știm totul. Știm cum sunt hipnotizați oamenii, știm care sunt chakrele implicate. Noi știm toate astea. Un cult presupune ignoranță, Sahaja Yoga e cunoaștere. Noi nu vrem ca voi să fiți nefericiți. Nu vrem să vă duceți viața într-un regim de teroare, nu vrem să fiți sub domnia terorii, a agoniei și a frustrării”.

Ar trebui să-i întrebați pe cei care au fost la aceste mișcări timp de 12-13 ani: unde sunt de fapt. Ce s-a întâmplat cu ei? Au venit la Sahaja Yoga! Majoritatea celor care au fost mult timp la acești guru sunt în Sahaja Yoga. „Mișcarea carismatică”. Ar fi trebuit să-i vedeți! Oh, Doamne! Un domn a făcut o criză... Voi nu erați acolo.

 Sahaja Yoghină: Nu mai știu. 

Shri Mataji: În Franța, a intrat într-o gravă... n-am văzut niciodată o astfel de criză epileptică. Pentru cât timp? 

Sahaja Yoghin: Mai mult de o jumătate de oră, cred. 

Shri Mataji: Cel puțin jumătate de oră. 

Sahaja Yoghin: Da. Plâns, stare de rău și așa mai departe. 

Shri Mataji: Și în afară de asta, întregul corp tremura. 

Sahaja Yoghin:  Avea convulsii teribile.

Shri Mataji: Și totuși s-a vindecat. I-am spus doar: „Ridică-te”. 

Bună. Fiul tău este aici? Da. Bună Jeremy. Ce mai faci?

(Shri Mataji primește o floare) Margarete și iar margarete zilele acestea! Priviți-le! N-am văzut niciodată astfel de margarete până acum. 

Sahaja Yoghină:  Mamă, vă rog luați-le! (I se oferă și alte flori)

Shri Mataji: Ce culoare! Iar aici Sahasrara este foarte puternică, vedeți? (Shri Mataji arată o floare.)

Sahaja Yoghină:  Ce frumoasă este! 

Shri Mataji: Iar margaretele sunt foarte parfumate acum, foarte parfumate. 

Copil: Pe bunica o cheamă Daisy (margaretă). 

Shri Mataji: Aha, de aceea! Ei toți știu asta. În acest anotimp margaretele au o mare diversitate. Mă voi duce să le văd la... Nu știu când va avea loc Festivalul Florilor din Chelsea. Săptămâna viitoare? Luna viitoare? Într-o săptămână - nu știu. 

Sahaja Yoghină:  Cred că este în mai. 

Sahaja Yoghin:  Foarte curând. 

Sahaja Yoghin:  Foarte curând, Mamă. Luna asta. 

Shri Mataji: Am văzut astăzi că pregăteau totul. Cred că este săptămâna viitoare. 

Ar trebui să le spuneți: „Nu are niciun rost să vă contraziceți, asta nu vă dă nicio putere. Nu vă lăsați înșelați. Nu este bine. Vedeți, ne puteți eticheta ca fiind un cult, dar ce veți câștiga din asta? Nu e vorba de bani, nu avem o organizație, membri, cum ar putea fi un cult? Iar noi suntem oameni normali. Nu suntem ciudați. Într-un cult oamenii sunt ciudați, fac lucruri bizare. Noi nu facem nimic ciudat”. V-ar putea întreba de ce vă mișcați mâinile. Ar trebui să ziceți: „Când puterea începe să curgă din mâinile noastre, trebuie să ne folosim mâinile; putem simți puterea curgând din ele”. Bine?

Când ai fost? Cu cine te-ai întâlnit?

Sahaja Yoghin:  Nu pot spune că am fost să-i văd, i-am văzut doar. I-am văzut doar întâmplător. Nu am fost să-i văd, Mamă. Doar s-a nimerit să trec, exact atunci când erau și ei acolo. Și atunci am început să vorbim în mod firesc. 

Shri Mataji: Du-te și vorbește cu acel domn, Malone sau cum îl cheamă. 

Sahaja Yoghin:  Am lucrat pe el, Mamă. Am vorbit cu el de câteva ori. Numele lui este John Noyce, Mamă. Numele lui este John Noyce, Mamă, și... 

Shri Mataji: Atunci să meargă Phil și ceilalți să-l vadă. 

Sahaja Yoghin:  Da, Mamă. 

Shri Mataji: Bună idee. Nick poate merge, oricine se simte în stare. Luați trei-patru oameni și vorbiți-i. 

Sahaja Yoghin:  Da, Mamă. 

Shri Mataji: Danny se poate duce, oricine. Și nu este nevoie să fie persoane, să zicem, din Brighton. Dacă sunteți din același loc, nimeni nu are respect pentru voi. Ar trebui să luați oameni din altă zonă. Sunt aspecte ale psihologiei umane. Trebuie să vă descurcați cu ele. 

Cred că ar trebui să Mă duc la culcare acum. E ora 23:30. Bine?

...

Shri Mataji (hindi):  Vino de-a bușilea; de-a bușilea e bine. 

Vedeți, dacă aveți acel calibru, veți reuși, veți vedea. Nu faceți referire la inimă. Dacă le spuneți asta îi veți răni. Spuneți-le de un anumit calibru. „E adevărat, dar trebuie să aveți acel calibru de căutător. Dacă sunteți căutători superficiali, atunci este destul de dificil... Dar dacă voi căutați profund, atunci totul se va rezolva, fără îndoială. Am văzut asta”. Nu le puteți vorbi despre ei, dar ar trebui să le spuneți: „Am văzut oameni care sunt foarte superficiali. Ei nu prind rădăcini și pleacă. Dar avem unii oameni de un calibru foarte înalt. Ei pur și simplu vin, au acel calibru și se stabilizează imediat. Este un fapt. Nu vă spunem minciuni”. Asta va fi pentru ei o provocare și se vor corecta.

Bine, deci, dacă nu vă deranjează... Voiam să fac o baie acum, dar o voi lăsa pe mâine dimineață. Spuneam că mâine dimineață, copiilor le-ar plăcea să meargă la locul de joacă?

...

Shri Mataji: V-ar plăcea? (râsete)

Sahaja Yoghin:  Foarte bine, Mamă. 

Shri Mataji: I-am spus asta și dintr-odată a devenit atât de atentă la Mine. Eram la aceeași masă iar ea stătea în fața Mea; eram opt persoane la o masă mică. Dar s-a arătat atât de interesată de Mine - nu știu de ce. Mi-a pus mai multe întrebări, multe întrebări diferite. Și una dintre ele a fost... M-a întrebat... I-am spus că indienii au fost foarte fericiți să o audă vorbind atât de frumos despre indienii stabiliți aici. „Oh, dar chiar așa este. Am spus adevărul. Ei sunt oameni foarte dotați spiritual. Noi am făcut un haos din viața noastră, iar ei sunt raționali, copiii lor sunt educați, sunt oameni foarte puternici și au contribuit din plin la dezvoltarea acestei țări” - a spus ea. M-a întrebat: „Cum reușesc să aibă această latură spirituală?” I-am spus: „Eu cred că dezvoltarea voastră este cea a unui lăstar, iar noi indienii suntem rădăcina probabil”. „Oh, asta trebuie să fie”, Mi-a răspuns ea. Și apoi M-a mai întrebat: „Am văzut oameni care au o pregătire foarte bună, știți. Dar nu știu de ce, ei devin foarte occidentalizați uneori. Nu știu ce se întâmplă cu ei. Sunt oameni foarte buni la nivel individual, se descurcă bine, sunt foarte independenți, dar nu știu ce se întâmplă cu ei mai târziu în viață?” Așa că i-a întrebat: „Există cineva care spune...