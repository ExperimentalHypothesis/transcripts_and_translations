26 gegužės 1983
Buddha Puja
Brighton (England)

Pasakiau, būtų puiku nukeliauti į Melburną, nuvykome prie jūros, aš nulipdžiau Ganėšą, o jie – Šivą, ir jie garbino... Taigi jie nulipdė taip pat Kundalini ten, matote, ir meldėsi. Ir lijo, lijo, lijo, tiesiog pylė, žinote, pylė kaip iš kibiro, pylė kaip iš kibiro, taip buvo... Niekad nebuvau mačiusi tokio lietaus – kaip iš kibiro. Per vieną dieną 10 centimetrų lietaus Sidnėjuje, ar galite patikėti? Pudža vyko viduje, o lauke... Per mano gimimo dieną. Kibirai vandens. Buvo sausra, žinote, tad jie taip išsigando.

Jogai: Girdėjome, kad visa palapinė suknežo, Motina, nuo tokio gausaus lietaus. Mums pasakojo Robertas, Motina.

ŠRI MATADŽI: Matote, Sahadža jogai taip džiaugėsi, kad jiems pavyko triukas.

Tada patvino upės, jos užtvindė visus barus ir viską viską išplovė ir išplukdė... Matote, įėję būtume radę išplautus visus butelius, viską, visi buteliai buvo... Kai kurie tušti plūduriavo, plastikiniai plūduriavo, o kiti nuskendo. Viskas buvo išplauta ir išplukdyta. Bet užtvindė tik barus. Taigi laikraščiuose rašė, kad buvo siaubingas lietus, bet upė buvo labai subtili. Taip pat gaisras, kuris kilo prieš man atvykstant į Adelaidę. Adelaidėje kilo baisus gaisras, jie apibūdino tai kaip... Ar galite tai padėti čia, šį ant to viršaus štai taip? Jie apibūdino, kad gaisras taip pat buvo labai subtilus, jie matė ugnies kamuolius, kylančius virš kalvų, apimančius kai kuriuos namus, bet išvengiančius kitų. Kai kurie namai buvo visiškai sudeginti, o kai kurie – ne. Žmonės, kurie nenukentėjo, atėjo į mano programą ir pasakė: „Dabar suprantame, kodėl buvome apsaugoti!“ Jie matė ugnies kamuolius. Įsivaizduojate ugnies kamuolius iš kažkur?

Jie nesuprato, kaip kamuoliai susiformavo, dideli kamuoliai, štai tokie, matote, tiesiog ritosi kalva. Ir jie matė tai: ugnies kamuolius, besiritančius kalva, priartėjančius, įsiskverbiančius į namus. Jie nesuprato, kas nutiko ugniai. Bet geriausi buvo išplauti barai. Nes dažniausiai jų barai – upės pakrantėse, matote. Išplovė visus... Kaip vadinate daiktus, naudojamus?.. Tie daiktai, naudojami deginimuisi, jie turi juos... Čiužinius, čiužinius deginimuisi ir visa kita. Visa buvo išplauta ir sunešta vidun. Tikrai tuo džiaugiausi. Visi Sahadža jogai buvo labai laimingi, labai lamingi.

Jie manęs paklausė: „Kodėl Dievas ant mūsų pyksta, matote, čia, Adelaidėje?“ O Adelaidė yra kaip Paryžius Australijoje, kaip Paryžius. Daug pasileidimo, visokių netyrų dalykų nutikę ten, visokių siaubų įsikūrę ten. Taigi, kaip Soho, matote? Dėl to buvo pasirinkta Adelaidė – viską iš ten išdeginti. Kai nuvykau apžiūrėti kalvų, kur tai prasidėjo, tik juodos juodos kalvos – nieko daugiau! Nė lapelio, nė vieno lapelio ten. Ir tikrai nustebino: tas namas sudegęs, anas – ne, tas sudegęs, anas – ne. Galite taip aiškiai matyti. O kur degę, tai sudegę visiškai! Nežinau, kaip sudegė net plytos ir visa kita, absoliuti suanglėjusi juoduma.

Labai įdomu, kokiu būdu kartais gamta nutaria atsikvėpti. Kaip kartą nuvykau į Gunturą ir pasakiau žmonėms: „Nebeauginkite daugiau jokio tabako“. Visą tabaką jie eksportavo į Angliją, įsivaizduojate? Jie turėjo... Namuose galėjai rasti angliškas plyteles, angliškus, kaip vadinate, tuos senus didelius dušus, matote, tokius didelis dušus: atsistoji po juo, tada viskas bėga visai kaip liūtis ant tavęs. Visi – angliškus. Turėjo ir vonias, angliškas, viskas namuose eksportuojant tabaką, matote? Taigi pasakiau: „Neturėtume to daryti, neturėjote to daryti.“ Jie atsakė: „Bet žinote, Motina, mes tiekiame anglams, ne indams.“ Pasakiau: „Vis tiek neturite taip elgtis, tai blogai“. [Jogams] Ir jūs darote tas pačias klaidas, kaip aš, manau. Tai teisinga, teisinga. Taigi, tai nutiko, kai pasakiau, tiesiog pasakiau: „Neauginkite to, tai negerai.

Nesvarbu, indai jie ar britai, jūs elgiatės nuodėmingai. Neturėtumėte taip elgtis, kodėl tai auginate?“ Sakiau: „Galite labai gerai auginti...“ Kaip tai vadinate? „Medvilnę, visai kaip egiptietišką medvilnę galite čia auginti, kodėl norite auginti tai?“ Kai kurie priėmė labai rimtai, kai kurie labai supyko. Kai ten nuvykau, apie 50 automobilių atvyko manęs išgelbėti. Išvykstant vargiai 2 ar 3 žmonės atėjo pasimatyti, jie buvo labai supykę. Aš pasakiau: „Dabar.“ Perspėjau juos: „Jei tęsite, jūra yra kaimynystėje, ir ji atsiims. Ji supyks ant jūsų, paklausykite manęs.“ 00:06:46:03 00:06:48:02 O jie buvo tokie supykę, jie neatėjo atsisveikinti, nes jiems tai pasakiau. Taigi, nutiko taip, kad tais pačiai metais taifūnas įsiveržė į Gunturą. Niekad anksčiau nebuvo. Viskas buvo nusiaubta, visi jų augalai buvo suniokoti.

Jie nebegalėjo daugiau auginti tabako ten. Po kurio laiko Jungtinės Karalystės vyriausybė liovėsi importavusi tabaką iš tos vietos. Tai buvo absoliutus smūgis, matote, absoliutus. Bet tiems, kurie pradėjo auginti medvilnę, viskas sekėsi kuo puikiausiai. Dėl to, kad daug sūraus vandens pateko į dirvą, jie dabar gali tai auginti. Jie sakė, niekad anksčiau neturėję tokios patirties. Po to jie atvyko į Delį ir pasakė man: „Motina, atvyk dar kartą, mes gailimės dėl to, ką padarėme.“ Atsakiau: „Matote, tiesą pasakius, aš nieko nepadariau. Niekad negalvojau apie griovimą, jūs patys ėmėtės. Aš juk pasakiau, kad jūra supyks.“ Jie sakė: „Tai nutiko taip greitai, Motina.“ Atsakiau: „Ne taip ir greitai, nes mažiausiai turėjote aštuonis mėnesius pakeisti savo pasirinkimą.“ Įsivaizduokite, eksportuoti jums tabaką, kad gautų visas tas vonias! Žinote, jie turėjo tam tikrą žemesniųjų kompleksą, manė, jei gyvens kaip anglai, su voniomis ir pan., tada taps aukštesni.

Ir dėl to eksportuoti tabaką anglams, tik įsivaizduokite! Visa tai iškyla dabar, pamatysite, visa, ką sakau, iškils. Buvau laiminga sužinojusi, kad vyko programa apie visas siaubingas ligas, kylančias dėl tokio palaido gyvenimo ir pan. Esu labai laiminga. Tegul žmonės išmoksta dabar! Tyčiojosi iš manęs, sakydami, kad aš kaip iš Viktorijos laikų. Tegul dabar supranta, ką tai reiškia! Dabar kiekvienas pakankamai sujudęs. Manau, jūs man pasakojote... Ji man pasakojo, kad Anglijoje apie dešimt tūkstančių žmonių kenčia nuo šių ligų! Galite patikėti?

Dešimt tūkstančių žmonių! Kai jie mane vadina iš Viktorijos laikų. Geivinas atvyko? Kur? Kai sakiau „šimtametis gyvenimas“, matote. Ateik. Jis taip pat duoda pudžos daiktus čia. Galite šį popierių paimti. Dabar, manau, čia turime išskleisti kitą audinį, kokį nors seną rankšluostį ar panašiai, ar vieną rankšluostį ten, taip ši dalis išliks švari. Nedaviau jums sidabrinio thali [indo], taip?

Atidaviau kitame centre, nežinau. Iš tos pačios parduotuvės, kurioje jie siūlė, matote, 100% sidabrą, nupirkau pudžai. Nežinau, kam daviau. Ar jie visi čia? Džeinė atvyko? Ar ji atvyko? Ne? JOGĖ: Taip, ji čia, Motina. ŠRI MATADŽI: Kur ji? JOGAS: Ji dar lauke.

ŠRI MATADŽI: Gerai. Kvieskite visus vidun. Galite pasislinkti į priekį, manau. Kodėl nepatiesus čia ko nors išsaugoti... JOGAS: Jau nešame, Motina. Audinį jau nešame. ŠRI MATADŽI: Ar matote šias linijas, energijos linijas, a? Tik įsivaizduokite! JOGAS: Labai įdomu. Tiek daug zodiako ženklų jie čia rado. ŠRI MATADŽI: Zodiako linijų?

JOGAS: Taip, jie rado juos... ŠRI MATADŽI: Šios energetinės linijos sudaro zodiaką? JOGAS: Taip. ŠRI MATADŽI: Aš nežinojau to. Maniau... Kokie zodiako ženklai? Kurie čia yra? JOGAS: Visi dvylika ženklų. ŠRI MATADŽI: Visi dvylika? Apskritime? JOGAS: Taip. ŠRI MATADŽI: Atradote juos magnetu?

JOGAS: Manau, jis atrado daugumą jų ieškodamas požeminio vandens. ŠRI MATADŽI: Ieškodamas požeminio vandens? JOGAS: Taip. Tiesiog su šituo. ŠRI MATADŽI: Su kuo? Ar jie rado magnetu? JOGAS: Arba atrado sekdami senomis ribų linijomis. ŠRI MATADŽI: Kieno ribų? JOGAS: Vandens kelių ir ribų tarp (...). ŠRI MATADŽI: Tikrai?

JOGAS: Taip. ŠRI MATADŽI: Bet iš tiesų, matote, jei paimsite magnetą, jis nusileis tame taške, matote? Jei seksite jo leidimąsi, tai suformuos liniją. Tai geriausias mokslo metodas. Leidžiant tą patį dalyką, yra kaip yra? Magnetą, ar ne taip? Ir kai magnetas... Matote, tam tikruose taškuose magnetinės linijos yra stiprios. Taigi magnetizmas – Motinos Žemės esmė, gerai? Išraiška. Aromatas, bet aromatas turi savyje magnetą, matote, aromatas kyla iš magneto.

Taigi šis magnetizmas Motinos Žemės sklinda linijomis. Matote, jis juda, tik šiame aromato taške jis skverbiasi. O kitur veikia linijomis. Šias linijas lengvai atrasite naudodami magnetą, galingą magnetą, judindami magnetą Motina Žeme, pamatysite. Pamatysite, kad jis pradės leistis žemyn. Tada, tarkim, perkelsite, ir atrasite, kad jis nebesileidžia, tada pajudinsite į tą pusę, ir linija (...). Tai lengviausias būdas, nes ieškoti požeminio vandens 00:14:17:01 00:14:20:10 kartais gali būti bhutiška. Bet ar esi tikras, kad tai padaryta ieškant požeminio vandens? JOGAS: Manau, jie naudojo kelių metodų kombinaciją. Šiuo metu yra vienas, parašęs knygą (...).

ŠRI MATADŽI: Ieškant požeminio vandens? JOGAS: Naudojant šį būdą kaip vieną iš metodų. ŠRI MATADŽI: Bet toks ieškojimas gali būti išbandytas moksliškai. JOGĖ: Tikrai vienas Glastonburyje, Motina, buvo atliktas fotografuojant iš dangaus. ŠRI MATADŽI: Taip? JOGĖ: Pastarasis Glastoburyje buvo taip pat atrastas pasitelkus aeronuotrauką. JOGAS: Pasižiūrėjus matytumėte lyg lauko ribas ar kažką panašaus. ŠRI MATADŽI: Kaip aeronuotrauka, kokiu būdu? JOGAS: Jie galėjo matyti, kad lauko ribos sukuria tam tikrą raštą ir panašius dalykus. ŠRI MATADŽI: Lauko?

JOGAS: Taip. Visa tai yra senos ribos tarp skirtingų dalių. ŠRI MATADŽI: Senos ribos? JOGAS: Taip. JOGĖ: Laukų ir kelių, ir vandens kelių, ir (...). ŠRI MATADŽI: Tik pasąmonė galėjo kurti tokiu būdu. Ir seni žmonės, gyvenę čia, buvo daug jautresni, turėjo stipresnį ryšį su pasąmone, matote. Nes jie nebuvo dirbtiniai. Nes kai tampame dirbtiniai, nutinka taip, kad užsidengiame tiek daug barjerų ir nebegalime... Nebeturime jautrumo suprasti, ką sako pasąmonė. O kai nejaučiame pasąmonės diktavimo, pradedate vėl svarstyti, kaip tai vadinu.

Ir svarstymai išveda jus, matote, iš to jautrumo. Bet jei esate natūralus, paprastas žmogus, tai ir pakankamai jautrus. Jūs esate labai jautrūs. Galite ateiti į priekį. Manau, galite dabar ateiti į priekį. Ateikite į priekį. Ateikite, galite. Drąsiau. Ateikite čia. Nauji žmonės turėtų sėdėti priekyje, tie, kurie yra iš Braitono.

Taip būtų geriau, manau. Ateikite į priekį. Braitonas turėtų... Žmonės iš Braitono turėtų ateiti į priekį, sakyčiau, kiek tik... Geivinai, ateik į šitą pusę, manau, taip bus geriau. Nes turi... Dabar. Ateikite čia, sėskite, sėskite. Čia yra (...). Jūs galite tai palikti toje pusėje. Kas dar ten yra? Ar vis dar yra kas nors lauke? Nikai, jei gali... Ten yra... Kitoje Niko pusėje taip pat galėtų sėdėti žmonės.

Šiandien labai graži saulėta diena, ar ne? JOGAS: Ar norėtumėte šiek tiek praverti langą, Motina? ŠRI MATADŽI: Praverti? YOGAS: Ar tiktų, jei šiek tiek pravertume langą, Motina? ŠRI MATADŽI: Aš manau, kad aną, jei pravertumėte, būtų geriau. YOGAS: Jis praviras. ŠRI MATADŽI: Jis praviras? Puiku. Šiandien yra didi diena atvykti į Braitoną, nes šiandien yra Budos gimtadienis. Šiandien yra Budos gimtadienis, karaliaus Budos gimtadienis.

Jūs visi esate girdėję apie Jo gimimą ir, kad Jo motina sapnavo dramblį, sapnavo didelį baltą dramblį prieš Budai gimstant. Ir buvo išpranašauta: „Jūsų šeimoje gims vaikas, kuris bus arba didis šventasis, arba labai didis karalius“, Sanskrite tai vadinama čakravarti – „Tas, kuris yra viso pasaulio valdovas“, Taigi tėvas susirūpino ir mąstė, kad jis turi įtraukti sūnų į šeimyninį gyvenimą, į materialųjį gyvenimą ir suteikti Jam visus gyvenimo malonumus. Taigi, jis pastatė Jam ypatingus rūmus, nuostabius rūmus gyventi. Ir tada apvesdino Jį su mergina, vardu Jašodhara, kuri buvo labai labai graži, suteikė Jam visus gyvenimo malonumus, viską, ką galėjo, kad tik atitrauktų šį vaikiną nuo asketizmo. Taip pat žinote istoriją apie tai, kaip Jis vieną dieną eidamas keliu sutiko tris skirtingus žmones ir pajuto: „Kodėl žmonės turi pasenti?“ „Kodėl žmonės gyvenime turi kentėti?“ ir „Kodėl žmonės miršta?“ Taigi visi šie trys dalykai privertė Jį susimąstyti, ir Jis pradėjo bandyti suprasti, kodėl šie dalykai vyksta žmonių gyvenime. Taip prasidėjo Jo ieškojimai. Taigi Jis pasiekė momentą, kai nebegalėjo daugiau mėgautis komfortu ir visais daiktais, kuriais Jo tėvas apsupo. Jis turėjo sūnų, vardu Rahulis, tačiau paliko savo sūnų ir žmoną ieškodamas tiesos. Tada Jis pradėjo nuo klaidingos pusės, sakyčiau, ieškoti tiesos, nes norėjo sužinoti, kodėl žmonės vargsta. Taip jis pradėjo (judėti) nuo kolektyviškumo link centro.

Kai matome nelaimes aplink mus, daug žmonių tai matė, sakome: „O kaip bus kitiems? Ar visi gaus realizaciją? Ar kiekvienas to norės?“, suprantate? Tokie klausimai kyla dėl klaidingos pusės, nes pirmiausiai turime žinoti, ar viskas yra gerai patiems, ar esame tobuli, ar pilni džiaugsmo, ar esame pasiekę absoliutų žinojimą. Jei pradėsite nuo šio taško, tai visada bus geriau. Kadangi Jis pradėjo nuo klaidingo taško ieškoti priežasties kolektyve, siekdamas panaikinti žmonių kančias, Jam teko eiti ilgu aplinkiniu keliu. Taigi Jis perskaitė visas knygas ir vedas apie tai, nuvyko pas didžiuosius mokytojus, pas visus didžiuosius išminčius, susitikti su jais, paprašyti jų atsakyti, kodėl egzistuoja šie trys dalykai, tai yra, roga (ligos), tai yra (...) sveikata arba kenčiantis fizinis kūnas, taip pat mirtis ir senatvė. Jis keliavo ir apklausė tiek daug žmonių. Jie sakė: „Turi mirti, nes gimei.“ Tada: „Turi pasenti, nes gimei, ir turi kentėti, nes esi nuodėmingas.“ Jo toks atsakymas netenkino. Taigi toliau keliavo ir vis ieškojo.

Tada pavargo, visiškai išseko. Kai nuvyko į vietovę, vadinamą Gaja – visai netoli nuo Patnos, esu mačiusi šią vietą ir medį ten, Jis atsisėdo po banjano medžiu, po kuriuo ilgai miegojo, nes buvo pavargęs nuo savo ieškojimų. Pamiegojęs atsibudo ir staiga gavo savirealizaciją. Ir tada Jis pagalvojo, kad visa drama yra baigta. Dabar Jo tikroji motina buvo Adi Šakti, kuri Jį pagimdė, bet Ji mirė iškart po vaiko gimimo. Ir Jis gavo savirealizaciją. Kai Jis gavo savirealizaciją, nebuvo nieko, kas galėtų Jam pasakyti, kas tai, ką reiškia realizacija. Nebuvo nieko, kas galėtų išaiškinti ar apie tai, Jam teko tai suprasti pačiam. Bet dėl Jo didžių ieškojimų ir karšto troškimo Šudha Ičha, pati Kundalini pakilo savaime – bet, žinoma, Adi Šakti Jį palaimino ir Jis gavo savirealizaciją po banjano medžiu. Bet kuri inkarnacija, atėjusi į šią Žemę, pirmiausiai turėjo... Samayačara, atsižvelgiant į laikmetį, į to laiko poreikius, turėjo veikti pirmiausiai.

Antra, pats poreikis ateiti inkarnacijai į šią Žemę buvo sukurtas žmonėse. Taigi, žinodami, kad tuo metu buvo itin daug ritualų, brahmanų ir šventikų, žmonės bandė viską priimti per tuos dirbtinius ritualus ir panašius dalykus, ir inkarnacijai reikėjo ateiti į šią Žemę, kad tokias idėjas ištaisytų. Kaip Krišna atėjo tuo metu ir pasakė, kad visa yra Lyla, ir pudžas ir visa kita Jis pakeitė, nes jos neveikė, jokių pudžų – nieko. Turėsite tik raas (žaidimus), mėgaukitės savimi. Viskas kaip juokas, matote? Taigi tuo metu Jis atnešė į žmonių sąmonę idėją, kad visas pasaulis yra Lyla, paties Dievo užgaidų žaidimas. Taigi jūs turite tuo tik mėgautis. Taip jis sukūrė nuostabią Holi šventę, kurią šventėme Delyje. Aš nežinau, ar kas nors iš jūsų esate buvę Holi šventėje? Ne.

Jūs esate buvęs? JOGAS: Prieš dvejus metus. ŠRI MATADŽI: Ne, bet šį kartą jūs nebuvote. Gerai. Galite pasižiūrėti nuotraukų iš ten. Gerai. Taigi tokiu būdu, kai atėjo Buda, pirmoji problema buvo ta, kad Jis galvojo, jog geriau yra nekalbėti apie Dievą. Nes Jo ieškojimų metu visi Jam atsakydavo: „O, tai daro Dievas. Jis tave baudžia. Dievas suteikia tau senatvę.

Dievas daro...“ „Bet kas yra Dievas? Kodėl Jis tai daro?“ Jie sakė: „Geriau paklausk paties Dievo.“ „O kur yra Dievas?“ Ir taip visi kaltino Dievą, kaip visada. Taip vyksta ir dabar, nieko naujo ir nieko neįprasto, sakyčiau. „Tai bet kokiu atveju daro Dievas“ – matote. Jei persipjausite gerklę: „Dievas įkišo peilį man į ranką, ir perpjovė gerklę.“ Taigi, matote, Jis suprato, kad geriau apie Dievą nekalbėti. Kadangi viskas krypsta Dievo link. Tada jis sutiko žmones, kurie sakė: „Dabar aš tapau Dievu.“ Jis paklausė, kaip. Vienas atsakė: „Dabar aš Dievas.“ „Kaip, kodėl tu?“ Kadangi tas galėjo hipnotizuoti žmones, pasakė: „Aš tapau Dievu.“ Tik įsivaizduokite! Taigi Jis manė, kad labai pavojinga kalbėti apie Dievą, nes žmonės čiumpa Dievą į rankas ir naudoja jį savo tikslams, visada sakydami: „Oi, tai turi padaryti Dievas, tai padarė Dievas, aš esu jungtyje su Dievu ir Dievui pasakysiu.“ Taigi Jis pabūgo ir pasakė: „Geriau nekalbėti apie Dievą.“ Nes tai nukreipia žmonių dėmesį į ritualizmą, dirbtinius dalykus, jie stato šventyklą po šventyklos daro visus tuos baisius dalykus, kurių žmogui nereikėtų daryti. Jei nuvažiuotumėte į Pietus, pamatytumėte, šventyklose jie skutasi galvas, plikai nusiskuta, ir tada jie turi... Visa grįsta akmenimis iš visų pusių šventyklos sienų.

Ir moterys, kurios skutasi galvas, tiesiog ritasi tais akmenimis, pamatytumėte. Jos turi tai daryti kartais 1008 kartų, ristis, įsivaizduokite, ir ant jų yra pilamas vanduo. Įsivaizduojate? Dievai žino, iš kur šis ritualas kilęs, įsivaizduokite. Taip tos vargšės moterys ritasi, ritasi, ritasi, ir kažkas ant jų nuolat pila vandenį, kibirą po kibiro. Jų vyrai ir broliai, ir visi kiti, neša kibirus vieną po kito, matote, vienas baigiasi, tada kitas, vargšės moterys ritasi taip purve ant akmenuoto grindinio. Turiu omeny, buvau šokiruota, kai pamačiau. Tariau: „Kas tai?“ Ir po kurio laiko, matote, jie tapo modernūs, taigi pradėjo pardavinėti plaukus, siųsti į užsienį, visa tai Madrase tapo didžiule pramone. Plaukai buvo panaudoti gaminant „bouffant“ (pūstus perukus), kaip ten vadinate tuos plaukus, ir išsiuntė į Angliją ir kitas vietas. Turiu omeny, Dievo vardu juokingi dalykai buvo daromi!

Taigi Jis tiesiog pagalvojo: „Geriau nekalbėti apie Dievą“. Pirmas žingsnis yra savirealizacija. Jis buvo puikus Sahadža jogas, nes pasakė: „Jokiu būdu nekalbėk apie Dievą ar ką kitą, pirmiausiai gauk savirealizaciją“. Tai buvo pirmoji sąlyga. „Įtvirtink tai! Kol neįtvirtinsi savirealizacijos, tol nieko neišeis.“ Taigi Jis tiesiog pradėjo savo paties metodu propaguoti „Buddhi“ – Budos mokymą, arba, galima sakyti, budizmą, kaip jie pavadino. Žinoma, vėliau tai tapo „izmu“. Taigi visa, nuo ko Jis pradėjo – idėja, kad žmonės turi tapti Buda. Buda reiškia realizuotą, Buda reiškia žinoti. Taigi Buda reiškia tą, kuris žinojo, tą, kuris yra realizuota siela.

Ką Jis sako? „Buddham šaranam gačami“, „Aš lenkiuosi“ – ne, „Aš atsiduodu“, šaranam reiškia atsidavimą, „Aš atsiduodu budoms“ – reiškia visiems Sahadža jogams. Jūs visi esate budos, nes žinote. Kai žinote, tampate buda. Dabar, nesiveliant į visą tą absurdą apie išsižadėjimą,galvos skutimą, drabužius ir visa kita, jūs pasiekėte savirealizaciją. Tai yra trumpasis apvažiavimas, arba trumpasis kelias. Kodėl? Nes Jis pradėjo nuo kitos pusės. Bet jei būtų pradėjęs tiesiogiai nuo savęs, matote, 00:33:59:03 00:34:01:15 būtų geriau. Matote, praktiškiau, sakau jums, kaip yra.

Tarkim, norite rekonstruoti savo namą. Taigi jums reikalingi įrankiai. Bet, tarkim, nerimaujate dėl viso pasaulio namų, ir pradeda rekonstruoti. Jums nepavyks rekonstruoti nei kitų namų, nei savo. Taigi pirmiausiai turite išbandyti patys. Pirmiausiai nukreipkite dėmesį į save. Tai metodas, kurio vengiate – matyti esmę, matyti realybę, nes jei jums ne viskas gerai, kaip galite patobulinti pasaulį? Taigi, kai jūsų dėmesys nukrypsta į kitus dalykus, turite žinote, kad pirmiausiai jums yra kažkas negerai, tai reikia koreguoti. Štai kodėl Jam truko taip ilgai eiti aplink, aplink ir aplink. Jis turėjo atsisakyti žmonos, šeimos, atsisakyti visko ir gauti realizaciją.

Nes tik visko atsisakęs suvokė, kad Jis – tas, kuris turi tai pasiekti. Tai aplinkinis kelias. Bet jūs tiesiog galite pasakyti: „Tai neegzistuoja, niekas, pirma leiskite teisingai suvokti“ – baigta. Tai yra Sahadža joga. Taigi nutiko taip, kad žmonėms tai tapo metodu pasiekti Dievą. Daugybė žmonių mano, kad turite kentėti kaip Kristus, kad pasiektumėte Dievą. Turite išsižadėti pasaulio, tada pasieksite Dievą. Tiesą sakant, pasaulio ir viso kito išsižadėjimas tėra mitas. Kaip ketinate išsižadėti pasaulio? Tai mitas!

Ko išsižadate? Bet kokiu atveju, to negalite nešiotis su savimi, ar galite? Turiu omeny, ar galite nešiotis, tarkime, siūlą? Nieko panašaus! Kai ateinate, jūs ateinate tiesiog taip, gimstate sugniaužę delnus. Kai išeinate, rankos yra štai taip atvertos. Ar esate matę numirėlį? Rankos visada yra tokioje padėtyje, nes nieko nėra, tuščia. Jis išeina tiesiog taip. Taigi jūs nieko iš čia neišsinešate.

Taigi šis išsižadėjimas – „Aš išsižadu to, išsižadu ano. Atsisakau to, atsisakau savo žmonos, atsisakau ano“ – neturi reikšmės. Nes tai yra sąmonės būsena, kurioje jūsų būtis tampa... Aš nežinau angliško žodžio jai pavadinti. Kuris prie nieko neprilimpa, kaip tai vadinate? JOGAS: Išlaisvintas? ŠRI MATADŽI: Aš nežinau. Matote, bet kokia medžiaga, kuri prie nieko neprilimpa. Turiu omeny, mes turime visokių prilimpančių pleistrų. JOGAS: Neprisirišęs, Motina? ŠRI MATADŽI: Ne, ne, bet ši ypatybė.

Tai temperamento savybė, kuri nė prie nieko neprilimpa. Prie nieko nelimpa, turiu omeny, padėsite tai čia, tas pasirodys. Mes galime sakyti, kaip muilas ar kažkas panašaus, kuris... JOGAS: Kaip gyvsidabris, Motina. Tiesiog plaukia. ŠRI MATADŽI: Aha! Kaip gyvsidabris! Bet gyvsidabrį jūs irgi kartais galite panaudoti, žinote, su karščiu ir... Bet tai yra kažkas aukščiau gyvsidabrio, tai absoliutas, kuris prie nieko neprilimpa, suprantate? Jūs tiesiog tampate tokie. O, dėvite tą, dėvite aną, jūs turite tą, gerai, tai yra... Jūs niekada.

Dievybės vardas yra Nirmama. Nirmama. Tai yra Jai, Ji nieko pati neturi, suprantate, Jie nė prie nieko neprilimpa. Ji yra visur, bet Ji nė prie nieko neprilimpa. Pavyzdžiui, pažiūrėkite dabar į liepsną čia. Ji nė prie nieko neprilimpa, ji egzistuoja pati savaime. Prie nieko neprilimpa. Tai arčiausias, galime sakyti, ji prie nieko neprilimpa. Visa, kas bando prie jos prisiliesti, matote, sudega. Tai gera mintis.

Tai vadinama nušvitusiu žmogumi. Prie nieko neprilimpa! Ir visa, kas bando prieiti labai arti, būna sudeginta. Taigi toks žmogus prie nieko neprisirišęs. Bet tai nėra proto darinys, kai tiesiog sakote: „O, aš esu prie tavęs neprisirišęs!“ Matote, tai labai paplitę šioje šalyje, ypač „Aš nekenčiu tavęs!“ Jūs negalite nekęsti! Kaip galite? Ir negalite nieko mylėti, nes šis prisirišimas negali jums suteikti abiejų savybių. Kadangi esate prie kažko prisirišę, sakote, kad nekenčiate, tačiau tuo pat metu ir mylite tą žmogų. Nes tai yra dvilypės prisirišimo savybės, suprantate? Taigi, kai turite prisirišimą, patiriate abu.

Vieną akimirką nekenčiate, kitą akimirką mylite, kitą akimirką vėl nekenčiate, po to vėl mylite, ir nesuvokiate, kas vyksta. Bet esmė ta, kad tokia yra proto ypatybė: arba jis prisiriša protiškai arba atsiriša protiškai. Bet iš tiesų, bet kas, sakykime, jūs kažką labai mylite, net negalite kartu numirti, kad ir kaip stengtumėtės. Jūs negalite kartu numirti. Vienas asmuo turi mirti anksčiau, kitas vėliau. Atsakymas į Jo klausimą, kurį uždavė: „Kodėl visi šie dalykai vyksta?“, taigi Jis atsakė, kad tai yra dėl troškimo. Dėl žmogiškojo troškimo, tai visų problemų priežastis, kaip mirtis, senatvė arba liga – jas sukelia troškimai. Kalbėdami Sahadža jogos kalba, kaip turėtume Jį suprasti? Troškimai, kaip žinote, kairėje pusėje. Kairė pusė suteikia mirtį.

Kai kairė pusė išeikvojama, galiausiai baigiasi mirtimi, kai ji nualinta. Kai kairė pusė yra išeikvota troškimų jūs taip pat susergate. Ir kai kairė pusė yra perdaug išnaudojama, jūs pasenstate. Aišku, yra dešinė pusė, kuri tai daro, bet kairė pusė yra iniciatorė. Jei jumyse nėra troškimo, tada nenukrypsite į dešinę pusę. Pirmiausiai yra troškimas, pradinis taškas yra troškimas. Jis pasiekė tikslą, viskas gerai, bet aiškiai neįvardijo, ką reiškia troškimas. Troškimas reiškia kairę pusę. Kai turime tyrą norą, kuris reiškia Kundalini, tada visi tie dalykai neutralizuojami. Kai Kundalini pakyla, tyras noras, tikrasis troškimas, vienintelis noras, tai jums suteikia absoliutą, dėl kurio nebepasensite, nemirsite ir nesusirgsite, nes pasiekėte tai, kas yra amžina, o tai nemiršta.

Jūs tapote dvasia. Kai panorėsite mirti, mirsite. Kai panorėsite atgimti, atgimsite. Ir jūs turite tą suvokiantį temperamentą savyje, jis nemiršta. Štai ką jūs pasiimate su savimi. Dabar, pasiimsite su savimi savirealizaciją, kai numirsite. Taigi Jis bandė įtvirtinti, kad mums reikia neturėti jokių troškimų. Dabar matote, Jo kelias buvo toks, Jis ėjo nuo vieno prie kito, atsisakydamas vieno troškimo, kito troškimo, galiausiai priėjo iki Kundalini. Yra pasakymas „Jan-neti-neti vačanair-nigamo avočus“. Kai pradedate sakyti: „Ne tai, ne tai, ne tai, ne tai, ne tai“, tada pasiekiate tašką ir ištariate: „Taigi kas liko?“ Tai troškimas, kuris yra tyras, troškimas, kuris yra Kundalini.

Pavyzdžiui, sakote: „Aš turėsiu namą – ne, aš neturėsiu namo, aš turėsiu mašiną – ne, ne mašiną, aš neturėsiu žmonos, aš nežiūrėsiu nė į vieną moterį. Aš nieko bendro su tuo neturėsiu. Aš turiu atsisakyti to, atsisakyti ano, atsisakyti to, atsisakyti ano“, kol pasiekiate tašką, kai atsiduriate absoliučiame taške. Ir kai pradedate suvokti, kad Kundalini kyla. Bet manau, tai užtrunka labai ilgai. Kodėl nepradėjus iškart nuo Kundalini? Tai labai paprasta. Taigi Sahadža joga prasideda nuo kitos pusės, tai reiškia, kad geriau pradėkite nuo Kundalini. Ir neutralizuokite visą kairę pusę. Ar dabar suprantate?

Štai kodėl Buda visad buvo laikomas ateistu. Bet Jis nebuvo. Jis nebuvo ateistas. Bet politiniais sumetimais Jis ir Mahavira – Jie buvo amžininkai – Jie nusprendė: „Nesinaudokime Dievo vardu niekur“. Nes, kai prasideda su Dievu susiję reikalai, išsivysto didžiulės filosofijos, žmonės tiesiog pradeda tai tvirtinti. Turiu omeny, jie tampa tuo! Tiesą sakant, bet kas, kas perskaito Gitą tampa tarsi Krišna, pačiu Šri Krišna, tokiu būdu jis pradeda kalbėti. Žmonės gali... Jūs galite būti šokiruoti jų kalbėjimo manieros, tarsi būtų Šri Krišna, kuris duoda patarimus Ardžiunai, žinote, sėdėdamas kovos vežime. Jie pradeda taip elgtis, žinote, tokia maniera. Aš sutikau vieną vyruką vardu Činmajananda, ir mane nustebino jo kalbėjimo maniera, buvau nustebusi, turiu omeny, jis elgėsi lygiai kaip Šri Krišna, aišku, į tai buvo baisu žiūrėti, bet jis galvojo, kad yra pats Šri Krišna, matote.

Taigi štai ką daro žmonėms susitapatinimas, kai jie pradeda kalbėti apie Dievą, Jo kelius, ir metodus. Taigi Jis pasakė: „Gerai, padėkite tai į šalį, tiesiog kalbėkite apie savirealizaciją. Tai pirmasis žingsnis“. Ir Mahavira veikė išvien su Juo. Tuo metu tai labai padėjo visiems žmonėms, kurie veikė ritualizmo vardu, matote, jie būtų pasakę: „Tai yra labai sunku, žinote! Induizmas yra pats sudėtingiausias dalykas! Jūs turite pasninkauti sekmadienį dėl Saulės, pirmadienį dėl Mėnulio, antradienį dėl Marso – ir tai gali tęstis ir tęstis.“ „Ir kada valgysite dėl maisto?“ Jei turite pasiekti Dievą, tada turite nusiprausti duše ketvirtą valandą ryto, daryti tai ir tai, ir nusiskusti galvą, tada tapsite sanjasi [atsidavusiu dvasiniam gyvenimui], negalite valgyti to, negalite valgyti ano, negalite daryti to – prasideda įvairūs ritualai. Bet Jis pajautė, jei priimate sanjasą [atsižadate pasaulio], tada pusė troškimų nebeegzistuoja: jūs esate sanjasi, atliekate Dievo darbą, ir nebelieka poreikio turėti šeimą ar dar ką, taigi pusė visų troškimų išnyksta. Jei turite šeimą, tada norite ką nors padaryti dėl šeimos, turite rūpintis savo šeima, ir visa tai turi būti atlikta. Bet Jis nesuvokė, kad buvo realizuota siela, kiti tokie nebuvo.

Matote, jei taip pasielgia realizuota siela, jam jokioi skirtumo, t. y. nesvarbu, turi šeimą ar neturi – nėra jokio skirtumo realizuotai sielai, nes ji neprisirišusi. Bet žmogui, kuris nėra realizuota siela, tarkim, jis atsisakys savo mašinos, namo, išvyks į Himalajus. Ką jis ten darys? Jis pasistatys lūšnelę, apsitvers ją spygliuota viela. Tada pradės galvoti apie Georgijaus stiliaus namą, apie tapimą anglu. Nes, pasak jų, Georgijaus stilius yra nepretenzingas. Taigi: „Galime turėti, galop esame sanjasai“. Tai taip tipiška! Aš pasakysiu, taip elgiasi mūsų vakarietiškas protas, kad turėtume būti nepretenzingi, matote. Jie panaudotų šią frazę: „Tai labai įnoringa“.

Net jei panaudotumėte bent menkiausią dalelę: „O, tai įnoringa!“ Jie nori, kad viskas būtų paprasta, nuobodu, matote? Bet kaip apie išorę? Kuo ji užpildyta? Visa paslėpta po įvairiomis keistenybėmis, po tuo ir anuo. Bet išorė turi būti absoliučiai nuobodi. Maistas neturėtų toks būti... Jei tik įmanoma, tiesiog vartokite jį natūralų. Jei neįmanoma, nesuteikit jam jokio skonio, jis turi būti visiškai prėskas, kad užėjęs svečias į jūsų namus turėtų badauti, suprantate? Visos šios juokingos idėjos netikėtai iškyla dėl asketizmo... Mes turime tokio tipo žmonių – šambalų, kurie šiuo metu keliauja į Gobio dykumą. Suprantate, jie mano, kad šios dykumos pakanka, taigi eikime į Gobio dykumą. Taigi dabar eina į Gobio dykumą.

Visos šios absurdiškos idėjos kilo iš budizmo ir džainizmo. Džainistai nukrypo į kitą kraštutinumą – vegetarizmą. Pats Buda nebuvo vegetaras, žinojote tai? Pats nebuvo vegetaras, nei Mahavira nebuvo, nustebsite. Jiems vegetarizmas buvo filosofija. Tai nebuvo dalykas, kai nevalgai mėsos ir jos gaminių. Nes Buda numirė, kai nuėjo aplankyti vieno iš savo pasekėjų, kuris buvo... Šikari – medžiotojas. Ir medžiotojas sumedžiojo laukinį šerną, pasakė, kad šernas buvo ką tik sumedžiotas ir maisto gaminimas užtruks, taigi geriau pusiau iškeptas, matote. Būdamas induistu negalėjo valgyti pusiau iškepto maisto ir susirgo. Manau, kažkas nutiko jo kepenims ar sutriko organizme ir Jis nuo to mirė, suprantate?

Turiu galvoje, kad negaliu valgyti pusiau pagaminto maisto. „Dabar tai pusiau pagaminta“ – baisu, bet mes tai valgome, nes tai yra „neįmantru“, suprantate, ar pan. Žmonės turi idėją, kad tai labai artima gamtai, štai kas atsiranda. Bet visa tai yra iš proto! Jūs esate prisirišę iš vidaus, iš išorės, jei taip elgsitės, tuo netapsite. Hipiai turėjo idėją: jei gyvens kaip primityvūs žmonės, tai taps primityvūs. Taip neįvyks, nes jūsų protas šiuolaikiškas! Tiesiog taip gyvendama, dėvėdama peruką kaip hipiai, ar galiu tapti primityvi? Negaliu, mano protas yra šiuolaikiškas. Štai ko žmonės nesuvokia – kad esame per daug protingi.

Ir visi šie iš proto ateinantys dalykai gali būti sumažinti, jei jūsų savasis „Aš“ pateks į jūsų dėmesio lauką. Priešingu atveju, visa tai tebus iš proto kylančios projekcijos. Sanjasa [pasaulio išsižadėjimas] ir kitos idėjos atsirado pamažu iš kiekvieno, kuris atėjo į šią Žemę, žmonės jų žinią suprato iškreiptai. Su Budos tiesų suvokimo susijusi painiava pasiekė tokį laipsnį, kad jei tai pamatytumėte, būtumėte šokiruoti. Iš to kilo daug pakraipų. Bet aš girdėjau iš savo žento, kad jis nuėjo ir apsilankė kelete urvų, kuriuose gyveno pirmieji budistai, vieni iš pirmųjų budistų. Jie gyveno urvuose, nes nebuvo remiami karalių. Taigi jiems buvo sunku ir jie priprato gyventi urvuose. Ir štai ką mano žentas pasakė: urvuose yra išlikę užrašai, parašyti sanskrito, pali ir indų raštais, ten rašoma, kad savirealizacija įvyksta spontaniškai. Jis juos nufotografavo.

Taigi aiškėja. Suprantate, jie žinojo apie tai, apie Sahadža jogą. Žinojo. Bet po to, kai visos religijos išsikreipė ir atsirado įvairių juokingų, galima sakyti, juokingų išraiškų, kaip budizmas, tai tapo Mahayan, Hinayan ir panašiais dalykais. Bet vienas iš jų buvo vardu Vidhitama, kuris pabėgo iš Indijos, įsikūrė Japonijoje ir pradėjo Zen sistemą – religiją, kuriai jis leido įvykti spontaniškai. Tai buvo išsaugota. Kitas stilius buvo Laodzi, kuris kalbėjo ne apie Dievą ir Budą, o apie Tao, energiją, arba, galime sakyti, apie Adi Šakti. Taigi šie du geri dalykai kilo iš jo. Kai jie domėjosi Kinijos istorija, aptiko, kad Adi Šakti gyveno prieš daugelį metų ten kaip Guandžin. Ir štai kodėl Guandžin tapo deive daugeliui budistų.

Tuo metu Buda taip pat įgijo kitą formą, nes tuo vyko didelė konkurencija tarp induizmų – šių dienų induistai ir budistai. Taigi jie norėjo suformuoti paprastiems žmonėms, nes labai sunku suprasti jų filosofiją, taigi pamanė: „Turime išreikšti Budą, koks Jis buvo ir bus.” Taigi jie suformavo... Matote, sakote: „Jis yra Matrėja, kuri turi ateiti, ateities Buda yra Bodisatva“ – ir jie pradėjo statyti jam statulas ir pan. Taigi jie iš Budos padarė Dievą. Jie pradėjo jį naudoti, kad pavaizduotų Dieviškąją energiją, suteikė jam formą ir pan. Bet pats Buda taip bijojo ritualizmo, todėl jie pasakė: „Neturėtumėte nieko šlovinti, neturėtumėte statyti šventyklų.“ Taigi, matote, spraga, kuri leidžia išsisukti, buvo rasta: „Jei nestatomos šventyklos, pastatysim stupas.“ Dabar, į stupas jie deda Budos dantis – aišku, tai turėjo prasmę, turiu pasakyti, bet, žinoma, Buda liepė to nedaryti, ir jie vis tiek juos padėjo. Jis turėjo du pasekėjus – Sariputą ir Mogalaną. Jie buvo puikūs pasekėjai, ir jų kaulai surinkti po to, kai kūnai buvo sudeginti ir padėti į stupas. Iš tikrųjų buvo protinga padėti tuos kaulus ten. Žinoma, kaulai ir visi tie dalykai neturėtų būti judinami, nes tai nėra gerai, tai sukelia problemų kūnui. Bet jei nors jie padėti į Motiną Žemę, tai puiku, bet jie juos padėjo į karstus.

Pirmasis karstas buvo pagamintas iš aukso, antrasis – iš sidabro, trečiasis – iš geležies, ketvirtasis – iš medžio. Tam tikra prasme jie buvo mumifikuoti. Bet tai yra labai neteisingas būdas, nes jei šių didžių žmonių palaikai bus laikomi taip, tai gali kliudyti jiems atgimti, arba kūnams, į kuriuos jie nori inkarnuotis. Bet dėl plaukų, nagų viskas gerai. Bet neturėtumėte jų kūnų laikyti taip. Ir tai suteikė kitų nesąmoningų idėjų šiems siaubingiems žmonėms. Taigi jie galvojo: „Jei turime išsaugoti kai kurias kūno dalis žmogaus, mirusio kaip dieviška asmenybė, kodėl nenukertame rankos?“ ir pan. Taigi, Tibete ir panašiose vietose, ypač Ladakh, matote, jie nukirsdavo žmonėms rankas, kai jie numirdavo, ir atlikdavo didžiulį mirusiųjų ritualą, taip jie nukrypo link mirusiųjų. Tai vis labiau grimzdo į kairįjį kanalą. Dauguma budistų nukrypsta į kairįjį kanalą, o tai buvo uždrausta Budos, nes Jis yra dešiniajame kanale.

Jis sakė: „Sumažinkite savo troškimus, išspręskite savo karmas neturėdami jokių norų.“ Tokia buvo Jo mintis. Suaktyvinkite dešinę pusę neturėdami jokio troškimo – tokia buvo Jo filosofija. Bet visi jie yra kairio kanalo. Jie turi norų, ir ne tik norų, bet visa, ką jie daro, daro vedami norų. Blogiausi tokie kaip japonai: jie mano, kad gali atlikti savižudybę savo tautos vardu. Tokio troškimo vedami jie atlieka savižudybę. Kad išgelbėtų savo šalį, jie gali atlikti savižudybę. Tai absurdas. Jis pasakė: „Kad ir ką turite atlikti, darykite neturėdami norų“, o taip elgtis žmonėms sudėtinga. Kiek yra tokių, kurie veikia ne troškimų vedami?

Kad ir ką darome, darome tai troškimų vedami. Net ir subtiliame lygyje. Net kai darome pudžą, darome tai troškimo vedami, kad pagerėtų mūsų vibracijos. Ar galite įsivaizduoti būseną, kurioje nėra jokių troškimų? Tik vienintelis asmuo tai turi. Nėra jokių troškimų, būsena be troškimų. Viską darome neturėdami troškimų, todėl nėra ir nusivylimų. Taip pat nėra liūdesio. Jūs vykstate į Ameriką iš anksto žinodami, kad tai bus baisi patirtis, bet tai pokštas, tiesiog vykstate pamatyti šį pokštą. Be jokios vilties.

Galbūt tai išsirutulios į kažką didingo, bet be jokių troškimų. Matote, tiesiog nieko netrokštate, visa asmenybė yra tokia, kad net, jei turiu kažko panorėti, prašau jūsų: „Geriau jūs panorėkite“, nes jau praradau troškimų pojūtį. Tiek daug kartų kartojau: „Geriau tai padarykite už mane.“ Kol nepradedate manęs prašyti, nieko negaliu pradėti daryti. Štai kodėl jūsų prašau: „Parašykite man laišką“, nes negaliu nieko trokšti. Iš tikrųjų negaliu, aš nieko nedarau! Nieko nedarant viskas vyksta, tad kam kažko norėti? Aš iš tikrųjų nieko nedarau. Jūs nustebsite, nieko nedarau, nieko netrokštu, nieko panašaus, tai vyksta, tiesiog stebiu tai, ir jūs sakote: „Motina, tu tai darai“. Aš esu nustebusi! Jei esate skaitę apie Tao, ten yra pasakyta, kad tai nieko nedaro, bet viskas sprendžiasi.

Taigi štai ką Jis yra pasakęs, o visa tai ir yra Sahadža joga, kad jūs turite tapti be troškimų ir viską daryti. Ir Jis yra tas, kuris valdo mūsų ego. Nes jei neturite troškimo, tada neturite ir ego. Ego užauga tik tada, kai turite troškimą ką nors padaryti. Taigi, darykite ir džiaukitės, mėgaukitės tuo, ką darote. Kaip tada užaugs jūsų ego? Niekaip. Kaip dailininkas, kuris tapo dėl malonumo, o piešinį išmeta. Kurti kažką vien dėl malonumo – štai kas yra Dievas. Be troškimo ką nors pasiekti.

Troškimas yra bjaurus, gali būti ypač bjaurus, jis gali tapti vis subtilesnis, tai geras ženklas, tačiau taip pat gali būti labai žemiškas. Kaip kai kurie žmonės mano: „Aš turėčiau tai nutapyti, nes užsidirbsiu tiek daug pinigų.“ Arba: „Aš galiu parduoti tai pačiam blogiausiam žmogui, bet taip ir padarysiu, kad gaučiau daugiau pinigų.“ Tai yra šlykščiausia, kas gali atsitikti. Tai, kad užsinorite pačių nuodėmingiausių dalykų, nežinau, gali būti dar baisesnių troškimų negu tai, gali būti daugybė... Bet šią puikią dieną mes neturėtume galvoti apie tokius troškimus. Tačiau, mažų mažiausiai, jei ateinate, tiesiog atlikite pudžą, vien dėl džiaugsmo, be jokių troškimų. Vien dėl džiaugsmo! Mes darome daug panašių dalykų. Pavyzdžiui, mėgaujamės vienas kito draugija. Tiesiog... Tiesiog pagalvokite apie tai! Mes, visi Sahadža jogai, mėgaujamės vienas kito draugija.

Dėl ko? Dėl nieko, nėra jokio... Nieko. Tiesiog... Jūs mėgaujatės be jokių troškimų, tik dėl mėgavimosi, dėl džiaugsmo. Kai toks tyrumas ateina į mūsų temperamentą, kad darome viską be jokio troškimo, mes prarandame savo ego, Buda pabudinamas mumyse. Ir štai kokia yra Budos svarba – kad Jis apsistojo vietoje, kuri yra viena iš sudėtingiausių vietų, tai yra, kairėje mūsų galvos pusėje. Kartais matau, kad tai projektuoja iki šio taško kai kuriuose žmonėse. Jie pajunta siaubingą skausmą, kylantį iš čia, neįsivaizduojate. Taigi šis siaubingas taškas yra... Jis yra toks juokingas: kartais jis gali susprogti, kartais gali prakiurti. Jis yra siaubingas ir visi jūs užsiauginote jį gana didelį. Jis užauga skirtingų formų, naudoja skirtingus būdus ir metodus.

Todėl turime sakyti: „Budam šaranam gačami.“ Tai reiškia: „Mes atsiduodame Budai.“ Tada ką Jis sako? Antras sakinys yra labai svarbus: „Sangham šaranam gačami“ – „Aš atsiduodu kolektyvui, sangham“ Sanga yra kolektyvas. „Aš atsiduodu kolektyvui“ – ego sumažėja. Visų pirma Buda, kuris sėdi, kuris yra dievybė, kuris yra šviesa, jūs sakote: „Aš atsiduodu Budai.“ Antra, sakote: „Aš atsiduodu kolektyvui.“ Egoistiški žmonės negali atsiduoti. Taigi „Aš atsiduodu kolektyvui“, todėl sakome: „Sangham šaranam gačami.“ Visa tai darome Viratai. Kaip skamba trečioji dalis? „Budam šaranam gačami“, „Sangham šaranam gačami“, ir trečioji dalis – „Dharmmam šaranam gačami“, „Dharmmam šaranam gačami“, dharma yra religija, balansas. „Aš atsiduodu religijai“, tai ir yra jos esmė. Arba galite tiesiog sakyti: „Budam šaranam gačami, dharmmam šaranam gačami, sangham šaranam gačami.“ Viskas, jeigu jau pasiekėte tai, tada galime kalbėti apie Dievą, bet ne iki tol. Taigi šie trys dalykai turi būti pasiekti.

Sahadža jogoje sakytume taip: visų pirma „Dharmmam šaranam gačami“, „Aš atsiduodu savo dorai.“ Visi troškimai gali būti atiduoti dorai: „Ar dora taip elgtis?“ Jūs galite, jeigu esate taip užauginti, tiesiog nedarysite to, neturėsite troškimų daryti ką nors, kas yra nedora ir neteisinga. Jūs tiesiog to nedarysite. Taigi „Dharmmam šaranam gačami.“ Tada turėtumėte sakyti: „Budam šaranam gačami“, tai reiškia: „Aš atsiduodu nušvitimui“. Tai yra antroji būsena, kai esate paaugę. „Aš atsiduodu nušvitimui, nušvitimui, kuris apšviečia mano dvasią. Mano vedlys bus tik dvasia. Daugiau jokių kvailų fizinių, protinių, emocinių pagundų. Kas tada lieka? Tik dvasia!“ Ir trečia: „Sangham šaranam gačami“ – „Atsiduodu kolektyvui, visumai, Viratai“. Štai kaip turime visa tai pasiekti.

Taigi galiausiai Jis pasiekė tą patį tašką: „Pradėsiu nuo savęs. Pirma nuo savęs, tada nuo kitų, bet ne atvirkščiai.“ Tas pats, kas gydyti medį pradedant nuo išorės, o ne nuo šaknų. Tačiau Sahadža joga gydo jus nuo šaknų. Visų pirma gaunate realizaciją, tiesa? Tada išmokstate atsiduodi dharmai. Tada tampate kolektyviškai sąmoningi. Kolektyviškumas yra temperamentas, tai mėgavimosi jausmas, kurį gaunate kolektyviniame gyvenime. Kol pasiekiate tai, dar neesate pasiekę jogos. Taigi Buda atlieka svarbų vaidmenį mūsų gyvenimuose, ir Jis yra galinga jėga mumyse. Aš labai džiaugiuosi, kad Buda Džajanti atsidūrė čia, Anglijoje, nes, kaip sakau, Anglija yra Visatos Širdis... Ar nieko tokio, kad sakau „Čia“, ar čia yra arabų?

Aš nenoriu įžeisti arabų, jei čia jų yra. Gerai. Ir jei ji yra Širdis, tada viskas, ką darote čia, cirkuliuos visoje Visatoje. Todėl jei galite įveikti savo ego čia, mes galėsime įveikti prezidento Reigano ir rusų ego. Mes galime tai padaryti. Tačiau turime pradėti tai čia. Tai turi apsikeisti vietomis: dabar jie turi mokytis iš jūsų, o jūs turite nebeimti pavyzdžio iš jų. Kai viskas pavyks, būsite nustebę. Ego - vienintelė kliūtis, kurią matau norėdama pasiekti širdis. Jei ego bus pašalintas, viskas bus gerai.

Taigi didi mantra mums yra „Budam šaranam gačami“. Manau, turėtumėte sakyti šias tris mantras kasdien, kad atsikratytumėte šio siaubingo ego. Dabar, ar turite klausimų apie Budą? Aš viską sutrumpinau, viso gyvenimo istorija yra labai sudėtinga. Ego traukiasi. Anglai yra išmintingi, gilūs žmonės, ir jie turi suprasti – tai labai labai svarbu, kad jie neturėtų prarasti šių savybių ir pabandyti atstatyti savo nušvitimą taip, kad jis cirkuliuotų. Ar turite klausimų? Geivinas pasakė, kad tai yra Budos Džajanti, labai apsidžiaugiau. Nes Anglijoje nekalbėjau apie Budą, nors ir kalbėjau apie Jį visur kitur. Tad dabar... Štai kodėl vilkėjau Budos šalį šiandien, nes jis primena apie neprisirišusį protą, kuris neturi spalvos.

Ir... Gali būti asmenybė, kuri yra bespalvė. Tačiau jūs galite papuošti ją spalvomis, kad kitiems būtų linksma. Kai esate realizuotos sielos, viskas, ką darote, yra natūralu. Viskas, ką darote. Aš vilkiu tai, todėl dabar Aš esu Buda. Kai to nebevilkėsiu, būsiu Adi Šakti. Tai ne drama, tai faktas. Tačiau jei nesate realizuotos sielos, iki tol viskas, ką darote, yra tik drama. Pavyzdžiui, tai yra dirbtinis daiktas, padėsiu savo ranką čia, kas beatsitiktų, niekas neužsidegs. Tačiau, jei jis tikras, jis tikrai užsidegs, ką bedaryčiau.

Viskas yra maždaug taip. Tad jei žmogus yra tikra asmenybė, viskas, ką jis bedarytų, yra ne drama, o realybė. Jie sako: „Ji gali būti šia forma, Ji gali būti ta forma“, žmonės nesupranta, kaip vienas gali turėti tiek daug formų. Gali! Jei tai realybė, tada gali. Kaip Motina Žemė, ji yra realybė, ir syvai, tekantys iš jos, turi tiek daug formų. Tik pažvelkite į jos galią! Gėlės, ši mediena, skirtingos spalvos, kvapai... Tiek daug visko! Motina Žemė viena tiek daug sukuria! Nes ji yra realybė.

Realybė joje gali kurti. Tačiau nerealūs dalykai, ką iš jų bedarytum, jie gali atrodyti tikri, tačiau nėra. Taigi dabar pradėkime pudžą. Ir Jis taip pat sakė apie ritualus, nes tuo metu dauguma jų nebuvo realizuotos sielos, kad jie... Kokią pudžą jie bedarė, ji buvo netikra, ji nebuvo tikra, neturėjo prasmės. Tai nedavė naudos, matote, šlovinti asmenį, kuris yra netikras, ar dievybę, kuri yra netikra, ar tuos, kurie nėra tikri žmonės, turint omeny realizuotas sielas. Kokia prasmė nerealizuotiems žmonėms Mane šlovinti? Aš visai neleisčiau nerealizuotam žmogui šlovinti Mane. Matote, visada sakau žmonėms: „Kol jie nėra idealūs Sahadža jogai, kol nežinote, kad jie yra geri, prašau, neveskite jų į pudžą.“ Tai sukelia gerokai daugiau problemų Man, nei jiems patiems. Jie taip pat jaučiasi įpareigoti, lyg darytų paslaugą Man, jie taip galvoja, šlovindami Mane, nežinau, bet jie nežino, kiek bėdų pridaro Man ateidami čia be realizacijos. Taigi tie, kurie neturi realizacijos, yra tikrai problemiški.

Jie Man nepadeda. Kai kurie žmonės tiki mitu, kad jei jie ateina į pudžą be realizacijos, gaus realizaciją... Tai netiesa. Geriau neveskite nerealizuotų sielų ir tų, kurie nėra Sahadža jogai, į pudžą. Tai kelia rūpesčius, ir tas žmogus pradeda abejoti tuo ir anuo. Geriau taip nedaryti, nes toks žmogus yra taip pat „pusiau iškeptas“. Taigi nenaudinga Man atnešti pusiau iškeptų tortų ir sugadinti juos visam laikui, nes, jei ištrauksite pusiau iškeptą tortą, jis bus sugadintas visam laikui. Nei Aš galėsiu jį valgyti, nei jūs galėsite vėl jį iškepti. Taigi, kam vesti čia ką nors, kas yra „pusiau iškeptas“? Supratote? Tad nuo kito karto... Be to, jūs darote tai dėl gailesčio, žinau, kad darote tai dėl geranoriškumo, tačiau tai nėra... Išmintinga.

Tai nepadeda nei Man, nei kitiems. Supratote? Taigi nuo kito karto ir visada turite vieni kitiems pasakyti, kad kol nesate įsitikinę apie žmonių realizaciją, apie tai, kad jis ją turi, neturėtumėte kviesti jų į pudžą. Jie yra netinkami Motinai ir netinkami sau. Nes jie pradeda abejoti ir po to jūs tikrai nebegalite duoti realizacijos jiems (...). Ar tavo draugas turėjo tokią pačią problemą? Kas jis? Nikas ar kas? Gerai.