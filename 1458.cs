Narozeninová púdža: Maryády, 17/03/1985, Melbourne, Austrálie

Jsem dnes velmi šťastná, že vás tu všechny v den oslavy Mých narozenin mohu vidět, a rovněž, že zároveň máme i národní program. Je to v měsíci březnu dobrá kombinace. V Indii je to čas jara - Mahdumas, zpíváme Madhumas. Jak víte, 21. března je rovnodennost, tedy svého druhu rovnováha a také centrum všech znamení v horoskopu. Tolika center jsem musela dosáhnout, také jsem se narodila na Obratníku Raka a vy jste na Obratníku Kozoroha, a Ayers Rock je také na Obratníku Kozoroha, přesně uprostřed. Tolik kombinací muselo být vypracováno. Takže princip vzestupu je to o tom, že jsme ve středu. V rovnováze. Je to o tom dodržovat maryády center. Být v mezích centra je zásadní. Co se tedy stane, když nedodržujeme tyto hranice? Tyto maryády? V takovém případě jsme napadáni. Jestliže dodržujeme maryády, nemůžeme být nikdy napadeni. Hodně lidí říká: "Proč máme maryády?" Řekněme, že máme maryády hranice tohoto krásného ášramu, a jestliže na vás někdo zaútočí ze všech stran, na všech stranách Voidu, a pokud vy vyjdete z Voidu, budete napadeni. Proto musíte dodržovat hranice. Je obtížné respektovat hranice, máte-li dva problémy - jeden je ego a druhý je superego. Zatím co na Západě superego není takový problém, ego problémem je, což má v dnešní době velmi subtilní rozsah a dopad.

Mohu rozlišit několik komplikovaných typů ega, které se zde vyskytují. Jeden typ je hrubý, člověk jako Chomejní, který je suchý, evidentní, zřejmý a každý jej může odsoudit. Tento typ se buď napraví, nebo se úplně zničí. Ale ego, patří-li stupidnímu člověku, se chová tímto způsobem jen proto, protože ten člověk neví, jak by své ego rafinovaně skryl. Západní ego je extrémně rafinované, jazyk, všechno je velmi propracované. Například, v angličtině se řekne: "Obávám se, že ti musím dát facku." "Omlouvám se, ale musím tě zabít." To je taková vychytralá formulace, víte, jakmile jednou řeknete, že je vám to líto, to znamená, že jste to překryli čokoládovou polevou, že? Pochopte, je to taková kamufláž. Takže musíme čelit tomu, co jsme, nemůžeme čelit něčemu jinému. Ale přesně tak se rafinovaně vyhneme konfrontaci sami se sebou. Dnes, ačkoliv je to den oslavy, bychom měli s humorem pochopit, co to ta stupidní věcička zvaná "ego" je. S maximálním humorem, bez vážné tváře, protože vůbec nechci, abyste se zase cítili vinni.

Nuže, ráno jsem vysvětlovala, jak se ego stane levou Višuddhi. I před tím, než jsem vstoupila do této haly, měla jsem na ní pozornost a tady se mi udělala taková velká boule, prostě strašlivá, trýznivá bolest. Chci říci, že po celou tu dobu to tu bylo, od té chvíle, co jsem přijela na Západ. Dovedete si to představit? Nikdy to nezmizelo. Takže ta čakra pořád pracuje, chudinka, musí být úplně unavená - čakra Višnumáji. Měli bychom vidět to, co se skutečně děje - i tu fyzickou stránku věci, je velice důležité, abychom tomu rozuměli. Víte, pokud vás od dětství učí, že v takovéto společnosti, jste-li extrovert, musíte něčeho dosáhnout, ať už jakéhokoliv úspěchu, pak je vám vštípena idea síly, představa, že je slabost být tolerantní. Představte si, na křesťanských národech je nejlepší: "Omlouvám se, že tě zabiju," - a tak dál. Víte, v křesťanském národě mají takovou teorii, že je slabost cokoliv tolerovat. Je to slabost, když vás někdo ovládá. Nikdy nemůžete mít úspěch, pokud to tak necháte. Takže pokud a dokud se nestanete posedlí, nemůžete být nikdy poslušní. Takto to je. Někdo vás musí posednout, úplně ovládnout jako třeba Hitler, a pak můžete poslouchat. Jinak má každý obrovské ego, jak jsem vám říkala ten příběh o tom popeláři. Takže každý má velikánské ego, každý si chce dělat vše po svém, od dětství děti rozmazlujete, kazíte je, až jsou úplně rozmazlené. Pořád je objímáte, pořád je držíte, děláte pro ně příliš a děti jsou pak zhýčkané. Myslí si, že jsou nejlepší na světě a vrcholem všeho je, když se jim řekne, že si nesmí nic nechat líbit. Pak přestanou poslouchat. Takže jistým způsobem nevíte, jak druhé poslouchat.

Ego neví jak poslouchat, protože to je slabost, poslušnost je pro ego slabost. Tak chudáček ego má něco velmi omezeného. To ego má balón, který je omezený. Ale když dostanete paralýzu, tak tento balón praskne, všechny tyhle věci prasknou, nicméně ego dokáže být i pružné. Když se začne ego příliš roztahovat přes vršek superega, pak to superego může jít do určitého bodu nahoru, je tu také. Aby se lidé zbavili ega, tak se opíjí, berou drogy, jen aby ego zatlačili zpět. Takže když zvětšujete superego, ego klesá. Takže balancujete mezi nimi, pak máte kocovinu, pak to pokračuje takto, vidíte, tak se to děje. Je to moderní řešení, které našli pro ego, budiž. Jinak je toho ega příliš. Takže když vám někdo něco řekne, místo toho, abyste se k tomu postavili čelem - předpokládejme, že jste nebyli schopni, řekněme, najít pro mě skleničku - berte to tak, jak to je. A vy trucujete. Proč? Proč byste kvůli tomu měli trucovat. Protože existuje další místo, kam ego může jít, když se proberete, je zde, vidíte, ono se kříží ve Višuddhi a když je z druhé strany potlačováno, přejde do této části Višuddhi. Takto dostanete levou Višudhi. Není to nic než čisté ego. Věřte Mi, je to čisté ego. Protože nemá jiný způsob, jak se dostat dovnitř, jde tam a takto vy začnete trucovat a přemýšlet. A přemýšlením dostanete ještě větší ego. Naplní se vaše levá strana a vy trucujete místo toho, abyste se k tomu postavili čelem. Nuže, ta praktická cesta, ta střední stezka, je upevněna tím, že jsme v realitě. Tento zvyk si musíte osvojit. Třeba se něco nevydařilo, řekněte si: "Ano, nevyšlo to, protože jsem udělal chybu. Tak budiž, proč jsem udělal chybu? Kvůli tomuto - a příště už se to nestane." Je velice snadné se všemu vyhýbat, a místo toho si lebedit, jak je ego chudinka smutné. To je sebe rozmazlování. A ostatní se soucitně přidají: "Ó, on cítil "je mi líto, že jsem vás zabil," víte? Je mu to líto. Ano, viděla jsem, jak daleko to zašlo v myslích západních lidí, že existují zákony, které opravdu odpouštějí lidem, kterým nikdy nemělo být odpuštěno. Snaží se také odpustit lidem, kvůli této absurdní levé Višuddhi, která rozmazluje levou stranu, pak cítíte soucit s takovými lidmi, kterým by se nemělo prominout nikdy.

Například ten chlápek, který zavraždil tolik lidí tím, že je uvrhl do plynových komor. Je teď ve vězení, je z něj přítěž, velká přítěž coby vězeň, protože se musí držet pod zámkem a tak dál. Vydržovat takového psa je pro Angličany docela obtížné, ale takového vězně vydržují. Zapomněla jsem jeho jméno, strašlivý člověk. Je starý a dosud je ve vězení - ať tam umře, na co ho litovat? Pověste ho a hotovo. Tolik lidí zabil. Ó ne, jak to můžete udělat? Musíte vydržovat ono psisko, ačkoliv spotřebovává peníze celé společnosti, ačkoliv zabil tisíce a tisíce lidí, tisíce v plynových komorách. Takový odporný chlap si žádný soucit nezaslouží, podle božích zákonů by s ním byl krátký proces. Každý den mrhá penězi lidí a dokonce teď nedávno jsem četla články, kde se o něm píše soucitně: "Jaké zlo teď může napáchat? Proč mu nedat pokoj?" Takto především nahráváte na ruku strašlivým lidem díky vaší levé Višuddhi. Takže levá Višuddhi není nic než výhradně a pouze ego, které vás nutí hlavu takto naklánět, a chodit takto. Nuže, ačkoliv s touto levou Višuddhi má člověk hodně, hodně tělesných potíží, nejhorší ze všeho ale je, že můžete zešílet. Jednou mi někdo řekl, že v Americe lidé po čtyřicítce najednou zničehonic zešílí, a to je závažná choroba, stejně závažná, jako ta strašlivá nemoc AIDS, protože se šíří stejnou rychlostí. Nuže, jako vaše Matka vám musím jasně říct, že tu úlohu hraje ta strašná levá Višuddhi. Nevyžívejte se v tom, neoddávejte se tomu. Jestliže máte ego, je to kvůli levé Višuddhi, postavte se čelem sami k sobě. Dnes měl Warren nápad, že se u Mě zastaví, a řekl mi: "V Indii, když někam jdeme, předpokládáme, že lidé na jakýkoliv návrh nejprve spustí: "Ne, ne." Víte, vlastně to - ne, ne - je proto, že jsme jinak vychováni. Víte - jsme vychovaní tak, abychom tomu čelili. Proto se Indové nikdy netrápí pocity viny. Pokud ano, vězte, že už přijali západní způsoby. Nikdy nemají pocit viny.Takže tehdy, když na něco říkají své "ne" na 99% - ne lidé ve velkých městech, ti mají stejný styl jako... protože tam jste je "pěkně požehnali", ale ve vesnicích si řeknou: "Ne, to tedy ne, jak bych to jen mohl udělat?" Budiž, udělal jsem to, takže to teď napravím." Ne, ne - začíná se s ne, ne. Ale člověk ze Západu, když uslyší "ne, ne", si možná pomyslí, že jim někdo útočí na jejich ego.

Protože to ego je pořád tady, aby dominovalo ostatním, ego si stále bude myslet, že by vše zorganizovalo lépe, pořád si bude myslet, že jsou čistotnější než ostatní a že jsou něco víc než ostatní. Víte, všechna ega takto uvažují, postaví vás na piedestal a žijete si na vrcholku jako balón nebo nafouklý kruh, držíte se na povrchu, a proto nechcete vypustit ten vzduch, protože víte, že se ponoříte do sebe. Takže si žijete na tomto a začnete si myslet, že víte všechno lépe, když vám kdokoliv cokoliv řekne, hned se cítíte ublížení, zase levá Višuddhi. Když vám něco řekne Matka, hned levá Višuddhi. Takže tady na Západě jste si všichni vytvořili takový vak. Měli bychom se k sobě postavit čelem, tak jak jsme. Ten vak existuje, takže ať řeknu cokoliv, ani to, co říkám teď, by ve vás nemělo spustit sebeobviňování. Podívejme se, žádné pocity viny. Buďte se svým Duchem, abyste se viděli a mohli se vyčistit. Když vidíte z pohledu Ducha, vyčistíte to, co se tak dlouho hromadilo. Levá Višuddhi je dnešním problémem Západu, to vám říkám. Všechny ty problémy pocházejí z levé Višuddhi. ale v žádném případě nejsou přemoženy, naopak, kdykoli se levá Višuddhi může zpátky nafouknout v ego. Viděla jsem, že na Západě je to velice běžné, lidé jdou rovnou za nosem, vše je v pořádku. Dokonce i v indických městech jsem to viděla, ale jakmile je něčím pověříte, najednou jsou na koni. Řekla jsem: "Odkud se tak dostali na koně, odkud přišlo to ego?" Víte, všechno se to tady ukrývalo, a jakmile byli pověřeni, celý problém se vrátí a trůní si jako Honza Gilpin na koni a uhání a já se na ně podívám a říkám si, kam jedou. Prostě tu byli a zmizeli, triky se zmizením. Prostě nemohu pochopit, proč se to děje. Ale po proniknutí do těch problémů, protože to vidím, jak vstupuji do haly, že dostáváte levou Višuddhi. Podívejte se ale na ty děti, víte, od dětství je neučíte, aby pořád říkaly: "Lituji, omlouvám se". Naši Pársíové v Indii mají hodně z vaší přetvářky, velmi mnoho. Takže ráno nikdy nechceme jít na návštěvu k Pársíovi, protože brzy ráno přijde a začne říkat: "Já se omlouvám, já se omlouvám." To je nepříznivé. Vidíte, že lidé říkají: "Maafkaro, maafkaro." "Baba, přijď odpoledne, teď ne, po ránu s tím nezačínej." My to takto neříkáme, je to nepříznivé. Otevřete dveře a někdo tam stojí: "Maafkaro" - za co, co jsem udělal? Co jsi udělal, že to říkáš tímto způsobem pořád dokola, na co máš stále to kajícné rozpoložení? Víte, člověk nechce vidět ten omluvný, kajícný obličej hned po ránu, není-liž pravda? Něco příjemného - při příchodu pěkně pozdravit, ale to jejich: "Maafkaro, maafkaro, omlouvám se, lituji, omlouvám se." Je velice běžné, že nikdo nechce po ránu vidět Pársího, víte, důvod je ten, jestliže je ráno potkáte, budete celý den ve špatné náladě, protože jste viděli jednoho přeuctivého kajícníka. Není to žádná omluva, oni jsou extrémně egoističtí lidé. Jestliže budete studovat jejich povahu, zjistíte, že jsou velice egoističtí. Takže musíte pochopit, že když se začneme zabývat svým egem, musíme jednat přímo s ním.

My nejsme ego, my jsme Duch. Přímo. "Aha, takže to bylo špatně, neudělal jsem to já, ale to tělo, tak pojďme - ne, je lépe být v pořádku." Řekněte si: "Ne, ne, je lépe být v pořádku." Takovýmto způsobem se k tomu postavíme, protože víte, to, co Mě právě děsí, je levá Višuddhi. Jakmile jsem pomyslela na tu chorobu, Moje pozornost šla na levou Višuddhi. Představte si, lidé zešílí. Většina egoistických lidí, které jsem potkala, kvůli tomu úplně zhloupla. Jsou hloupí, chovají se stupidně, úplně hloupě. Egoističtí lidé se oddávají drogám a alkoholu, protože jen tak mohou vydržet. Například člověk, který má velké superego, posedlý člověk, který se dá na pití, velmi brzy umře, nebude žít, protože ho to hodí příliš k této straně. Egoističtí lidé ale vydrží, chci říci, že člověk, který není egoista, třeba Ind, jestliže se napije vodky, bude "odvát od břehů", naprosto, nebude k nalezení, ztracen. Ani ve ztrátách a nálezech ho nenajdete. Ale to vaše ego dává člověku výdrž, co se týče superega, a tak to zvládnete. Víte, proto lidé mohou pít, nemá to nic společného s něčím takovým jako je studené počasí, je to spíše vaše ego. Někdy, když se nazýváte levostrannými, tak se velmi mýlíte. Nejste. Žijete s touto iluzí, s tímto mýtem, protože takto můžete omlouvat své ego. Protože západní lidé jsou v podstatě egoističtí. Tu skutečnost musíme přijmout. My nejsme západní lidé, my patříme do království Boha, takže nemějte pocit viny. Nejste už lidé ze Západu, pro Mě nejste ani Indové, ani Angličané, ani Australané, vy jste moje děti. Ale některé věci tu stále přetrvávají, takže buďte opatrní - to, co vám říkám, se stane v menší míře každému z vás, ale ne příliš. Buďte opatrní, je to venku, je to mimo maryády a když je trochu překročíte, setkáte se s tím. Takže ti, kteří si myslí, že jsou levostranní, jsou pouze posedlí, a protože jsou posedlí, proto se stali levostrannými. Jinak jejich temperament není levostranný. Protože tu není žádná tradice, není tu přijaté žádné podmiňování, nic, nebyli žádným způsobem podmiňováni. Takže na Západě je těžké najít nějakého tamasika, je těžké je najít.

Zato tu máme lidi, kteří jsou egoističtí, ale stávají se posedlými. Ty posedlosti se ujmou vedení vašeho ega a působí skrze něj. Takže jsou mnohem nebezpečnější než obyčejní tamasikové. Víte, když je posednut obyčejný tamasika, umírá velmi brzy, jinak zkrátka obtěžuje sám sebe. Bude mít bolesti, sám bude mít všechny potíže, problémy. Ale když je člověk, který je egoistický, navíc posedlý, pak se stane otravnou, nesnáze působící osobou. Když někdo pije v Indii - budete překvapeni - stanou se z nich velice příjemní, extrémně mírní lidé, velmi tiší, velmi dobří. Chci říci, že některé ženy mi řekly: "Chceme, aby naši muži začali pít, protože by z nich byli lepší muži." Ale tady ne, tady se stanou násilnickými, proč? Protože v sobě už máte základnu pro ego, a ty bytosti, ať už do vás skočí z levé strany nebo zprava, přebírají vaše ego. Pak fungují skrze vaše ego, takže se takoví lidé stanou krutými a ráznými. Chci říci, všichni ti Němci byli takto zpracovaní. Všichni byli posedlí bhúty z nadvědomí a všichni se chovali tímto úděsně brutálním způsobem. Představte si, že nějaká lidská bytost, lidská bytost, zabíjí milióny lidí v plynových komorách. Dovedete si to představit? Chci říci, vy byste se nedokázali dívat ani kdyby před vámi zabíjeli malé kuře. Jak se jen můžete dívat na tolik lidí, jak je před vašima očima zabíjí plyn a jak se snaží dostat z plynových komor? Všechny byly průhledné, abyste se mohli dívat. Vidíte tu krutost, kam až zašla. Jak to? Byli posedlí a posedlí egoistickým temperamentem. Takže ti bhúti použili jejich ega a udělali to. My jsme ve středu. My jsme lidé, kteří dosáhli úrovně Boha, nemáme s levou Višuddhi nic společného. Nemáme ego. Kde je to ego? Zničeno. Kde je superego? Zničeno. Takže pokud někde číhá nějaký zbytek, jenom se k tomu postavte čelem. Proč se cítit vinen? Na co? Kvůli nesmyslu? Tímto způsobem se toho zbavíte.

Protože i u sahadžajogínů jsem viděla, jak najednou mají nosy nahoru, oči jim lezou z důlků, najednou začnou jinak mluvit a to Mě děsí. Řekla jsem: "Co se děje?" Byl to normální člověk, proč teď mluví takovým způsobem? Důvodem je, že jeho skryté ego najednou vyskočí a projeví se. U mnoha Indů taktéž, ti, kteří bydlí ve městech, jsou strašlivě egoističtí, vy jste je "požehnali", jak jsem říkala, takže se chovají stejně. Ale protože je tu tradice držet se ve středu, v jakékoliv zemi, i v Číně. Viděla jsem, že v Číně je to totéž. Nikdy jsem je neslyšela říkat: "Promiňte, promiňte, promiňte." Ani nediskutují. Rusové se k nim zachovali velmi špatně. "V pořádku, " říkáme jim. Zeptáme se jich: "Proč jste se odtrhli od Rusů?" Zapomeňte na to. Nikdy nekritizují, nikdy se neposadí, aby kritizovali: "Oni to udělali," netrucují, ani o tom nepřemýšlí, nic. Jako Indové - budete překvapeni, máme tu zákon, podle kterého se očekává, že nebudeme točit žádné proti anglické filmy. Dovedete si to představit? Protože oni naši zem opustili s grácií. Ani filmy o Šivadži nejsou povoleny, protože by mohly ukazovat muslimy ve špatném světle. Až tak daleko jsme zašli. Protože - zapomeňte na to, zapomeňte, zapomeňte. Když začnete přemýšlet o tom člověku, vaše ego dostane zásah, dotkne se to nepříjemně vašeho ega. Je to ego, kdo je zraněn, a vy můžete ten balón vyfouknout dvěma způsoby, možná to víte. Buď do něj fouknete, nebo zvenčí odstraníte všechen vzduch nebo do něj dokonce udeříte. Takže to zraněné ego je tam, kde se vnějšek vyprazdňuje a balón se zvětšuje. Druhý případ ega - nafouklé ego, je tam, kde je balón naplněn oním vzduchem. Oba problémy věci jsou totožné. Chci říci, výsledek je stejný, ať to uděláte tak či onak. Takže, jakmile pochopíte, jaké jsou ty tělesné projevy, nejen o těch hrozných nemocech, které můžete dostat, ale také o tom, že můžete ve velmi mladém věku zešílet, protože nebudete vědět, jak sami sebe zvládat. Nejlepší způsob je, pokud jste něco udělali, si prostě v této záležitosti odpustit. "Odpouštím si v tomto bodě." V pořádku. A že se to stalo kvůli tomuto - v pořádku, neměl jsem to dělat. Už to neudělám. Jenom to řekněte takto, prostě to úplně zneutralizujte. Pokud a dokud to nezneutralizujete, bude se to tady hromadit, tady v tomto bodě.

Za druhé vám musím říct, že ženy na Západě změnily svůj styl a to je velice, velice nebezpečné pro společnost, protože si také osvojily, egoistické způsoby mužů. Takže když muži ušli, řekněme, deset stop, zase za nimi přiběhly, třeba osm stop a stahují je zpět. Nebo jdou ještě dál než muži. Úplně to kříží vaše ega, protože ženy normálně nemívají takové možnosti ega. Takže v soupeření s muži v egu, jste ztratily úplné maryády ženy, neexistují žádné ženské maryády. Muž má maryády muže, jestliže se muž začne chovat jako žena, už není muž. Stejným způsobem ženy, pokud se začnou chovat jako muži, pak už přestanou být ženami. Ztratily svoje maryády. Jsou mimo a stanou se posedlými. A proto se ženy, když jsou egoistické, stanou tak šeredné. Jejich obličeje jsou ohyzdné, vypadají děsně, celé jejich chování je odporné. Mohou úplně vyschnout jako tyčky na fazole, a mohou být velice tvrdé, jako železné pruty, které umí tvrdě udeřit. Říkají: "Žena s železnou tyčí v ruce." Děje se to, protože máme maryády, každý máme svůj styl, svůj výraz. Jestliže je to růže, pak je to růže. Buďte šťastní, že jste květina, růže. Pokud se růže bude chtít stát trnem, ztratíme všechny naše maryády. Dnes s vámi budu mluvit, než začneme, - před tím než přijdou lidé - budu mluvit k ženám a o tom, kde se stala s nimi chyba. Měli byste vědět, že tu neutěšenou situaci Západu nezpůsobili muži, ale ženy. Ženy zničily západní společnost. Indické ženy zachovaly společnost bez poskvrny. Velice jim děkuji za jejich poctivý přístup k životu. Jsou to ženy této země, které zničily vše, co bylo tak křehké, citové, nádherné, lásku, náklonnost, soucit. Ženy tu jsou proto, aby dávaly radost, štěstí a citové bezpečí celé společnosti. A ony převezmou velení: "Udělej to, dej to, udělej tamto." Dokonce i jejich manželé se stali jenom služebníky ve svém domě. "Ty jsi pořádně neuklidil, ty jsi neuklidil pořádně kuchyň."

Jela jsem do Anglie a byla jsem překvapená, že úklid celé kuchyně a vše ostatní se v Anglii dělá tak pečlivě, máte všechno na čištění tohoto, čištění tamtoho. "Proč se to stalo?" Jsou to muži, víte, kdo to musel dělat, tak vynalezli různé způsoby a metody. Musí se to blyštět, chcete, aby se to lesklo, dobře, seženu ti něco takového, vezmete to do ruky a budou vás pálit ruce, a všude bude kyselina, a ve velkých rukavicích to budete všude dávat. Všechno bude v pohodě. Pak budou trpět děti, protože to je práce pro zahradníka, O nádherné bytosti, které se mají zrodit, se musíte starat s něhou, ale vy od počátku pečujete o své děti přehnaně. Matka je jako zahradník, musí také zastřihávat, musí také řezat, aby byl růst správný. Jestliže je vaše dítě rozmazlené, nejste dobrá matka, jste k ničemu. Ale vy opatrujete svého manžela a děti ne, právě naopak - protože když pečujete o manžela, líbí se to vašemu egu. "Sedni si tady, běž tam, co je to?" Záležitost peněz: "Dej mi všechny svoje peníze," "Já si je všechny nechám," všechno. Někdo třeba řekne, že takový je zákon. Pokud je zákon stupidní, pak by sahadžajogínky neměly takový zákon následovat. To právo vás všechny zničilo, to vám povídám. Je to velice důležitá část života, tak důležitá oblast života, že by se to nemělo trpět. Kde chybí náklonnost, láska, vlídnost, vše, co je důležité, tam se lidé stávají bezvýznamnými. Život bez cíle. Nevíte, co dělat, a proto děti páchají sebevraždy. Láska by měla být taková, že i zastřihne. Proto máte moudrost, kterou si ale vaše Múládhára čakra nerozvine, pokud běháte za muži/ženami. Jak by se mohla rozvinout moudrost? Muži vás úplně zmátli. To vám říkám, úplně z vás udělali blázny. Vaši moudrost musíte udržovat netknutou. Nejen že vás ošálili, ale oni sami se snížili k tomu, aby vás oklamali. Mají své vychytralé metody, nejsou poctiví, čestní a upřímní. Jako sahadžajogíni jsme nad těmito věcmi, dosáhli jsme stavu, kdy jsme nad tím. Jsme tu, abychom napravili všechny ty věci, které se ve společnosti zvrtly, protože Sahadža jóga stojí čelem ke společnosti, nejen sama k sobě. Takže na tomto stupni musíme pochopit, že to, co máme udělat, je následující - za prvé, vaše porozumění musí být takové. Dokonce i dnes se vším tím vývojem porozumění Sahadža jógy si ženy neuvědomují, že musí být ženami. Viděla jsem, jak se ptají: "Co je na tom špatného?" Pořád dokola. A muži nechápou, že musí být muži, dokonce i po tolika letech. A pokud se stanou opravdovými muži, ženy si jich budou vážit. Jestliže se stanete opravdovými ženami, muži to ocení.

Víte, právě protiklady se přitahují, to by mělo být normální. Ale my nežijeme normálním způsobem, muži jsou jako ženy a ženy jako muži. Co teď? Je velice důležité, aby to teď muži pochopili, - s ženami budu mluvit později - že se musí stát skutečně muži. Musí opravovat věci, dělat rozhodnutí, musí být těmi, kteří vládnou. To je vnější stránka, v podstatě je zdrojem žena, žena je potenciál a muž je kinetická energie. Například se pohybuje ventilátor. Pohyb ventilátoru je kinetická síla, ale potenciál je v našem nitru je jako ta elektřina, která je spojena se zdrojem. Co je výš? Ventilátor, který se pohybuje, nebo zdroj? Nechť ženy rozhodují a nechť muži rozumí. Pokud zdroj vyschne a chce se stát ventilátorem, žádný ventilátor nebude fungovat. Je to vzhůru nohama. Pokud si uvědomíte, že jste zdroj, že jste těmi, které dávají mužům šakti, přestanete se chovat jako muži. To neznamená, že nemůžete chodit do práce a pracovat, ale dělejte práci, která je pro ženy vhodnější. Nechtěla bych, aby ženy pracovaly jako řidičky autobusu, nebo náklaďáku, nebo aby zápasily. Ne. To vám říkám, to vám říkám z vlastní zkušenosti. Jednou na cestě, když jsem studovala v Lahore, víte, jsem jela vlakem a na nějakém nádraží vlak v noci zastavil, a přišla žena a říká mi: "Otevřete mi dveře!" Tak jsem řekla, že je to tu přeplněné, ale že to zkusím. Řekla mi, že jestli to nepůjde otevřít, že to zlomí. Řekla jsem: "Jak byste mohla?" Ona na to: "Ty nevíš, kdo já jsem? Povídám: "Kdo?" Ona: "Já jsem Ahmida Bhanu." Já: "A kdo je Ahmida Bhanu?" - "Zápasnice." "O baba," řekla jsem, "díky Bohu." Tak říkám: "Když jste zápasnice, proč chodíte do kupé pro ženy? Proč nejdete do kupé pro muže?" Tak hrubě otevřela ty dveře, přišla ke Mně, podívala jsem se na ni a říkám: "Páni, to je teda osoba!" Posadila se a celé její vzezření, všechno, její chůze, držení těla a způsob, jak seděla, bylo všechno tak neženské. Takhle si sedla a řekla: "Tak, ať sem přijde ten, kdo si myslí, že tu nemám sedět." Řekla jsem: "Nikdo to nechce, paní, udělejte si pohodlí." "Ale asi budeme muset sehnat někoho z jiného kupé, aby s vámi mohl zápasit." Utichla. Viděla jsem, jak jsou všechny její svaly přehnaně vyvinuté, vypadala opravdu jako, měla bych říct, nějaká západní kráva, řekla bych. Krávy tady vypadají jako buvoli, ne jako krávy. Nemohu zapomenout na tu legrační zkušenost, byla jsem velmi mladá a opravdu jsem nevěděla, chtělo se mi smát, ale nemohla jsem se jí vysmívat, aby mě třeba nepraštila. Takže tak to je, tak jsme dopadly, musíme vědět, kam až zajdeme. Chceme se stát zápasnicemi? Takže tak to je, člověk musí vědět, že to už trvá celá léta, už celá léta. Viděla jsem, četla jsem nějaké knihy, nějaké staré knihy, viděla jsem nějaké filmy, které popisovaly, jak za starých časů některé ženy mívaly v rukou košťata, aby s nimi mohly své muže mlátit. Také jich pár v Indii máme takto "požehnaných", ale takových žen je velmi, velmi málo. Není to velké číslo, ale může se zvýšit, Bůh ví, víte. Takže nám držte palce. Ale řekla bych, že už se to děje. S tolika mužskými egy, které jdou do levé Višuddhi, říkají: "Ne, ať převezmou velení ženy, je to v pořádku." "Ať jsou spokojené. Už bylo dost jejich agrese, ať je po jejich." Udělají věci po svém, mužům to nebude vadit a půjdou doleva. Nebude je bavit ani manželství nebo láska. Včera jsme měli jednu svatbu, je to pro dobro vašich dětí, pro jejich dobrý stav, ujměte se svých rolí muže a ženy. Vaše role je být jako ženy a muži, uvidíte, že vám to bude přinášet radost. Spory by měly být o této roli. Pokud za vás muž chce něco udělat, měly byste říct: "Ne, ne, jak bys to mohl dělat ty? To je pro mě příliš." "Nech tu práci udělat mě."

Tolikrát jsem vám říkala, jak se můj muž, když se rozčílí, chce si sám vyprat tílko, tak se pozná, že je naštvaný. Když je hodně rozzlobený, jde čistit koupelnu. Ale dělá to tak mizerně, že vždycky poznám, že uklízel on. Chce se mi smát, ale neodvažuji se, protože musím podržet jeho ducha. Pak začne mluvit s každým velmi, velmi uctivě. Začne všem vykat. "Vy jste to a vy jste takový." Takže vím, že je kvůli něčemu strašně naštvaný. Neřekne, co ho naštvalo, víte. Musíme to zjistit, proč se rozlítil. Jestli to zjistíte, neobviňujte se, napravte to. Pak na to přijde - víte, je spousta způsobů jak neutralizovat hněv. První věc, která se egu stane, je hněv. Když jste se včera vdaly, musíte vědět, jak utišit jeho zlost, protože ego tu pořád ještě je. Nuže - zjistit, jak neutralizovat něčí hněv je velice krásná záležitost. Neviděla jsem, že by některý z vašich autorů o tom psal, ale v Indii je takových spisovatelů, co se věnovali této situaci, několik. Musíte především zjistit, jaké jsou slabiny vašeho manžela, případně vaší manželky. Co ji konkrétně rozčílí. Váš přístup by měl být o tom, jak ji nerozčílit. Neměli bychom ji rozzlobit, a na druhé straně postoj manželky je tentýž, mnohem více se týká mužů. Takže, jaká jsou ta slabá místa, kdy se opravdu rozčílí? Prostě ho studujte, je to úplně jednoduché. Smějte se tomu, neberte to vážně, ale pečlivě se tomu vyhýbejte. Zjistěte také, co mu dělá radost. Já se opravdu někdy - nikdy se nezlobím, vy to víte, že se nikdy nezlobím, ale předstírám, že se zlobím, abych... A teď, jak to demonstrovat, jak utišit - zneutralizovat hněv nějakého člověka? Například se snažím ukázat, jestliže mi dáte nějaké dítě na klín - hotovo, hněv je pryč. Nemohu dělat, že se hněvám s dítětem na klíně, to je prosté. Musíte na to přijít. Například můj manžel, řekněme, že se hněvá, znám ho, takže vím, že když řeknu: "Co takhle koupit mi pěkné sárí?" Hotovo, je hned šťastný. Udělala jsem mu tu největší laskavost, víte. Nějak takto, víte, musíte na to přijít, které věci potěší vašeho muže, které udělají radost vaší ženě, a neutralizovat zlost. Víte, takové malé věci se musíte naučit. Je to umění života. Je to umění sahadža- jogínského života. Je to umění jak žít, jak vyjít s několika maličkostmi, jak si umět poradit. Určitě jste viděli, jak na přednáškách říkám docela vážné věci, ale tak, abyste se smáli, a tak se to usadí ve vašich myslích, takto byste to měli dělat. Protože humor je jednou z nejlepších věcí, dáte si vše dohromady a lépe porozumíte a nikdo se necítí dotčeně. Takto se věci zlepšují, a když vidíte, že jste se usadili v míru - je to první věc, co muž a žena musí udělat. Usadit se v míru. Děti se cítí dobře, každý se cítí dobře. Postupně se všechno spraví. Nemáte zodpovědnost za napravení svého partnera, ale jestliže jste si vzal někoho, kdo není sahadžajogínka, někoho, kdo je odporný a tak dále,pak je to jiná otázka. Ale sahadžajogíni jsou oddáni přede Mnou a pak by to mělo být úplně nejsnadnější. A ochraňovat se, starat se jeden o druhého. Měla by tu panovat naprostá důvěra. To je - v naší zemi, musím říct, že náš sňatkový systém má některé zvláštnosti.

Co se stalo - jednou jsem jela do Singapuru a budete se divit, to už je dávno, jela jsem do Ameriky a byla tam jedna strašná manželka jednoho diplomata, na program přišla opilá a byla požádána, aby odešla, protože byla opilá. Tak informovala naši premiérku Indhiru Gándhíovou, o tom, že "ta paní dělá to a ono, že by to neměla dělat a že ona je přece žena diplomata a má vysoké postavení" - a tak dál. Takže Indhira Gándhíová, aniž by něco chápala, pověděla chlapíkovi, který se jmenoval Huxher, který byl její pravá ruka: "Běžte říci panu Šrívastavovi, že by se to dělat nemělo a že by ona měla být odvolána zpět." Takže ten ministr, - víte, že dostat zprávu pro Indhiru Gándhíovou znamenalo tenkrát pro toho ministra osudovou ránu. Takže poslal pro Mého muže. Zavolal mu a říká: "My si myslíme, že vaše žena by měla být odvolána, stalo se to a ono." A můj muž na to: "Proč, proč ji chcete odvolat?" Ona nepije, nekouří, nedělá nic špatného, je to nejslušnější žena, velmi důstojná a ví, co dělá." Dělá dobrou práci a nežádá za nic peníze. Nedělá nic špatného, a jestli chce, odstoupím já. Ale já ji volat nebudu." Ministr se úplně vyděsil, protože pokud odstoupí on, kdo bude jeho práci vykonávat? Tak schopný. Prostě řekl: "Budu rezignovat." Všichni byli v šoku, víte, jak byl sebejistý. Dozvěděla jsem se to od někoho jiného. Od toho ministra, co byl mrtvý, polomrtvý z toho vzkazu od premiérky, víte. Pak odeslal hlášení, protože prý sám ve svém nitru prozřel: "Znám tu paní velmi dobře, ona je velmi důstojná. Je to velmi slušná žena, velmi dharmická, neměli bychom ji znepokojovat." Zatímco ten chlapík Huxher - který ten vzkaz poslal - byl také v šoku, a ten šok předal Indhíře Gándhíové. Od té doby se nikdy nepokusila zasahovat do Mé práce. Budete překvapeni, ale už se nikdy nepokusila zasáhnout. Takto můj muž důvěřuje Mé práci a takové má pochopení. Takové byste měli mít. Musíte znát svoji manželku, svého manžela, nemohou dělat takové a takové věci. To samé platí o dětech. Musí mít vaši plnou důvěru. Musíte vědět, kdo jsou, čeho jsou schopni, jak daleko jsou schopni zajít. A pak se ta důvěra, to vnitřní porozumění stane cestou k míru, lásce a náklonnosti. Naprostá vzájemná důvěra, ať jsou kdekoliv.

Mohu kdykoliv říct, ať jdou mé dcery kamkoliv budu vědět, že nikdy nebudou žít adharmický život, ani mí zeti, ani Mé vlastní dcery. Ani by nepomysleli na adharmický život, jakkoliv by se kdo snažil. Měli byste mít takovou důvěru v hloubi duše ke svým dětem. Když byly malinké, malinké a přišli sousedi s tím, že moje dcery přišly a půjčily si to, v naší zahradě pro ranní očistu. Řekla jsem: "Cože? Moje děti, jestli půjdou do vaší koupelny, tak si je nechejte." Dám vám teď dva tisíce rupií, hned teď, jen je požádejte, ať jdou do vaší koupelny, to je vše." Znám je příliš dobře. Když Mi řeknou, že moje dcery něco vzaly, znám je velice dobře, nikdy by se cizích věcí ani nedotkly, znám je příliš dobře. Od nikoho nikdy nepřijmou takový závazek, znám je příliš dobře. Takže tak byste měli velmi dobře znát své děti, neurážejte je v přítomnosti druhých. Rozviňte jejich charakter a vznešenost takto: "Ty jsi sahadžajogín, pojď, jsi skvělý, bude z tebe to a ono." Přiveďte je na stezku, duchovní cestu a udržujte je tam, mějte je v úctě. Nerozmazlujte je, nezkazte je. Normálně je rozmazlujeme. Buď jsme přehnaně starostliví, anebo z nich vychováme přehnaně pečlivé lidi, obojí je špatně, je to zase ego. Řekněte jim, jak se mají o vše podělit, vysvětlete jim, jak vše sdílet. A jestli se dělí a dávají věci ostatním, buďte šťastní. Dostanou to ostatní: "Dej to ostatním, ať si hrají ostatní." Víte, když ukážete vaše štěstí, radost, že vy sám dáváte ostatním, pak i děti se všechny věci naučí.

Takže manželství v Sahadža józe je velký závazek, omezení svobody. Skrze manželství jsme všichni svázáni. Všechno je to společenství velmi šťastně sezdaných lidí. No, a když někdo není schopen mít dobré manželství, je lepší na to zapomenout, zapomeňte na to. Víte, konec konců viděla jsem, jak ženy mého věku, přes šedesát, žádají o sňatek. Ano, jsou muži a ženy, kterým je přes šedesát, a říkají mi, že by se chtěli vdát a ženit. A já na to:"Cože? V šedesáti mám tisíce dětí, jak můžete říct něco takového?" Chci říct, že byste neměly být nevěsty celý život. Měly byste být matky a babičky. Myslím, že po 45.roku už by nikdo na manželství neměl pomýšlet, je to hloupost. Je to nesmysl po pětačtyřicítce, všechny ty, i vdané ženy by měly vědět, že jsou matkami, budou z nich babičky. A ony jsou pořád nevěstami. Je to jeden z důvodů, proč manželství krachují. Protože už nejste nevěsta po třicítce nebo po pětatřicítce, už jste matka, jste absolutní matka. A vy jste otec a žijete jako otec a matka dětí.Takto se nám říká v naší zemi, do věku třiceti let nás nazývají nevěsty - "doolai", ale jakmile jednou dospějete, už Mi nikdo neříká Mým jménem, říkají mi Matka Kalpany nebo Matka Sadhany. Nebo i můj muž je nazýván otec Kalpany, nikdy se mu neříká jeho jménem. Protože jste se stali otcem nebo matkou, přijměte tu pozici. Ale vy ne, vy chcete být v tomto věku nevěstami, chcete mít postel, jako má nevěsta, všechny ložnicové záležitosti jako má nevěsta, a ono to nefunguje. Protože už nejste nevěsta, pak si pomyslíte: "Ach, ten muž se stal neslaný nemastný," Ta žena se stala nemastná neslaná," a jdete k jinému muži, k jiné ženě a tak to pokračuje. Pak jdete k dětem a zničíte jejich nevinnost. Ale jestli to přijmete, vyrostete řádně a dozrajete jako sahadžajogíni, jako otec a matka, jako důstojní lidé. Zdroj lásky není jen ve vztahu manželek a manželů, existuje tolik vztahů, které jsou větším zdrojem, ale záleží to na úrovni, na které jste. Pokud jste malou říčkou, v pořádku, ale teď jste se stali oceánem, tak buďte oceánem. Jestliže se stanete mořem, buďte mořem, když se stanete oceánem, buďte oceánem. Moře nemůže zůstat malinkým, malinkým počátkem, pramínkem, nebo ano?

Stejným způsobem musí každý vědět, že musí vyrůst z tohoto vztahu a neměli by toužit pořád po tamtom manželovi a manželce. Když je vám čtyřicet pět, a stále si hledáte manžela, to jste zešílely? To by v Sahadža józe mělo přestat, všichni, kteří překročili určitý věk, by Mě měli přestat obtěžovat s manželstvím, měly by se stát matkami. Je tolik dětí, o které se můžete starat, budeme mít školky, budete potřebnější tam.Co je to - to společenství? Partnerství s dětmi, s vnoučaty, s pravnoučaty. Musíte to pochopit, jak muži, tak i ženy. Muži jsou totéž, také se nikdy nestanou otci. Jestliže jste plnohodnotným otcem, nemáte takové představy o manželství, zapomenete na to. Jestli to nefunguje s jednou ženou, zapomeňte na to. Zapomeňte na to. Není to potřeba, už jste toho měli dost. Tento druh problémů není vůbec potřeba, funguje to ve společnosti která není sahadž, takže by to mělo fungovat ve vašem nitru. Co se týče společenských způsobů, jsou Indové docela dobří, nedaří se jim politika a ekonomie. Nikdy se neřiďte jejich politikou, je ohavná. Hrozná. Chci říci, že si neumím představit horší politiku, než je ta indická, ta je nejhorší ze všech. Jestli si to poslechnete, nebudete vědět, jestli se máte smát nebo brečet, jsou to takoví idioti, všichni osli šli do politiky, jsou to úplní osli. Ještě horší než to. Hýkají jako osli, chovají se jako osli, kopou se navzájem. Dělají vše, co si můžete představit, je to děsné. Jestli chcete mít legraci, tak se na to můžete dívat z hlediska legrace, chovají se jako osli, úplně jako kdyby měli na starost naši velkou, skvělou zemi. Takže většina z nich jsou osli, nepotkala jsem jich moc, kteří by byli rozumní. A ti, kteří jsou rozumní, se také chtějí stát osly.Takže, co teď?

Je to jejich největší přání, představte si - světec se chce stát oslem. Takže musíme vědět, že ať už jsou naše dobré vlastnosti jakékoliv, jsou to dobré vlastnosti, které bychom neměli ztratit. Ať už máme špatné vlastnosti jakékoliv, měli bychom je napravit. Je to vyrovnaný pohled na sebe sama. Protože my jsme ten zisk, který nikdo jiný nemůže získat a sahadžajogíni na to musí být pyšní, být trochu sobečtí. Jsme ti, kteří vítězí. Jestliže získáme my, získá celek. Sahadža jóga jako získá. Takže vám to říkám - o vašem společenském životě, což je velice důležité - je to o vašem egu. Nejdůležitější věc ale je, že jakmile se jednou dostanete do Sahasráry, stanete se Mým mozkem, opravdu se stanete Mým mozkem, takže musíte být velice opatrní. Protože vy nepřemýšlíte o svojí rodině, svých dětech, svojí domácnosti. Ani nepřemýšlíte o ášramu v Melbourne, v Sydney nebo v Austrálii, myslíte na celý svět a na celý vesmír a na to, jak jej zlepšit. Až dospějete do tohoto stavu, tak se opravdu stanete nedílnou součástí Mého mozku, který se zabývá mnohem většími vizemi, vyššími věcmi. Funguje také na nižší úrovni, to je na tom dobré, ale může fungovat také na vašich individuálních úrovních. Mám pozornost na vašich individuálních problémech, na vašich individuálních nápadech, na čemkoliv, co říkáte, ale světlo je pro celý vesmír. Takže vstupujeme do říše univerzálního náboženství, které musíme probudit, které musíme vypracovat. Pokud a dokud tohoto stavu nedosáhnete, nemůžete se nazývat plnohodnotnými sahadžajogíny. Abyste tohoto dosáhli, musíte tvrdě pracovat. Pokud se budete teď nazývat sahadžajogíny, stanete se pak mahajogíny. Musíme tedy dosáhnou stavu maha jógy. Odtud sem je to velmi jednoduché, to se vypracuje. Představte si, že 4 roky zpátky by Mě nenapadlo, že budu schopna upevnit tolik z vás, jste tu jako mé děti a stalo se to dnes. Je to velký úspěch, skvělá věc, že za 4 roky jsme byli schopni dosáhnout takových krásných výsledků a příští rok bude ještě lepší. Vidím to podle způsobů tamních lidí. Takže je nutno chápat, že v Sahadža józe je poslušnost vůči tomu, co Matka říká, důležitá. Ale někteří lidé mají zlozvyk to zneužívat: "Udělej to kvůli Matce, pro Matku." Co to je za člověka? Proč by měl někdo říkat, co se má dělat kvůli Matce? Nebo Matka řekla, že... Ne, když jste Duchem, tak chápete, co Matka říká, takže se pokuste porozumět vašemu Duchu. To je nejlepší způsob, jak to vypracovat a můžete být prima.

Chci, aby všechny naše děti rostly z této vyšší úrovně, nechť začnou s lepšími standardy, z lepší úrovně, protože my jsme začali z nižších úrovní, měli jsme problémy, ale naše děti nechť začínají z vyšších úrovní a Melbourne je místo, které jsem vybrala, aby tu vyrostly naše děti. Takže doufám, že se ženy ujmou svých rolí, muži se ujmou svých rolí a rozvine se tu dobrý rodinný systém, příjemná společnost a dobré společenství. Co je to? Dejte to pryč. Já vím. Znám ta světla dobře. Vím, jak působí. Višnumája, to je Višnumája. Zapřáhli, spoutali jsme Višnumáju. Odkud máme ta světla, Višnumájo, kde jsi byla schovaná? Višnumája je ta, kterou dnes potřebujeme, abychom subtilním způsobem pochopili, jak Višnumája přichází. Vidíte, jak ta věc sem přišla sahadž způsobem, mohla bych mluvit o Višnumáje, protože změnit téma a mluvit o Višnumáje není jednoduché. Podívejte, musíte vidět tu hru, musíte vidět tu hru. To je Višnumája, jak se to stane? Jak to, že skrze Mne tak dobře jedná? Jak a co se stane, odkud přijde? Hydroelektřina, jak byla hydrolektřina, ve vodě, to je voda v Guru Tatvě. Ale když sestoupí, když na vás sestoupí Guru Tatva. Na této úrovni jedná Višnumája, která osvobozuje a jedná. Na co? Pro osvícení. Co se stane na hrubé úrovni, to se odehraje i v subtilní. Takže člověk se musí inkarnovat, aby se mohl vtělit Guru princip, aby mohl přijít na zem. Takže Višnumája jedná a dává lidem osvícení, je to, co je, a celá věc se vypracuje. Takže jste viděli, jak jsem změnila téma najednou a ani jste to neucítili. Chtěla jsem, abyste viděli, jak Matka mění téma, protože se odehrávají nějaké incidenty někde, o kterých vím, a to mění situaci. Vypadá to hladce jako jedno téma. Další věc, kterou vám musím říct, všichni musíte Sahadža jógu znát úplně. Jen málo lidí skutečně ví o Kundaliní, málo skutečně ví o vibracích. Neví, kde je Void.

Měly by být pravidelné lekce, i pro starší sahadžajogíny. Kde je Void na chodidlech, kde jsou čakry na chodidlech? Když jim řeknu, aby masírovali, třeli Má chodidla, neví, kde to je. Můžete být bez vzdělání, to nevadí, ale v Sahadža józe být vzdělaní musíte. V Sahadža józe byste měli dosáhnout úplného vzdělání. Musíte vědět, odkud pochází ta nemoc, jak ji vyléčit. Každý z vás by měl být v tomto vzdělaný. Takže když máme hodiny meditace, měli bychom mít i vzdělávací hodiny o Sahadža józe. Co je nutno udělat. Je jedna kniha a ovšem, viděla jsem, že je to dobrá kniha, kde se píše o dětech, ale není v ní žádná spontánnost. Takže to budu muset vypracovat. Ale nejsou to jen knihy, také máte Mé nahrávky. Když posloucháte Mé nahrávky, poznamenejte si, co Matka říkala, a používejte to. Takže vzdělání je v Sahadža józe velice důležité. Jinak vaše inteligence zrezaví. Musíte mít úplné sahadža jogínské vzdělání, nejde jen o to dávat realizaci. Musíte mít - ostatní musí vědět, že máte znalosti. Objem vašeho vzdělání je takový, jaký před tím nikdo neměl. Ani žádný světec. Takže toho plně využijte. Na věku nezáleží, možná na kvalifikaci vašeho vzdělání, možná na tom také nezáleží, ale vy všichni byste měli vědět, co je to Sahadža jóga, co to znamená, jak funguje. Ptejte se sami sebe a najděte odpovědi. Všichni jste ještě studenty Sahadža jógy - musíte to vědět, že jste pořád ještě studenti Sahadža jógy a musíte to zvládnout. Musíte vědět vše, každé slovo. Nejde jen o to se Sahadža jógou těšit, musíte ji znát. Podobně jako když vám chutná koláč, který upekl někdo jiný, musíte vědět, jak byl vyroben, protože potom takový můžete upéct pro ostatní. Ale když neumíte vařit, lidé vám nebudou věřit. To jsem viděla. Pak jsem viděla, jak někteří sahadžajogíni pořád dělají svou práci, jsou aktivní, protože byli aktivní i předtím, ale někteří jsou letargičtí. Můžete to vidět i mezi dvěma Indy, bude mezi nimi stejný rozdíl. Ačkoliv jsou tady a možná tam, nemělo by to tak být.

Každý by se měl snažit vytvořit stejný druh nadšení a dynamiky, není to o jednom člověku. Pokud to dělá jeden člověk, je to k ničemu. Někdy bývá takový člověk dominantní. Každý by měl pracovat, musíme fungovat jako celek, pokud se nám podaří to rozvinout, napomůžeme kompletnímu rozvoji a optimismu. Ano? Takže dnes v den Mých narozenin vám chci dát velké požehnání, ale musíte vědět, že každé Mé narozeniny snižují můj věk, takže musíte vyrůst, abyste to mohli převzít, to je důležité. Je velice důležité, abyste vyrostli, takzvaný Můj věk, ačkoliv to není vidět, se zmenšuje, musíte to vědět, takže teď musíte zrychlit svůj pokrok, dostat se do toho a vypracovat to. Když přijdou noví, mluvte s nimi příjemně, dejte jim radost, nedávejte jim žádné - dejte jim radost. Starejte se o ně, buďte k nim milí, laskaví. To bude přitažlivější, nežkdyž někdo hned řekne: "Ty máš bhúta, musíš odejít." Když jsou v Sahadža józe, když tam jsou, já je pokárám. Vím, že někteří tu stále jsou, kterým to musíme říct, že mají problém a měli by raději odejít. To je v pořádku, budou muset odejít z ášramů na nějakou dobu, pak se zase vrátí. Tak to musí být, jinak se nemohou napravit. Lidé to musí s radostí přijmout, že by se měli změnit, aby byli v pořádku. Musí se zlepšit, aby mohli pokračovat, ať už jejich ego dělá cokoliv. Takže se zkuste spolupracovat s vaším já, protože vaše já chce být lepší, lepší, lepší. Takže všichni ti lidé, které budu žádat, řeknu to Warrenovi, ti lidé, kteří podle Mě nejsou v pořádku, by měli odejít z ášramu. Ášram není místo, kde by měly bydlet všechny druhy lidí. Jenom ti, kteří jsou do jisté míry čistí, by měli zůstat. Musí mít minimální standard. Pokud tento standard nemají, musí odejít. I pokud je tam panovačná žena, nebo muž, který je jako žena, musí odejít. Musíte být normální lidé, jinak ostatní, kteří přijdou a uvidí vás, chlapíka, co stojí jako kuře, víte... Asi nebudou nadšení, asi je nezaujme. Říkám vám, jako zkroušený Kristus, jak jsem vám ukazovala, jak takto schlíple stál, nevím, na koho by to udělalo dojem. Musíte mít někoho jako je Kristus v Sixtinské kapli, víte, co stojí jako...

Tak nějak by měli muži vypadat, ale důstojně, úctyhodně, laskavě. Majestátně je v pořádku. A ženy by měly být sladké a milé. To jsou skvělé a velké dividendy. Velmi, velmi dlouhodobé, ani nevíte, jak se mi to vyplatilo. Je to dnes tak praktické. Víte, když jsem nedělala Sahadža jógu, byla jsem od přirozenosti velmi milá k lidem. Všechno to přišlo. Dám vám jeden příklad. V Londýně přišel jeden chlapík, jak se jmenoval ten komisař? Komisař z Puny, je teď komisařem v Puně, ano. Přišel nás navštívit, setkali jsme se u manžela v kanceláři nebo někde. CP říká: "Pozveme je na večeři." Já na to: "V pořádku." Doma jsem uvařila, pak přišlo asi dvacet pět lidí na večeři. Večeřeli a já se o ně musela starat, jak bylo potřeba. Takže když jsem jela do Puny, Marautra mi řekl, že tento komisař si toužebně přeje stát se prezidentem nebo předsedou nebo kurátorem recepce a musí se se mnou setkat. Řekla jsem: "Nepamatuji si, kdo je tento pán, pamatuji si někoho, kdo má stejné jméno." Řekl, že je to někdo jiný. Je to jeden z nich, který tenkrát přišel a tolik Mě chválil, žasla jsem, jak všechno viděl. Řekl:" Ta žena, jejíž muž je vysoce postaven, je tak pokorná, tak milá a mateřská." Šel domů a řekl své ženě: "Nikdy před tím jsem neviděl takovou ženu, tak dokonalou dámu." Co jsem dělala, nevím. Asi jsem dobře uvařila, což je samozřejmé, určitě jsem se o ně dobře starala, byla jsem ke všem milá. Určitě jsem sama nesnědla nic, starala se, musela jsem něco udělat, nepamatuji se, co jsem dělala. Podle svého naturelu to musím dělat, dnes ne, ale tolik jsem jich viděla, co se přidali, jenom díky Mé nátuře. Jen díky Mé nátuře. Víte, náš vysoký komisař ve Velké Británii, oba vysocí komisaři, ten první i ten druhý B.K. Neru a ten druhý, ke Mně měli tak obrovskou úctu, takový respekt mi projevovali, nepředstavitelný. Musíte být laskaví, ohleduplní a milí. Tak jako se tady staráte o Mě, tak jsem se starala o ně. A proto mají tak hluboký dojem. Všichni přátelé mého manžela a každý projevuje takovou úctu, takový respekt. Navštívili jsme jednou nějakého vedoucího právního oddělení, byl to šéf indických tajných služeb, a ten s námi zacházel přímo královsky. Výběrčí daní byl informován o tom, že přijedou Matčiny děti, tak sám osobně přišel na letiště, víte to? Seděl tam, nevím, jestli se šel podívat ven, když jste byli všichni venku. Je to jen Můj osobní život s nimi, jinak kdo by se staral o něčí manželku? Tolik lidí přišlo za Mým manželem, nikdo se nestaral o jejich manželky. Kamkoliv jsme v tuto dobu s manželem jeli - teď do Číny, jeho agenti byli v Japonsku a jinde, Honolulu, všichni přijeli jen kvůli Mně. Nikdo nepřijel za ním. Řekl: "Ty jsi přijela a oni přijeli za tebou." Věříte tomu? Není to o ničem jiném, než o tom být k nim jako dáma. Je to tak mocná věc.

Tak mocná věc - a ženy musí vědět, jak vařit, to je důležité. Pokud neumíte vařit, nejste ženy, Myslím si, že to nejsou ženy. Všechny musíte umět vařit. Musíte se naučit vařit, každý se to může naučit. To je velice důležité. Skrytá síla ženy spočívá v tom, jak umí vařit. Naši muži nemohou nikam jít, protože my tak dobře vaříme, že se musí vrátit domů. Pamatují si naše jídlo. Takže to je síla, kterou máte. Dnes budeme mít velmi krátkou púdžu, protože dnes jsou Mé narozeniny. Takže púdža na narozeniny by měla být hlubší púdža, radostnější a více od srdce. Nemělo by to být o rituálu. Moc takových rituálů nepotřebujeme, protože jsme v radostné náladě a oslavujeme Matčiny narozeniny. Už jsme tady, takže už není nic víc potřeba, protože jsme v radostné náladě, že ano? Takže jenom krátkou púdžu, už jsem mu řekla, co se má udělat v den narozenin. Není potřeba mít žádnou velkou púdžu, jen je potřeba pozvat všechna božstva, která už jsou tu, tady nahoře. Vnímejte, jaké vysílají vibrace! Jsou velmi šťastná, že oslavujete Mé narozeniny. Při každé púdži, kterou musíme udělat, je potřeba je probudit, požádat je, aby k vám byli laskaví a tak dál. Ačkoliv ve mně jsou probuzena, vy chcete, aby tam byla. Teď jsou všechna probuzena ve vás, nemusíme mít žádnou velkou púdžu, není to vůbec potřeba. Říkala jsem to Modi, že budeme mít krátkou púdžu a velmi krátká púdža by měla stačit, protože dnešní řeč byla jako púdža. Pamatujte si, že je to míněno pro vás, když jste nebyli sahadžajogíni. Dnes už to pro vás neplatí. Takže se nemusíte cítit vinni. Především si pamatujte, že jste sahadžajogíni. Jste Mé děti a já vás velice miluji, velice, velice mnoho. Takže důvěřujte v sebe, naprosto si důvěřujte, ano? To je ta nejlepší věc, kterou Mi dnes můžete dát jako dar.

Nechť vám Bůh žehná.

Šrí Mátadží mluví v Hindi. To je na omývání Mých chodidel. Na deset - pět minut. Na omývání rukou asi deset minut. To je všechno, takto jednoduše. Nebudeme na to potřebovat moc lidí, jen to položte sem.