Семинар “Сърцето”

Ню Делхи, 1 февруари 1983 г.

Много съм впечатлена, че в песента, която изпяхте, се казваше, че Богинята може да разреши всеки проблем. Това е знак, че Сахаджа йогите са достигнали до голямо разбиране за себе си и за другите. Чакрата на Богинята лежи зад слънчевия сплит в гръбначния стълб, над Войд – Бхавасагара. Тя пази моста, по който търсачите трябва да преминат. Докато негативните сили се опитват да атакуват търсачите, Богинята помага на децата си да преминат през Океана.

В детството антителата се оформят в слънчевия сплит. Те са войните на Деви. До 12-годишна възраст се разрастват и умножават и в крайна сметка се разпростират в цялото тяло на човека, така че то става в състояние да се справи с всякакво външно въздействие. Антителата знаят как да воюват. Те са много сигурни в себе си и познават неприятелите си. Всички тези послания са вградени в тях. Когато някой противобожествен неприятел от какъвто и да е вид влиза в тялото чрез храна, чрез думи, чрез дяволски хора, чрез черна магия, тези антитела се обединяват и колективно се бият с нападателя. Тези, които нямат добре развито Централно сърце, страдат от голяма несигурност в живота си. Ако се опитвате да контролирате децата със страх, по-късно те стават много страхливи. Някои от тях се страхуват от тъмнина, други от нощта, а трети от всичко. Защото антителата, които са вградени в телата им, са недостатъчно на брой и това прави центъра на Сърцето много уязвим. По-късно, когато детето тръгне на училище или се опита да направи нещо добро за бъдещето си, неговата самоувереност е разклатена от родители, учители и други възрастни. Много е важно да разберете как детето израства.

На Запад анализират всичко и се стараят да го подредят. Според тях детето няма невинност и е много егоистично. За пубертета говорят като за преходен период. В Индия ние не говорим за пубертет. На Запад от малки децата са много агресивни. Гледат много телевизия и работят много с ума си. Тинейджърите оформят групи, които се подиграват на учителите, на възрастните, на всички по-големи.

Аз живеех на 25 мили от Лондон и докато пътувах към града всеки ден виждах, че правят всякакви пакости. Веднъж в моето купе влезе група момчета. Те обръщаха килимите, режеха седалките с ножове. Стоях и ги наблюдавах, а после ги попитах: “Уморихте ли се вече? Моля седнете! Защо правите тези неща?” Те отговориха: “Защото сме гневни.” Защо, за какво, трябва да има причина? Всички имаха блокаж в Централно сърце. Аз успокоих Централното им сърце и те седнаха. Казаха, че са гневни на майките си. Защо? Открих, че Фройд втълпи тази идея в умовете на Запад. Какво антибожествено дело! Тези момчета учеха в добри училища, носеха хубави дрехи. Когато влакът спря, Аз казах на кондуктора. Той отговори, че поразиите, които са направали, са нещо обичайно, но ги изгони.

В Индия майката е най-върховното и най-важното, защото чувството за сигурност се осланя на нея. Дори ако бащата е гневен и разгорещен, той зависи от майката. Майката има разграничение и знае кога да се гневи и кога не. Тя закриля децата.

Идеята за майката е напълно опорочена на Запад. Ето защо децата там са съвсем несигурни. Няма да повярвате – жените там чистят прозорците, килимите си, но дори мишка не влиза в къщата им. Говорят с другите хора през прага на дома си, защото са толкова несигурни и наплашени.

Англичаните, които ни владееха, се страхуват от себе си и от другите. Причината е в слабото им Централно сърце. Когато се върнат в къщи от училище не знаят дали ще намерят майка си. Първата причина е семейната несигурност. Те нямат майки, които да изтърпяват трудностите на семейния живот, майки, които се усмихват и не показват нищо от мъките си пред децата. Напротив, майките в тази страна използват децата си за един вид кошче за отпадъци. Те тормозят децата си като им разказват всичко, което съпругът им им причинява. Какъвто и да е проблемът със съпруга им, те го разкриват пред децата си. Така че детето не е сигурно с майка си, а по-скоро то й дава сили. Детето става много левостранно и негативно. То чувства, че е родено на лошо място, където няма сигурност и любов.

Същото стана когато се родиха търсачите в тази страна. Учителите-гуру им взеха парите и ги оставиха голи на улицата. В нашата страна Богинята се е раждала много пъти. Всеки път, когато бхактите Я помолваха, Тя се въплъщаваше и ги спасяваше. Хората не вярваха и мислеха, че всичко това е митология. Не вярваха, че има Шакти, която ги спасява.

Но сега в Сахаджа Йога вие знаете, че когато Кундалини се издига и стига до Централно сърце, трябва да се каже мантрата на Джагадамба и Кундалини се издига. Това означава, че Богинята пребивава в Централно сърце и когато е почитана, Кундалини се издига. Този център има дванадесет листчета. Богинята има хиляда ръце, хиляда очи и шеснадеесет хиляди нади, за да изработи различните аспекти на просветлението. Но първото нещо, което трябва да направи от Нейната щедрост, милосърдие, доброта и търпение, е да погълне вашите грехове – Папа Вимохини.

Едно от свещените изречения на Библията е: “Страхът е възнаграждение за греха.” Но ние можем да кажем: “Грехът е възнаграждение за страха.” Ако се страхувате, това е грях против себе си и против Богинята. Ако Майка е всемогъща и решава всички ваши проблеми и ви пази, защо да се страхувате? Значи не вярвате, че е толкова силна.

Когато човек се страхува, този център се забързва и дава ритмични инструкции на антителата. Вие усещате сърцебиене – това е сигнал за антителата да се бият, сигнал за неизбежна отбрана. Несигурността в детството – това е емоционален проблем. Но когато по-късно в живота се развие несигурност, това е физически проблем. Ако например в зряла възраст жената се страхува от мъжа си, тя може много да страда и да развие рак на гърдата. Тези страхове могат да бъдат също въображаеми. Хората могат да си измислят несъществуващи страхове. На Запад съществуват много такива страхове.

Мъжът, който има любовница, казва: “И какво от това?” Съпругата му също казва: “И какво от това?” В Индия това не може да стане. Жената няма да толерира такова поведение на съпруга си. Тя ще гладува, ще направи всичко възможно, но няма да допусне до себе си такъв мъж. Силата на индийската жена е в нейното чувство за непорочност. Това чувство е толкова велико, че нищо не може да го разклати, но ако (жените) не са непорочни, те много се страхуват. Жените се страхуват да не би да бъде насилена тяхната непорочност. Те могат да развият сърцебиене, рак на гърдата, проблеми с дишането и други емоционални болести.

Тази чакра е разрушена при жените, които изгубват единственото си дете. Това е най-лошото, което може да се случи, защото те мислят, че с майчинството им е свършено. Това е най-лошото нещо, което може да се случи на една истинска жена. Ако жената е мъжки тип, тя се държи по друг начин. Това наблюдавам на Запад. Жените не се тревожат когато децата им умират и това е защото не са истински жени. Ако сте истинска жена, вие непременно усещате смъртта на детето си. Понякога такива жени се връщат към живота заради съпруга си или ако имат други деца или роднини. Като реакция на това, което е станало, такава майка става много силна. И това е възможно само ако тяхното Централно сърце е в ред. Такива жени не мърморят, не се оплакват. Те са много ведри и могат да понесат много неща. Те са толерантни и могат да направят всичко, за да помогнат на децата си. Ала никога не ги разглезват, защото разбират, че разглезването е по-лошо от наказанието. Те не ги възхваляват и не са доминирани от тях. Знаят, че трябва да ръководят детето, да се грижат за него. Следят за добродетелите и за праведността му и ако то се опита да се отклони, ще направят всичко възможно да го върнат в правия път…

При мъжа този център блокира ако майка му почине рано или по зла участ майката е много жестока. Тази чакра може да блокира при мъже, които са видели ужасите на войната. Такива хора са много емоционални и могат да бъдат манипулирани от хора, които се домогват до техния емоционален живот.

Какво правим за да подобрим тази чакра?

В Сахаджа Йога имаме много техники, с които да подобрим тази чакра и да си възвърнем доверието и смелостта.

В началото на Сахаджа Йога исках йогите да говорят на програми, а те не искаха или промърморваха две-три изречения и си сядаха обратно. Открих, че те всички имаха зле засегнато Централно сърце. Може да са им липсвали нежността и ласките на майката, може да не обичат своята майка или да не разбират стойността на женската непорочност. Тези мъже, които се опитват да гледат всяка жена, която мине наблизо, тези мъже, които имат лъстиви очи, могат да блокират центъра на Сърцето. Първият проблем, който се появява, е рак на белите дробове.

Този център също може да блокира от известна небрежност в начина на живот. Например, някои хора обичат гореща баня и след това хладен душ или излизат на студено. При такива хора Централно сърце блокира. Друг лош навик е когато мъжете не носят потник. Мъжът трябва да има нещо под ризата си. При изпотяване, при липса на потник, може да се създаде проблем в този център.

Той блокира също и от разнообразни емоционални проблеми. Ако мъжът и жената се карат в семейството. Ако съпругата е доминираща, детето развива блокаж в този център. Ако и двамата родители са доминиращи, сърцето на детето се разболява. Много важно е мъжът и жената да не се карат в присъствието на децата.

Инкарнацията на Богинята, която дойде хиляда пъти на земята, пребивава в сърцето ви за вашата закрила. Но преди всичко вие трябва да сте достойни за тази закрила. Тя дойде на тази земя много пъти. Тялото й бе създадено от различни богове. Шри Яма, богът на смъртта й даде косата, носът – богът на богатството Кубера, ушите Павана – въздуха. Същността й е дадена от всички божества. Великите богове й дариха своята същност, за да бъде неотразима и добре въоръжена, за да изпълни многоликите си предназначения.

Нейната първа грижа е да спаси децата си от силите на злото. Затова Тя изглежда мила и нежна, ала може да бъде изключително жестока. Тя може да убие или смаже всеки, който се опита да завладее децата й. Тези два темперамента съществуват само в Богинята, защото като майка Тя трябва на всяка цена да спаси децата си. Ако детето приминава всякакви мариади, позволени граници, и показва непослушание, Тя е тази, която го връща обратно. Първо, Тя прави всичко необходимо за да премахне страха от ума на търсачите. Второ, Тя лекува центъра на сърцето като създава допълнителни антитела в тялото или вибрира уморените антитела за да могат да воюват отново.

Тя проявява своето присъствие и чрез чудеса. Една жена ми каза, че закъсняла, защото автобусът, с който пътувала се обърнал в едно дере, но паднал пак на четирите си колела. Шофьорът избягал, но един от пътниците можел да управлява автомобил и той закарал пътниците до Делхи. Хората разбрали, че щом така чудотворно се избавили в автобуса сигурно пътува някакъв светец. Само светец би могъл да ги спаси. Тогава видели снимката на Шри Матаджи на пръстена на тази жена и че носи значка на Сахаджа Йога и паднали в нозете и с думите: “Ти ни спаси. Ти ни спаси.”

В друг случай спирачките на колата на една Сахаджа йогини отказали. В насрещното платно имало камион. Тя затворила очи и казала: “Майко, оставям всичко на Вас.” Изведнъж видяла, че колата някак се оказала отпред, а камиона - отзад. Като че ли някой пренесъл колата. Трябва да вярвате, че имате Майка в сърцата си и щом Тя е събудена, Тя ще се грижи за нас и ще ни даде цялата закрила, от която се нуждаем, и няма защо да се страхуваме.

Английският език е пълен със страх. Англичаните постоянно казват: “Страхувам се, че…” (I am afraid). Понякога са толкова нервни, че не знаеш как да ги доближиш и една от причините за това е, че много планират и анализират. Те много планират и егото се разраства и покрива сърцето . Когато сърцето е закрито, те се страхуват. Вие се страхувате, защото мислите, че другите имат също такова его.

В Индия ако трябва да отидете в някакъв офис, всички ви навикват - включително пазачът. Една ужасна система от обиди и ужасна несигурност един от друг. Този се страхува от онзи, той пък от своя началник, на свой ред началникът се страхува от по-големия шеф, министърът от избирателите. Една система от несигурност. Една система от толкова фалшиви идентификации, че не усещате повече, че сте човешко същество. Вие сте или секретар, или първи секретар, или чиновник. Мислите, че сте това и затова имате тези рога и сте убеден, че трябва да ругаете хората. Това е, защото сърцето ви не е развито.

Ако сърцето ви е добре развито, вие се чувствате като човешко същество и няма защо да се страхувате от другите човешки същества, които също са деца на Майка ви. Трябва да знаете, че всяко човешко същество е дете на Шри Матаджи и не би трябвало да има страх от това. Но проблемът е в това, че щом облекат костюм и започнат да говорят на английски, получават повърхностна идентификация и тъй като осъзнават, че са повърхностни, се страхуват от повърхностността у другите. Ако има дълбочина на сърцето, няма да има повърхностност. Но когато няма дълбочина, се страхуваме, че ако аз му дръпна брадата и той ще дръпне моята. Това е страх от повърхността на другите.

Трета категория хора си мислят: “Защо да не подложа крак на другия?” Ако сте дете на Майка, как може да станете по-велик от другите? В очите на Майка вие не може да сте по-високо от другите. Винаги сте Нейно дете. Как може да станете по-голям? Напротив, ако направите това, Майка ще ви накаже. И това, което Тя прави, е, че наказва децата си по много мил начин. Отначало казва: “Като не искаш да ядеш, не яж.” Това е най-милият обикновен начин. После ако продължава да упорства, Тя казва: “Добре, продължавай в тази посока.”

Например, казвам им да не си вземат отделни апартаменти, а да бъдат всички Сахаджа йоги заедно. Но организаторите са измислили такава система на апартаменти, защото са “мъдри” организатори. Майка каза нещо толкова мъдро важно и просто, но не беше изпълнено. Половината Сахаджа йоги протестираха и казаха, че искат да бъдат с останалите, а не по апартаменти. Англичаните си взеха апартаменти, но толкова валеше, че не можаха да си организират храната и в крайна сметка се преместиха при другите. Ако бяха послушали, щяха да спестят пари и тревоги. Майка играе такива шеги за да ви убеди, че трябва да я слушате.

Има толкова много неща, които Майка може да направи и Нейната игра е много важна, защото ако е много строга с вас, ще избягате. Садгуру биеха своите ученици. Вземаха им пари и вещи, измъчваха ги. Но Майка не иска да прави това и Тя играе малки трикове и се опитва да поправи децата.

Ще ви дам един пример с гуру, когото срещнах преди пет години в едно малко селце около Бомбай, наречено Амарант. Един младеж каза, че иска да ме види, защото неговият учител му казал, че само Ади Шакти ще отвори неговата Агнйа чакра. Аз отидох да видя този гуру. Той беше много гневен и ме попита: “Този добре ли се държа?” Когато попитах защо не отваря Агнйа чакра на своя ученик, гуруто ми отговори: “Нека да отиде в ада. Защо да му отварям Агнйа чакра? Кой отвори моята Агнйа чакра?” После разбрах от ученика, че учителят му го поставил да виси с главата надолу над един кладенец за три дни. Когато попитах учителя защо, той каза: “Ще го оставя да виси, защото пушеше.” За две минути оправих Агнйа на ученика. Гуруто каза: “Нека да Ви обещае, че няма повече да пуши иначе няма да му позволя три дни да яде. Вие сте Майката, Вие можете да правите каквото искате. Аз не знам как да го дисциплинирам иначе.”

Той искаше ученикът да бъде дисциплиниран. Трябва да има дисциплина. Той трябва да разбере, че това е Гуру. Вие трябва да знаете кой е Гуру. Този гуру ми каза: “Вижте колко лошо се държат човеците. Своеволничат, а Вие нищо не казвате.” Аз му отвърнах: “Няма защо да правя нещо. Знам как да ги дисциплинирам. Това е качеството на Майката.”

Майка знае всичко. Тя знае кой се държи правилно и кой не, кой мисли лошо за Нея и кой не. Тя знае как да се справи и да оправи тези хора. Затова Тя не е несигурна като този гуру. Тя знае кога и как ще се променят нещата и хората.

Казах на едного: “Ти си играл много крикет в детството си.” Той се изненада, че знам. Тя е Авалокешвара . Тя вижда всичко. Тя знае всичко, което поиска. Как може това да стане не мога да ви обясня на това ниво.

Третото качество на Майката е, че Тя е Махамайа. Тя говори като вас, седи като вас, държи се като вас. Вие няма да можете да откриете дълбочината на тази жена, която е Махамайа, защото Тя играе такива трикове с вас по толкова красив начин, че не можете да разберете. Мислите, че всичко е наред. Накрая откривате, че Тя знае всичко.

Ако кажете: “Майко, реших да направя това и това, но то се провали.” Вие трябва да извършвате нещата като истински син на Майка. Както в Бомбай се опитвахме да купим земя, но все не успявахме - цените бяха много високи. Сахаджа йогите ме попитаха: “Майко, как ще получим земя?” Аз казах: “Ще я получим.” Те мърмореха, че не сме практични и какво ли не друго. В крайна сметка тези, които мърмореха, станаха най-непрактични. “Когато станете готови за Сахаджа Йога, тогава ще получим земята. Ако купим земя преди да сме готови за ашрам, ще се съберат всички видове бхутове и ще се подиграват със събраните пари и няма да има дисциплина.” На децата трябва да се даде време да израстнат и да се научат от грешките си. Да разберат как да се поправят. Веднъж щом го разберат, ще стане много лесно. Щом разберете, че сте мъдри и добри, Тя ви позволява да вървите напред.

Както знаете, Майка спаси много хора от Бхавасагара с много труд. Не е много лесно. Понякога задачата да вдигнеш Кундалини на хиляди хора е като да се вдигне цяла планина. Трудно е. Но хората в залата, които не са получили Себереализация, си мислят, че Аз съм задължена да им дам Себереализация. Аз се смея на глупостта на тяхното его. Като че ли съм длъжна да им дам Себереализация. Те си мислят: “Аз бях там. Седях и трите дни и не получих Себереализация.” Говорят за Мен сякаш съм криминално проявена. Но поведението постепенно се променя. Постепенно се научавате как да се държите с Майка и започвате да мислите: “Аз съм тук за своето благо и моето благо е Нейната единствена грижа за мен. По някакъв начин Тя ще ми даде Себереализация. Тя работи много усилено и трябва да й съдействам. Това е за моята хита, за мое добро. Трябва да се опитам да разбера това.“ Когато започне такова разбиране и такова поведение, става много по-лесно да бъде устоневен ученикът.

Още от самото начало Майка е Гуру, но за Нея е много трудно да бъде толкова строга. Вие сами трябва да разбирате как да молите за Себереализация, как да промените поведението си. Ако мислите само за себе си и казвате: “Да, аз съм много велик”, скоро установявате, че сте развили големи рога и сега сте ненужни. Тогава Тя казва: “Добре, ела, ти си развил тази болест. Аз ще я оправя.” Така че по-добре не правете това.

От една страна, Тя иска всички вие да излезете от илюзията и да ви спаси от всички проблеми. Да предположим, че имате проблем със сърцето. Не е много лесно да се пречисти сърцето на някого. Друг може да каже: “Майка пречисти сърцето ми. Много е лесно.” Но не е така. Когато станете Сахаджа йоги, ще бъдете изненадани, че ако се опитате да излекувате някого, ще бъдете болни за три дни. Не е лесно. Тези, които лекуват, понякога го правят чрез бхутове. Бхутовете също могат да лекуват. Тези, които са бхутове, също могат да лекуват, защото какво може да се случи на бхут. Но те заместват един бхут в пациента с друг, но така, че пациентът става роб и такива лечители могат да бъдат изтласкани в свръхсъзнателното и в подсъзнателното. Но когато лекуват, бъдете сигурни, че поставят още по-сериозни проблеми в пациента. Те не ви лекуват, а ви прибавят нови болести.

Моят съвет към Сахаджа йогите е да не лекувате с докосване, защото не можете да задържите никого във вакуума, образуван от почистването. Може да раздавате Моята снимка, да кажете на хората да се лекуват по домовете си. Вие не сте бхутове и ще бъдете жестоко наранени. Използвайте снимката ми. Така ще има шрадха. Човекът ще се балансира и вие ще бъдете добре.

Вчера тук имаше пациенти. Няколко Сахаджа йоги почувстваха състрадание към тях и всички блокираха. Няма нужда да имате такова състрадание. Вие ли сте по-състрадателни от Мен? Няма нужда да водите при Мен пациента. Кажете му: “Майка ще се погрижи за теб.” Дайте му снимката, покажете му техниките и той ще се излекува. В противен случай първото, което ще ви се случи, е да блокира Централното ви сърце. Защото това не е ваша работа. Понякога егото ви казва да лекувате, а когато лекувате с его, си навличате проблем. Не че не трябва да се лекуват хората. Но го правете тогава, когато сте на подходящото ниво, без да ставате свръхсъзнателни. Тези, които лекуваха с его, всички станаха свърхсъзнателни и станаха медиуми, ужасни хора. Когато говорят по телефона, чувствам като че ли някой излива отрова в ушите ми. Затова е важно за хората да имат Реализация. Не бива да лекуват, защото развиват блокаж в Централно сърце.

Централно сърце може да се развие в страни, където хората са уплашени или да бъде развито от четенето на книги, или от лоши гуру, или четене на ужасни неща. Книги за Кундалини също могат да доведет до блокаж на Централно сърце, защото в тях има толкова страхотии за Кундалини. Всяко нещо, което ви плаши когато четете, може да направи сърцето ви много много слабо и това е опасно.

Има две страни на сърцето: майчината и тази на брата. Шри Вишну инкарнира като Шри Рама в Дясно сърце. Той е този, който поема грижата за децата на сестра си. Това са Бащинският и Майчинският аспекти. Мама е Бащата за учениците. Мама е по-велик от Бащата. Както знаете, това е вуйчото, който като въплъщение на Нарайана се грижи за защитените ученици на Майка. Той дава разбирането за бащинство на децата. Защото на това ниво децата не могат да познаят всемогъщия си Баща. Той е Шива. Ето защо за тях се грижи вуйчото докато пораснат достатъчно, за да се срещнат с Бащата. Ето защо е казано, че Парвати или Ума, или Деви, стои на своето майчинско място в Централно сърце и там брат й се грижи за децата. Когато те получат второ раждане или Реализация, Мама е този, който се грижи за децата и им помага да изградят сигурността на Бащата. Затова Дясната страна на всяко човешко същество представлява бащинството.

Бащинството в човека е много важно. Ако този център е увреден, получавате астма. Причината винаги е свързана с този център или е в комбинация с него. Много момчета и момичета имат астма. Астмата се провокира ако имате лоши взаимоотношения с баща си или ако сте лош баща. Тогава този център блокира. Затова питат ученика: “Какво е отношението ти с баща ти и какъв е бил твоят баща?”. Един мъж ме попита: “Защо всеки ме разпитва за баща ми? Какво общо имам аз с него?”. Човек, който няма баща, може да бъде много колеблив, неморален, разглезен. На такива хора им липсва дисциплина, разкаяние и те живеят нещастен живот. Може да са много строги или много разглезващи родители. Може да са всякакви. Да проявяват голяма любов или голяма стриктност. Такъв човек може да е много стриктен в детството и много любвеобилен по-късно. Така че този, който няма баща, трябва да знае, че Шри Рама му е баща и не бива да се тревожи за нищо. Шри Рама е в състояние с една само стрела да прониже колкото хора е необходимо и затова не бива да има никакъв страх у този, който няма баща, че нещо лошо ще му се случи. Ако баща ви е починал, кажете му, че сте добре и го оставете в мир, вместо да го държите за тази земя. Да се въплъти другаде, да не се тревожи за вас.

Лявата страна е майчинството. Вашата земна майка се намира в него. Ако майка ви е била много строга и жестока с вас или странна, или вашето взаимоотношение с майка ви е лошо, всичко това ще бъде отразено в Лявата ви страна.

Ако Сахаджа йогите нямат баща и майка, нека знаят, че Бог е тяхната Майка и техният Баща. Тогава проблемите се разрешават лесно. Но в Сахаджа Йога трябва да знаете, че трябва да движите ръцете си така, както когато сте в лека кола и трябва да я управлявате. Искате да тръгнете, но не си движите ръцете и затова не потегляте. Трябва да чистите чакрите си и да се издигате. Важно е какъв е вашият прогрес. Трябва да задвижите тази машина, а не само да говорите, че сте Сахаджа йоги и да мислите колко сте велик. Важно е как се проявявате. Това много малко хора го разбират, много малко. Трябва да се прояви, а да не остане само като декларации или празни приказки.

До края на тази лекция вашето Централно сърце се отваря. Така е, защото Аз знам какво да направя. Защото докато говоря, Аз гледам къде блокират чакрите ви и какво става. Аз ги докосвам, хващам ги и се опитвам да ги отворя. Ето така трябва да бъде. Дори докато говорите трябва да има Карйани-проявление, дори докато вдигате ръцете си трябва да има Карйани.

Най-големият страх, който човешките същества имат, е, че са направили много грешки. Смятат, че са направили толкова много грешки, че никога няма да получат Себереализация и че ще отидат в ада. Това въобще не е вярно. Никой, който не иска да отиде в ада, няма да отиде! Ако искате да го спрете, можете. Дойде времето и ще бъдете благословени завинаги.

Бог да ви благослови!

Лекцията, която ви изнесох днес, е за да разберете значението на увереността в себе си, на доверието. Но това не бива да бъде външна увереност: “Аз съм сигурен в себе си”. Защото, когато го декларирате, ставате егоистични. Това трябва да стане вътрешна увереност, състояние - поддържано от вибрациите.

Бог да ви блогослови!