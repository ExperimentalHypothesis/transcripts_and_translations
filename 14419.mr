21 मार्च 1986
Evening Program
Mumbai (India)
Talk Language: Marathi | Transcript (Marathi) - Reviewed

मुंबई चे सहजयोगी, तसेच महाराष्ट्रातले सहजयोगी ... मद्रासचे सहजयोगी, दिल्ली चे सहजयोगी, कलकत्त्याचे सहजयोगी, नागपूरचे सहजयोगी, तसेच परदेशातील सहजयोगीयांना आमचा प्रणिपात. आपण सर्व या शुभ प्रसंगी आमचा वाढदिवस साजरा करण्यासाठी, इतक्या मोठ्या प्रमाणात जमल्या आहात, तेव्हा आता कलयुग काई संपलेला वाटतो. कारण आईचा एवढा महत्व, कलियुगात होईल, असं वाटत नव्हतं आणि या स्वर्गीय आनंदात सगळ्यांचा इतक्या माझा मुलांचा समावेश होईल असंही वाटत नव्हतं. हे जे काही घडलं आहे ते इतक्या थोड्या अवधीत कि विश्वास वाटत नाही सगळी परमेश्वराची कृपा आहे.  तुमच्या आनंदात आमचा आनंद आहे, आणि तुमच्या इच्छेतच आमची इच्छा आहे.  स्वतः आमचं काही अस्तित्व राहिलेलं नाही, जी सहजयोग्यांची इच्छा तीच आमची इच्छा, त्याचं जे जीवन आहे तेच आमचं जीवन आहे.

मनुष्य स्थितीतून ऊर्ध्व गतीने ह्या अतिमानव स्थितीला येनं फार कठीण काम आहे.  ज्यांना देवत्व आहे, त्यांना सुद्धा मानव होणं कठीण आहे,  पण त्याहूनही कठीण मानवाला ब्रह्मत्व प्राप्तं होणं हे आहे.  ते तुम्ही मिळवलंत, जपून ठेवलंत वाढ करून घेतली, आणि आज एखाद्या सुंदर नंदांवनासारखं हे सगळं सजवून टाकलं आहे, त्याबद्दल मलाच तुमचे आभार मानले पाहिजे.  ह्या सगळ्या जगाचं  जे काही कल्याण करायचं आहे, ते जर आमच्या मुले झालं असतं , तर सहजयोग थाटण्याची काही गरज नव्हती.  त्यात आज जो विश्वधर्म आम्ही स्थापन केलेला आहे, ज्याच्या मधे खऱ्या धर्माची स्थापना झालेली आहे.  ज्या समुद्रामधे  सर्व धर्म येऊन पावन झालेले आहेत, त्याची सुद्धा स्थापना आपल्या शिवाय झाली नसती.  प्रथमा आमची मान्यता, आणि मग, जी संजयोग्याची सूक्ष्म तत्वे आहेत, त्याची मान्यता करून घेणे हा समजूतदार पण, हे शहाणपण,

जर तुम्हा लोकात नसतं  , तर आज जेव्हा जगामधे लोक कर्मठवादी  अमुकवादी, तमुकवादी झाले आहेत, तेव्हा ह्या सर्व वादांना  सोडून जसं चिखलातून कमळ निघावं तसं तुम्ही आपलं जीवन बनवून घेतला नसतं .  ह्या वाढदिवसाला मला खरोखरच वाढल्या सारखं वाटत आहे.  थोड्याच दिवसापूर्वी मी अगदी एकटी होते, आणि आता अनेक झाले आमचे.  अनेक स्वरुप दिसतात, अनेक देशातून हि सुंदर प्रेमाची मूर्तिमंत व्यक्तित्व देणारी अशी जागृत स्थानं  तयार झालेली आहेत.  ते बघून आईला काय वाटत असेल, ते शब्दा पलीकडचं आहे. तुम्हाला आम्ही बघावं, आणि तुम्ही आम्हाला बघावं आणि बघत राहावं, अशी प्रेमाची स्तिथी आहे. हा जो प्रेमाचा मार्ग तुम्ही अवलंबिला आहे त्यावर पूर्ण बिस्त ठेवली पाहिजे हाच उध्वगामी आहे, हाच तुम्हाला उद्धव दशे ला नेईन. जसं मी पर्वा सांगितलं होतं, कि आपल्याला उद्धव दशे ला जायचं असलं, तर जे अधोगतीच्या गोष्टी आहेत त्याला सोडलं पाहिजे. मानव चेतनेला ऊध्वगतीला नेयायला कुंडलिनी पूर्ण पणे समर्थ आहे, पण एका मगरीवर पाय ठेवून तुम्ही जर नावेत चढाचा म्हटलं तर होऊच शकत नाही ते तुम्ही झडकाडून टाकलात. किती तरी दिवसाचे जुने अशे झालेले हे कुसंस्कार ते तुम्ही फेकून दिले, त्यातून तुम्ही निघालात किती तरी अश्या सवयी ज्यांचा मूळे आज सुद्धा जागा मध्ये विध्वंस होतायेत त्या सवय सोडून टाकल्यात, ती विचारधारणा सोडून टाकली, आणि ज्या काही खोट्या समजुती होत्या त्यांना तुम्ही दूर सारून आज एकत्वाला प्राप्त झाल्यात, ह्या समग्रतेला उतरले, ह्या बद्दल तुमचंच आम्ही अभिनंदन करायला पाहिजे. पण हा लढा आता संपविता येत नाही, प्रत्येक लढ्या  मधे  मनुष्याला त्याग करावा लागतो. सहजयोगामध्ये कोणत्याही सांसारिक गोष्टीचा त्याग करून उपयोगाचं नाही, पण ज्या अति सूक्ष्म आपल्याला खोडी लागलेल्या आहे, अति सूक्ष्म ज्या आपल्यामध्ये चुकीच्या कल्पना, देवा बद्दल, धर्मा  बद्दल किंवा देशा बद्दल किंवा इतर धारणेबद्दल झालेल्या  आहेत त्या फक्तं  पूर्ण पणे  सोडाव्या लागतात.  त्यासाठी कुंडलिनी जरी पूर्णपणे समर्थ असली तरी तुमचा मार्ग स्वच्छ असायला पाहिजे.  अजूनही सहजयोगात अशे लोकं  आहेत, कि ते जाती पाती हे ते सुरु करतात, आणि वापरतात, आता शिवपुजेला पुष्कळांनी उपवास केला होता त्यामुळे माझ्या पोटात खूप दुखलं होतं , मी सांगितलं होतं  कि शिवरात्रीला उपवास करायचा नाही त्या दिवशी शिवाचा जन्म तर होत नाही पण शिव प्रगट  झाले होते.  त्या दिवशी आनंद मानायच्या ऐवजी बरीच मंडळी उपवास करून आली,शेवटी रात्री दोन वाजता जेवली, पण माझ्या पोटात दुखलं, तेव्हा कोणत्याही सणावाराच्या दिवशी उपवास करायचा नाही, हे एक साधं तत्व आपल्या लक्षात राहत नाही, कारण इतक्या दिवसापासनं  आपण शिवरात्रीला उपवास करतो आहे, तेव्हा काहीतरी आपलं चुकेल, अशी उपवास घडणारच होता, अशा रीतीने काही काही अजून लहान सहन चुका आपल्या हातून होत आहेत.  तेव्हां  धर्माचं जे खरं  स्वरूप आहे ते समजून घेतलं पाहिजे, त्यात उतरलं पाहिजे, आणि आपल्यामध्ये ज्या गोष्टी सहजयोगाला शोभत नाही त्या  काढून टाकल्या पाहिजे.  अशोभनीय वस्तू अशा सुंदर नंदनवनात नकोत.  तुम्ही लोक फार तयार आहात , आणि ऊच्च  स्थितीला गेलेले आहात, पण तरी सुद्धा अशे लोकं  आहेत आपल्याकडे, जाणा  आपण म्हणतो पेरिफेरी वरत, त्यांच्याकडे लक्ष दयायला पाहिजे.  पण तुम्ही जो पर्यन्त  सबळ होत नाही, पूर्णपणे समर्थ होत नाही, तोपर्यन्त त्यांना पंकातून  काढणं सोपं काम नाही.

जी काही मान्यता आहे ती साक्षात आहे, त्या बद्दल कुणी शंका कुशंका केल्या तर करू देत, पण तुम्हाला त्याचा साक्षात झालेला आहे, तेंव्हा त्या साक्षात्कार वर पूर्ण भिस्त ठेऊन इमंदारपणे मान्य केलं पाहिजे, कि तुंही आता संत झाला आहात, तुम्ही आता उच्च पदाला गेला आहात, तुमच्यात एवढ्या शक्त्या आल्यात, ह्या शक्तीद्वारे तुम्ही कुंडलिनी लोकांची जागृत करू शकता, त्यांना आत्मसाक्षात्कार देऊ शकता, असं कधीही झालं नाही, आमचे अनेक हात झालेले आहेत, ते तुम्ही, पण जे त्या हाताला शोभण्या सारखं आहे, तसं वागलं पाहिजे, तसंच त्याला अलंकनकृत ठेवलं पाहिजे.  आपलं चित्त एकाग्र असलं पाहिजे, लहान सहान गोष्टीत हलतं, आता लहान मुलगी आली, आपलं चित्त हललं, चित्त हललं नाही पाहिजे, चित्त स्थिरावलं पाहिजे, प्रकाश जर हलत असला तर कोणताही चित्रं बरोबर होत नाही, तेव्हा चित्त हे स्थिरावलं पाहिजे, मुख्यं म्हणजे चित्त स्थिरावलं पाहिजे, आणि त्याला गहनता  आली पाहिजे, त्या चित्ताला, जेव्हा त्याला गहनता येते, आणि गंभीरता येते, तेंव्हाच ते परिणामकारी होऊ शकतं.  त्याला आपण सहजयोगात म्हणतो कि आपण सामूहिक चेतनेमधे जागृत झालो, पण ती सामूहिक चेतना कार्यांवित होण्यासाठी सर्वप्रथम चित्त हे स्थिरावलं पाहिजे.  आणि त्यासाठी ध्यानधारणा केली पाहिजे.  कुंडलिनीला नेहमी जागृत ठेवलं पाहिजे, त्याशिवाय आपआपसात प्रेम असलं पाहिजे.  आपण सर्व सहजयोगी आहोत, कुठलेही असलो तरी, मग तुम्ही फ्रान्स चे असोना , इंग्लंडचे, अमेरिकेचे, किंवा ऑस्ट्रेलियाचे, किंवा हिंदुस्थानातले, कुठलेही सहजयोगी असले तरी आपण सर्व एक आहोत, आपले खरे बांधव हे, तर आपापसामधे सामूहिकता, कॉलेक्टिव्हिटी असायला पाहिजे.  हा एक विशेष गुण आहे, तो आणीबाणीच्या वेळी माणसामधे दिसून येतो.  पण सौख्यात आणि आनंदात जेंव्हा तो येतो, तेंव्हा म्हटलं पाहिजे कि सगळं काही स्वर्गीय झालेलं आहे.  पुष्कळशे अजून दुर्गुण आपल्यामधे आहे, त्या पैकी एक दुर्गुण म्हणजे असा कि प्रत्येक गोष्टीचं विश्लेषण करत बसायचं, प्रत्येक गोष्टीवर विचार करायचा, विचार हि एक धारणा आहे, परमेश्वर हे सत्य आहे, तो साक्षात आहे.  तेंव्हा कोणती आपली धारणा परमेश्वराला लावून आपण आपल्या समोर एक झापड घालून घेतो, आणि अशे अनेक तुरुंग आपण आपले बनवलेले आहे, त्या तुरुंगातनं आपल्याला निघायला पाहिजे.  हे तुरुंग फोडून बाहेर निघायला पाहिजे.  हि परमेश्वर हि काही आपली विचारांची बनवलेली आकृती नव्हे, ते जे आहे ते सत्य आहे, तेच आम्हाला जाणायचं आहे, आणि आम्ही परमेश्वराबद्दल कोणचीही विचाराने उत्पन्न केलेली आकृती हि परमेश्वर नव्हे.  ज्यानी आम्हाला बनवलं त्याला आम्ही बनवू शकत नाही.  तेंव्हा तो जसा आहे ती ओळखण्याची बुद्धी आम्हाला मिळावी अशी सर्वांनी प्रार्थना केली पाहिजे.

आता लवकरच मी हिंदुथानात येणार आहे, आपल्याला माहिती आहे, आणि इथे येऊन वास्तव्य होणार आहे.  आणि ह्या वास्तव्यात आपल्याला बरंच कार्य करायचं आहे.  आता पर्यंत मिळवण्याचं कार्य तुम्ही केलं आता देण्याचं कार्य करायचं आहे.  एकजुटीनी, श्रम पडतील थोडेबहुत, मेहनत करायला पाहिजे, सहजयोग हा वाढवलाच पाहिजे, त्याशिवाय अन्य मार्ग नाही.  निदान महाराष्ट्रात सहजयोग घरोघर पोहोचला पाहिजे.  त्यानंतर इतर स्थळी सुद्धा हे कार्य जोरात होऊ शकतं.  जसा हा महाराष्ट्र आहे, तसंच त्या नावाला साजेसं कार्य झालं पाहिजे.  आजच्या या शुभ दिवशी माझे अनंत आशीर्वाद तुम्हाला आहे, तुमच्या आत्मिक उन्नतीत परमेश्वर तुमचं सहाय्य करेल, आणि तुम्ही सुद्धा सुबुद्धीनी अत्यंत उच्च पदाला जावं, इतकंच नव्हे तर जेवढ्या आमच्या शक्त्या आहेत त्या तुमच्यात स्थापित व्हाव्यात अशी आमची पूर्ण इच्छा आहे.  परमेश्वर तुम्हा सगळ्यांना आशीर्वादित करो.