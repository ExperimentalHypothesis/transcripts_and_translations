3 април 1981
Public Program
Maccabean Hall, Sydney (Australia)

Онзи ден ви разказах за центъра на Христос, за центъра на Шри Кришна и за връзката помежду им.

Последният и най-важен център в нас е центърът Сахасрара, лимбичната област. Когато влезете в него, оставате в съзнание без мисли. В този център се влиза чрез Кундалини, през центъра на Христос, през Дверите на Христос. Затова е написано, че трябва да влезете чрез Него. Но не чрез някого, който казва: "Аз съм Христос" или "Аз изповядвам Христос и само Хритос!". Не е този начинът. Христос е в нас и когато Кундалини се издига, ако спре в този център, трябва да произнесете Неговото име. Не нереализираните, а реализираните хора трябва да кажат името Му. Само тогава Кундалини преминава през центъра на Христос, който е вратата, за която Той говори. Тогава влизате в Царството на Бог.

"Вие ще наследите Царството на Бог." Ще наследите. Това е Царството на вашия Отец, което трябва да наследите. Най-важен е последният център, Сахасрара. Имате всичките седем центъра, разположени един след друг. Тези центрове наистина са седалищата на всички божества, за които сме говорили. Седалищата са в мозъка. Аурите им са около сърцето, но те в действителност спят в "стхана", както наричаме местата на центровете. Има три начина, по които можете да разберете. Единият е, че в мозъка има седем места на центровете, а аурите им падат върху сърцето.

Местата им са в центровете. Още на първия етап от събуждането на Кундалини само тези божества се събуждат. Това означава, че когато произнасяте някаква дума или имената им, те реагират, в смисъл, че отварят чакрите. Можете да почувствате това, можете ясно да видите със собствените си очи издигането на Кундалини през тях. По-късно, когато израствате все повече, божествата напускат местата си и заемат своите седалища. Дори Духът, който е в сърцето, се издига тук, в областта на фонтанелата, където е Сърцето, седалището на сърдечния център, което тук е Сърцето отворено, отива там. Но това се случва на много по-късен етап, можем да кажем много късно, много по-късно, когато умът ви е в такова състояние, че набирате такава скорост, в която просто постигате това състояние. Това е постижение. Не може да е фалшив сертификат от някого или защото е написано в книга, че "това е това". Няма такова пресмятане.

Нещата трябва да съзреят по естествен начин и самите вие ще знаете, че вече сте получили пълна Себереализация. Първото, което получавате, е състоянието на съзнание без мисли. По този начин пресичате Дверите на Христос. Можете да лекувате хора, можете да издигате Кундалини. В състояние сте и да давате Реализация на хората. Но все още може да отпаднете. Ако дойде някой с негативни сили и фанатизъм, може да ви обсеби и да отидете долу. Второто състояние се нарича съзнание без съмнения. Ако се издигнете до него, нямате никакви съмнения. Никога не падате.

Възможно е вашата Кундалини да идва и да си отива, да захранва и понякога може да усещате блокажи. Нормално е. Но след това сте толкова сигурни в себе си и в постижението си, в Себереализацията си, че никога не отпадате. Последното много важно нещо, в което много сахаджа йоги се спъват, е интеграцията. Например някой е роден християнин. Роден е. Би могъл да се роди хиндуист, би могъл да се роди всякакъв. Би могъл да е мюсюлманин. Виждала съм, че ако някой е бил фанатизиран мюсюлманин, днес се ражда като фанатизиран хиндуист или фанатизиран християнин. Всички такива са фанатици. Вървят от една крайност към друга и я проповядват. Единият размахва Корана, другият - Библията, а третият - (Бхагават) Гита.

И тримата се бият. И този казва: "Аз съм прав", и онзи казва: "Аз съм прав" и третият казва "Аз съм прав". Но с какво правомощие? Дори за книгите. Хората ще попитат: "Какво е правомощието на Библията?". "Какво е правомощието на Гита?" и "Какво е правомощието на Корана?". Ще кажат: "Какво е правомощието на Стария Завет?". Ако питат за правомощието, какъв е отговорът? А вие може да попитате, какво е Моето правомощие.

Трябва да зададете този въпрос. В началото хората наистина питат, какво е Моето правомощие? Моето правомощие е, че Аз ви давам Реализация. Вие питате: "Майко, Вие ли сте правомощието?" и получавате вибрации. Това е Моето правомощие. Тогава ще разберете защо и Библията, и Коранът, и Гита са прави. Ние имаме ограничена визия. Ако са родени християни, ще се придържат към християнството. Ако сте родени католици, ще сте протестанти.

Ако сте протестанти, ще станете адвентисти от седмия ден, петдесятници, такива, инакви, отново родени, тази, онази глупост, продължаваме, завършвайки както в християнската генеалогия – от една лудост към друга, без да постигнем нещо, вярвайки в нещо теоретично, като адвентист от седмия ден. Не мога да разбера това. Тези теории и неща няма да ви дадат живо преживяване, което е отвъд рационалността, отвъд ума и е кръщение в истинския смисъл на думата, когато получавате полъха на Светия Дух в ръката. Но ние искаме да си играем с тези неща чрез ограничените си визии. Например случаят с Христос. Както ви казах, Христос определено беше Пранава, Омкара, всичко беше налице, без съмнение. И когато се роди, имаше знаци и пр. Независимо от това имаше един цар, който искаше да Го убие. Вижте негативността. Никой интелектуалец не Го възприе, никой бюрократ не Го възприе, никоя образована личност не Го възприе.

Всъщност Той трябваше да моли онези много обикновени, посредствени хора – рибарите, да дойдат и да станат Негови ученици. Вижте какво е положението! И Му беше разрешено да живее само четири години от онези ужасни хора. Може би са родени днес като християни и вероятно казват: "Ние сме християни, Христос, Христос, Христос". Затова Христос е казал: "Няма да ви разпозная". Възможно е да са хората, които са разпънали Христос. И отново Го разпъват, отхвърляйки живата сила на живия Бог. Четири години! Какво може да се направи за четири години? Казах ви, че четири години с всички сили се борих с шест хипита, давайки им Реализация в Лондон Сити.

Той никога не помисли да дава Реализация, защото си мислеше, че преди всичко те нямат мозъци дори да разберат какво е Реализация. Всичко, което каза Той, го каза много точно и задълбочено. Ако нещо е "тясно", трябва да бъде дълбоко – нещо, което не влиза в главите на хора, които само слушат проповеди и беседи и четат книги, и изграждат големи теории за всяко нещо. Това ще бъде възможно само когато получите Реализацията си, когато получите колективното си съзнание, когато станете кръстени. Само тогава ще сте в състояние да видите за какво говореше Той. Преди това има само умствена активност, кавги, борби и съществуване върху изкуствени неща. Докога ще продължавате така? Предците ви направиха това и техните предци, и предците им са го правели. Не е ли дошло времето за вас да видите, че е настъпила нова ера? Какво ще загубите от това?

Образувате организации фалшиви и фалшиви, и фалшиви. Трябва да има искреност в това отношение. Само като говорите и говорите от сутрин до вечер, няма да постигнете познанието за Христос, уверявам ви. Тесногръдата визия на християнството е убила Христос, а също и християнството. Тесногръдата визия на евреите е убила Моисей и Абрахам. Тесногръдата визия за Кришна, както и за всички онези хора, ги е убила. Носят смърт в себе си. Вашите деца ще ви предизвикат. Ще ви попитат: "Какви глупави неща сте правили през целия си живот?!". Ще ви попитат: "Защо го направихте?".

Можете ли да дадете някакъв отговор? Затова човек трябва да разбере, че не сме открили своя Абсолют. Бъдете честни със себе си! Открили ли сте своя Абсолют? Все още не сме открили своя Абсолют. Това е, което трябва да откриете. Трябва да се родите отново. Не да се себесертифицирате: "Аз съм роден отново". Виждала съм много хора: "Аз съм роден отново". Наистина ли, как така?

Можеш ли да усещаш чакрите на друг човек? Колективно съзнателен ли си? Можеш ли да чувстваш собствените си чакри? Наясно ли си дали има някаква промяна? Никаква промяна! И сред евреите има много фанатизирани хора. Мюсюлманите са загубили дори разпознаването на Божествената милост и състрадание. Много тъжно положение! В това тъжно състояние и объркване трябва да има интегрираща сила. Тази интегрираща сила е вашият Дух.

Интеграцията се осъществява в седмата чакра, Сахасрара. Всичките седем центъра са там, координирани и взаимно свързани. Така че само на нивото на седмата чакра можете да получите Реализацията си. Той на никого не позволи да каже нещо за това. Ако се опитат да кажат нещо, вие отваряте книгата: "О, виж, в тази книга е написано това и това, написано е така и така". Например, когато Христос беше роден. Казано беше, че едно дете ще бъде родено от едно момиче. "Каня", на санскрит е "каня". В Англия имаше полемика за това. Мисля, че евреите я започнаха, може би, не зная кой започна.

Или може би мюсюлманите. Бог знае. Навлизат в детайли, за да открият. Твърдят, че не е казано, че Той ще бъде роден от девица, а от момиче. Един сахаджа йоги им написа хубаво писмо, разбира се под Мое ръководство, казвайки, че по времето, когато Христос се ражда, дори преди това, е направено това пророчество, и по онова време "момиче" е означавало "девица". Това не е настоящето, когато една жена се развежда 10 пъти, 80-годишна е, но все още я наричат "моето момиче". Това е глупаво, тъпо настоящо време, в което няма разлика между момиче и жена. По онова време "момиче" означава – дори днес в Индия – "каня" означава "девица". "Момиче" означава "девица", едно и също е. Всякакви такива неща бяха повдигани или срещу Христос, или срещу Моисей, или Мохамед и т.н. Хората са заети само с измислянето на разни неща срещу другите.

Това правят. Според тях това, което казват, е истината. Какво са открили? На първо място, могат ли да лекуват от рак? Нека ги предизвикаме така. Могат ли да дадат мир на някого? Те спокойни ли са? Могли ли са да овладеят порочните си очи? Някаква промяна? Нищо.

Така че, приемете това, бъдете честни към себе си. Няма защо да се самозалъгвате или каквото и да е. Ако сте хипнотизирани, събудете се! Станете и открийте това, което е най-доброто, абсолютното, единственото, което трябва да откриете - своя Дух. Вашият Дух обитава сърцето. Той е отражението на Всемогъщия Бог. Той сам се наслаждава на Себе си. Той е зрител на света, на Своята енергия – Светия Дух. Наблюдава ви. Наричат Го Познавачът на съдбата. Той знае какво правите, какви стремежи имате, какви грешки допускате.

Дълго време прощава и прощава, и прощава. Прошката е един от атрибутите на Духа. Той ви прощава и казва: "Ще се получи. Ще се оправи". Но когато стигнете твърде далече, например ако обръщате прекалено внимание на физическото си същество или на умственото си същество, ако се опитвате да мислите твърде много, Духът дава знак за неудовлетвореността Си и получавате инфаркт. Инфарктът идва при вас чрез разочарованието на Духа. Ако Духът ви се ядоса, получавате инфаркт. Това означава, че сте пренебрегнали Духа си, обърнали сте внимание на неща, които не са важни. Грижили сте се за неща, които не са важни. Не сте се безпокоили за себе си, за Духа, за търсенето си.

Дори ако се объркате, примерно във фанатично поведение или ако четете книги и разни неща, които сте научавали наизуст, ако сте спорили и продължавате с всичко това, при цялата си неподправеност и доброта, но и глупост, тогава също може да получите инфаркт. Сърцето е много важно. Понякога ви отправя първо предупреждение, като ви причинява частична парализа, защото в сърцето се създава един вид негодувание от страна на Духа, което създава съсирек и когато той влезе в мозъка, се парализирате частично, така че повече не можете да се движите. Вниманието ви е ангажирано с това. Тогава започвате да мислите за Бог, за всички неща и може, ако дойдете в Сахаджа йога да се излекувате, защото вашият Дух отново ви прощава. Ние си позволяваме твърде голяма волност спрямо своя Дух. Вярно е, че Бог ви е дал свобода и няма да ви я отнеме в никакъв случай. Трябва да сте напълно свободни да изберете дали да отидете в рая или в ада. Той няма да ви принуждава. Единственото, което може да се направи, е да ви се обясни, да ви се каже, че това е начинът, по който отивате в ада.

Ако и след това искате да отидете, тогава какво може да се направи? Дори от Бог. Той изобщо не иска да оспорва свободата ви. Не иска по никакъв начин да ви прави обвързани с Него, както са някои хора – просто обвързани, без разбиране. Той иска пълното ви освобождаване. И така, първият етап е, че трябва да изберете освобождението си чрез собствен свободен избор. До момента, в който станахте човешки същества, нямаше избор за вас, но след превръщането ви в човешко същество, ви беше даден избор, защото успяхте да се развиете така, че да разберете кое е правилно и кое е неправилно, в собствената си свобода, за да влезете в Царството на Бог като хора, които са свободни и са избрали доброто поради собствената си слава, и чрез собствената си свобода. Това е единствената малка стъпка, в която винаги объркваме свободата с егото си. Например сега тази зала е за Мен – да говоря. Идва някой отвън, който е някакъв, действа от името на някаква организация и си мисли, че върши най-великата работа на света.

Това е мит. Идва в това състояние на егото, сяда тук и Ми задава въпроси след въпроси и въпроси след въпроси. Не позволява никой друг да говори, отнема цялото Ми време за себе си, сякаш цялата зала е ангажирана от него и цялата публика е поканена от него. Ни най-малко не го е грижа да види, че егото е това, което работи. Така че, не трябва да объркваме свободата си с егото. Затова трябва да ви посъветвам: опитайте се да различите егото от свободата си. Когато сте обвързани към егото, сте негови роби. Когато сте обвързани към суперегото, сте роби на суперегото си, на обусловеностите си. Например роден си християнин и си обвързан към това завинаги. Добре, християнин си, но какво е истинското християнство в теб?

Как стои въпросът за прераждането ти в истинския смисъл на думата? Заробени сте от тези неща и няма свобода. А Духът е Свободата, Свободното същество в нас. Той е необвързан. Не може да бъде убит. Не може да бъде отвян. Не може да бъде изгорен. Вечен е. Ананд. Той е вечен. Духът е радост.

Духът е източникът на радостта. Излъчва радост. Радостта е различна от щастието и нещастието. Когато егото чувства, че му угаждат, се чувства щастливо: "Аз харесвам това, аз харесвам това". Това "аз" напомпва егото, но това не е радост. Защото днес ви харесва да пиете, а утре не ви харесва да имате главоболие. Има две страни: "Харесвам" и "Не харесвам". Харесвате нещо чрез егото си и не харесвате нещо чрез суперегото си. Това е една монета с две лица. Едната е щастие, а другата е нещастие.

Радостта е отвъд това. Радостта е зрител на пиеса, свидетел. Гледате пиеса, знаете, че се играе някаква театър. Просто наблюдавате, както се гледа пиеса. Не сте въвлечени, гледате я и ѝ се наслаждавате. Плачете, ако гледате нещо, хлипате, но знаете, че не сте това, че е театър. Свидетелят, наблюдателят, Духът ви е свидетелят и когато станете Духът, се превръщате в свидетеля, ставате свидетелят. Например виждате нещо през прозореца. Има нещо отвъд прозореца. Влизате в стаята и поглеждате през прозореца.

Обусловеността ви е такава, че една вълна като мисъл се издига във вас, идваща от миналото. Издига се отново - друга мисъл се издига и отминава в миналото. Първо има мисъл от миналото, а после друга – от бъдещето – и изчезва. Вие виждате издигането на мисълта, но не можете да видите изчезването ѝ. Между тях е настоящето. Това е мястото, където се установява, настоящето се установява, когато вниманието ви се озари от Духа. Вие мислите или за бъдещето, или за миналото. Но Аз говоря за настоящето, за този момент, в настоящето. Не можете да стоите там, защото Духът ви не е озарен. Защото Духът е настоящето. Когато получите Реализацията си, откривате, че не мислите за бъдеще или за минало.

Просто се наслаждавате. Всичко става различно. Целият живот се превръща в театър, започва да идва радостта от нея и наистина се наслаждавате на дребните неща тук и там, и наистина разбирате колко много радост е била загубена преди Реализацията. Това, което ви дава радост, не е нещо ментално. Радостта се излива върху вас от главата ви просто така, нещо хладно започва да се излива надолу. Както някои хора имат усещане за надигащо се напрежение, така нещо прохладно, поток от радост усещате да се разлива по цялото ви тяло. Понякога хладният полъх, който се издига в главата, започва да се превръща във фонтан, разливащ надолу тази радост. Вижте картините например. Виждате звездата на Моисей... виждате звездата на Давид. Като я гледате, може да мислите за нея или само да я наблюдавате.

Гледате и не мислите. Радостта от сътворяването на всичко това става едно с вас. Както всичко около едно езеро е напълно усетено в езерото, ако няма вълнички в него. Напълно. По същия начин всичко, което е радост, творецът, който и да е той, е вложил там. Вие усещате пълната радост в себе си, защото няма мисъл, няма преграда, никаква обусловеност. Всичко става едно с вас и започвате да се чувствате изключително щастливи, изключително радостни. Усещане, което е неописуемо! Трябва само да му се наслаждавате, да го чувствате. Както, когато попитали Кабира: "Защо не говориш сега?

", отговорил на хинди – той е един от невероятните поети, които имаме: "Джабъ мастъ хуйе филе кя болте?" – "Когато съм влязъл в нектара на опиянението на Духа, какво мога да кажа? Няма думи. Никаква чаша не може да побере тази радост, никакви думи не могат да предадат значението. По-добре бъдете с Мен и я получете, и сами се наслаждавайте". Това е всичко, което е могъл да каже. Това, което казвам, е, че тесногръдата визия е затворила очите ви за толкова много неща. Дори Христос не можете да разберете. За Христос е написано в "Деви Махатмя", за Махавишну, целият Му живот е описан. Ако можете да я прочетете, ще откриете, че преди идването Му на тази Земя, ще видите как е бил създаден, какви енергии са Му били дадени, че Той е Синът.

Всичко е написано. Обаче вие мислите, че само Библията е авторитетна. Тя е. Но дори за да разберете Библията, както ви казах, за да разберете Гита, по-добре получете Реализацията си. За да разберете Библията, също трябва да получите Реализацията си. Този, който е описан, никога не е ходил на училище. Никой от тях не е бил в някакво училище. За първи път в този Си живот учих английски език. Никога не съм го знаела в който и да е Свой предишен живот. Защото знаех, че трябва да ви говоря. Трябва да ви разкажа за Духа на този език.

Но за да разберем, трябва да четем древни свети писания. Има красиви древни писания, които описват природата на Духа. Казано е, че Духът притежава три качества – сатчитананда. Сат-чит-ананда. "Сат" означава "истина". "Чит" означава "внимание". "Ананд" означава "радост". Сат е истина. Какво е истината? Ако виждате нещо бяло, е истина, добре.

Но каква е истината за този шал? Реализираната душа може да знае, не вие, защото нейният Дух е озарен. Човекът вижда петото измерение в този шал. Нека го подържи в ръцете си и ще разбере, че това е шал на Майка. Незабавно ще усети хладните вибрации, излизащи от него. Ще знае, че това е шалът на Майка. Тази е истината. Четирите измерения, които познаваме, не са истината, но петото е истината, то е Духът. Седейки тук, можете да разберете за някого от какво страда, какви са проблемите му, как са чакрите му. Това е нещо абсолютно.

Това познание е абсолютно. Ако има пет или десет реализирани деца и закриете очите им, и ги попитате за някой пациент, който страда, всички ще вдигнат своите пръсти, този или този, или този, или всичките, зависи от случая. Всички ще посочат едни е същи пръсти. Това е абсолютно познание. Не може да се оспорва. Не може да бъде оборено. То е това, което е. А също човек може днес да има някакви проблеми, а утре изобщо да няма. Така че каквото е било, приключва. Каквото е днес, това ще ви кажат. Така че това е истината.

Всичко останало е митя, фалшиво е. Веднъж отивах в Кашмир, пътувайки с кола през много отдалечен кът, и изведнъж усетих невероятни вибрации във въздуха. Попитах шофьора: "Има ли някакъв храм тук или нещо друго?". Защото в Кашмир има много храмове, които излъчват вибрации. Толкова много неща са излезли от Майка Земя. Както е казано в Десетте Божи заповеди: "Няма да боготвориш нищо, което е създадено от Майка Земя, да го пресъздавате и да го боготворите!". Много такива места има в Кашмир. Така че го попитах и той каза: "Не, няма храм, няма хиндуисти, които да живеят в тази област". Казах: "Но все пак усещам невероятни вибрации". Тогава съпругът ми каза на шофьора: "Добре, нека минем по пътя, за който тя говори". Пътувахме около три мили и стигнахме до една колония от живеещи там мюсюлмани.

Когато попитахме: "Има ли някакъв храм тук? ", той каза: "Не, но има една голяма джамия". "Каква е тази джамия?" Наричат я "Хазрат Икбал", което означава "Косъмът на Хазрад Мохамед Сахиб". Там имаше един косъм на Мохамед Сахиб. Дори сега, като се произнесе името Му, вибрациите започват да текат. Как мога да Го отрека? Той беше истината. Духът няма да отрече. Фалшът е този, който отхвърля всички онези истински хора.

Духът е този, който ви дава истината, който интегрира всичко, което е истина, и изхвърля това, което не е истина. Затова трябва да получите своя Дух. Преди това всеки, който ви говори за Бог, за нещо подобно, дори могат да го разпънат. Такива глупави, плиткоумни хора са, че нищо не могат да правят. Ще спорят с теб, ще се борят с теб, ще правят всякакви глупави неща, но не и да те разберат. Това, което Моят баща Ми каза, е: "Трябва да откриеш масов метод, метод, чрез който да даваш Реализация на много хора, за да видят, че има нещо отвъд. Всички стоят на първия етаж. Ако си родена на десетия етаж и им разкажеш за нещо, което виждаш на десетия етаж, няма да ти повярват. Ще се бият с теб, ще се карат с теб, ще те теглят надолу, защото егото им постоянно се предизвиква. Най-добре е да ги промениш, да им дадеш масова Реализация."

Духът е такъв, че всеки от вас го има, но в онези дни беше много трудно да се дава масова Реализация. Времето на цъфтежа не беше дошло. Днес времето на цъфтежа е настъпило. И хладният полъх, който духа, дава Реализация на много хора. Хиляди са получили Реализация. И от вас много са получили Реализацията си. Духът е установен, чувствате, че сега сте нещо различно. Промяната е започнала, кръщението, в истинския му смисъл, е осъществено. И започвате да усещате движението на хладния полъх. Когато стигнете до колективното си същество, ставате едно с другите.

Опитвате се да давате. Сега поемате от Мен и когато си тръгна, заставате тук и давате. Когато светлината, лампата не е запалена, тогава, добре, опитайте се да я запалите. След запалването това, което светлината прави, е да дава светлина. Духът придава смисъл на съществуването ви, дава ви разбиране за истината, която е реалността, не за нереални неща. Не можете да Ме разберете, ако не сте реализирани. Не можете. Аз съм същата като вас, няма разлика. Но онези, които са Реализирани, много добре знаят за Мен. Дори живеещите в Рамулн.

Един светец, срещна сахаджа йогиня – американка, и просто ѝ се поклони, постави я по-високо от себе си и каза: "Ти си срещнала Майка. Аз не съм Я срещал". Тя се изненада, откъде знае всичко това. Има много светци в Индия, които са истински светци, знаят за Мен. Но също и онези, които са много близо до Мен. Знаете, че съпругът Ми има висока позиция в живота и имаме приятели от самия елит. Виждала съм всички министър-председатели на света. Срещнах ги. Срещала съм всякакви крале, кралици и пр. Всеки ден се ръкувам с тях.

Те не Ме познават, не Ме разпознават. Имаше един господин, когото много добре познаваме. Сега е председател на Върховния съд, на Световния върховен съд. Много добре го познаваме. Голям приятел е на съпруга ми и т.н. Неочаквано съпругата му видяла Моя снимка у един махарадж, в джоба му. Той изненадващо я извадил, допрял я до очите си и я върнал обратно. Тя казала: "Какво? Аз познавам тази дама много добре. Тя е еди коя си."

"Да, отвърнал той, но знаете ли, че Тя е Матаджи, която ме излекува от сърдечен проблем?". Тя казала: "Наистина ли? Не знаех, че е Матаджи или нещо подобно. Идва на приеми, много е мълчалива. Просто седи тихо. Аз дори никога не съм я чувала да говори. За последните 25 години, зная, тя едва продумва по малко". "О, Господи, та Тя изнася лекции пред хиляди хора!". "Нима може да говори?!" - изненадала се тя.

"Никога не сме я виждали да говори каквото и да е. Дори не бих могла да позная гласа ѝ. Съпругът ми, разбира се, говори много. И нейният съпруг говори много, аз също говоря, но нея никога не съм я чула да говори. Просто мълчи. Понякога потъва в мислите си. Изглежда достойна дама, но никога не полага усилия да ни впечатли или да ни каже по някакъв начин, че е Матаджи". Съпругът ѝ много се шокирал и веднага се обадил на съпруга Ми: "Изобщо не знаех, че е Матаджи. Това е такова нещо! Знаеш ли, аз съм търсач, търсач съм, търсач съм!". Така казал. И съпругът Ми му съобщил: "Сега Тя е в Делхи, иди да се срещнеш с Нея".

Той веднага се срещна с Мен и за пет минути получи Реализацията си. Но съпругата му нямаше Реализация и той я изпрати със, със самолет: "Трябва да я получиш! Това е нещото, което човек трябва да получи". Необходимостта да сте Духа е значително намаляла в съвременното общество. А трябва акцентът да е върху необходимостта да станете Духа именно в този живот. Това е, което човек трябва да направи, единственото, което трябва да направи, а го няма в западните общества. На второ място, за това трябва да контролирате вниманието си. Не позволявайте вниманието ви да се разпилява. Предполагам, че съм ви разказвала историята за Джанака. Разказах ли им я, не знам, но пак ще я кажа.

Имало един Раджа Джанака, бащата на Сита, тъстът на Рама. Нарада отишъл при него – друго небесно същество – за да го види и казал: "Ти си цар, движиш се като цар, имаш всичко като цар, имаш злато и всичко, но защо хората казват, че си [...], над всички тези неща, над тялото си? Как така?". Той казал: "Довечера ще ти кажа, но сега направи нещо за мен. Поноси малко мляко в този съд". Съдът нямал ръб. Горкият човек го носил цял ден и се уморил. Нанака казал: "Не позволявай и една капка да се разлее!". И Нарада внимавал през цялото време. Вечерта се уморил, оставил съда и казал: "Сега ще ми кажеш ли?

Достатъчно го носих това". Нанака казал: "Какво видя, докато се движеше насам натам?". "Нищо. Какво можех да видя? Само гледах млякото да не се разплисква". Нанака казал: "По същия начин и аз съм в състояние, в което вниманието ми не се разпилява". Това е състоянието, в което постигате Себереализацията си – когато вниманието е напълно озарено от Духа ви. То не обхваща нищо друго и дори да отиде наоколо, се връща и остава такова, каквото е. Когато ръката Ми докосва това, не се превръща в метала, нали? Оттегля се. Напълно необвързана е към това.

Мога да го докосна, но не съм това. Точно сега съм материя, Аз съм всичко, безпокоя се за децата Си, за дома Си и пр. Но когато стана реализирана, ставам напъно необвързана. Аз съм духовно живо същество. Тогава нищо не може да ви задържи долу, нищо не може да ви доминира. И вие не доминирате нищо. Това е състоянието на Духа. Когато това стане, отивате отвъд поддръжката на дхармата, отвъд нея. Например за такъв човек няма изкушение. Няма изкушение.

Нито има умствена активност, няма кражби, не се изричат лъжи. Такъв човек е изключително честен и безстрашен. Като Христос, който нямаше нищо общо с проститутката. Имам предвид, че тя водеше един живот, Той съвсем друг. Но когато хората започнаха да хвърлят камъни по проститутката, Той се изправи пред тях и попита: "Кои са тези, които не са извършили грях?". Можеха да Го убият с камъни. Неговата прямота и сила предотвратиха това. Те ще защитят всички, които са измъчвани и безпокоени от хора, които са потисници. От нищо не се страхуват. Безстрашни хора са.

Нито плашат някого. Състрадателни са. Но когато се стигне до протест, се изправят безстрашно срещу онези, които се опитват да измъчват и да съсипват другите. Не се упражнява натиск. Дори не мога да ви дам насила Реализация. Не мога да споря за това с вас. Нещата трябва да се получат сами. Толкова е просто. Ако не я искате, никога няма да я получите. Това не подлежи на коментар.

Така че, няма насилие, както казах. Ако не я искате, по-добре си вървете. Но все пак някои инатливи хора остават: "Не, ще седя тук!". За какво? Такива хора дават много лоши вибрации на другите, безпокоят онези, които получават Реализация. Това е сатанично. Въпреки това ги карам да останат: "Добре, седни". Насила не става. Това е светлина във вас, проблясък. Би могло да се направи аналогия с газта.

Тя се издига, докосва мъждукащата светлинка и се запалва цялата. Мъждукането е будно през цялото време и наблюдава. После всичко се превръща в истината. Истината е много различна от онова, което наричаме истина. Това е ново измерение, чрез което знаем: "Това е истина, това не е истина". Можете да задавате всякакви въпроси, когато сте свързани с Духа си, всякакви въпроси. Задавате въпрос за Мен. После задавате въпрос за Христос, за Моисей, за Бог. Всякакви въпроси. И когато отговорът е "да", усещате хладен полъх да идва при вас.

Ако зададете въпрос, чийто отговор е отрицателен, не получавате вибрации. Възможно е да усетите боцкане или горещина. Сега вашият компютър е свързан с Абсолюта и връзката с истината е установена. Получавате ново познание, чрез което познавате истината, което е вибрационното познание. Детето също може да знае чрез вибрациите. Има много деца, които са родени реализирани. Знаят къде е Кундалини. Знаят. Ще ви кажат къде е Кундалини, наистина. Защото знаят истината.

За това не е нужно голямо умствено развитие. Изпълнени са с достойнство. Разбират по-добре от много възрастни и от хората с високо обществено положение. Христос вече е казал, че богатият няма да влезе в Царството на Бог. Вече го е казал, защото те се втурват. Но Аз дори бих казала, че и онези, които мислят, че знаят много, че всичко знаят, няма да влязат. Защото не искат да влязат. Знаят всичко и не искат да влязат вътре. Искат да носят ума си навсякъде. Искат да вкарат колата си в залата.

Как ще влязат вътре? Не искат да оставят ума си отвън, защото постоянно зависят от този ум, който нищо не им е дал. За да достигнете Духа, трябва да сте без его и да приемете. Светлината на съществото ви ще озари всичко, целия ви храм. Когато тази светлина влезе, когато сияе във вас, чувствате колективното си съзнание, усещате хладния полъх на Духа да се изявява чрез вас. Това е описано в Библията накратко, но задълбочено. Ади Шанкарачаря написа толкова голяма книга – "Саундария Лахари", или "Чайтаня Лахари". Не е лесно да се разкаже за всичко това за толкова кратко време. Той написа философски трактат – беше велика личност – наречен "Вивека чудамани". Той пръв говори за съзнание, къде е съзнанието ви.

"Вивека чудамани". След това написа много книги и накрая написа "Саундаря Лахари", в която казва: "Това е само описание на красотата на моята Майка, което мога да направя". И в детайли е описал не нещо друго, а Майката – пръстите Ѝ, ръцете Ѝ, движенията Ѝ, всичко. Това, което видя, е как вибрациите се движат в Нея, всяка дума, която Тя изговаря. Трябва да прочетете тази книга, за да разберете Сахаджа йога. Много ясно са дадени всички тези неща. Както ви казах неотдавна, Уилям Блейк също е писал за Сахаджа йога, много ясно. Но докато не получите Реализация, не можете да узнаете истината. И така, Той е истината – "сат". После е "чит", вниманието.

Той е вниманието, Духът ви е вниманието. Вниманието на Бог. Бог се грижи за вас чрез Духа ви. И когато вниманието ви бъде озарено от Него, това означава, че сте влезли във вниманието на Бог. Бог се грижи за вас. Всичките Му енергии текат във вас. Цялата Му закрила идва при вас. Ще се удивите. Тук има сахаджа йоги, които ще ви разкажат как са избегнали инциденти, какво се е случило след инцидентите, как хората са спасени по чудотворен начин. Това не е нещо ново за Мен.

Това е минимумът, който може да се случи на човек. Това е минимумът на минимумите, защото всичките ангели се ангажират. Вие сте на сцената, ангелите са там, за да се грижат за вас. И наистина започвате постепенно да чувствате присъствието на тази благословия, която е вниманието на Бог. Той е "чит"; "сат", "чит" и "ананд". Той е радост. Той е радостта. Защото Бог е радост. Той създаде тази вселена, не за да ни направи сериозни, нещастни и намръщени. Вижте колко много цветя, колко много красиви неща, колко много багри е сътворил за нас.

За да се наслаждаваме, е създал всичко това, не за да се въвличаме в глупости, в мръсотия, в калта, в нечистотията на ума, на греха, на мръсните идеи, а за да имаме чисто сърце и чист морал в себе си. Създал е този красив свят, за да се наслаждаваме. Без това не можете да се наслаждавате. Докато нямате чист морал в себе си, не можете да се наслаждавате. Тази радост е ваша, собствена, щом веднъж получите Реализацията си. Тази радост е състраданието и милостта на Бог. Когато Кундалини се издигне за първи път с една мъничка нишка, тя докосва Брахмарандра, тук. Само една нишка. Тя отваря милостта и радостта. Защото тук е седалището на Садашива, седалището на вашия Дух.

Когато тя докосне Духа, това седалище, потокът на милостта започва да тече върху симпатиковата ви нервна система и се чувствате релаксирани. Първото, което ви се случва, е, че се чувствате релаксирани. Това е милостта. Само една нишка е достигнала и този поток, който тече днес, е потокът на Брахма, енергията на Бог тече през вас. Това е, което трябва да получите. Това е, което трябва да запомните. Някой докосна Христос и енергията тръгна. Ние трябва да знаем, че сме първите австралийци, получаващи Реализация. Вие сте първите хора, които ще я получите. Голяма отговорност е за вас, за всички вас, които сте получили Реализация днес и преди, да я поддържате силна, да я превърнете в дърво, защото сте отговорни за всички поколения, които ще дойдат на тази красива ваша земя, с която сте благословени.

Така че това е красиво място с красиви хора. Толкова много Мои деца! Днес е последният ден. Много е тъжно, че трябва да се каже: "Довиждане". Надявам се, че всички ще направите така, че да се срещнете с Мен в неделя. Ще ви очаквам. Там ще се опитам и да ви лекувам, ако имате проблеми, но не водете целите болници там. Ще ви науча как да лекувате и как да давате Реализация. Най-добре е да споделите с Мен своя случай и ще ви кажа как да се излекувате. Защото щом сте реализирани души, можете и да лекувате.

В Индия винаги правим така, че когато дойде раково болен, повикваме негов роднина, даваме му Реализация, научаваме го как да лекува рака и да се грижи за болния. Защото това е най-добрият начин, по който да се постъпи. Той може да даде Реализация на човека, да се грижи за него по-добре. Познава по-добре човека и нещата се получават много по-добре така. Надявам се да направите така, че да дойдете на среща с Мен. Трябва да кажа, че бях много впечатлена от хората в Сидни, които бяха толкова любезни да дойдат тук, да слушат и да получат Реализацията си. Трябва да кажа това, защото съм Майка. Не мога просто да оставя нещата на вас. Трябва да помоля, да отправя молба към вас. Трябва да съм много, много търпелива с вас, изключително търпелива и любяща, за да Ме чуете и да получите Реализацията си.

Аз всъщност трябва да дойда при вас, за да направя това. Но всичко е наред, това е работата на Майка. Само една майка може да го прави. Когато Христос дойде, ще вземе 11-те Си енергии и просто ще ви сортира. Преди това, ви моля да си направите цялостна преценка чрез събуждането на собствената ви Кундалини и да се поправите. Хората, дошли със собствени идеи, трябва просто сами да видят какво са постигнали чрез тези идеи. Имало е толкова много организации, една след друга. Няма начин да се организира Бог. По-добре организирайте себе си чрез Духа си, който е Абсолютът. Бог да ви благослови!