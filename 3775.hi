ध्यान के माध्यम से समर्पण काउली मैनर सेमिनार चेल्टनहैम, इंग्लैंड 31 जुलाई 1982 आज, पहली बार, मैं कुछ ऐसा कहने का साहस कर रही हूं जो मुझे बहुत पहले कहना चाहिए था। जैसा कि आज मैंने आपसे कहा कि यह आवश्यक है कि आपने मुझे पहचानना। और वह पहचान निश्चित है, वह शर्त निश्चित है। मैं इसे बदल नहीं सकती.

जैसा कि मसीह ने पहले ही कहा है, कि “मेरे खिलाफ कुछ भी सहन किया जाएगा, माफ कर दिया जाएगा, लेकिन आदिशक्ती के खिलाफ कुछ भी नहीं।" यह एक बहुत बड़ी चेतावनी है... बहुत बड़ी चेतावनी। शायद लोगों को इसका मतलब नहीं समझ पाते. निःसंदेह आपमें से कोई भी मेरे विरुद्ध नहीं है, यह मैं जानती हूँ, और आप मेरे खिलाफ कुछ भी नहीं करते हैं यह बिल्कुल सच है। आख़िरकार, आप मेरे बच्चे हो, मैं आपसे बहुत प्यार करती हूँ और आप मुझसे प्यार करते हो। यह केवल वह चेतावनी है जो मसीह ने आपको दी है। लेकिन यह जरूर सोचना चाहिए कि हम उतनी तेजी से प्रगति क्यों नहीं कर पा रहे हैं, जितनी तेजी से हमें करनी चाहिए। जब लोग सम्मोहित हो जाते हैं, तो वे अपने गुरुओं के सामने बिल्कुल जमीन पर गिर पड़ते हैं। पुर्ण रुप से वे अपना धन त्याग देते हैं, वे सब कुछ त्याग देते हैं, घर, मकान, परिवार, बच्चे, और बस चले जाते हैं - जब वे मंत्रमुग्ध हो जाते हैं; कोई प्रश्न पूछे बिना, किसी विस्तार में गए बिना अपने गुरु के जीवन का पता लगाने की कोशिश किए बिना । ऐसे सभी लोग भी बहुत तेजी से अंधकार, घोर अंधकार और पूर्ण विनाश को ओर चले जाते हैं। लेकिन आप सहज योगी हैं और आपको खुद का निर्माण करना होगा। मैं पहले आपके अहंकार को चूर-चूर करना नहीं चाहती थी, आपको इन शब्दों में कभी नहीं बताया। शायद यह पहली बार है जब मैं आपसे यह कह रही हूं, कि आपको खुद को पूरी तरह से मेरे प्रति समर्पित करना है - सहजयोग को नहीं - बल्कि मुझे। सहजयोग मेरे कइ पहलुओं में से एक है। सब कुछ छोड़ कर आपको समर्पित होना है. संपूर्ण समर्पण, अन्यथा आप आगे नहीं बढ़ सकते। बिना सवाल किये, बिना बहस किये. पूर्ण समर्पण ही एकमात्र तरीका है जिससे आप इसे प्राप्त कर सकते हैं। लोग अभी भी बाधीत होते हैं, अभी भी समस्याओं में फँसे हुए हैं। क्या कारण है? बहुत से लोग मुझसे पूछते हैं कि, "एक बार जब हमें आत्मसाक्षात्कार मिल जाता है, तो माँ हम नीचे कैसे जाते हैं?" इसका एक ही कारण है कि समर्पण पूर्ण नहीं है। पूर्ण श्रद्धा और संपूर्ण समर्पण स्थापित नहीं हो पाया है। तुम अभी भी उस हद तक नहीं जानते कि मैं इश्वरीय हूँ, जितना तुम्हें जानना चाहिए। मैं आप सब को नहीं कहती. लेकिन फिर भी अगर आप अपने ह्रुदय में देखें और अपने मस्तिष्क में देखें, तो आपको पता चलेगा कि ईसा मसीह के लिए,या कृष्ण के लिए, या उनमें से किसी एक के लिए जो आपकी पूर्णभक्ति थी , वह वहां नहीं है। कृष्ण ने कहा, सर्व धर्मं परित्यज्य मामेकं शरणं व्रज। "दुनिया के सभी धर्मों को भूल जाओ।" उनका अभिप्राय हिन्दू,ईसाई, मुस्लिम जैसे धर्मों से नहीं था, बल्कि उनका अभिप्राय समस्त जीविका से था। "सभी जीविकाएँ भूल जाओ, और पूरी तरह से मुझे समर्पित हो जाओ।" वह छह हजार साल पहले की बात है. और ऐसे कई लोग हैं जो अभी भी कहते कि "हमने खुद को पूरी तरह से श्री कृष्ण को समर्पित कर दिया है।" अब वह कहां है? जिन लोगों को मैंने आत्मसाक्षात्कार दिया है, वे भी ऐसा ही कहते हैं। बेशक,उनमें और मुझमें कोई अंतर नहीं है, लेकिन आज मैं ही हूं, मैं ही हूं जिसने आपको आत्मसाक्षात्कार दिया है। लेकिन हमारी पहली सोच हमारी नौकरी, हमारी अपनी समस्याएं, हमारी पारिवारिक समस्याएं, हमारी वित्तीय समस्याएं होती हैं, और समर्पण अंतिम है। मैं मायावी हूं, यह सत्य है। मेरा नाम महामाया है. मैं मायावी हूं, इसमें कोई संदेह नहीं। लेकिन मैं सिर्फ आंकने के लिये आपको भ्रमित करती हूं। अब समर्पण उथ्थान का एक बहुत महत्वपूर्ण हिस्सा है। क्यों?

क्योंकि जब आप दुविधा में होते हैं, जब आपके अस्तित्व को शिघ्र खतरा होता है; इस समय, जब पूरी दुनिया एक अनिश्चित स्थिति में खड़ी है जहां वह पूरी तरह से नष्ट होने वाली है, यह बहुत महत्वपूर्ण है कि आप पूरी ताकत और पूरे विश्वास के साथ उस चीज़ से चिपके रहें जो आपको बचाएगी। जैसे आप साधारण पानी में भीग रहे हैं , इससे कोई फर्क नहीं पड़ता। लेकिन अगर आप समुद्र में डूब रहे हैं, और अस्तित्व के इस क्षण और विनाश के उस क्षण का सवाल है - उस समय, अगर कोई हाथ आपको बाहर निकालने के लिए आगे आता है, तो आपके पास सोचने का समय नहीं है, लेकिन जुडे रहिए उस पर, अपनी पूरी ताकत से, अपनी पूरी विश्वास के साथ जब हमारे अंदर बाधाएं आती हैं, जब हम नकारात्मकता से घिरे होते हैं, तो हमें इसका एहसास होता है, और थोड़ा सा हम भ्रमित हो जाते हैं। और यही वह समय है जिस पर हम टिके रहना चाहते हैं। लेकिन बाधाएं आपको ऐसे विचार देती हैं जो हानिकारक हैं। तो बड़ा संघर्ष खड़ा हो जाता है, उस समय सबसे अच्छा उपाय क्या है? सबसे अच्छा तरीका है बाकी सब कुछ भूल जाना। भूल जाओ कि तुम भूत-प्रेत से ग्रस्त हो, या कोई बाधा या कुछ भी है। तुम्हें अपनी पूरी ताकत से, जो कुछ भी है, मुझे पकड़कर रखना है। लेकिन हमारी समर्पण की शैली बहुत फैशनेबल और आधुनिक है, जिसमें सहजयोग कम महत्वपूर्ण है और माँ उससे भी कम महत्वपूर्ण है। मुझे खेद है कि यह चलेगा नहीं। मुझे यह बात भारतीयों को बताने की ज़रूरत नहीं है, क्योंकि अगर आप देवी महात्म्य पढ़ते हैं तो यह पर्याप्त है। यदि आप उनके हजार नाम भी पढ़ें, तो भी यह पर्याप्त है, कि उन्हें (देवी को) केवल भक्ति के माध्यम से ही पाया जा सकता है। उसे (देवी को) समर्पण से ही हासिल किया जा सकता है। वह केवल अपने भक्तों से प्रेम करती है। ऐसा कहीं नहीं लिखा है कि वह ऐसे लोगों को पसंद करती हैं जो बेहतर बात करते हैं, जो बेहतर बहस करते हैं, जो बेहतर कपड़े पहनते हैं, जो बेहतर रहते हैं, जिनका परिवेश बेहतर है - लेकिन वह अपने भक्तों को पसंद करती हैं। और यह भक्ति और समर्पण कोई उन्माद या कुछ भी नहीं होना चाहिए, बल्कि निरंतर, निरंतर प्रवाहित, निरंतर बढ़ता हुआ होना चाहिए। आगे के विकास के लिए अब यही एकमात्र रास्ता है। हमारे लिए बहुत सी छोटी-छोटी समस्याएँ महत्वपूर्ण हैं। किसी को मकान चाहिये, किसी को एडमिशन चाहिये है कॉलेज में, किसी को कुछ काम कराना होता है ये सभी विचार जो कि धर्म हैं, जिनका वर्णन श्री कृष्ण ने "सर्व धर्मं परित्यज्य मामेकं शरणं व्रज" के रूप में किया है। सभी धर्मों को छोड़ दो - इन सभी तथाकथित धर्मों को। जैसे पत्नी धर्म एक पत्नी का कर्तव्य है, फिर पति धर्म एक पति का कर्तव्य है, फिर पुत्र धर्म एक बेटे का कर्तव्य है, पिता धर्म एक पिता का कर्तव्य है, और एक नागरिक का कर्तव्य है , और एक विश्व-नागरिक का कर्तव्य है इन सभी धर्मों को पूरी तरह से त्यागना होगा, और आपको अपने ह्रुदय से पूरी तरह से समर्पण रखना होगा। मैं जो हूं वही हूं, मैं वही हूं, मैं वही रहूंगी। मैं न तो इससे अधिक बढ़ने वाली हूँ, न ही कम। यह एक शाश्वत व्यक्तित्व है. अब यह आपका काम है कि आप मुझसे जो भी संभव हो निकल लें , इस आधुनिक समय में अपने जन्म का सर्वोत्तम उपयोग करें, अपनी पूर्ण परिपक्वता तक वृधिंगत हो। उस संपूर्ण योजना पर काम करने में सक्षम हों जो इश्वरीय आपके माध्यम से करना चाहता है जैसे ही समर्पण शुरू होता है, आप गतिशील हो जाते हैं। उसी से जुडे रहे. इसके लिए, मुझे कहना है, ध्यान ही एकमात्र रास्ता है। बेशक, तर्कसंगत रूप से आप कई काम कर सकते हैं। आप तर्कसंगत रूप से मुझे स्वीकार कर सकते हैं। भावनात्मक रूप से आप अपने दिल के करीब मुझे महसूस कर सकते हैं। लेकिन ध्यान के माध्यम से, समर्पण। ध्यान समर्पण के अलावा और कुछ नहीं है, पूर्ण समर्पण है जो पश्चिमी देशों में आधुनिक मनुष्य के लिए एक कठिन कार्य है। वह केवल उन लोगों के सामने समर्पण करता है जो मंत्रमुग्ध कर देते हैं, जो उन्हें पूरी तरह से सम्मोहित कर देते हैं। वे सम्मोहित करने वाले लोगों के गुलाम बन जाते हैं। लेकिन उनकी अपनी स्वतंत्रता में, उनका अहंकार उनकी आत्मा से अधिक शक्तिशाली होता है उनकी अपनी स्वतंत्रता में। इसीलिए सभी स्वतंत्र देश कुत्तों के पास चले गए हैं। क्योंकि अहंकार भूमिका निभाता है, आत्मा नहीं। जब वे स्वतंत्र होते हैं तो वे अपने अहंकार पर काबू नहीं पा सकते। केवल अगर कोई उनके अहंकार को उलझा सकता है और उन्हें सम्मोहित कर सकता है, तो वे ठीक हैं - वे मुहबंद हैं, पूरी तरह से वे आत्मसमर्पण कर देते हैं। और जिस तरह से इन झूठे लोगों ने आपको गुलाम बनाने की कला में महारत हासिल कर ली है, उससे यह बिल्कुल स्पष्ट है। अपनी पूर्ण स्वतंत्रता, संपूर्ण स्वतंत्रता में तुम्हें समर्पण करना होगा। स्वतंत्रता का अर्थ अहंकार नहीं है, यह समझना चाहिए। अहंकार से स्वतंत्रता की हत्या हो जाती है। न केवल मारा जाता है बल्कि विकृत और अपमानित किया जाता है, कुरूप बना दिया जाता है। अपने सूक्ष्मतम रूप में स्वतंत्रता का अर्थ है बांसुरी की तरह पूर्ण निरहंकारिता, कोई कोणीयता नहीं, पूर्ण खोखलापन , ताकि परमात्मा की धुन अच्छे से बजाई जा सके। यह पूर्ण स्वतंत्रता है - कोई "हैंग-अप" नहीं। हमें यह समझना होगा कि हम कीचड़ में हैं: अज्ञानता का कीचड़, पाप का कीचड़। अज्ञान पाप लाता है. हम इस दलदल से कैसे बाहर निकलें? जो कोई हमें बाहर निकालने की कोशिश करेगा वह भी कीचड़ में जायेगा। जो कोई कीचड़ के निकट भी जाता है, वह कीचड़ में ही गिरता है। वह कीचड़ का अभिन्न अंग बन जाता है। जितना अधिक हम दूसरों से सहायता लेने का प्रयास करते हैं, हम उसे और अधिक कीचड़ में खींचते हैं और हम अधिक नीचे, गहराई में चले जाते हैं। तो कुंडलिनी के वृक्ष को बढ़ना है, और उस वृक्ष से स्वयं परमात्मा को, स्वयं परब्रह्म को तुम्हें बाहर खींचना है। यह(कुंडलिनी का वृक्ष) कीचड़ से बाहर बढता है, और परब्रह्म को तुम्हें एक-एक करके बाहर(कीचड़ से) निकालना होता है, तुम्हें हाथ में लेना होता है और तुम्हें बाहर की ओर घुमाना होता है। लेकिन फिर भी जब आपको बाहर निकाला जाता है, तो आपकी पकड़ पर्याप्त नहीं होती, आप फिर से फिसल जाते हैं। आप आंशिक रूप से ऊपर आते हैं, फिर नीचे जाते हैं। इससे बाहर निकलना बहुत आनंददायक है, लेकिन अभी भी पैर पूरी तरह बाहर नहीं आए हैं। फिर भी आप पूरी तरह से शुद्ध नहीं हुए हैं। जब तक आप शुद्ध नहीं हो जाते, आप पूरी तरह से धन्य कैसे हो सकते हैं? आपको ईश्वर द्वारा पूरी तरह से आशीर्वाद दिया जाना चाहिए, ईश्वर के प्रेम से आच्छादित होना चाहिए। यह देखकर आश्चर्य होता है कि जो लोग इन झूठे गुरुओं के पास जाते हैं, वे किस तरह इतने जबरदस्त समर्पण के साथ उनसे चिपके रहते हैं, आप आश्चर्यचकित रह जाते हैं - वे बिल्कुल गोभी की तरह हो जाते हैं। जब तक वे पूरी तरह बर्बाद नहीं हो जाते, तब तक वे अपना सब कुछ त्यागते रहते हैं। लेकिन सहज योग में, जब लोग आते हैं, तो वे समर्पण नहीं करते, फिर भि उनका पोषण किया जाता है, उनकी देखभाल की जाती है। उनके स्वास्थ्य में सुधार होता है, उनके धन में वृधि होती है, उनके दिमाग में सुधार होता है, उनके संबंधों में सुधार होता है, हर तरह से वे बेहतर महसूस करते हैं, उनकी स्थितियों में सुधार होता है। उन्हें हर समय फायदा मिलता है. हमारे पास ऐसे आश्रम हैं जो सुंदर हैं, जो सबसे सस्ते हैं, और भोजन, हर सुविधा जो उपलब्ध है - सर्वोत्तम संभव है। सब कुछ है। लेकिन हमें यह एहसास नहीं है कि यह सब पोषण किसलिए है? ये सब आशीर्वाद किसलिए हैं? आपकी उत्थान के लिए.

कीचड़ से पूरी तरह बाहर निकलने के लिए. अब, आपको पालन करना होगा, आपको समर्पित होना होगा, हमें संदेह है, हम बातें छिपाते हैं। हम चतुर बनने की कोशिश करते हैं. यह एक खतरनाक स्थिति है. आप सभी को अपने भीतर यह देखने का प्रयास करना चाहिए कि कौन सा भाग कितना धोकादायक है। कौन सी कंडीशनिंग आपको समर्पण से दूर रख रही है? आपको संदेह क्यों हो रहा है? कौन सा भय, कौन सा अहंकार, कौन सा कोण अभी भी कीचड़ में फंसा हुआ है? क्या आसक्ती, क्या रिश्ते? आपको इससे बाहर निकलना होगा. जब तक आप इससे पूरी तरह बाहर नहीं निकल जाते, यह काम नहीं करेगा। आधी-अधूरी बातों के लिए कोई जगह नहीं है। यह अभी, या कभी नहीं का प्रश्न है। ईसा मसीह ने यह कहा है. उन्होंने कहा है, ''आप अपनी श्रद्धा और समर्पण दे दो और बाकी मुझ पर छोड़ दो।'' मैं जानती हूं कि कौन समर्पण और भक्ती में प्रगति कर रहा है। मैंने लोगों को बहुत सुधारते देखा है। तुम्हें मेरा सामना करने की आवश्यकता नहीं है, तुम्हें मुझे देखने की आवश्यकता नहीं है। व्यक्तिगत रुप से जरूरी नहीं कि मै वहां हु.

यह सब सर्वव्यापी शक्ति में है। वह सब मेरा प्रकाश है, जो आपके बारे में सब कुछ जानता है। और केवल अपनी भक्ति के माध्यम से, अपनी निष्ठा और समर्पण के माध्यम से, आप मुझे पा सकते हैं। मेरी उपलब्धि- आपकी दिव्य शक्ति का पूर्ण प्रकटीकरण है। यह बहुत सरल है, बहुत सरल बनाया गया है। मैं केवल उन लोगों से प्रसन्न होती हूं जो सरल, मासूम हैं, जो चालाक नहीं हैं, स्नेही हैं जो एक-दूसरे से प्यार करते हैं, । मुझे खुश करना बहुत आसान है. जब मैं तुम्हें एक-दूसरे से प्यार करते हुए, एक- दूसरे के बारे में अच्छी बातें करते हुए, एक-दूसरे की मदद करते हुए, एक-दूसरे का सम्मान करते हुए, एक साथ जोर से हंसते हुए, एक-दूसरे की कंपनी का आनंद लेते हुए देखती हूं, तो मुझे अपना पहला आशीर्वाद, पहली खुशी मिलती है। मेरे प्रति समर्पण भाव से एक-दूसरे से प्रेम करने का प्रयास करें, क्योंकि आप सभी मेरे प्रेम से निर्मित मेरे बच्चे हैं। मेरे प्रेम के गर्भ में तुम सब बसे हो। मैंने अपने हृदय से तुम्हें ये आशीर्वाद दिया है। जब मैं तुम्हें आपस में झगड़ते देखती हूं तो मैं परेशान हो जाती हूं, मेरे हाथ कांपने लगते हैं और आप फिर कीचड़ में गिर जाते हो। ईर्ष्या और क्षुद्र बातें जो आपके पिछले जीवन से संबंधित हैं। यह मदद इतनी स्थूल नहीं होती जो महसूस की जाये, बल्कि यह सुरक्षा की एक बहुत गहरी भावना होती है, जो आपके भाइयों और बहनों को दी जाती है। गहरा प्रेम होना चाहिए. सहजयोग में स्वार्थ का कोई स्थान नहीं है। कंजुसी का कोई स्थान नहीं है - कोई स्थान नहीं है। कंजुसी बहुत छोटे मन का लक्षण है। मैं यह नहीं कह रही हूं कि आप मुझे पैसे दीजिए। लेकिन जिस तरह से हम पैसे को देखते हैं, जिस तरह से हम उससे चिपकते हैं, भौतिक चीजें, भौतिक धन, भौतिक वस्तुएं, संपत्ति जो आप देखते हैं। आपके पास सबसे बड़ी संपत्ति आपकी माँ है। उसके माध्यम से आपके भाई-बहन हैं। उस पिछले जीवन से बाहर निकलो. वह अतीत ही कीचड़ है। वह अब ख़त्म होना चाहिए. आप भली-भांति जानते हैं कि मैंने कैसे अपनी प्रेम की शक्ति से आप सभी की रक्षा की है। आप जानते हैं कि कैसे, हर पल, मैंने आपकी मदद की है। आपकी हर इछा को मैं हर मोड़ पर पूरा करने के लिए आगे आयी हूं।' यह एक तरफा पोषण है, जैसा कि मैंने कहा, । लेकिन अब आपका उत्थान आपसे ही होना है। आपकि उन्नती(प्रगति) आपसे ही होनी है। इस पर आपको अकेले को ही काम करना होगा। किसी अन्य सहज योगी या मेरे व्दारा नहीं। मैं आपको सिर्फ सुझाव दे सकती हूं. केवल सुझाव ही नहीं, चेतावनियाँ भी (दे सकती हूं) । और सब कुछ साथ में है. यह सब बहुत अच्छे से काम कर रहा है। मैं पुर्णरुप में हूं. मैं आपके सामने पुर्णरुप में हूं. आपको कहीं जाने की जरूरत नहीं है. पूरी व्यवस्था आपके भीतर है.

आपको पैसे नहीं देने हैं, आपको कुछ भी नहीं देना है। लेकिन वह समर्पण अपने अंदर विकसित करें। आप देखिए, इस व्यक्ति ने, जिसने मेरा साक्षात्कार लिया था, कहा कि बेरोजगारों को राजनेताओं द्वारा बरगलाया जाता है। परमात्मा को आपपे दॉव-पेच चलाने दे। आख़िर कैसे? मान लीजिए कि मेरे हाथ में एक ब्रश है, मैं कुछ पेंट करना चाहती हूं, और ब्रश को मैं चला नहीं सकती। ब्रश कोणीय है, या परेशानी भरा है, उसका उपयोग करना असुविधाजनक है, या, आप कह सकते हैं कि यह असुविधाजनक है, यह अजीब है, यह अनाड़ी है। आप कैसे इसको इस्तेमाल करते है? समर्पण आपकी सभी उलझनों, आपकी सभी समस्याओं, आपकी सभी बाधाओ से छुटकारा पाने का सबसे आसान तरीका है। अब देखें और अपने भीतर देखें: क्या आप समर्पित हैं? जो लोग कट्टरतापूर्वक मेरा अनुसरण कर रहे हैं वे भी सही नहीं हैं। इसे लेकर कोई कट्टरता नहीं होनी चाहिए.' पूरी बात तार्किक बन जाती है। इसमें कोई कट्टरता नहीं है. जैसे, किसी कोडॉक्टर के पास जाना है, डॉक्टर को दिखाना है, तो कट्टरपंथी व्यक्ति कह सकता है, "ओह, मैं डॉक्टर के पास नहीं जा रहा हूँ।" मैं नहीं जा रहा, क्योंकि माँ ने मुझसे कहा है कि वह मेरी देखभाल करेगी। और जब वह बीमार हो जाता है, तो वह माँ के पास आता है और लड़ता है, "माँ आपने मुझसे कहा था कि आप मेरी देखभाल करेंगी, और यह कैसे हुआ कि मैं बीमार हो गई?" यह कट्टरता है. समर्पण क्या है? आपको गहराई से कहना चाहिए, "यह माँ है, वह वहाँ है, वह मेरी डॉक्टर है। वह मेरा इलाज करती है या नहीं, वह मुझे ठीक करती है या नहीं, मुझे कुछ नहीं कहना है। मैं केवल उसे जानता हूं. मैं किसी और को नहीं जानता।" बहुत तार्किक है.

तर्क यह है कि माँ सबसे शक्तिशाली चीज़ है जिसे आप जानते हैं - तार्किक रूप से यह सच है। “और अगर वह ऐसी है, तो वह मुझे ठीक कर देगी। लेकिन अगर वह मुझे ठीक नहीं करती है, तो यह उसकी शक्ति है, यह उसकी भावना है। यदि वह मुझे ठीक करना चाहती है, तो वह मुझे ठीक कर देगी। यदि वह मुझे ठीक नहीं करना चाहती तो मैं अपनी इच्छा उस पर कैसे थोप सकता हूँ?” श्री गणेश के समर्पण की तरह. जब उनकी माँ ने कहा, "ठीक है, दोनों भाइयों, श्री कार्तिकेय और उनमें से, जो सबसे पहले धरती माता की परिक्रमा करेगा, उसे प्रथम पुरस्कार मिलेगा।'' अब बेचारे श्री गणेश के पास एक छोटा सा चूहा था, जिस पर वह घूम सकते थे, लेकिन बुद्धि उसके पास थी। और श्री कार्तिकेय के पास बहुत तेज़ चलने वाला मोर था जो उड़ता था। उनोन्हे(श्री गणेश) मोर की ओर देखा और कहा, “मेरी माँ से बड़ा कौन है”? वह आदिशक्ति हैं. यह पृथ्वी क्या है? इस पृथ्वी को किसने बनाया है? मेरी मां ने उसे बनाया है. इस सूर्य को किसने बनाया है? माँ ने इसे बनाया है. मेरी माँ से बड़ा कौन है? कोई और नहीं। तो मेरी माँ की ही परिक्रमा क्यों न करें?

पूरी पृथ्वी का चक्कर लगाने की क्या आवश्यकता है?” और कार्तिकेय के आने से बहुत पहले वह अपने हाथ में उपहार लेकर बैठे थे। उसकी मासूमियत ने उसे यह समझने की बुद्धि दी - यही तार्किक है। यह बहुत तार्किक है. और ये तर्कसंगत भी है कि "जितना मैं महसूस करता हूँ उससे कहीं ज्यादा माँ को मेरा दर्द महसूस होता है।" जब ईसा मसीह को अपनी माँ के लिए क्रूस पर चढ़ाया गया तो आप क्या कहेंगे? वह स्वयं महालक्ष्मी थीं, बहुत शक्तिशाली। उसने अपने बेटे से अपना जीवन बलिदान करवाया, एक इंसान की तरह कष्ट सहा। अपने बेटे का बलिदान देना बहुत ज़्यादा था, जबकि उसके(ईसा मसीह कि माँ) हाथ में सभी को ख़त्म करने की सारी शक्तियाँ हैं। लेकिन इस आज्ञा चक्र को बनाना बहुत ही नाजुक काम था। इसका क्या मतलब है? क्या इसका मतलब यह है कि उनकी भक्ति में कुछ कमी थी? इसके विपरीत, वह(ईसा मसीह कि माँ) उसके(ईसा मसीह के) प्रति, उसकी भक्ति के प्रति इतनी आश्वस्त थी कि वह उससे(ईसा मसीह को) ऐसा करने के लिए कह सकती थी। इसलिए जब हम उम्मीद करते हैं कि माँ आपके लिए कुछ करेगी , तो ऐसे लोग होते हैं जो कहते हैं, “ठीक है, माँ, मैं यह थीसिस दे रहा हूँ। मुझे अवश्य प्राप्त होगी।” ठीक है, एक बंधन दीजिए, आपको एक थीसिस मिलेगी। "माँ, मैं इसे खोजने की कोशिश कर रहा हूँ।" ठीक है, यह आपके पास है। "माँ, मैं यह नौकरी पाने की कोशिश कर रहा हूँ।" आपके पास यह है। अब, दूसरा रास्ता है. कितनों में मसीह जैसा समर्पण है? कोई नहीं। यह एक तथ्य है। वह सबसे बड़ा भाई क्यों है? क्योंकि उसके जैसा कोई नहीं. वह उन सभी भयानक कष्टों से गुज़रा, क्योंकि वह अपनी माँ का अभिन्न अंग था। उसने(ईसा मसीह कि माँ) उससे(ईसा मसीह से) कहीं अधिक कष्ट सहा। उन्होंने एक बड़े लक्ष्य के लिए, एक बड़ी खुशी के लिए, एक बेहतर जीवन के लिए, एक संपूर्ण जीवन के लिए उस कष्ट को सहा। यही असली समर्पण है. लेकिन झूठे लोग इसका फायदा उठा सकते हैं.

जब वे लोगों को पीड़ित करते हैं, तो वे कहते हैं, "आखिरकार, आपको भुगतना होगा।" देखें कि वे इसे कैसे बनाते हैं। “तुम्हें कष्ट सहना ही होगा क्योंकि आख़िरकार तुम्हें कष्ट सहना ही होगा, अन्यथा आप उठ नहीं सकते।” यह बहुत ही सूक्ष्म समझ है, यह बहुत सूक्ष्म है। इससे आपको यह स्पष्ट हो जाएगा कि सहजयोग में सबसे पहले आपका पालन-पोषण किया जाता है, आपको प्रशिक्षित किया जाता है, आपको पूरी तरह से ठीक किया जाता है। और उसके बाद की सभी चीज़ें, जैसे कष्ट, अब आपके लिए कष्ट नहीं हैं क्योंकि आप आत्मा बन गए हैं। नैनं छिन्दन्ति शस्त्राणि नैनं दहति पावकः। न चैनं क्लेदयन्त्यापो न शोषयति मारुतः।। "इसे किसी भी शस्त्र से नहीं मारा जा सकता , इसे फेंका नहीं जा सकता या हवा से उड़ाया नहीं जा सकता, इसे आग से नहीं जलाया जा सकता। " ऐसा कोई तरीका नहीं है जिससे आप इसे नष्ट कर सकें। वह आत्मा है जो आप हैं। तो पोषण अब दिया गया है. आप बड़े हो गये हो. आप पोषित हैं. जब लोग सहजयोगियों को देखते हैं, तो कहते हैं, "ओह,वे फूलों की तरह हैं। उनके चेहरे देखो, वे चमकते हैं। कितना आत्मविश्वासी, कितना गरिमापूर्ण, कितना सुंदर।” लेकिन किसलिए? परमात्मा के रथ के पहिये बनने के लिए. आपको कष्ट सहना होगा, और बलिदान, जो आपके लिए अब बलिदान नहीं हैं क्योंकि आत्मा देता है, वह कभी बलिदान नहीं करता है। उसका गुण देना है. तो आप बलिदान मत करीये, आप बस दीजिए। माँ को पहले प्रसव पीड़ा होती है, ठीक है, उसे सारी समस्याएँ होती हैं, ठीक है। जब बच्चा बड़ा हो जाता है तो वह मां के साथ खड़ा रहता है। वह गौरवान्वित पुत्र है. उसे(माँ को) उस(बच्चे) पर गर्व है और उसे(बच्चे) को उस(माँ) पर गर्व है। वे एक साथ खड़े हैं, वे एक साथ लड़ाई लड़ते हैं। यह तभी संभव है जब एक सहजयोगी के भावी जीवन के लिए पूर्ण समर्पण और तैयारी हो , आप स्वीकार करते हैं। एक ऐसा जीवन जो ऊपर से संघर्षपूर्ण, समस्यापूर्ण दिखता है, लेकिन भीतर से अत्यंत संतुष्टिदायक होता है। एक बार, जब सहजयोगी मेरे पास आए , तो उनके लिए जमीन पर बैठना भी बहुत बड़ा त्याग था; जूते निकालना भी एक बड़ा त्याग था कल एक कार्यक्रम में तीन लोग इसलिए चले गए क्योंकि उन्हें जूते बाहर निकालने के लिए कहा गया, जैसे कोई उन्हें गंजा कर रहा हो. वे बस चले गए. लेकिन सहज योग में क्यों बढ़ना है?

एक महान माँ के महान बच्चों की तरह विकसित होना, खड़ा होना। काम बहोत ज्यादा है. यह काम मध्यम, औसत दर्जे के लोगों के लिए नहीं है , डरे हुए, डरपोक, अहंकारी, निर्लज्ज - वे नहीं कर सकते, उनमें कोई क्षमता नहीं है। अतः ध्यान में समर्पण, ध्यान में पूर्ण समर्पण का अभ्यास अवश्य करना चाहिए। अब आप जो तथाकथित "आपका" कर रहे हैं वह आपके भले के लिए नहीं है। पहले आप एक छोटे बच्चे थे, एक छोटी सी चीज़; अब आप वह सामूहिक व्यक्तीत्व हैं, इसलिए आप अपने लिए नहीं, बल्कि उस सामूहिक अस्तित्व के लिए कुछ कर रहे हैं। आप उस संपूर्णता के प्रति जागरूक होने के लिए बढ़ रहे हैं जो आप बनने जा रहे हैं। आपकी नौकरियाँ, आपका पैसा, आपकी पत्नियाँ, आपके पति, आपके बच्चे, आपके पिता, माँ, रिश्ते-नाते, ये विचार अब ख़त्म हो गए हैं। आप सभी को सहजयोग की जिम्मेदारी उठानी होगी। आपमें से हर कोई काफी सक्षम है। आपको इसी के लिए पाला गया है. आपको जो भी पसंद हो, जो भी आपकी क्षमताएं हों, वो करें। पूर्ण समर्पण के साथ आप इसे प्राप्त करेंगे। समर्पण ही वह चीज़ है. पूर्ण समर्पण ही एकमात्र तरीका है जिससे आप आगे बढ़ सकते हैं। कुछ सहज योगी हैं, जो आधे-अधूरे हैं, हमें उन्हें छोड़ना होगा। हम इसकी मदद नहीं कर सकते. आपको उनसे कोई सहानुभूति नहीं है. अच्छा नहीं। यदि वे ठीक साबित हुए तो हम उन्हें फिर से वापस लाएंगे, लेकिन आप यह मुझ पर छोड़ दें। आप उनके लिये प्रयास न करे या अपना चित्त उन पर न लगाये। आपको ऊपर आना होगा. आप खोजी(परमात्मा के) थे, फिर आपने इसे पा लिया है, अब आप इसमें सफल हो गए हैं, अब आप बड़े हो गए हैं। किस लिए? द्रुढतापुर्वक खड़ा होने के लिये. जैसे मैं आज आपका सामना कर रही हूं, आपको दूसरों का सामना करना होगा, आपको लोगों का सामना करना होगा। समर्पण का मतलब यह नहीं है कि आप सहजयोग की बात न करें। बहुत से लोग सोचते हैं कि चुप रहना ही आपके समर्पित होने का तरीका है। केवल ध्यान में ही रहना चाहिए। लेकिन तुम्हें उस आवरण से बाहर निकलना होगा। सभी राष्ट्रों के सभी लोगों को बताएं और , यह महान संदेश दे कि पुनरुत्थान का समय यहीं-अभी-इसी समय है, और आप सभी इसे करने में सक्षम हैं। अगर कोई इसके लिए आप पर व्यंग्य करने की कोशिश करता है, तो समझदारी से अपनी बात कहने की कोशिश करें। व्यक्तिगत पसंद-नापसंद त्याग दे। "मुझे यह पसंद है" और "मुझे वह पसंद है" को छोड़ देना चाहिए। इसका मतलब यह नहीं है कि आप सभी मशीन की तरह बन जाएं। नहीं, लेकिन इस "मैं" की गुलामी छोड़नी होगी। आदतों की गुलामी छोड़नी होगी। आप चकित रह जायेंगे. जब एक बार आप समर्पित हो जाते हैं, तो आप ज़्यादा नहीं खाएँगे। कभी-कभी आप बिल्कुल भी नहीं खाते हैं। आपको खाना भी याद नहीं रहेगा.

आपको यह भी याद नहीं रहेगा कि आपने क्या खाया है. आपको यह भी याद नहीं रहेगा कि आप कहाँ सोये थे, कैसे सोये थे। एक ऐसा जीवन जो दूरबीन की तरह होगा - विस्तार करता हुआ। आप अपने स्वयं के लक्ष बनाएंगे और उन्हें पूरा करेंगे, उन्हें निभायेंगे। आप बहुत सरल, सामान्य व्यक्ति दिखते हैं, लेकिन आप हैं नहीं। समर्पण से, पूर्ण भक्ती से, आपको यह करना होगा, अपने लाभ के लिए नहीं, अपनी उपलब्धि के लिए, अब वह खत्म हो गया है। यह पूरी तरह से कीचड़ से बाहर निकलके और भूमि पर खड़े होके अपने पिता की स्तुति ऊंचे स्वर से गाने के लिए है। जो कीचड़ में हैं, वे क्या संगीत दे सकते हैं? वे कौन से गाने गा सकते हैं? वे क्या सुरक्षा दे सकते हैं? वे दूसरों को क्या सहायता दे सकते हैं? आपको इससे पूरी तरह बाहर निकलना होगा। उसके लिए दृढ़ बुद्धि चाहिए, दृढ़। हर क्षण। आपको इसके लिए अपने बाएँ और दाएँ पक्ष को दोष देने की ज़रूरत नहीं है , कुछ भी नहीं, आप बस इससे बाहर निकले। उससे चिपके रहो. परब्रह्म आपकी देखभाल के लिए आये हैं। उससे चिपके रहो. मौत को भी वापस जाना है. तो फिर इन छोटी-छोटी बातों का क्या? आपकी माँ का नाम बहुत शक्तिशाली है.

आप जानते हैं कि वह सभी नामों से सबसे शक्तिशाली नाम है , सबसे शक्तिशाली मंत्र है। लेकिन आपको यह पता होना चाहिए कि इसे(माँ का नाम) कैसे लेना है। पूर्ण समर्पण के साथ आपको वह नाम लेना है। किसी अन्य नाम की तरह नहीं. आप जानते हैं कि भारत में गुरु का नाम लेने पर कान खींच लेते हैं। अर्थात् "नाम लेते समय यदि मुझसे कोई भूल हो गयी " तो कृपया मुझे क्षमा करें यह मंत्र बहुत ही शक्तिशाली मंत्र है. केवल आपको समर्पण की आवश्यकता है, विस्फोटक समर्पण। आज मैंने रीटा को बताया कि इंग्लैंड की सभी डेज़ीज़ (फुलो) में अब खुशबू आ गई है। वह इस पर विश्वास नहीं कर सकी। उसने कहा, “मुझे यह कभी पता नहीं चला। इसके विपरीत मुझे हमेशा लगता था कि डेज़ी में कोई सुगंध नहीं होती और वे बहुत ही अजीब-सी महक वाले फूल थे।'' मैंने कहा, ''ठीक है, ये डेज़ी तुम्हारे पास हैं, बस जाओ और उन्हें सूँघो।'' जब उसने इसे सूंघा, तो वह आश्चर्यचकित रह गई। . नाम(माँ का नाम), कितना सूक्ष्म है. वे आज इंग्लैंड के सबसे सुगंधित फूल हैं। बस नाम; जिसका अर्थ है निष्कलंका, जिसका अर्थ है निर्मला, जिसका अर्थ है पूर्णतः बिना किसी मल के। यह क्या है, मल? क्या ये कीचड़ है. बिना किसी कीचड़ के. शून्य. बिल्कुल। सहस्रार के आनंद को लंबे समय से निरानंद कहा जाता है। प्राचीन काल से निरानंद या निर्मलानंद कहा जाता है। इसलिए कई लोग इसे निर्मलानंद या निरानंद कहते हैं। यह आनंद वह आनंद है जिसका आनंद आप तब भी लेते हैं जब आप सूली पर चढ़ते हैं। यह आनंद, जिसका आनंद आप तब भी लेते हैं जब आपको जहर दिया जाता है। यहां तक ​​कि अपनी मृत्यु शय्या पर भी, आप उस आनंद का आनंद लेते हैं। वह आनन्द निरानन्द है। तो दूसरे चरण के लिए तैयार रहें. आप सामने हैं.

मुझे बहुत कम समय की आवश्यकता है। लेकिन मुझे सचमुच दृढ़ बुद्धि और समर्पण वाले लोगों की ज़रूरत है; दृढ़. एक क्षण के लिए भी वह इधर या उधर न जाये। फिर, हम तेजी से प्रगति कर सकते हैं, लड़ाई लड़ने के लिए आगे बढ़ सकते हैं। शायद अब आप नकारात्मकताओं की सूक्ष्मताओं से अवगत हैं , वे कैसे काम करते हैं, कैसे वे अपनी शक्ति का उपयोग करते हैं - बेशक जो सीमित है - परमात्मा के कार्य को नष्ट करने के लिए, और आपको सतर्क, सुसज्जित और समर्पित रहना होगा। यह मैं सिर्फ आपसे ही बात कर सकती हूं, कैक्सटन हॉल में आने वाले लोगों से नहीं कह सकती। उनमें से कुछ आधे-अधूरे हैं, उनमें से कुछ बिल्कुल नए, अनुभवहीन हैं, और उनमें से कुछ बिल्कुल तीसरे दर्जे के हैं। लेकिन यहां, जैसा कि आप आज मेरे सामने हैं, मैं आपको बहुत स्पष्ट रूप से बताना चाहती हूं, जैसा कि कृष्ण ने केवल अर्जुन से कहा था, "सर्व धर्मं परित्यज्य, मामेकं शरणं व्रज"। कोई दूसरा रास्ता नहीं है. व्रज का अर्थ है वह जो व्दिज है, एक दृढ़, दृढ़ व्यक्तित्व की तरह। जब आप दृढ़ हों तो आपको समर्पित होना ही चाहिए। जब आप पूर्ण हो जाएं तो आपको समर्पित होना चाहिए। यह तुम्हें कीचड़ से बाहर निकलने में मदद करेगा, और फिर यह महान उद्देश्य में मदद करेगा। किसी को समझ नहीं आता कि माँ हमारी मदद करने की कोशिश क्यों कर रही है? ओह, वे सोचते हैं कि वह बहुत उदार है। मैं नहीं हूँ। मेरे पास बहुत व्यवहारीक ज्ञान है। क्योंकि आप ही हैं जो इस पृथ्वी पर परमेश्वर का आनन्द प्रकट करने में सक्षम हैं। आप वह बांसुरी हो जो परमात्मा का राग अलापने वाली हो। आप परमात्मा व्दारा उपयोग और संचालित किये जाने वाले हैं। मैं यह सब आपको पूर्ण बनाने के लिए, ईश्वर का सबसे सुंदर उपकरण बनने के लिए कर रही हूं। भगवान का सही साधन बनना. मुझे नहीं पता कि आप क्या समझते हैं कि यह कितना मधुर, सुंदर जीवन होगा। समर्पित जीवन, समझदारी के साथ, तार्किक, पूरी तरह से समर्पित, पुर्ण पोषण, एक उच्च उद्देश्य के लिए समर्पण करना। कुछ इस तरह कि सूर्य की किरणें पत्तियाँ सोखती हैं, अपने लिए रंग प्राप्त करती हैं, एक उच्च उद्देश्य के लिए, ताकि बाद में मनुष्यों व्दारा उनका उपयोग किया जा सके। इस पृथ्वी पर कोई भी चीज़ इसके विपरीत उद्देश्य(मनुष्यों व्दारा उनका उपयोग) से कार्य नहीं करती। हर चीज़ एक उद्देश्य के लिए काम करती है; लेकिन इतना निःस्वार्थ, इतना व्यापक, इतना महान, गतिशील उद्देश्य। आप सागर बन जाते हैं, आप चंद्रमा बन जाते हैं, आप सूर्य बन जाते हैं, आप पृथ्वी बन जाते हैं, आप तेजतत्व, आकाश बन जाते हैं और आप आत्मा बन जाते हैं। आप उन सभी के लिए काम करते हैं. आप सभी तारे और ब्रह्मांड बन जाते हैं, और उनका कार्य करते हैं। यह वही है। क्योंकि आप अपने सिद्धांत पर, अपने तत्व पर कूद पड़े हैं। इस तरह आप हर किसी के तत्त्व पर पहुंच जाते हैं। लेकिन उस तत्व पर समर्पित रहो, क्योंकि मैं इन सभी चीजों का सिद्धांत हूं। मैं तत्व हूं - तत्वमसि, मैं सिद्धांत हूं। अपने सिद्धांत पर कायम रहें. मैं कुंडलिनी हूं. मैं सार हूँ. हम किसी ऐसी चीज के समर्पण को ही समझ सकते हैं जो स्थूल रूप से बड़ी दिखती हो, जो स्थूल रूप से बड़ी दिखाई देती हो। लेकिन हम खुद को किसी ऐसी चीज़ के प्रति समर्पित नहीं कर सकते जो इतनी अधिक सूक्ष्म हो, जो इतनी अधिक गहरी हो, जो इतनी अधिक प्रभावशाली हो, जो इतनी अधिक गतिशील, इतनी सार्वभौमिक और इतनी शाश्वत हो। हम स्वयं को उसके प्रति समर्पित करने के बारे में सोच भी नहीं सकते। हम अपने आप को किसी ऐसे व्यक्ति के सामने समर्पित कर सकते हैं जो पहाड़ जैसा दिखता है, जो पहाड़ की तरह हम पर अत्याचार करने आता है, जो हिटलर जैसा है, जो झूठे गुरु जैसा है। लेकिन अपने सूक्ष्मतर अस्तित्व के प्रति समर्पण करना, जिसे आप अपनी आँखों से नहीं देख सकते, जो श्रव्य नहीं है, लेकिन, वास्तव में, इतना शक्तिशाली है। परमाणु बम की तरह, जब परमाणु विभाजित हो जाता है। जब यह विभाजित नहीं होता, तो यह हर जगह होता है। लेकिन सूक्ष्मतम बिंदु पर यह इतना गतिशील है कि, जब आप इसे विभाजित करते हैं, तो यह विध्वंस की गतिशील शक्ति बन जाती है। चूँकि अब आपका चित्त इस ब्रह्मांड के सूक्ष्मतर में प्रवेश कर चुका है, आप और भी गहराई में उतरते जा रहे हैं। जड़ के सिरे से जल के स्रोत तक ले जाने वाली प्रेरणा ही स्रोत के समान है। आपकी कुंडलिनी, आदिकुंडलिनी और उसकी शक्ति, परब्रह्म के समान है। ये सभी बातें आत्मसाक्षात्कार के बाद और परिपक्वता के बाद समझी जानी चाहिए। उससे पहले ये संभव नहीं है. इसीलिए पिछले आठ साल से मैंने ये बातें आपसे नहीं कहीं.

मैं हमेशा आपके साथ बहुत ही दयालु और मधुर संबंध रखती थी। और हमेशा, मैंने तुम्हें यह महसूस कराया कि आप मेरे अनुग्रहधारी रहे हो। कोई उपकार नहीं है. लेकिन इन सभी धारणाओं से परे, आप स्वयं बन गए हैं। अब जिम्मेदार बनने के लिए तैयार हैं, जो बनने के लिए आप बने हैं। जैसे जहाज बनाया जाता है, समुद्र में लाया जाता है, परीक्षण किया जाता है, और समुद्र में जाने योग्य पाया जाता है, अब समुद्र में जाने के लिए। तो यह दूसरा चरण है, जहां आपको बाहर निकलना है, जहां आप जहाज के बारे में, समुद्र के बारे में सब कुछ जानते हैं। पूरी स्वतंत्रता और समझदारी के साथ, आपको अब जलयात्रा करना है, किसी तूफ़ान, किसी ओलावृष्टि, या किसी आंधि से डरना नहीं, क्योंकि अब आप जानते हैं, आपका काम पार करना है। परमात्मा आपको सुखी रखे! परमात्मा आप पर कृपा करे! क्या हम कुछ देर के लिये ध्यान करे? क्या आप लाइटें बंद कर सकते हैं? ऐसा चैतन्य, मैं आपको बताती हूं। यदि आप एक श्रृंखला बना सकते हैं, तो यह एक अच्छा विचार होगा... [ योगियों के स्थानांतरण की ध्वनि] बस यह देखें कि आराधना और अनुपमा कहां हैं और यह भी कि वहां कौन है, भाविला बस उनकी देखभाल करें। और वो कहां है। काय, क्या तुम नीचे जाकर यह भी देख सकते हो कि वह महिला कहाँ है? यह एक बड़ा घर है और वे गुम न हो।" रिकॉर्डिंग समाप्त होती है]