3 जून 2001
Adi Shakti Puja
Campus, Cabella Ligure (Italy)
Talk Language: English | Translation (English to Hindi) - Draft

[English to Hindi translation]

3 जून 2001
मानवता को आपके माध्यम से बचाया जाना है किसी और के माध्यम से नहीं
आदि शक्ति पूजा, कैंपस, कबेला लिगुर (इटली)
आज हम आदि शक्ति की पूजा कर रहे हैं।
मुझे लगता है कि यह सबसे महत्वपूर्ण पूजा है क्योंकि यह आदि शक्ति की शक्ति है जिसने आपको आत्म-साक्षात्कार दिया है, जिसने आपको सत्य बताया है, जिसने आपको करुणा और प्रेम की शक्ति दी है।
यही वह शक्ति है जो सदाशिव से अलग हो गई। और यह शक्ति स्वयं इस पूर्ण ब्रह्मांड का सृजन
करना चाहती थी - ब्रह्मांडों के बाद ब्रह्मांड। वह सृजन कर रही है और प्यार कर रही है। अपने प्रेम के साथ, उसने यह महान सृजन किया: इस संसार की रचना की
यह एक विशेष रूप से चयनित ग्रह है, जिसे अंततः मनुष्यों के निर्माण के लिए सूर्य और चंद्रमा के बीच केंद्र में बहुत खूबसूरती से लाया गया था।
यह उनका महान कार्य है जो इतने प्यार और स्नेह के साथ, और बहुत बड़ी आशा के साथ किया गया है कि उनके बच्चे सत्य को जानेंगे और अपने बारे में और बाकी सब चीजों के बारे में परम ज्ञान प्राप्त करेंगे।
जैसा कि आपने बाइबिल में पढ़ा है कि कैसे आदि शक्ति एक सांप के रूप में आई और मनुष्यों से कहा कि, "आपको ज्ञान प्राप्त करना है," आदम और हव्वा [को], और विशेष रूप से हव्वा को। और उन्होंने ज्ञान का फल खाना स्वीकार कर लिया अन्यथा वे जानवरों की तरह ही बने रहते, जीवन की किसी भी सूक्ष्मता को जाने बिना - शायद छोटे उच्च जानवर। एक बार जब उन्होंने फल खाया तो उन्हें लगने लगा कि कुछ गड़बड़ है, जिस तरह से वे बिना कपड़ों के हैं। इसलिए वे पेड़ के कुछ पत्ते ले आए और खुद को ढक लिया।
तो पहला ज्ञान पवित्रता का था, क्योंकि श्री गणेश स्थापित किए गए थे और उनके प्रभाव ने इस चेतना को सामने लाया गया कि हमें अपने शरीर को ढंकना है, हम अब जानवर नहीं हैं। केवल जानवर - बेशक, वे खड़े नहीं हैं, इसलिए यह सब ठीक है – वे इसके बारे में जागरूक नहीं है।
पवित्रता के ज्ञान से धीरे-धीरे मनुष्य सुंदर राष्ट्रों में विकसित होने लगा। लेकिन ऐसी बहुत सी चीजें हैं जिसकी जानकारी होनी अभी बाकी थीं, जिनके बारे में अवगत होना बाकी था। आप कई चीजों से अवगत हो सकते हैं लेकिन जब तक आप अपनी आध्यात्मिक जागृति प्राप्त नहीं करते हैं, जब तक आप अपना आत्म-ज्ञान प्राप्त नहीं करते हैं, तब तक अन्य सभी ज्ञान नहीं के बराबर है।
इस आत्म-ज्ञान से ही आप शक्तिशाली बन जाते हैं। वास्तविक शक्ति। वास्तविक शक्ति प्रेम और करुणा की है।
आज जब आप देखते हैं कि पूरी दुनिया लड़ने में व्यस्त है और वे लोगों को युद्धों से बचाने की कोशिश कर रहे हैं और उन्हें महान, बड़े, रक्षा करने वाले इन्स्ट्रूमेंट्स बना रहे हैं। पूरी दुनिया एक-दूसरे को मारने, एक-दूसरे को नष्ट करने, प्रतिस्पर्धा, महत्वाकांक्षा, लड़ने और फिर बड़े युद्धों की ओर ले जाने की पागल दौड़ में लगती है। वे जमीन के एक टुकड़े के लिए लड़ रहे हैं। वे कितने अज्ञानी हैं! क्या आप मरने के बाद इस भूमि का एक टुकड़ा भी अपने साथ ले जा सकते हैं? जब आप पैदा होते हैं तो आप बंद मुट्ठी के साथ आते हैं और जब आप मरते हैं तो आप खुले हाथों से जाते हैं। आप अपने साथ क्या ले जाते हैं? ठीक है, आप कुछ भी लेना पसंद नहीं कर सकते हैं, लेकिन क्या आप उसका आनंद उठा पाते हैं जिसके बारे में आप सोचते हैं वह इतना महान है जिसके लिए आप लड़ रहे हैं? सभी बेतुके लोगों के बीच यह लड़ाई क्यों चल रही है? यह आश्चर्य की बात है कि जब जमीन के एक टुकड़े की बात आती है तो लोग कैसे अपनी शांति छोड़ देते हैं, अपनी समझ छोड़ देते हैं, । और पूरी बात बहुत गलत दिशा में चली गई है और पूर्ण विनाश की ओर जा रही है।
वह चीज जिसने मनुष्य को उसकी सभी अज्ञानता के कारण इतना पीड़ित बना दिया है, जिसकी वजह से उसकी वे सभी आदतें, वे सभी आकर्षण, वह सभी पहचान हैं, जो इतनी विनाशकारी हैं, जो उन सभी को, एक-एक करके, बर्बाद कर देंगी। उन्हें समझना होगा और उन्हें अपने आत्म-ज्ञान को अपनाना होगा।
उद्धारकर्ता के लिए आत्म-ज्ञान लोगों को देने वाली कुंजी है। हमारे इतने सारे संत हुए हैं, हमारे इतने सूफी हुए हैं, हमारे पास ताओ लोग थे, हमारे पास ज़ेन लोग थे।सभी प्रकार के आत्मसाक्षात्कारी इस धरती पर आयें। वे सभी पीड़ित थे, उन्हें प्रताड़ित किया गया था। उन्हें कोई नहीं समझ पाया। लेकिन अब समय आ गया है कि आप सच्चाई जानें। लेकिन सत्य जो सूखा नहीं है, सत्य जिसमें करुणा है, सत्य जो सभी को शामिल करता है, जो हमारे अस्तित्व का पूरा दृष्टिकोण लाता है: हम इस धरती पर क्यों हैं, हमारा उद्देश्य क्या है, हमें क्या करना चाहिए। आदि शक्ति की शक्तियां ऐसी हैं, जो प्रेम और करुणा की हैं , जो आपको पहले स्वयं को समझाती हैं। आपके लिए प्यार बहुत, बहुत सीमित है। अपने स्वयं के होने का कोई बोध नहीं है। जरा सोचिए कि यह आपके लिए कितना बड़ा काम है, आपको पहले खुद के बारे में गंभीरता से जागरूक होना होगा। यह अत्यंत महत्वपूर्ण है।
सबसे पहले आपको खुद के बारे में जागरूक होना होगा। और अब आपके पास आपकी आत्मा का प्रकाश है। उस आत्मा के प्रकाश में, आप देख सकते हैं कि आप क्या हैं, और आप देख सकते हैं कि आप कितनी दूर जा रहे हैं, आप कितने गलत कार्य कर रहे हैं, आप अपने आप को क्या हानि पहुंचा रहे हैं और आपके पास इसे ठीक करने, इसे सुधारने और इसे अपनी समझ में लाने की शक्ति है।
यह सबसे महत्वपूर्ण समय हैं। आपको यह समय फिर कभी नहीं मिलेगा। आपके पास यह इतिहास में कभी नहीं था और आप इसे भविष्य में कभी नहीं प्राप्त कर सकते हैं। यह समय आपके पास है। न केवल जागरूकता, न केवल आत्म-ज्ञान, बल्कि आप जानते हैं कि यह कैसे करना है।
अन्यथा, संतों के बारे में, उन लोगों के बारे में, ताओ और ज़ेन लोगों के बारे में, उन्होंने सिर्फ वर्णन किया है कि आत्म-ज्ञान वाला व्यक्ति क्या है, वह कैसे व्यवहार करता है, उसकी शैली कैसी है, वह दूसरों से कितना अलग है। लेकिन उनमें से किसी ने भी यह नहीं कहा कि आप वैसा कैसे बन सकते हैं। कोई भी ऐसा नहीं कह पाया है, कोई भी ऐसा करने में सक्षम नहीं हुआ है क्योंकि शायद उनमें से ज्यादातर कुंडलिनी के बारे में नहीं जानते थे और जो जानते थे वे भी इसके बारे में लोगों से बात नहीं कर सकते थे।
तो आदि शक्ति का सबसे बड़ा काम कुंडलिनी को अपनी त्रिकोणाकार हड्डी में रखना है। यह कुंडलिनी आदि शक्ति नहीं है: आदि शक्ति बहुत महान चीज है, बहुत बड़ी चीज है, बहुत व्यापक, बहुत गहरी, बहुत मजबूत, बहुत अधिक शक्तिशाली है।
कुंडलिनी आदि शक्ति शक्ति का प्रतिबिंब है। और जब वह उठती है तो आप जानते हैं कि आपके साथ क्या होता है और आप कैसे अपना आत्मसाक्षात्कार प्राप्त करते हैं। लेकिन आपको बहुत सतर्क रहना होगा: क्या आप वास्तव में एक करुणाशील व्यक्ति हैं? यदि आप करुणाशील हैं, तो मेरे विचार से किसी भी करुणाशील व्यक्ति के साथ जो पहली घटना घटेगी, वह होगी दूसरों की सहायता करना, दूसरों का उद्धार करना। वे अपनी उपलब्धियों और आत्म-साक्षात्कार की अपनी स्थिति से संतुष्ट नहीं हो सकते। यह नहीं हो सकता!
आदि शक्ति को इन सभी प्रयासों को करने की, इतनी मेहनत करने की क्या आवश्यकता थी? आप जानते हैं कि मुझे बहुत, बहुत मेहनत करनी पड़ी लेकिन बचपन से ही मैंने बहुत मेहनत की है और मैं मानवीय समझ के अनुसार बहुत कठिन समय, बहुत, बहुत कठिन समय से गुजरी हूं।
लेकिन मेरा सबसे बुरा समय तब होता है जब मैं उन लोगों को देखती हूं जिन्हें मैंने आत्मसाक्षात्कार दिया है, जो आत्मसाक्षात्कारी लोग हैं, यह वही हैं जिनका दूसरों के प्रति कोई उत्तरदायित्व नहीं है और यदि है तो यह बहुत कम है। उनके पास वह करुणा और वह प्रेम नहीं है की आज हमें दुनिया को बचाना है, मानवता को बचाना है। यह न केवल हमारा प्रमुख काम है, बल्कि यही एकमात्र काम है जो हमें करना है। अन्य सभी चीजों से कुछ भी हासिल नहीं होने वाला है, सिवाय आपके अपने प्रयासों, व्यक्तिगत प्रयासों से ही दूसरों को आत्म-साक्षात्कार और यह ज्ञान प्रदान किया जा सकेगा ।
यह ज्ञान समझने में बहुत सरल है। यह बहुत सूक्ष्म है, इसमें कोई संदेह नहीं है। और, जैसा कि मैंने आपको बताया है, कि अब वे जिस क्वांटम सिद्धांत के बारे में बात कर रहे हैं, वैज्ञानिक, वह कह रहे हैं कि उन्होंने रोशनी की चमत्कारी तरंगों को देखा है और वे इसके बारे में कुछ पता लगाने की कोशिश कर रहे हैं।
ऐसा नहीं हो सकता कि कुछ सहज योगी दूसरों से ऊपर उठें। आप में से हर एक को यह जानना होगा कि यह एक बहुत ही विशेष बात है जो आपके साथ घटित हुई है। भले ही आप हिमालय गए हों, भले ही आपने खुद को भूखा रखा हो, भले ही आप वर्षों से भगवान की स्तुति गा रहे हों, भले ही आपने सभी प्रकार के अनुष्ठान और तपस्या की होती, तब भी आपको अपना आत्म-साक्षात्कार नहीं मिल सकता था। यह संभव नहीं होता।
मुझे यह पता था और इसीलिए मुझे बहुत मेहनत करनी पड़ती है, सभी प्रकार की समस्याओं, सभी प्रकार की उथल-पुथल और सभी प्रकार के दबावों का सामना करना पड़ता है। क्या बात थी? बस यह देखने के लिए कि आप सभी बनाए गए हैं और आप सभी मेरे हाथ हैं। आपको काम करना होगा। हर उंगली को काम करना होगा। और यही मैं आपको बता रही हूं कि: अब यह देखना हमारी जिम्मेदारी है कि हम न केवल सहज योगी बनें, बल्कि खिलने का समय भी बनें। और कई, कई सहज योगी हमारे पास होने चाहिए।
यह आदि शक्ति का काम है। इसे समझने की कोशिश कीजिए। यह किसी संत का काम नहीं है, यह किसी अवतार का काम नहीं है, यह किसी राजनेता का काम नहीं है, और किसी बड़े नेता का काम नहीं है। यह आदि शक्ति का काम है, जो इतनी पारदर्शी रूप से आप में अपना परिणाम दिखा रही हैं । अब यह आपको देखना है।
मुझे खुश करना आपकी प्रबल इच्छा है, मुझे पता है। मैं देखती हूं कि आप मुझसे कैसे प्यार करते हैं और आप किस प्रकार मेरे लिए कार्य करना चाहते हैं। लेकिन सबसे बड़ी चीज जो आप मेरे लिए कर सकते हैं वह है सहज योग का प्रसार करना। यह एक बहुत ही विशेष, अत्यंत कठिन आशीर्वाद है जो आपको मिला है। आपको कोई प्रयास नहीं करना पड़ा, आपको कोई पैसा नहीं देना पड़ा, आपको अनुष्ठानों से अस्वस्थ होने की ज़रूरत नहीं थी। आपको यह अनायास मिल गया। लेकिन इसका अर्थ यह नहीं है कि इसे प्राप्त करना आपके जन्मसिद्ध अधिकार की तरह है। यह आदि शक्ति का कार्य है। और आदि शक्ति का कार्य आपके जीवन में दिखना चाहिए – जो करुणा है, बिना किसी प्रतिफल के।
लोगों ने गरीब लोगों के प्रति करुणा दिखाकर, गरीब लोगों, विकलांग लोगों की देखभाल करके अपने धर्म का प्रसार करने की कोशिश की है। वास्तव में, सहज योगियों को ऐसा करने की कोई आवश्यकता नहीं है। उन्हें जो करना है वह अन्य लोगों को परिवर्तित करना है। उन तरीकों और पद्धति का पता लगाएं कि आप कैसे परिवर्तित कर सकते हैं, आदि शक्ति के संदेश को कैसे फैला सकते हैं। इसमें अपना दिमाग लगाएं और आपको पता चल जाएगा कि आप कैसे पथप्रदर्शित कर सकते हैं।
हमेशा एक तीव्र इच्छा होनी चाहिए कि हमें उन तरीकों का पता लगाना है जिनके द्वारा हम सहज योग का प्रसार कर सकते हैं। अन्यथा यह वैसा ही है जैसा ईसा मसीह ने वर्णन किया है: कि कुछ बीज दलदली भूमि पर गिरे और वे अंकुरित हुए, लेकिन कभी बढ़े नहीं । आप केवल शब्द के वास्तविक अर्थों में विकसित हो सकते हैं और कुछ बहुत, बहुत ही खास और वास्तविक बन सकते हैं, यह जानकर कि आप क्या कर सकते हैं।
मेरे पास एक दूरदर्शी सोच है, निस्संदेह, और मैं इस बारे में काफी बात कर रही हूं, लेकिन यह पूजा के साथ समाप्त होती है, यह अच्छी बात नहीं है। मुझे पता है कि कुछ देश बहुत कठिन हैं: यह पता लगाने की कोशिश करें कि समस्या क्या है, यह इतना कठिन क्यों है। इस बात पर ध्यान देना होगा, कि दूसरे मनुष्य खुद को नष्ट करने के लिए क्या कर रहे हैं, जैसे कि यह उसी खेल का अहम हिस्सा है जिसे हम द लास्ट जजमेंट कहते हैं। लेकिन आइए हम अपनी करुणा और प्रेम के माध्यम से, जितना संभव हो सके उतनो को बचाएं।
यह आदि शक्ति का कार्य है, किसी संत या किसी अवतार का काम नहीं है; वे सभी वहाँ हैं, इसमें कोई संदेह नहीं है। वे सभी हमारे साथ हैं, हर समय हमारी मदद करने के लिए, लेकिन आप लोगों के पास आदि शक्ति की शक्ति है, जो बहुत महान है, जो बहुत मर्मज्ञ है, जो चमत्कारी है, इतनी प्रभावी है। लेकिन जब तक आप अपनी शक्तियों के बारे में जागरूक नहीं हो जाते, तब तक आप इसे कैसे कार्यान्वित करेंगे? यह एक मृत मशीन की तरह होगा जिसमें सब कुछ है, लेकिन इसे चलाने के लिए कोई नहीं है।
हर समय मुझे बहुत, बहुत खतरनाक समय से गुजरना पड़ा और कभी-कभी मुझे लगता था कि मुझे एक और जन्म लेना पड़ सकता है, जिस तरह से चीजें मेरे लिए इतनी मुश्किल थीं। लेकिन अब, आपके लिए यह बहुत आसान हो गया है। जैसे कि सड़क बनाने वाले को बहुत मेहनत करनी पड़ती है, लेकिन जो लोग उस पर चलते हैं, उन्हें पता नहीं चलता कि उन्हें यह कितनी आसानी से मिल गई है। और अगर वे इस बात को समझेंगे, तो वे यह भी महसूस करेंगे, "बहुतों को इस रास्ते पर चलने देना है , जिसे इतने धैर्य, समझ और प्रेम के साथ बनाया गया है ।
मुझे वास्तव में आपको, सभी सहज योगियों को इस दुनिया को बदलने के लिए अपने स्तर पर सर्वश्रेष्ठ प्रयास करते हुए देखना है; बदलना होगा। जैसा कि, मानवता को आपके माध्यम से बचाया जाना है और किसी और के द्वारा नहीं। कोई राष्ट्रपति, कोई प्रधानमंत्री, कोई मंत्री, इनमें से कोई भी व्यक्ति दुनिया को बदल नहीं सकता और इसे देख सकता है। यह आप ही हैं जो हकदार हैं। आपके पास यह शक्ति है। क्या आपको अपनी स्थिति का एहसास है? आपका अपना अस्तित्व, जो इतना ऊंचा हो गया है? ऐसा नहीं है। अगर वह अहसास होता, तो आप अन्य लोगों के प्रति अपने प्यार और करुणा को व्यक्त करने के लिए हर संभव प्रयास करते, ताकि उन्हें एहसास हो सके कि वे क्या हैं।
केवल सहज योग से ही आप इस दुनिया को बचाया जा सकता हैं, और कोई रास्ता नहीं है। आप गरीबों की मदद करने के लिए जो भी प्रयास करें, या कहें कि उनकी मदद करने के लिए ये करें य वो करें और यह बहुत ही सतही बात है। सबसे अच्छी बात यह है कि आप जिस भी व्यक्ति को देखें उन्हें आत्मसाक्षात्कार दें। हमने बच्चों को देखा है, वे आगे आ रहे हैं। वे महान सहज योगी भी होंगे, मैं इसे देख सकती हूं। लेकिन उनसे पहले आपने जो किया है उसके बारे में आपको अपनी गुण दिखाने होंगें । यह एक स्थिर कार्य नहीं है। यह एक बड़ा आंदोलन है, जिसे वास्तव में विस्फोटक होना चाहिए और जब तक इतना बड़ा कदम नहीं उठाया जाता, मुझे नहीं पता कि प्रलय के दिन के लिए किसे दोषी ठहराया जाएगा।
आपको ही मनुष्यों की नियति बनानी है। अपने आप को कुछ भी नहीं के रूप में मत समझो: आपको कभी भी अपना आत्मसाक्षात्कार नहीं मिल सकता था, आप कभी मेरे पास नहीं आ सकते थे। इतने सारे लोगों में से, आप वे हैं जो मेरे पास आए और जिन्होंने आत्मसाक्षात्कार मांगा और इसे प्राप्त किया। आप जानते हैं कि इसे बलपूर्वक नहीं दिया जा सकता है। इस आत्मसाक्षात्कार को बलपूर्वक नहीं दिया जा सकता। इस जागरूकता को बलपूर्वक नहीं दिया जा सकता है। और इस जागरूकता के विकास को भी बलपूर्वक नहीं दिया जा सकता है।
आपको उस चित्त को अपने भीतर गहराई से विकसित करना होगा। और आप खुद देखें कि आपने क्या किया है, आपने क्या किया है। यदि आप अभी भी पैसे की समस्या या सत्ता की समस्या और इस समस्या में उस समस्या में व्यस्त हैं, तो आप सहज योगी नहीं हैं। सहज योगी हर चीज से ऊपर हैं और बहुत शक्तिशाली हैं। शक्ति उनके द्वारा प्राप्त की जाएगी: प्रेम और करुणा की शक्ति।
यह केवल प्रेम के शब्द नहीं हैं। यह न केवल दूसरों से प्रेम करने का कार्य है, बल्कि यह एक शक्तिशाली व्यक्तित्व है जो आपके पास होगा जो उस महान दिव्य प्रकाश का उत्सर्जन करेगा और लोगों को आकर्षित कर सकेगा। सभी को बस एक बहुत ही बहादुर व्यक्तित्व बनाना होगा ।
मुझे कहना होगा कि लोगों में सुधार हुआ है, अन्यथा हर कोई मुझे लिखता था, "मेरे साथ यह गलत है," और " मेरे पिता के साथ वो गलत है। यह मेरी परदादी के साथ यह गलत है," और सभी प्रकार की चीजें। वह अब खत्म हो गया है, बहुत कम; मुझे कहना होगा, बहुत कम।
लेकिन मुझे उन लोगों के बारे में बताने के बजाय जो बीमार हैं, जो लोग असफल रहे हैं, जो लोग अभी भी ऐसी स्थिति में हैं जिन्हें सुधारा नहीं जा सकता है, उन्हें बदला जाना चाहिए। अगर किसी एक व्यक्ति को कहीं भी कैंसर हो गया है, तो तुरंत कम से कम दस तस्वीरें मेरे पास आएंगी, लीडर मुझे लिखेंगे, वाइस-लीडर मुझे लिखेंगे, हर कोई मुझे लिखेगा कि, "माँ यह ऐसी बात है। क्यों? क्या यही मेरा काम है? उस व्यक्ति को ठीक किया जा सकता है – हमारे पास अस्पताल हैं – तस्वीरों द्वारा ठीक किया जा सकता है। लेकिन चित्त हमेशा वहाँ जाता है जो – इसका करुणा वाला हिस्सा है – उन लोगों के लिए जो शारीरिक, मानसिक, भावनात्मक, आर्थिक रूप से, विवाह से भी पीड़ित हैं: यह आपका काम नहीं है, न ही मेरा। यदि वे बीमार हैं, तो उन्हें एक तस्वीर लेनी चाहिए और इस पर काम करना चाहिए। यदि यह काम नहीं करता है तो इसका मतलब है कि यह इसके लायक नहीं है। आपको उनका इलाज करने और इसे कार्यान्वित करने की कोई आवश्यकता नहीं है और, यदि यह विफल रहता है, तो मुझे लिखना कि, "माँ, अमुक व्यक्ति बीमार है। इतना महत्वपूर्ण क्यों है?
हमारे पास पहले से ही, इतने सारे स्वस्थ लोग हैं, पहले उनका उपयोग क्यों न करें? हमारा काम लोगों का इलाज करना नहीं है। स्नेह ठीक है। करुणा ठीक है। यह एक स्वाभाविक बात है कि हमारा ध्यान बीमार लोगों या गरीब लोगों या पीड़ित लोगों की ओर जाता है। लेकिन सहज योग के बारे में क्या?
यदि आपके पास एक बीमार व्यक्ति है, तो सौ सहज योगी उस पर ध्यान देंगे। क्या कारण है? क्या यह करुणा है? ऐसा नहीं है। वे साबित करना चाहते हैं कि वे उस व्यक्ति को ठीक कर सकते हैं; यह करुणा नहीं है। करुणा आज मनुष्य को सहजी में, अच्छे लोगों में बदलने के लिए है। यही आदि शक्ति का प्रेम है। क्योंकि जो पैदा होते हैं उन्हें हर हाल में मरना ही पड़ता है। बेशक, हमें निर्दयी नहीं होना चाहिए, लेकिन हमारा चित्त इस बात पर होना चाहिए कि हम कितने लोगों को आत्मसाक्षात्कार दे रहे हैं। यह एक बहुत ही सामान्य बात है कि लोग तथाकथित इलाज और सुधार में अधिक लिप्त होते हैं और यह। सब ठीक है।
इसके अलावा, विवाह में भी समस्याएं हैं, कुछ विवाहित जोड़े हैं जो साथ नहीं रहना चाहते हैं – यह सब ठीक है, इसे समाप्त करो! अगर वे एक साथ नहीं रहना चाहते हैं, तो उन्हें जाने दें। हमारे पास बहुत से लोग हैं इस दुनिया में जो समझदार हैं, बहुत सारे लोग हैं जो इस दुनिया में स्वस्थ हैं। अब आप उन लोगों के साथ कैसे संघर्ष करते रह सकते हैं जो एक साथ नहीं रहना चाहते हैं और उन्हे समस्याएं हैं? यह आपका काम नहीं है।
सबसे पहले, आप एक आध्यात्मिक कार्यकर्ता हैं, आप एक सामाजिक कार्यकर्ता नहीं हैं। बेशक, वैसे, आप सामाजिक कार्य कर सकते हैं, इससे कोई फर्क नहीं पड़ता; वैसे तो। लेकिन आपका मुख्य कार्य मनुष्यों को परिवर्तित करना है। इसके साथ ही सबसे बड़ी बीमारी नीचता की है, क्रूरता की है, दूसरों को यातना देने की है, क्रोध की है। इन सभी बीमारियों को ठीक किया जा सकता है, जो आंतरिक हैं, बाहरी नहीं; जिसे आज ठीक किए जाने की जरूरत है। हर देश लड़ रहा है और अत्याचार हो रहा है और हर समय नष्ट होने का खतरा बना रहता है। ऐसी स्तिथि में उन्हें आत्मसाक्षात्कार देना ही एकमात्र तरीका है। अब क्या होता है बहुत स्पष्ट रूप से देखा जाना चाहिए कि जब आप किसी को आत्मसाक्षात्कार देते हैं और वह इसे महत्व देता है और वह इसमें बढ़ता है, तो आप सुरक्षित हैं, आप पूरी तरह से सुरक्षित हैं। आपकी रक्षा कौन करता है? आप आदि शक्ति कह सकते हैं, ठीक है, लेकिन इस दुनिया में एक विनाशकारी शक्ति भी कार्य कर रही है, नकारात्मकता की नहीं, बल्कि सकारात्मक विनाशकारी शक्ति, शिव की। अगर वह देखते हैं कि आदि शक्ति का कार्य अच्छा से हों रहा है, तो वह खुश है। लेकिन वह वहां बैठे हैं और प्रत्येक व्यक्ति को, सहज योगियों के प्रत्येक कार्य को देख रहे हैं और अगर उन्हें वास्तव में कुछ बहुत गलत लगता है, तो मैं इसे नियंत्रित नहीं कर सकती – वह नष्ट कर देते हैं! मैं उस बिन्दु पर नहीं जा सकती। वह नष्ट करते है, न केवल नष्ट करते हैं, बल्कि हजारों को नष्ट कर सकते हैं । कहीं भी कोई आपदा आती है, हम कह सकते हैं, जैसे भूकंप या किसी प्रकार का तूफान, ये सभी चीजें श्री महादेव के कार्य के माध्यम से आती हैं। मैं वहां आपकी कोई मदद नहीं कर सकती । लेकिन अगर आप वास्तव में लोगों को आत्मसाक्षात्कार देते हैं, तो इन सभी को टाला जा सकता है।
बेशक, यह आदि शक्ति की इच्छा है, मुझे कहना चाहिए, कि उन्होंने इस दुनिया को बनाने, आपको बनाने और आपको सहज योगी बनाने का यह काम शुरू किया, लेकिन आपकी जिम्मेदारी भी बहुत महत्वपूर्ण है। आप गैर जिम्मेदार नहीं हो सकते! शायद ऐसा था, मुझे लगा, मेरी जिम्मेदारी है , लेकिन एक अंतर है। मुझे कभी नहीं लगा कि यह मेरी जिम्मेदारी है, कभी नहीं लगा कि यह मेरा काम है, कभी नहीं लगा कि मुझे यह करना है। मैंने यह किया। यही काम है। आपके पास इस तरह का व्यक्तित्व होना चाहिए। आपको इसे बहुत विनम्र तरीके से, बहुत सुंदर तरीके से करना होगा और आप यह देखकर चकित रह जाएंगे कि कैसे आपकी रक्षा की जाती है, कैसे आपको समर्थन दिया जाता है और कैसे सब कार्य होता है।
सबसे बड़ी खुशी आपको तब मिलेगी जब आप पाएंगे कि आप लोगों को आत्मसाक्षात्कार दे सकते हैं, आप उनके जीवन को बदल सकते हैं। आपको कभी भी ऐसी खुशी महसूस नहीं होगी, भले ही आपको एक बड़ी लॉटरी, एक बड़ी नौकरी या एक बड़ा नाम या एक बहुत बड़ा पुरस्कार मिले - नहीं। सहज योगियों को बनाने की खुशी की कोई सीमा नहीं है, यह एक ऐसी आनंद देने वाली चीज है। आप ऐसी बिरादरी, ऐसी एकजुटता विकसित करते हैं, जैसा कि वे इसे कहते हैं यह ऐसी एकता, प्रेम का ऐसा आनंद, करुणा का आनंद है । यह आनंद का एक अलग स्तर है जो सामान्य उपभोग की तरह नहीं है।
आपको मुझसे डरना नहीं है, बल्कि खुद से डरना है। अपने आप पर नजर रखें और खुद देखें कि आप अब तक क्या कर रहे हैं, आपने अब तक क्या किया है; क्योंकि आपको प्रबुद्ध किया गया है। यदि प्रबुद्ध लोग प्रकाश नहीं दे सकते हैं, तो उनके होने का क्या फायदा है? इन छोटी, छोटी मोमबत्तियों को देखो। उनके पास जो भी थोड़ी बहुत रोशनी है, वे वह रोशनी दे रहे हैं, वे उस रोशनी को देने के लिए खुद को जला रहे हैं। यदि हम वह प्रकाश नहीं दे सकते, तो प्रबुद्धता प्राप्त करने का क्या उपयोग है?

प्रबुद्ध का मतलब केवल अपने लिए प्रकाश नहीं है, बल्कि प्रेम, करुणा का प्रकाश है, जो दिव्य है, जो सामान्य नहीं है, जो साधारण नहीं है जैसा कि आप फिल्मों में देखते हैं। यह एक दिव्य प्रेम है जो कार्य करता है और यही वह है जो मुझे कभी-कभी थोड़ा कमजोर बना देता है जब मैं सुनती हूं कि सहज योगी अब धोखा देने में,पैसे में लिप्त हो रहे हैं मेरा मतलब है, सभी प्रकार की आपराधिक गतिविधियां जो वे करते हैं। मैं समझ नहीं सकती। मैं यह विश्वास नहीं कर सकती। उच्चतम प्राप्त करने के बाद, आप इतना नीचे क्यों जाना चाहते हैं? क्योंकि आपको अभी तक महसूस नहीं हुआ है कि आपको क्या प्राप्त हुआ है, आपको एहसास नहीं है कि आपको क्या प्राप्त हुआ है और आप खुद का सम्मान नहीं करते हैं। फिर भी, यदि आप एक ही लाइन और एक ही स्तर पर हैं, तो मुझे कहना होगा कि आपने मेरे साथ या खुद के साथ कोई न्याय नहीं किया है।
हमें इसका हल निकालना होगा। अकेले मैंने इसे किया है, बहुत मेहनत की है, मुझे कहना होगा, इस अर्थ में कि मुझे भयानक - बहुत निर्दयी, बहुत स्वार्थी, बहुत क्रूर - लोगों से निपटना पड़ा - लेकिन इससे कोई फर्क नहीं पड़ता। और ऐसे सुंदर मोती मैंने खोजे हैं। लेकिन आपको अपनी चमक बनाए रखनी चाहिए, और कार्य करना चाहिए।
मुझे यह जानकर बहुत खुशी होगी कि सहज योग तेजी से, शीघ्रता से फैल रहा है और लोग वास्तव में शांति, आनंद और खुशी के उस दायरे में प्रवेश कर रहे हैं।
यह मेरा सपना है और मुझे आशा है कि आप सभी इसे पूरा करेंगे।
बहुत-बहुत धन्यवाद।