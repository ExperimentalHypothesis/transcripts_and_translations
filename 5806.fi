7th Day of Navaratri Celebrations, Kundalini and Kalki Shakti
28-09-1979

Tänään puhun teille englanniksi, koska niin halusitte. Huomennakin joudumme ehkä käyttämään tätä vierasta kieltä. Tämän päivän aihe on Kundaliinin ja Kalkin välinen suhde. Sana Kalki on itse asiassa lyhenne sanasta Nishkalank. Nishkalank tarkoittaa samaa kuin Minun nimeni, joka tarkoittaa Nirmalaa, tahrattoman puhdasta. Tahrattoman puhdas on Nishkalanka, siinä ei ole minkäänlaisia tahroja. Tätä inkarnaatiota on kuvattu monessa 'puranassa' – Hän tulee maan päälle ratsastaen valkoisella hevosella Sambhaalpur-nimisessä kylässä. On mielenkiintoista, miten ihmiset ottavat kaiken niin kirjaimellisesti. Sana 'sambhaala' tarkoittaa: 'bhaala' on otsa, sambhaal' tarkoittaa 'siinä vaiheessa'. Se tarkoittaa, että Kalki sijaitsee teidän 'bhaalassanne'. Bhaal on otsa. Ja täällä Hän tulee syntymään, sitä sana 'sambhaalpur' todellisuudessa tarkoittaa. Sitä ennen Jeesus Kristus ja Hänen tuhoava inkarnaationsa, Mahavishnu, jota kutsutaan Kalkiksi; ihmisille on annettu aikaa korjata itseään, jotta he pääsisivät Jumalan valtakuntaan, jota Raamatussa kutsutaan 'viimeiseksi tuomioksi'. Silloin teidät kaikki tuomitaan täällä maan päällä. Sanotaan, että maailman väkimäärä on suurimmillaan, koska käytännössä kaikki, jotka pyrkivät sisälle Jumalan valtakuntaan, syntyvät nykyaikana, ja tulevat syntymään hyvin pian. Tämä aika on kaikkein tärkein, koska Sahaja Yoga on se 'viimeinen tuomio'. Tämä kuulostaa uskomattomalta, mutta se on tosiasia ja totuus. Vaikka ymmärtäisittekin, että Äidin rakkaus tekee oivalluksenne saamisen teille helpoksi, ja koko 'viimeinen tuomio', joka näyttää hyvin kammottavalta kokemukselta, on tehty hyvin kauniiksi, lempeäksi ja hienovaraiseksi, eikä se aiheuta teille harmia. Mutta sanon sen teille, että tämä on viimeinen tuomio, ja kaikki teidät tullaan tuomitsemaan Sahaja Yogan kautta, että voitteko päästä Jumalan valtakuntaan vai ette. Sahaja Yogaan tulee ihmisiä, joiden huomio tai 'chitta' on erilainen. Siellä saattaa olla ihmisiä, joilla on liikaa 'tamasi krutyaa', eli inertiaa, eli he ovat luonteeltaan laiskempia tai verkkaisempia.

Jos tämä menee heillä liiallisuuksiin, ihmiset alkavat juoda alkoholia tai harrastaa jotain, joka vie heidät pois todellisuudesta ja turruttaa heitä sisältä päin. Vastakkainen ryhmä on, kuten tiedätte, oikean puoleiset ihmiset, joilla on liikaa kunnianhimoa. He ovat äärimmäisen kunnianhimoisia, he haluavat saada koko maailman itselleen ja tulla itsenäisiksi ja omillaan pärjääviksi, pahanlaatuisiksi ja syöpämäisiksi. He eivät halua pitää yllä suhdetta kaikkeuteen. Nyt Kali Yugan aikana näkee, kuinka ihmiset ovat menneet äärimmäisyyksiin. Jotkut vajoavat alkoholismiin, tai sitä voi kutsua pakenemiseksi omasta tietoisuudesta, omasta itsestä, totuudesta, kauneudesta. Toiset kieltävät kaiken, mikä on kaunista, ja ovat egoistisia. Meillä on siis ihmisiä, joita hallitsee superego, jotka ovat hyvin ehdollistuneita, letargisia ja laiskoja ja täysin alkukantaisia. Toisella puolella ovat ihmiset, jotka ovat erittäin kunnianhimoisia, he dominoivat ja tuhoavat toisiaan kunnianhimolla ja kilpailemisella. Näillä kahdella äärimmäisellä luonteella varustettujen ihmisten on aika vaikeaa tulla Sahaja Yogaan, mutta keskellä olevat ihmiset saadaan helposti Sahaja Yogaan.

Lisäksi vähemmän monimutkaiset, vilpittömät ihmiset, jollaisia on kylissä, on erittäin helppo saada Sahaja Yogaan, ja he omaksuvat sen ilman vaikeuksia. Kovan työni tuloksena kaupungissa olemme saaneet tänne vain pari-, kolmesataa ihmistä. Mutta jos menen maaseudulle, paikalle saapuu koko kylä, noin viisi-, kuusituhatta ihmistä, ja kaikki saavat oivalluksen aivan helposti. Täällä ihmisillä on olevinaan niin kova kiire, heillä on niin paljon muita kiinnostuksen kohteita. Heidän mielestään muut asiat ovat paljon tärkeämpiä kuin Jumalan etsiminen ja ajan tuhlaaminen johonkin sellaiseen kuin Jumalan etsiminen. Sellaisissa olosuhteissa Sahaja Yoga kasvattaa juurensa hyvin lempeästi kaikkien etsijöiden sydämiin. Se toimii hyvin spontaanisti. Saatte oivalluksenne helposti, ilman ponnisteluja, ilmaiseksi, ilman minkäänlaisia rasittavia harjoitteita. Mutta kun puhumme Kalkista, meidän on muistettava, että oivalluksen saamisen ja Jumalan valtakuntaan pääsemisen välissä voimme kompastella paljonkin. Tätä kutsutaan nimellä ‘yoga bhrashta sthiti’.

Ihmiset omaksuvat joogan, he tulevat joogaan ja ovat silti entisten taipumustensa vietävissä. Esimerkiksi, egoistinen, rahanahne tai dominointiin taipuvainen mies voi muodostaa ryhmän, jonka jäseniä hän dominoi ajatuksillaan, ja hän voi pudota alas, ja muutkin putoavat hänen mukanaan. Myös Sahaja Yogassa. Tätä on tapahtunut Bombayssa hyvin usein, se on hyvin yleistä. Tätä kutsutaan nimellä ‘yogabhrashtata’, jolloin ihminen tippuu pois joogastaan, hän tulee alas joogastaan, koska Sahaja Yoga antaa täyden vapauden joko pudota tai nousta. Jos menee jonkun toisen gurun luo ja tekee jotain muunlaista joogaa, jossa tehdään puhdistamista, ja jossa ihmisiä harjoitetaan ja pidetään kurissa lapsesta asti, näissä joogalajeissa guru pitää tavalla tai toisella huolen siitä, että oppilasta vahingoitetaan tai satutetaan pahasti, eikä hän saa mitään yhteyttä muihin oppilaisiin; se on kuin leikkaus. Tällainen henkilö viedään ja heitetään ulos. Mutta täällä annetaan täysi vapaus ymmärtää, että on pysyttävä yhteydessä, on pysyttävä mukana ryhmässä, on pysyttävä mukana kokonaisuudessa eikä kulkea siellä täällä sellaisten ihmisten mukana, jotka yrittävät hallita kaikkia muita. Sahaja Yogassa jokainen liikaa ylös pyrkivä joutuu alas, koska luonnossakaan mikään ei kasva rajojen yläpuolelle. Ihmisetkin ovat tietyn pituisia, puut ovat tietyn korkuisia, kaikki on kontrollissa.

Sahaja Yogassa ei pidä yrittää mahtailla eikä pidä yrittää muodostaa mitään omaa ryhmää minkään erityisen asian ympärille. Erityisesti Sahaja Yogassa on ihmisiä, jotka käskevät muita koskettamaan jalkojaan. Yllättävää kyllä, poikkeuksetta, tällaiset ihmiset paljastuvat nopeasti ja tiedetään, että heidän pelinsä on menetetty. Heidän chakransa ovat huonossa kunnossa, vaikka eivät tuntisikaan sitä aivan heti. He saattavat tuntea värähtelyjä, mutta he vaipuvat yhä alemmas ja alemmas, kunnes ovat täysin lopussa. Tällainen ‘yoga bhrashta sthiti’ on pahinta, mitä kenellekään voi sattua. Ensiksikin ihminen ei pääse joogan tilaan. Jos hän pääsee joogaan ja hyppää sieltä tällaiseen tilaan, josta Shri Krishna on kertonut, niin silloin joutuu 'rakshasa yoniin' (syntyy uudelleen rakshasana). Sahaja Yogaan tulevien pitää tietää, heidän täytyy sitoutua tähän kunnolla, muuten jää jäljelle tämä 'yoni'. Jos kuolee ilman joogaa, saattaa syntyä uudelleen, ehkä, ja silloin tietysti... tämä elämä on hukkaan heitetty!

Jos yrittää tällaisia temppuja Sahaja Yogaan tulon jälkeen ja yrittää tehdä vaikutuksen muihin, että on suuri oivaltanut sielu, tai että on saavuttanut sitä ja tätä – kaikenlaista hölynpölyä, jota olette harrastaneet ennen oivallusta – se on vakava rikkomus, ja teitä rangaistaan siitä. Tämä on Kalkin voima, joka hiljaisesti toimii Sahaja Yogan taustalla. Esimerkiksi, eräs nainen tuli tapaamaan Minua ja aikoi julkaista Minusta jotain, ja eräs kamala tyyppi maksoi hänelle siitä. Hän julkaisi sitten jotakin typerää, jota en ollut koskaan tehnyt. Kaikki olivat tuohduksissaan ja vihaisia ja sanoivat: "Äiti, Sinun täytyy rangaista häntä, ja meidän pitää haastaa hänet oikeuteen herjauksesta", ja kaikkea. Sanoin: "En lähde viemään tätä oikeuteen, teidän on parempi luopua tällaisista ajatuksista." Mutta kukaan ei kuunnellut Minua. Ja kävikin niin, että tämä sanomalehti suljettiin kolmeksi ja puoleksi kuukaudeksi, ja se oli heille kova takaisku. Tietenkään tämä ei ollut Minun aikaan saamaa Mataji Nirmala Devinä, vaan sen sai aikaan Kalki. Kalki tarkoittaa sitä, että yksitoista voimaa suojelee Sahaja Yogan kauneutta.

Jokainen, joka yrittää temppuilla Sahaja Yogan kanssa, saa todella tuntea sen nahoissaan. Tänään kerron teille siitä, miten vaarallista on leikitellä Jumaluuden kanssa. Tähän asti heitä ei ole kunnioitettu. Ihmiset ovat vainonneet sellaisia kuin Kristus ja suuret pyhimykset. Koko ajan ihmiset ovat vainonneet, ja olen varoittanut käytännössä jokaisessa puheessani, että älkää yrittäkö sitä enää, koska Kalkin tuleminen on jo käynnistynyt! Ja älkää yrittäkö vahingoittaa ketään pyhää ja hyvää henkilöä! Olkaa varovaisia, koska Kalki toimii jo! Kun tämä voima kerran tulee yllenne, ette tiedä minne piiloutua! En kerro tätä vain sahaja-joogeille, vaan koko maailmalle: Varokaa! Älkää yrittäkö vahingoittaa toisia.

Älkää yrittäkö hyötyä toisten kustannuksella, älkääkä mahtailko vallallanne! Kun tämä tuho alkaa vaikuttaa elämäänne, ette tiedä, miten se pysäytetään! Kerran menin käymään – olen varmaan kertonut tämän aiemminkin –, menin Andhra Pradeshiin, ja siellä sanoin ihmisille: "Teidän ei pitäisi enää kasvattaa 'tambakua', tupakkaa." Ja he suuttuivat Minulle siitä, koska ajattelivat, että se on heidän elinkeinonsa. He löivät sillä rahoiksi ja harjoittivat kaikenlaista ja saivat paljon rahaa ja tekivät kaikenlaista syntiä ('paapas'). Sanoin: "Ette ole tulleet tähän maailmaan tekemään lisää syntiä ja lisäämään karmaa itsellenne, vaan puhdistautumaan synneistä, ‘papaksh talana’. Ette ole täällä lisäämässä syntejänne, vaan puhdistautumaan niistä. Tämä on puhdistautumisen aikaa, siksi olen täällä Nirmalana, puhdistamassa, kun te taas vain kartutatte syntejänne. Mitä te hyödytte siitä, että kasvatatte tätä hirveää tupakkaa?" Mutta he eivät kuunnelleet Minua.

Ja sitten... se on nauhalla kolmessa puheessani, Minulle kerrottiin – sanoin: "Varokaa! Meressä oleva Kalki kohdistaa vihansa teihin. Se tulee yllenne!" Tiedätte, mitä sitten tapahtui Andhrassa. Samoin tapahtui Morvissa, Minäpä kerron. Viime vuonna Morvista tuli Minua tapaamaan muutama ihminen, hyvin tärkeitä henkilöitä. He kaikki uskoivat erääseen hirveään 'pyhimykseen', joka oli todella kamala, ja joka oli tuhonnut perheitä toisensa jälkeen. Kysyin: "Miksi uskotte tällaiseen mieheen, joka vie huomiotanne materialistisiin asioihin? Miksi uskotte häneen?" Morvin jokaisessa kodissa oli kuva tästä kauheasta 'pyhimyksestä'.

Kun sanoin heille näin, he eivät kuunnelleet Minua, he luulivat, että varoittelin heitä vain siksi, koska olin kateellinen tälle miehelle. Ja tiedätte miten Morville on käynyt. Se on tosiasia! Kaikki tämä on sanottu muiden ihmisten läsnäollessa, ja he ovat kirjanneet ylös, mitä on tapahtunut ja missä ja mitä Mataji on sanonut. Ennen tätä, kerran Delhissä, tapasin ihmisiä Vrindavanista, jotka kertoivat Minulle olevansa 'pandoja' (pappeja), ja sanoin heille: "Lopettakaa tuollaiset ammatit, mitä kamalia ihmisiä te olette! Minkä takia ansaitsette rahaa Jumalan nimissä? Kaikki tällaiset 'panditit' ja 'pandat' ja muut papit ovat yhteiskunnan parasiitteja. Lopettakaa tällainen työ, tai Ganges-joki, josta olette saaneet elantonne, tulee joku päivä tuhoamaan teidät lopullisesti." Ja kun Yamuna- ja Ganges-joet sitten alkoivat tulvia, olin silloin Lontoossa ja näin TV:stä, kuinka kaikki nämä pandat pakenivat kimpsuineen ja kampsuineen. Tietysti jos olette tekemisissä tällaisten ihmisten kanssa, jos elätte heidän kanssaan, kärsitte itsekin.

Viattomat saavat kärsiä. Miksi tällaisista ihmisistä pitäisi vaikuttua? Siitä te joudutte maksamaan! Kun vaikututte, te vaarannatte itsenne. "Eihän se nyt haittaa, kun menemme sinne, niin pitäähän meidän maksaa tälle miehellekin jotakin, hän on 'panda', esi-isiemme vuoksi, siinä hän istuu kerjäämässä, kerjää Gangesin rannalla." Kuvitelkaa: Rakkauden ja ilon antaja virtaa edessänne, ja nämä ihmiset istuvat selkä jokeen päin ja pyytävät teiltä rahaa. Miten typeriä, tyhmiä ja kelvottomia ihmisiä he ovatkaan! Ja te maksatte heille ja luulette sitten tehneenne suuren 'punyan' (hyvän työn) antamalla rahaa heille! Tällaista elämää olemme viettäneet, vaarantaen sen ymmärtämättä, mikä on totuus ja mikä ei ole totuus. Toisaalta meillä on täysin sokea usko tällaisiin asioihin, joita tapahtuu tässä maassa ja kaikkialla maailmassa, mutta erityisen paljon juuri tässä maassa.

Olemme vilpittömiä, viattomia ihmisiä, joissa on sisällä paljon 'bhaviktaa' (luottamusta). Se on totta, mutta se ei tarkoita, että meidän pitäisi olla tyhmiä ja typeriä. Esimerkiksi muutama päivä sitten Awargaonissa pidetyssä kokouksessa sanoin, että Vithalan temppelissä olevia ihmisiä, joita kutsutaan 'bhadaweiiksi', pitäisi rangaista siitä, miten huonosti he kohtelevat pyhimyksiä, jotka kulkevat sinne jalkaisin päiväkausia, ja jotain pitää tehdä heille. Kaikki olivat hieman närkästyneitä, kun sanoin näin, koska näille ihmisparoille nämä 'bhadawat', jotka ovat rakshasojen inkarnaatioita, ovat jotakin suurta. He rikkovat päät ihmisiltä, jotka kävelevät sinne tuhansia kilometrejä, he rikkovat heidän päänsä kuin kookospähkinän, ja kaikki kärsivät pääkivuista. Tällaista julmuutta he kohdistavat viattomiin ihmisiin, ja pitäisikö Minun tukea heitä, kun edustan totuutta, uskontoa ja myötätuntoa? Kun sanoin näin, jotkin henkilöt, joilla oli omia intressejä ja olivat varmaan sukulaisia näille 'bhadawoille' tai jotain, suuttuivat Minulle. Mutta Luojan kiitos, kolmen kuukauden kuluttua, intian hallitus otti asian hoitaakseen. On niin tavallista, että vaikka näemme omin silmin mitä tapahtuu, niin silti jatkamme samaan malliin temppeleissä, jopa Jumalan nimissä, ja teemme koko ajan lisää syntiä! Lisäämme vain syntiemme taakkaa, ja sen sijaan, että puhdistaisimme itseämme ja ymmärtäisimme sen kehittyneillä aivoillamme, me vain lisäämme sitä.

Tällaisia ihmisiä kutsun 'tamaseiksi' (tietämättömät), jotka eivät käytä aivojaan, he ovat 'mulabuddheja'. He vain seuraavat jotakin ihmistä, jolla on jokin hypnoottinen vaikutus, tai jotakin karismaattista liikettä, jollaisia on paljon lännessä, ja nämä karismaattiset ihmiset perivät tuhansien rupioiden maksuja heiltä! Tuhansia rupioita! Ja ihmiset saavat itselleen epilepsian, kuolion, tai sitten hulluuden, mielisairauden ja kaikkea muuta. Mutta ihmiset juoksevat hullun lailla tällaisten virtausten perässä, mikä vain nopeuttaa heidän tuhotumistaan, kasvattaa heidän tekemiensä syntien kasaa sen sijaan, että käyttäisivät hieman aikaa synneistä puhdistumiseen. Tämä aika, jota elämme, on todella arvokasta aikaa, ja on oltava valpas ja varuillaan itsensä suhteen! Tässä ei voi luottaa kenenkään toisen ihmisen apuun, vaan on pyrittävä yhdistämään oma itsensä Jumalan valtakuntaan ja saamaan itselleen korkein paikka Kaikkivaltiaan Jumalan sydämessä. Sillä Kalkin saapuessa Hän teurastaa armotta kaikki tällaiset ihmiset! Hän on täysin vailla myötätuntoa! Hänessä on yksitoista 'rudraa', eli Hänellä on yksitoista äärimmäisen vahvaa tuhon voimaa sisällään, ja kun näen tämän kaiken, koska voin nähdä kaiken sen, hätä kasvaa sisälläni, ja sanon teille: olkaa varuillanne!

Älkää pelleilkö tämän asian kanssa! Älkää ottako asiaa kevyesti, älkääkä menkö joutavien ihmisten mukaan! Pysykää oikealla tiellä! Muutoin se päivä on lähellä, jolloin Kalki saapuu! Erään tyyppiset ihmiset luulevat olevansa äärimmäisen älykkäitä. He ovat kieltäneet Jumalan. He sanovat: "Missä Jumala on? Ei Jumalaa ole olemassa. Emme usko Jumalaan. Se on humpuukia, tiede on kaikki kaikessa."

Mitä tiede on tehnyt tähän mennessä? Katsotaanpas! Mitä tiede on tehnyt meidän hyväksemme? Tiede ei ole tähän mennessä tehnyt mitään, se on tehnyt vain elotonta työtä! Se on tehnyt ihmisistä vain egoistisia. Koko läntinen maailma on egoistinen, he etsivät kaikki mahdolliset tavat tehdä syntiä. Miten tehdä kaikkein pahimmat synnit, siihen etsitään tapoja, ja Intiassa on tiettyjä guruja, jotka antavat lisätietoa: kuinka tehdä vieläkin pahempia syntejä. Niinpä he pääsevätkin parilla juoksuloikalla helvettiin. Se, mikä on väärin, on väärin, tapahtuipa se sitten tänään, huomenna, eilen tai tuhansia vuosia sitten. Kaikki, mikä on väärin dharmaanne ja kehittymistänne kohtaan, on väärin!

Uusi fraasi kuuluu: "Mitä väärää tässä on, mitä väärää tuossa on?" Siihen kysymykseen voi vastata vain Kalki! Minä vain kerron teille, että se on väärin, se on äärimmäisen väärin, se on väärin ylösnousemustanne kohtaan ja olemustanne kohtaan, eikä teillä sitten ole enää aikaa katua ja kysyä: "Mitä väärää siinä on? ", teiltä isketään pää poikki. Selainen on Kalkin inkarnaatio. Sanotaan, että Hän saapuu valkealla hevosella ratsastaen. Tulee tapahtumaan valtavia asioita! Jokainen ihminen tullaan erottelemaan, eikä kukaan pysty sitten väittämään muuta! Näettekö? Kaikesta on ilmoitettu.

Kaikki on julkaistu. Jopa tätä mikrofonia, jonka tiede on kehittänyt, voidaan käyttää Sahaja Yogan levittämiseen, sillä jos laitan sen chakrojeni päälle, te saatte värähtelyjä ja saatte oivalluksenne. Kaikki tiede on Sahaja Yogan palveluksessa. Kuten joku aika sitten luokseni tuli TV-ihmisiä, jotka sanoivat: "Äiti, haluamme Teidät TV-lähetykseen." Sanoin: "Olkaa varovaisia ennen kuin teette sen. En halua julkisuutta, mutta sen minkä teette, tehkää se kunnolla." TV:n kautta voimme levittää Sahaja Yogaa. Jos olen TV-ruudussa, voin pyytää ihmisiä laittamaan kätensä Minua kohden, ja tuhannet voivat saada oivalluksen vain TV:tä katsomalla. Se on tosiasia, että se välittyy Minun olemuksestani! Miksi siitä pitäisi suuttua? Miksi ette testaisi sitä?

Miksi pitää loukkaantua? Miksi egonne loukkaantuu siitä, että Minä olen tällainen? Jos olette erilaisia, se ei loukkaa Minua ollenkaan! Jos vaikka osaatte organisoida erilaisia asioita, ei se tunnu Minusta pahalta. Miksi loukkaantuisitte siitä, että joku on Jumalallinen Persoona? Miksi loukkaannuitte siitä, että Kristus oli Jumalallinen Persoona? Miksi murhasitte Hänet? Miksi tapoitte Hänet? Miksi vainositte kaikkia pyhiä ihmisiä? Olitte hyvin viisaita ja kilttejä, eikö niin?

Olette olleet hyvin ystävällisiä ja kilttejä ja juosseet kaikenlaisten väärien, kelvottomien ja harhaan johtavien ihmisten perässä. Nyt heitä on paljon sellaisia, jotka ovat tulleet johtamaan teitä harhaan. He ottavat teiltä maksua siitä, että johtavat harhaan! He ottavat maksua siitä, että tarjoavat teille syntejä. He varaavat teille mukavan matkan helvettiin ja ovat varanneet paikat itselleenkin. Kun puhun heistä, ihmiset ovat hyvin loukkaantuneita, että miksi Mataji puhuu näitä guruja vastaan? Eivät he ole guruja, he ovat rakshasoja! Kerran Kristus nousi ja sanoi: "Nämä paholaiset ja paholaisen lapset joutuvat helvettiin!" Silloin ihmiset ahdistelivat Häntä ja sanoivat: "Miksi puhut sellaista heitä vastaan? Eiväthän he sano mitään toisiaan vastaan."

Kristus sanoi: "Ei saatana omiaan vastaan puhu." He ovat hyvin ystävällisiä toisilleen. Heidän välillään ei ole mitään ongelmia. He ovat kilttejä toisilleen, mutta kaikki oppilaat jaotellaan: "Sinä otat näin monta ja minä otan näin monta, ja menemme kaikki suoraan helvettiin." Kaikki on tehokkaasti organisoitua, että ensin menee yksi juna, sitten lähtee toinen ja sitten kolmas. Toinen piirre tällaisesta meissä esiintyvästä kunnianhimosta ja eräänlaisesta egoismista ja rahanahneudesta on se, että hääräämme koko ajan rahan kanssa. Kutsun sitä nimellä 'bhrama', harha. Teillä on suuri harha siinä, että juoksette rahan perässä. Toinen harha on siinä, että juoksette 'preetatmojen' (bhuuttien) ja kuolleiden ruumiiden perässä. Te juoksette näiden kahden harhan perässä.

Mitä te saatte rahasta itsellenne? Menkää katsomaan jotakin hyvin rikasta miestä. Menkääpä katsomaan – onko hän onnellinen? Miten analysoisitte hänen elämäänsä? Menkää katsomaan niin kutsuttuja menestyneitä ihmisiä, mitä menestystä heillä on? Kuka kunnioittaa heitä? Kun he kääntävät selkänsä, ihmiset sanovat: "Luoja paratkoon kenet kohtasin. Minun on pakko mennä pesemään kasvoni!" Oletko myönteisyyttä edistävä? Jos joku näkee sinut, lähteekö sinusta mitään hyvää, tapahtuuko jotain 'shubhaa' (myönteistä) tälle henkilölle?

Oletko ‘kalyanamay’ (täynnä hyväntahtoisuutta)? Oletko ‘mangalmay’ (täynnä suotuisuutta)? Arvioi itse millainen persoona olet; tämä arviointi voi tapahtua täällä Sahaja Yogassa. Meillä oli eräs potilas, joka tuli Sahaja Yogaan, ja hän kertoi Minulle: Äiti, olen nuori poika, mutta en tiedä mitä minulle on tapahtunut, että olen muuttunut epäsuotuisaksi." Kysyin: "Mistä tiedät sen?" Hän vastasi: "Minne tahansa menenkin, puolisot alkavat riidellä, jotakin tapahtuu lapsille, he alkavat itkeä, huutaa ja kirkua. Nyt kaikki vihaavat minua ja sanovat, että minussa on jotain vialla." Sain selville, mikä hänessä oli vikana – hän tuli kuntoon. Nyt hän säteilee kauniita värähtelyjä. Teistä saattaa lähteä hyvin negatiivisia värähtelyjä, saatatte tehdä syntiä tietämättänne ja sanotte: "Oi Äiti, tunnen hyvin värähtelyjä, voin oikein hyvin."

Sellaiset ihmiset pettävät aina sekä itseään, että muita, he ovat erittäin hyviä siinä. "Voi, ei minussa ole mitään vikaa, olen ensiluokkaisessa kunnossa, värähtelyni ovat parhaat mahdolliset. Voin oikein hyvin." Tekonne tulevat näyttämään, mitä olette. Mitä hyvää olette tehneet muiden hyväksi? Äskettäin meille sattui tällainen valitettava tapaus. Ja huomasin, että kaikilla, joita tämä herra oli koskenut, oli vasen Swadhisthan huonossa kunnossa. Todella huonossa! Ja kun kerroin ihmisille, että oli väärin antaa tälle miehelle niin paljon arvoa, he olivat kaikki kiinni kurkussani. Minua tuli tapaamaan eräs lääkäri, joka on sahaja-joogi.

Hänen kahdeksanvuotias poikansa tuli luokseni, oikein kunnollinen poika ja oivaltanut, mutta hänen Swadhisthanansa oli hyvin huonona. Kysyinkin häneltä: "Käykö tämä mies teidän luonanne?" Poika vastasi: "Kyllä Äiti, hän käy hyvin usein." Varoituksistani huolimatta mies kävi heidän kotonaan, ja he seurustelivat hänen kanssaan. Sen sijaan, että olisivat sanoneet: "Mene Äidin luokse ja anna puhdistaa itsesi!" He olivat tämän miehen lumoissa ja hypnoosissa. Kysyin lääkäriltä: "Käykö tämä mies kotonanne?" "Kyllä", hän vastasi. Sanoin: "Hyvä on. Menkää ja koputtakaa häntä kengällä, niin kuin teemme sitä Sahaja Yogassa."

Ja poika tuli kuntoon. Haluatteko pilata perheenne, lapsenne, kaikki, koska pidätte kiinni jostakin hypnotisoivasta miehestä? Ajatelkaa nyt edes heidän parastaan! Tällaisia on monia, mutta Sahaja Yogassa on helppoa eristäytyä, mutta Lontoossakin tiedän, missä kukakin kulkee ja mitä tekee. Kirjoitan heille ja sanon: "Älkää tehkö niin! Älkää tehkö sellaista, lopettakaa heti!" Teidän on välittömästi ymmärrettävä, että Äitimme kyllä tietää nämä asiat. Hän tietää, ja jos Hän on sanonut sen meille, niin siten pitää toimia. Ei pidä väittää vastaan! Saitteko värähtelynne väittelemällä?

Mutta Sahaja Yogassakin ihmiset vielä kompastelevat, ja se on kaikkein pahin asia, koska 'yogabhrasthat' (joogan tieltä pudonneet) ovat pahiten tuomitut. Minne he menevät? Minun on varoitettava kaikkia täällä olevia sahaja-joogeja, koska Sahaja Yoga on viimeinen tuomio! Ei vain siitä, että teidät arvioidaan, että pääsettekö Jumalan valtakuntaan, tuleeko teistä Jumalan kansalaisia – se pitää paikkansa. Mutta sen lisäksi myös, että kykenettekö olemaan siellä, oletteko täydellisen antautuneita ja ymmärrättekö jumalalliset lait. Vaikka asuisittekin Intiassa ja olisitte Intian kansalainen, mutta jos teette virheitä ja rikotte lakia, teitä rangaistaan. Vielä silloinkin! Vaikka tulisittekin Jumalan kansalaisiksi, teidän on oltava varuillanne! Toinen asia, josta haluaisin kertoa, on Kalkin tuhoavat voimat. Tämänkertainen puheeni teille on hyvin terävä, koska inkarnaatio, josta pyysitte Minua puhumaan, on hyvin terävä, kaikkein terävin heistä.

Meillä on esimerkiksi Krishnan inkarnaatio, kun Hänellä oli Hanana Shakti (tappamisen voima). Hän tappoi Kamsan, Hän tappoi monia rakshasoja, kuten tiedätte, myös lapsena Hän tappoi Putanan ja monia muita. Mutta Hänessä oli myös 'leelaa' (leikkisyyttä). Hänessä oli rakkautta ja Hän antoi ihmisille myönnytyksiä, Hän myös antoi anteeksi ihmisille. Mutta Kristus, joka on anteeksiannon ruumiillistuma, Kristuksen anteeksiantavuus ei ole niin tärkeää kuin Hänen sisällään oleva ravitseva voima. Jos Hän suuttuu, koko anteeksianto voi kaatua päällemme kuin suuri katastrofi, jos emme ymärrä arvostaa Hänen anteeksiantoaan. Hän on sanonut hyvin selvästi: "Kaikki Minua vastaan sanottu voidaan suvaita, mutta yhtäkään sanaa Pyhää Henkeä vastaan ei suvaita." Hän sanoi sen hyvin selvästi! Ja nyt teidän on ymmärrettävä, että Pyhä Henki on Adi Shakti. On ymmärrettävä, että tämän inkarnaation tulo on lähellä.

Krishnan Hanana Shakti -voimat luovutetaan Hänelle. Brahmadevan Hanana Shakti -voimat luovutetaan Hänelle. Shivan Hanana Shakti -voimat, joista osa on Tandava (hajottamisen tanssi), luovutetaan Hänelle. Sitten myös Bhairavan shakti – tiedätte, mitä Bhairava kantaa tappamisen symbolina, eli suurta miekan kaltaista esinettä –, ja myös Ganeshan 'parusha' (kirves), ja myös Hanumanan kaikki 'navasidhit', jotka muuttuvat tuhoaviksi, ne kaikki luovutetaan Hänelle. Buddhan anteeksiantavuus ja Mahaviran 'ahimsa' (väkivallattomuus) kääntyvät ylösalaisin. Kaikki yksitoista voimaa laskeutuvat yllemme, kun olemme saaneet Sahaja Yogan päätökseen, kun meidät on lopullisesti jaoteltu, ja Hän suorittaa viimeisen surmatyön. Toivon, että tapahtuisi vain surmaaminen. Se ei ole mikään tavallinen 'hanana', jota myös Devi on tehnyt. Sillä Devi on tappanut kaikki rakshasat jo tuhansia vuosia sitten, mutta ne ovat tulleet takaisin valtaan, kaikki nämä rakshasat. Ongelma on täysin erilainen tällä hetkellä, mikä teidän pitäisi yrittää ymmärtää.

Entisaikoina, Krishnan aikakaudella, Hän sanoi: "Yada yada hi dharmasya, glanir bhawati bharata. Vinashaya cha dushkruthaam panitra na echa saguna." Teidän pitää ymmärtää nämä kaksi sanaa. 'Dushkruthaamin' tuhoaminen tarkoittaa julmien tai negatiivisten voimien tuhoamista ja pyhimysten pelastamista. "Sambhavami yuge yuge" – "Tulen yhä uudestaan ja uudestaan". Mutta Kali Yugan ongelma on siinä, että ei ole selkeästi 'sadhuja' (pyhimyksiä) ja rakshasoja. Hyvin moni rakshasa on mennyt sisälle aivoihinne. Pidätte monien sellaisten puolia, jotka tekevät väärin, jotka tekevät kaikenlaista väärää politiikan, uskonnon, edistyksen, koulutuksen ja kaiken muun nimissä. Kun alatte pitää heidän puoliaan, he ovat aivoissanne, sisällä teissä. Ja kun he ovat sisällänne, miten saadaan tuhottua 'dushkruthaam' (julmuus, negatiivisuus)?

He ovat sisällänne! Saatatte olla hyviä ihmisiä, teidät saatetaan tuhota, koska he ovat päänne sisällä. Ei siis ole mitään selkeää ja yksinkertaista sääntöä siitä, kuka on oikeasti negatiivinen ja kuka oikeasti positiivinen. Vain Sahaja Yoga puhdistaa teidät ja tekee teistä täysin positiivisia, täydellisen hyviä ja hurskaita ihmisiä. Tämä on ainoa keino, koska silloin, kun teidän oma 'ankura' (versominen) antaa teille oivalluksenne, se saa aikaan sen, että tunnette Itsenne, ja tämän Itsen kautta tiedätte olevanne oma Itsenne, eikä mitään harhaa. Alatte nauttia siitä Itsestä. Kun alatte nauttia siitä, luovutte kaikesta sellaisesta, mikä saa teidät hyväksymään väärän ja tekemään teistä pahasti hämmentyneen persoonan. Kaikki sekasorto voi hälventyä! On ensiarvoisen tärkeää, että omaksumme Sahaja Yogan mitä suurimmalla omistautumisella, ja vapautamme itsemme kaikista vääristä teoista ja myös kaikki tuntemamme ihmiset, ja se on ainoa asia, jonka voimme antaa ystävillemme, tuttavillemme ja koko ympäröivälle maailmalle. Ihmiset kutsuvat toisiaan päivälliselle, drinkeille ja muille.

Mitä annatte heille? Ette mitään! Syntymäpäivänä annetaan lahjoja, kukitetaan ihmisiä toivotetaan onnea ja kaikkea sellaista. Kun Lontoossa vietetään joulua, kortteja kerääntyy sellaiset kasat, että yhtäkään kirjettä ei voi lähettää kymmeneen päivään ennen joulua. Ja missä on Kristus? Kristuksen syntymäpäivänä ihmiset juovat shampanjaa. Kuinka typeriä ihmisiä! Myös kun joku kuolee, he juovat shampanjaa. Shampanja on nyt heidän uskontonsa ja viski heidän Kundaliininsa. He eivät ymmärrä, mikä Jumala on.

Miten he voisivat, kun ovat muokanneet Jumalan oman vääryyden konseptinsa mukaiseksi. Äitinä Minun on varoitettava teitä: olkaa varuillanne! Älkää leikitelkö oman Itsenne kanssa! Älkää vaipuko alas, vaan nouskaa, nouskaa, nouskaa! Olen täällä apunanne. Teen täällä työtä hyväksenne päivin öin, että tietäisitte, että teen kovasti työtä puolestanne. En säästä mitään keinoja auttaakseni ja tehdäkseni kaiken mahdollisen, jotta pystyisitte läpäisemään viimeisen tuomion testin. Mutta teidän on tehtävä yhteisyötä kanssani, ja mentävä täyttä päätä ja omistettava suurin osa aikaanne Sahaja Yogalle ja imettävä itseenne kaikki, mikä on suurta ja jaloa. Kalki on aiheena hyvin laaja, ja jos katsotte Kalki Puranaa, se on todella paksu kirja, jossa on tietysti myös paljon roskaa mukana. Kun ihmiset kysyvät, milloin se aika koittaa, me sanomme, että tämä on elävä prosessi.

Kun työ on saatu päätökseen, kun näemme, että enää ei ole mahdollista saada lisää ihmisiä tässä elämässä, Kalki saapuu. Katsotaan, kuinka monta mahtuu sisään, mutta siinäkin on rajansa. Niinpä pyydänkin teitä ottamaan yhteyttä ystäviinne, sukulaisiinne, naapureihinne, kaikkiin. Huomenna on viimeinen Navaratri-tilaisuuteni täällä, jolloin Äitinne järjestää pienen juhlan. Minulle on kaikkein suurinta juhlaa täällä Bombayssa se, kun näen enemmän oivaltaneita ihmisiä, jotka suhtautuvat vakavasti Sahaja Yogaan. Ja että he Sahaja Yogaan tulemisen jälkeen eivät harrastaisi puhumista toisten selän takana tai pikkumaisuutta ja toisilleen suuttumista, vaan että he olisivat järkeviä ja viisaita. On todella yllättävää, että ne, joiden pitäisi olla kansakunnan kermaa ja kaikkein sivistyneimpiä, ovatkin niin pikkumaisia ja kelvottomia. Minun on kerrottava näistä asioista, koska näen välittömän hätätilan lähestyvän edessäni. Ja rukoilen, että se ei alkaisi Bombaysta. Bombay tulvi yli äyräittensä, jos muistatte päivän, jolloin Rajesh Shah soitti Minulle ja sanoi: "Äiti, entä sade, entä sade, entä sade?"

En vastannut ennen kuin hän sanoi: "Äiti, tiedän, että olette vihainen Bombayn ihmisille, mutta antakaa heille vielä kerran anteeksi!" Ja sinä yönä alkoi sitten sataa kaatamalla. Kun seuraava suurtuho tulee, pitäkää varanne! Minun on sanottava kaikille Bombayn ihmisille, että joka kerta, kun tulen tänne, täällä ovat sahaja-joogit keksineet jotain älytöntä, kuten lähteneet jossain jonkun tyypin mukaan ja joutuneet hukkateille. Ja toinen asia on se, että Bombayn ihmiset ovat edelleen täysin tietämättömiä siitä, mikä heitä on kohtaamassa. Täysin tietämättömiä, miten heidät on luotu amebasta tälle tasolle, mitä Jumala on tehnyt heidän hyväkseen, ja mitä heidän pitää tehdä Jumalalle. Tämä on hyvin surullista, todella surullista koko maalle, koska ihmiset pyrkivät seuraamaan Bombayn esimerkkiä. Niin moni ihminen haluaisi mieluummin seurata jotain näyttelijää tai näyttelijätärtä, kuin seurata Jumalaa. Tämä on pinnallisen luonteemme ongelma. Minun on sanottava, että huomenna meillä on todella hyvä ohjelma, ja on myös julkaistu uusi kirja, "The Advent", jonka on kirjoittanut Grégoire de Kalbermatten, paronin poika ja sveitsiläinen nuorimies, ja kun hän tuli luokseni, näin heti, että hän oli etsijä, vaikka olikin hankala tapaus, hän oli kuin joku skitsofreenikko.

Hän oli todella vaikea tapaus, mutta näin hänen sisällään suuren etsijän, ja Minun piti työstää häntä kovasti vuoden ajan, että hänet saatiin normaaliksi. Mutta jos sisällänne ei ole edes etsimistä, ja kun joudutte harhaan, miten teille käy? En tiedä. Olkaa siis varuillanne, todella varuillanne! Tänään on varoituksen päivä teille, koska pyysitte Minua puhuman Kalkista. Hän sijaitsee otsassamme. Kun Kalki ei toimi kunnolla – Kalkin chakra ei toimi kunnolla – koko 'murdha' (aivot) sen yläpuolella joutuu epäkuntoon. Kundaliinia herätettäessä huomaamme, että 'murdha' on täysin epäkunnossa, eikä se nouse. Koko pää muodostuu esteeksi. Sellaiset ihmiset eivät päästä Kundaliinia nousemaan Hamsa-chakraa ylemmäksi.

He saattavat korkeintaan yrittää päästä Agnyan korkeudelle, mutta Kundaliini putoaa alas. Kuten sanoin, voi yksi syy tietysti olla sekin, jos painatte otsanne maahan väärien gurujen edessä, silloinkin saatte kärsiä. Liiallinen ajattelu aiheuttaa myös ongelmia oikealla puolella, ja yksi Kalkin ominaisuuksista vahingoittuu, ja tälle puolelle kehittyy epätasapaino. Jos koko otsa on täynnä kuhmuja, silloin on tiedettävä, että Kalki-chakra on epäkunnossa. Jos Kalki-chakra on epäkunnossa, ihminen on joutumassa johonkin tosi tuhoisaan onnettomuuteen, se on merkki siitä, että ihminen on joutumassa sellaiseen. Kun Kalki-chakra on epäkunnossa, kaikkia sormia alkaa kuumottaa. Käsissä ja kämmenessä, joskus myös kehossa tuntuu kamalaa kuumuutta. Jos ihmisen Kalki-chakra oireilee, se tarkoittaa, että hän saattaa olla sairastumassa vaikeaan sairauteen, kuten syöpään, ehkä spitaaliin. Ehkä hän saa jonkin sellaisen taudin tai ehkä hän syöksyy johonkin onnettomuuteen. Kalki-chakra tulee pitää kunnossa ja tasapainossa.

Kalki-chakrassa on yksitoista ala-chakraa. Yrittäkää pitää niistä edes joitakin hengissä, jotta muut voidaan pelastaa. Mutta jos kaikki chakrat ovat pilalla, silloin teille on vaikeaa antaa oivallusta. Mitä pitää tehdä, että Kalki pysyy kunnossa? Jotta Kalki pysyisi kunnossa, täytyy olla syvä kunnioitus Jumalaa kohtaan. Jos ei ole kunnioitusta Jumalaa kohtaan, jos ei pelkää Jumalaa, jos ei pelkää, että jos tekee väärin, Hän on siellä raivoissaan, ja että Hän on raivoisa Jumala, ja että Hän myrkyttää meidät, jos yritämme tehdä jotakin väärää, jos emme pelkää sellaista. Ei siksi, että se pitäisi piilottaa Minulta ja kaikilta muilta, vaan teidän pitää itse tietää, että teette väärin. Jos teette jotakin väärää ja sisimmällä sydämissänne tiedätte: "Olen tekemässä jotakin väärää", älkää tehkö sitä! Muuten teidän Kalkinne lakkaa toimimasta. Kun teillä on kunnioitus Jumalaa kohtaan, ja te tiedätte, että Jumala on Kaikkivaltias, Kaikkivoipa, Hänellä on voima nostaa meidät tälle korkeamman olennon tasolle, ja Hänellä on myös voima antaa meille kaikki siunauksensa.

Hän on kaikkein myötätuntoisin Jumala, tai voidaan sanoa: kaikkein myötätuntoisin Isä, jota voi itselleen toivoa. Mutta samalla Hänessä on raivo! Kun tällainen raivo tulee päällenne, olkaa hyvin varovaisia! Äitinä Minun on varoitettava teitä: varokaa Isänne raivoa, sillä jos Hän tulee luoksenne tällä raivolla, ei kukaan voi pysäyttää sitä. Kukaan ei voi pysäyttää sitä, eikä Äidinkään myötätuntoa kuunnella, koska Hän saattaa sanoa: "Olet pilannut lapsesi, kun olet ollut liian löyhäkätinen heidän kanssaan". Minun on siis sanottava teille, että älkää tehkö mitään väärää älkääkä antako Minun olla onneton sen takia. Koska Äidille tällaisten asioiden kertominen on hyvin vaikeaa. On vaikeaa Äidille, jolla on lämmin ja lempeä sydän teitä kohtaan, sanoa tällaisia asioita. Minun on pyydettävä teiltä, että älkää toimiko tyhmästi, koska Isänne on täynnä raivoa, ja Hän voi rangaista teitä, jos teette jotakin väärää. Mutta jos teette jotakin Hänen hyväkseen, tai itsenne hyväksi, itseoivalluksenne hyväksi, pääsette kaikkein korkeimpaan asemaan.

Tänään saatatte olla suuri miljonääri, saatatte olla kaikkein rikkain, suurin poliittinen vaikuttaja, pääministeri tai jotakin muuta hölynpölyä. Jumalan edessä ne, jotka ovat Hänelle rakkaita, pääsevät kaikkein korkeimpaan asemaan, mutta eivät mitkään tällaiset maalliset asiat, jotka näyttävät teistä niin mielenkiintoisilta ja houkuttelevilta. Kaikkein tärkein asia on se, missä te olette Jumalan silmissä. Se suhde teidän on ensin saatava aikaan löytämällä oma Itsenne, Atmanne, Sahaja Yogan kautta, ja sitten yhdistämällä itsenne siihen. Jumala siunatkoon teitä kaikkia! Nyt pidämme Sahaja Yoga -session teidän kuntoon saamiseksenne, ja pyytäisin niitä ihmisiä, jotka eivät ole olleet täällä aikaisemmin, tulemaan tänne ja ottamaan oivalluksenne, ja kaikkia sahaja-joogeja auttamaan Minua tänään, koska tänään on Kalkin päivä, ja värähtelyt ovat olleet Minulle hieman liikaa!
