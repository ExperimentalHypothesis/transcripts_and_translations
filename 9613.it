"Il potere della Kundalini" (estratto), Inghilterra, 17 Maggio 1981.

Ieri  vi ho parlato della Kundalini, spiegandovi come la Kundalini sia il  desiderio puro dentro di noi che si manifesta, o meglio, che viene risvegliato, per  donarci  la  Realizzazione del Sè. Ciò significa che  questo desiderio viene soddisfatto solo quando ricevete la vostra Realizzazione. Prima  non  è  manifesto,  è  un  residuo  addormentato  (dell'energia primordiale). Ha  creato  il tutto dentro di noi, ma finchè non diventate uno con lo spirito,  questo  potere  non  sarà  manifesto e vi farà correre senza tregua.  Infatti vi procura la netta senzazione di non aver raggiunto, di non aver trovato il significato della vita. Questo  potere  sarà lì e, sebbene addormentato, vi procurerà un senso di insoddisfazione.

Questo potere ha determinate qualità. Innanzitutto  si  oppone  alla  forza  di  gravità,  in  quanto  ha un movimento ascendente, e non discendente. Perchè  la  Kundalini  si  alzi,  dunque,  è necessario che la persona aspiri per natura all'ascesa, altrimenti questo risveglio non avverrà. Quando  la  Kundalini  comincia a premere sui chakra, crea in essi la sensazione  di  un  qualche movimento ascendente, che tende sempre più verso  l'alto.  A  quel  punto  i  chakra la  fanno salire. Tutte le pesantezze  vanno  verso  il basso, mentre la Kundalini sale su sempre più  in  alto.  E' come il fuoco che non brucia mai verso il basso, ma sempre verso l'alto ...

La Kundalini assomiglia al fuoco e ne possiede delle qualità. Ha  il  potere  di  purificare  e di bruciare tutto ciò che può essere bruciato.  Purifica ciò che non può bruciare, mentre consuma ciò che è infiammabile. Questa  qualità, propria del fuoco, fa si che la Kundalini bruci tutto ciò  che  è inutile, tutti i desideri inutili, tutte le idee di azioni inutili,  ogni  tipo  di inutile accumulo di sentimentalismi o di ego, tutte  le  cose inutili che si frappongono fra noi e il Tutto. Vengono da  lei bruciate perchè sono combustibili e non sono di natura eterna, esistono solo temporaneamente. Lei brucia tutto ciò che non è eterno e così  illumina  lo  Spirito,  perchè  lo  Spirito  non può essere bruciato da nulla.

Questo  è  un  fuoco meraviglioso che consuma tutto ciò che è cattivo, stagnante,  inquinante,  malato e distrugge tutto ciò che è sporco. E' molto  interessante  vedere  come questo potere diventi brezza fresca. Anche nel campo scientifico vediamo che l'elettricità può produrre sia una  brezza  calda che una brezza fresca. L'una può essere trasformata nell'altra.  Non  c'è  un  fine  ultimo  in  questo  processo,  perchè l'operazione è sempre reversibile. Anche  il  magnetismo  può  sempre essere trasformato in elettricità e l'elettricità  in magnetismo. La Kundalini invece brucia tutto ciò che c'è da bruciare. Per questo sprigiona calore. Quando  poi  diventa  fresca, si attua un un'operazione irreversibile. Questo è infatti un processo vivente ed in quanto tale, irreversibile. Tutte le operazioni riguardanti materia morta sono invece reversibili. Se  per esempio siete adulti, non potete ridiventare neonati qualunque cosa   facciate   per   esserlo.   Ora   siete   cresciuti,   moderni, ipersviluppati  e  per  quanto facciate non riuscirete più a diventare gente primitiva se non in modo artificiale.

Anche  inndossando  un  certo  tipo di vestito e pensando di non avere alcun tipo di modernismo in voi, non otterreste altro che un risultato assai  artificiale.  La  Kundalini dentro di noi è il processo vivente della  nostra  evoluzione.  Il  potere  della  Kundalini  è  quello di purificare.  Lei purifica come il fuoco. Non ci purifica come l'acqua. L'acqua  infatti  non  brucia  niente  ,  ma  dissolve certe cose. Può prendere  alcune  cose dentro di se, può contenere della sporcizia; se ci si metterà del colore si colorerà. La  Kundalini  invece non prende alcun colore. Brucia, consuma. Capite la  differenza? Se avete qualcosa di sbagliato in voi, la Kundalini la brucerà  senza assorbirla perchè è pura. Non può assorbire quelle cose che  la  inquinerebbero,  Lei  non può essere sporcata. Il fuoco ha la qualità  di  purificare  l'oro  e  l'argento, portandoli allo stato di purezza;  nulla  di  tutto  ciò  accade  se li immergete nell'acqua: al massimo  li laverete all'esterno, ma non li purificherete all'interno. Con alcune cose, quindi, potete pulirli superficialmente. La Kundalini invece, vi pulirà in superficie ed in profondità.

Anche il volto diventa più bello, e prende una particolare luminosità: avrete  un  nuovo volto luminoso, non sarà giallognolo nè rossastro nè pallido  e  brutto, ma raggiante e radioso. Questo vi dà la Kundalini. Assomiglia  anche  al metallo fuso. Se voi infatti prendete una sbarra di ferro e la fondete, prenderà il colore dell'oro ramato e avrà in se anche tutti gli altri colori, come se fosse una fornace.

Parliamo ora del suono della Kundalini. In una delle mie conferenze vi ho  spiegato  come  essa  crea  dei  suoni. Per esempio, nel Vishuddhi chakra  crea  il  suono  di  tutte  le  vocali  presenti  nella lingua sanscrita.  I  suoni udibili nel Vishuddhi chakra dunque sono ua, eee, looloolooloo, ae, ai, ohowumah... La  kundalini crea suoni in tutti i chakra, ma quando arriva al Nabhi chakra,  il  suono  prodotto  è  una specie di uggiolio, una specie di messaggio   in  codice.  Questa è la spiegazione più consona di questo fenomeno.

All'inizio  c'è Paramaya che voi non potete udire: allora la Kundalini sale dal Mooladhara chakra, dove non c'è alcun suono. Quando raggiunge lo  stomaco  inizia  il  Paramaya. Raggiunto il cuore, si sente sempre Matema,  produce  il suono rab dab, rab dab, rab dab, esattamente come quello  delle  pulsazioni  cardiache.  Lo  potete  udire  bene  con lo stetoscopio. Quando  raggiunge  il  Vishuddhi  chakra,  diventa il testimone, ossia Pashanti, colei che vede. Avete certo notato quello che succede quando avete un blocco al Vishuddhi chakra. Qui  Lei  vede.  Quando  questo  suono,  che  è  quello che usiamo per parlare, giunge alla gola, diventa Vaikari, cioè dice. Anche prima che la Kundalini raggiunga questo livello il messaggio in codice viene qui decodificato   e   viene   chiamato   Vaikari,  cioè  parla.  Dopo  la realizzazione  la Kundalini illumina il Vari e tutto il resto.

A causa di   questa   illuminazione  i  vostri  Mantra  diventano  illuminati, diventano così utili al loro vero scopo. Prima  che  ciò  accada i mantra recitati non hanno alcun significato, sono  come   il  parlare,  il  mormorare  di una qualsiasi persona. Il mantra  illuminato  viene detto "Jagrut", ossia risvegliato. Un mantra che  è Jagrut non può essere creato da un mantra che non è illuminato. Se  voi,  per esempio, avete una lampada ad olio, questa non darà luce finchè  non  sara  accesa.  Allo  stesso  modo,  il  mantra  che non è illuminato  dalla  Kundalini,  non è niente, è un mormorare qualsiasi. Non  è illuminato ne può illuminare altri mantra. Ecco perchè i mantra in quella forma non hanno alcun significato.

Se  il  vostro  spirito  è  illuminato,  così  come il vostro parlare, qualsiasi  cosa diciate, questa si avvererà. Qualsiasi cosa chiediate, la otterrete, anche prima di parlare. Il  desiderio  dentro  di  voi  che  è  Paramaya,  che  è il messaggio codificato  del  vostro  desiderio,  diventa  illuminato ed è così che ottenete  i  risultati suddetti. "Ha funzionato, Madre lo ha fatto per me!"  E'  così che funziona. Questa pura Kundalini crea purezza dentro di noi. Senza la purezza non possiamo vedere nulla. Se per esempio, le mie  mani  non  sono  pulite, non potete vederne ne le fattezze, ne la realtà fintantochè non verrà pulita. Questa  pulizia  non  deve  essere superficiale, nè simile ad una mano esteriore di vernice, altrimenti la bellezza dell'oggetto in questione non sarà visibile, perchè la pulizia sarà stata superficiale.

La Kundalini, quindi, brucia energia impura, riduce tutto in cenere, e tutto ciò che rimane è l'oro puro dello Spirito dentro di noi.