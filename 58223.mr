सोनाई चे सहजयोगी तसेच सोनाईचे भक्त लोक सत्याला शोधणारे सर्व जीव सर्वाना आमचा नमस्कार . सहजयोग आज आलेला आहे अशातली गोष्ट नाही . अनादी काळा पासून सहजयोगाची क्रिया घडत आहे . रामचंद्रांच्या वेळेला राजा जनकाने नचिकेतला आत्मबोध दिला असं म्हणतात . त्या नंतर इंद्राला सुध्दा आत्मबोध घ्यावा लागला . म्हणजे जो पर्यंत आपल्या आत्म्याचा बोध आपल्याला होत नाही तो पर्यंत आपण अर्धवट आहोत . बुध्द सुध्दा जेव्हा एक राजपुत्र म्हणून जन्माला आले तेव्हा त्यांच्या लक्षात अशी गोष्ट अली कि मानवाचं आयुष्य हे अपूर्ण आहे . त्याची बुद्धि हि अपुरी पडते . म्हणून काहीतरी याच्या पलीकडे असले पाहिजे ज्याच्या मध्ये सुख आहे आणि आनंद आहे आणि तो आनंद म्हणजे कधीही संपत नाही . असा कधीही न संपणारा आनंद कुठे तरी असलाच पाहिजे अशा शोधात बुध्द सुध्दा फिरले , आणि शेवटी एके दिवशी ते असे एका झाडा खाली आरामात पडले होते थकून त्या वेळी सहजच त्यांची कुंडलिनी जागृत होऊन त्यांना आत्मबोध झाला . अशा प्रकारे आपल्या देशात अनेक लोकांचा आत्मबोध झालेला आहे . तसाच पुष्कळांना जन्मतःच हा आत्मबोध मिळालेला असतो . पण तरी सुध्दा असे साधुसंत फार कमी झाले ,अशी फार अवतरण कमी झाली आहेत आणि त्यामुळे लोकांना असं वाटत कि हे काही आपल्या कामाचं नाही आहे ,हे जनसाधारणासाठी नाही आहे . पण आजचा सहजयोगा  च समाजाकडे लक्ष आहे . कारण हि जी क्रिया आहे जी पूर्वी एकदोन लोकांनाच साधली होती ,आणि हे एकदोन लोकच मिळवून मोठ्या पदाला पोहोचत असत ते आज सगळ्यांना उपलब्ध झालं पाहिजे अशी मला लहान पणापासून इच्छा होती . आणि म्हणून ती कशी उपलब्ध करून द्यायची ,त्याच्या मध्ये लोकांना काय त्रास आहे ,कशा मुळे लोकांना हि मिळत नाही ,हि ज्ञानाची गुरुकिल्ली का मिळत नाही याचा मी बराच विचार केला आणि त्यानंतर माझ्या वयाच्या ४७ व्या वर्षी मला कळलं ह्या लोकां न मध्ये किती तरतऱ्हेचे प्रकार आहेत .

त्याला कारण असं कि माणूस हा त्रिविध द्रीष्टीने बांधलेला आहे . त्याच्या मध्ये एक म्हणजे तामसिक प्रवृत्तीचा माणूस असतो . दुसरा म्हणजे राजसिक प्रवृत्तीचा असतो . आणि तिसरा म्हणजे सात्विक . सात्विक माणसाला चटकन कळत कि कोण गुरु खरा आहे ,खोटा आहे ते . तो सरळ मध्य मार्गी असतो . कोणत्याही अतिशयतेला तो जात नाही . मध्यमर्गि असतो . सगळ्यांवर प्रेम करणारा असतो . आणि अत्यंत नम्र असतो . अशी माणस फार कमी असतात . पण जी दोन प्रकारची माणस सांगितली आहेत त्यातला जो तामसिक आहे ,आता तामसिक माणूस जो असतो त्याला खर खोट तर कळत च नाही पण जे खोट असत त्याच्या पाठीमागे धावतो . म्हणजे जी गोष्ट खोटी आहे त्याच्या मागे धावायचं . आपल्या भारतात बहुतेक लोक तामसिक प्रवृत्तीचे आहेत . राजसिक प्रवृत्तीचे लोक जे आहेत ते पाश्चिमात्य देशात आहेत . आणि राजसिक लोकांची जी स्तिती असते कि त्यांना चांगल आणि वाईट समजत नाही . दोन्हीही चांगलं ,त्याच्या मते वाईटही चांगलं आणि चांगल हि चांगल . अशा भ्रांत स्तितीत ते राहतात . म्हणजे चांगल काय आणि वाईट काय हेच ज्याला कळत नाही त्याच भलं कस होणार ?आणि ज्यांना समजत कि ते वाईट आहे तरीसुध्दा ते वाईट कडेच जातात अशे जे लोक आहेत ते तामसिक आहेत . आता आपल्याला कोणी असं म्हणणार नाही भारतात कि दारू पिण चांगल आहे . पण दारू पितात . कारण काय कि जरी कळत कि ते वाईट आहे तरी त्या वाईट मार्गाला जाऊन आपल आपण नुकसान करून घेतो . पण परदेशात गेलं त ते म्हणतात त्याच्यात काय वाईट आहे . दारू प्यायलं तर काय वाईट . ?चोऱ्या केल्या तर काय वाईट ?खोट बोललं तर काय वाईट ?म्हणजे त्याना त्याच्यातलं वाईट सुध्दा दिसत नाही . म्हणजे दोन्ही दशा चांगल्या नाहीत . पण तामसिक लोकांनाच सगळ्यात मोठा त्रास असा असतो कि जे लोक दांभिक असतात .खोटे असतात ,फसवतात त्यांच्या कडे पहिल्यांदा यांचं लक्ष जात . जे खरे लोक असतात तिकडे जात नाही . तेव्हा याला उत्तर काय ,याला तोड काय ?लोकांना अशा भ्रामकतेतून कस काढायचं ,ह्या अंधारातून कस काढायचं . ?म्हणजे तामसिक माणूस जसा घाण्याचा बैल असतो तसा बांधलेला असतो आणि त्याला झापड असते आणि तो सारखा गोल गोल फिरत असतो . जे करायचं तेच करत रहायच . आता वारकरी मंडळींचं सांगते संबंध ज्ञानेश्वरी वाचून काढली पण कुठेही लिहिलेलं नाही कि वाऱ्या करा . कुठेही लिहिलं नाही कि दिंड्या करा . पण हे कस काय सुरु झालं ते देवाला ठाऊक . बर तो एक मार्ग आहे भक्तीचा पण तो जो अतिशय आपण करतो कि तोंडामध्ये तंबाकू भरायची आणि तासनतास वारकरी म्हणून फिरायचं . त्यांची स्तिती पहिली तर रडायला येत . अगदी पाप्याची पितर असतात अशे सगळे आजारी सगळ्यांना कँसर झालेला नाहीतर काहीतरी क्षय रोग झालेला आणि म्हणे आम्ही वारकरी . अस कस होईल तुम्ही जर वारकरी आहात त्या कृष्णाच्या देवळात जाता ,तो कृष्ण साक्षात धन्वंतरी आहे त्याच्या कृपेने अनेक रोग बरे होऊ शकतात मग तुम्ही इतके रोगिष्ट कसे . तुमच्या जवळ एक पैसा नाही ,दमडी नाही फक्त तुम्ही ओरडत ओरडत देवाच्या नावाने तिथे जाता मग तुम्हाला असं नुकसान का होत ?कुणीही बाहेरचा माणूस येऊन विचारेल अहो हे भक्त पण यांचे चेहरे बघा कसे दिसतात . असं कस होऊ शकत . याला कारण असं आहे कि रस्ता चुकलेला आहे . भक्ती हा मार्ग आहे ते काही ध्येय नव्हे . जर ध्येय तुमचं भक्ती असती तर त्याला मार्ग म्हंटल नसत . आणि भक्त तो जो अभक्त नाही . विभक्त नाही . जो देवा पासून वेगळा नाही . तोच भक्त आहे . पण हे जी काढलेली आहे आपण टूम अशी कि तिथे जायचं टाळ कुटत फिरायचं . आणि एक एक महिना तिथे जाऊन शेवटी मग लोकांची डोकी फुटतात . त्याचा काहीही फायदा झालेला आपल्याला दिसत नाही तेव्हा मी आई आहे तुमची मी तुम्हाला सांगते थोडासा विचार केला पाहिजे . कि हा मार्ग आपण अतिशयतेत घातला . उपाशी तापाशी कशी करून चालायचं ,अतिशय करून टाकलं आहे त्याच . देवांनी तुम्हाला कधी उपास करायला सांगितलेला नाही . देवाच्या नावावर उपास करायला नको . त्यांनी सांगितलं तुम्ही आनंदात राहा . हि सृष्टी मी तुमच्या साठी केलेली आहे ,बघा कृष्ण च्या आयुष्यात त्यांनी सगळ्यांना लीला सांगितल्या , हि सगळी लीला हा खेळ आहे . तो कसा रास आणि सगळी सुंदर लीला रचायचा ,लहानपणी सुध्दा त्यानी सगळे खेळ रचले होते . तो काही सांगेल का तुम्हाला कि तुम्ही उपाशी मरा म्हणून . आणि तशेची आपल्या देशात लोक उपाशी मरत आहेत . पण मग उपास केला पाहिजे ,आपल्या जीवाचे हाल केले पाहिजेत हे कुणी तुम्हाला सांगितलं आहे मला समजत नाही . बर ज्यांनी सांगितलं ते मात्र गब्बर आहेत . तुम्हाला सांगतात उपास करा आणि पैसे खिशात . तेव्हा आपली जी बुध्दी आहे तिला थोडस उघडलं पाहिजे . आणि विचार केला पाहिजे कि आज पर्यंत आम्ही घाण्याचा बैला सारखे जे आम्ही चाललेले होतो तेच ठीक आहे कि त्याच्या पलीकडे पण काही आहे का नाही . ?असा तरी एकदा विचार मनामध्ये घेतलाच पाहिजे . त्या शिवाय आपल्या देशाचं भलं होणार नाही

उलट प्रत्येक गोष्टी मध्ये आपली द्रीष्टी इतकी कोती झालेली आहे कि त्याला कस बदलायचं हेच मला समजत नाही . जातीपातीचे एक भांडण आपण घेऊन बसतो ,ह्याची जात हि त्याची जात हि . अहो तुमच्या जाती म्हणजे तीनच आहेत . एकतर तामसिक नाहीतर राजसिक नाहीतर सात्विक . तुम्हाला चौथी जात नाही आहे . आणि जी चौथी जात आहे ती ह्याच्या पलीकडे जिला गुणातीत म्हणतात . आत्म्याचं दर्शन झाल्यावर . आता ज्ञानेश्वरांचं सांगितलं त्यांनी ,ज्ञानेश्वरांनी दिंडया घालायला सांगितलं आहे . पण काय सांगितलं त्यांनी जी भविष्य वाणी केली आहे ,फार सुंदर पसायदान म्हणून तुम्ही वाचल असेल . कि त्याच्या मध्ये काय आहे कि तुम्हाला एक दान मिळायला पाहिजे . आत्म्याचं . जेव्हा ते दान मिळेल ,त्यानी फार सुंदर शब्द वापरला आहे कि "स्व धर्म सूर्य विश्वे पाहो ". स्वधर्म हा शब्द शिवाजी महाराजांनी पण वापरला होता . कारण ते हि पार माणूस होते . ते हि मोठे होते . त्यांनी सांगितलं स्वधर्म ओळखावा . स्व म्हणजे काय ,तर स्व म्हजे तुमचा आत्मा त्याच्या धर्म घेतला पाहिजे . तो विश्वात सगळीकडे एकसारखा आहे . तत्व सगळ्या धर्मानी एकच सांगितलं आहे . सर्व धर्मानी सांगितलं आहे कि आपल्या आत्म्या मध्ये तुमचा जन्म झाला पाहिजे . परत तुमचा जन्म झाला पाहिजे ,तुमची जी आज स्तिती आहे त्या पेक्षा आत्म्याच्या प्रकाशात तुमचा जन्म झाला पाहिजे . असं सर्व धर्मानी सांगितलं आहे . पण ज्ञानेश्वरांनी साध्या मराठी भाषेत स्पष्ट लिहिलेल आहे कि असं झालं पाहिजे . दुरितांचे तिमिर जाओ ,दुरित कोण आहेत ?जे तामसिक लोक आहेत त्यांचा तिमिर म्हणजे त्यांचा अंधार गेला पाहिजे . त्यांनी प्रार्थना केली आहे देवाला हे  विश्वात्मके ,विश्वाचा जो आत्मा आहे त्यांनी ऐकावं तोषावे मी हे सगळं जे यज्ञ केला आहे वाणीचा ते ऐकावं आणि हे प्रभू तू ह्या लोकांचं जे तिमिर आहे ,यांचा जो अंधार आहे तो दूर कर . आणि परत म्हंटल आहे "खळांची व्यंकटी सांडो "म्हणजे जे खळ आहेत म्हणजे जे दुष्ट आहेत त्यांनी आम्हाला जो हा त्रास दिलेला आहे त्यांची जी दुष्टता आहे ती निघून गेली पाहिजे .

तस आता आपलं काय झालं आहे आपण खळांच्याच पाठीमागे लागलो आहोत . एखादा भामटा जेल मधून आला आणि त्यांनी जर भगवे वस्त्र घातले झाले सगळे त्याच्या पायावर जायला . आता हि झाली जुन्या लोकांची पध्दत ,रूढी ,कोणाचीही रूढी असली तरी ती मेलेली रूढी असली तर तिचा गळ्याला गळफास घातला नाही पाहिजे . तसच जातीच्या बाबतीत आहे कि आमची जात ,हि जात ,ती जात ,जातीतच लग्न करायचं . पण उद्या तुमच्या मुलीला कुणी छळलं तर तुमची जात उभी राहते का तुमच्या बरोबर ?. त्यासाठी तुम्ही हुंडा देणार ,हे करणार ,ते करणार ,दुनिया भरच्या गोष्टी करणार पण त्या जर मुलीचे हाल झाले तर तुमची जात उभी राहते का कि याला वाळीत टाका म्हणून ?उलट त्या मुलीला उद्या त्यांनी मारून घराबाहेर काढली तर आपली मुलगी त्याच्या कडे जाते . हि तामसिक वृत्ती झाली कि जे खोट ,जे चुकीचं तिथे चिकटायचं . मग मार खायचे ,मार खायचे मग देवाला दोष लावत बसायचं . पण जे ठीक आहे ते आपण घ्यायला तयार नाही . आपल्या समाजामध्ये फार जागृती करायची गरज आहे . ती फक्त सहजयोगमुळे होऊ शकते . दुसऱ्या कशाने होऊ शकणार नाही . मी पाहिलं आहे कि पुषकळ लोक लेक्चर देताना पुष्कळ म्हणतात कि जातपात काही नाही ,असं तस पण जेव्हा स्वतःच्या मुलाची गोष्ट येईल तेव्हा एव्हडा मला हुंडा पाहिजे ,एव्हडा पैसा पाहिजे . त्याला कारण असं कि त्यांच्या आत्म्याचा प्रकाश अजून त्यांच्या मध्ये आलेला नाही . एकदा आत्म्याचा प्रकाश आला म्हणजे आत बाहेर एक होऊन जात . मनुष्य बाहेर आणि आत दोन गोष्टी करू शकत नाही . त्या प्रकाशात आपल्याला यायला पाहिजे . बर तो आत्मा आपल्या सर्वान मध्ये आहे . तो असा नाही कि एका मध्ये आहे आणि एका मध्ये नाही ,सगळ्या मध्ये आहे . देवाने सगळ्यान मध्ये आत्मा ठेवला आहे आणि म्हणतात ना कि आपण एका जनावरा पासून मनुष्य झालो तसच मानावा पासून अतिमानव होण्याचा हा मार्ग अत्यंत सहज आणि सुलभ आहे .

रामदास स्वामींना एकदा  विचारलं कि का बुवा किती वेळ लागतो त्यानी सांगितलं तत्क्षण . पण माणसामध्ये तेव्हडी नम्रता पाहिजे . आपल्या मध्ये नम्रता नाही . तस पाहिलं तर मला आश्चर्य  वाटत कि परदेशातील लोकांना जे इतक्या नरकात राहतात त्यांना एव्हडा अहंकार असला पाहिजे पण त्यांच्या मध्ये जास्त नम्रता आहे . आपल्या इथल्या लोकांना फिकीर नाही . कितीही सांगितलं तरी त्यांच्या डोक्यात येत नाही . आता मागच्या वेळेला आपल्याला माहित आहे इथे केव्हडी गर्दी झाली होती . इथे पाय ठेवायला जागा नव्हती . आज कबूल अचानक झालं बर झाला कमी लोक आहेत . कारण त्या वेळेला एव्हडे लोक आले होते त्यातले किती लोक हाती लागले ?. त्यांनी लक्षच दिल नाही ,त्यांच्या आत्म्याची जागृती करून सुध्दा ते वाया गेले . जस एखाद्या वेळेला एखादा शेतकरी निघाला आणि त्यांनी काही बियाणं पेरली आणि ती अशीच वाऱ्यावर उडून जावीत तशी ती उडून गेलीत . किंवा ती खडकावर  पडली तर ती बेकार जाणार . त्याला सुपीक जमीन पाहिजे . आशा आहे  मला कि तुमच्या मध्ये आज जी मंडळी अली आहेत ती खरीच भक्त मंडळी आहेत . आणि समजदार आणि शहाणी मंडळी आहेत . कि तुम्हाला जे आज मिळेल त्यातून तुमचा आत्मा जागृत होउदे . त्याच्या शिवाय तुम्हाला काहीही फायदा होणार नाही .

सर्व प्रथम जेव्हा कुंडलिनीच जागरण होत तेव्हा तुमच्या तब्बेती ठीक होतात ,तुमच्या चेहऱ्यावर कांती येते . तुमचं वय कितीही असलं तरी तुम्हाला तरतरी येते . शरीरामध्ये एक प्रकारचं चैतन्य येत . आणि माणसाला अत्यंत हलकं त्याच शरीर वाटायला लागत . काही शरीरावर ओझं नाही . दुसरं म्हणजे त्याची तब्बेत अशी चांगली होऊन जाते कि तो दुसऱ्यांनाही ठीक करू शकतो . दुसऱ्यांचही भलं करू शकतो . दुसऱ्यांचेही रोग हरण करू शकतो . हे सुध्दा अगदी सहज होत . आता धुमाळ साहेब आहेत त्यानी कितीतरी लोकांना इथे बर केलं . पण शेवटी ह्यांनी करायचं सोडलं कि लोक नुसते बरेच व्हायला यायचे दुसरं त्यांना काही मतलब च नाही . म्हणजे नुसतं आम्हाला बर करा यापलीकडे काही विचारच नव्हता त्यांच्या कडे . म्हणून यांनी सोडलं कि आता मी लोकांना बर करत नाही ,इतक्या लोकांना मी बर केलं ,ते काही कामातून गेले . बेकार लोक आहेत . त्याच्या वरती कशाला देवाची कृपा करायची . ज्यांना देवावर श्रद्धाच नाही अशा लोकांना ठीक करून तरी काय फायदा ?. असे दहा आणखीन ठीक झाले तर काय फायदा .

दुसरं म्हणजे आपलं लक्ष ठीक नसत ,आता कुणी एक आलं कि लागले बघायला तिकडे . लक्ष एकीकड़े एकाग्रता नाही . सारखं चित्त इकडे तिकडे ,जरास काही आवाज झाला कि लगेच आपलं चित्त इकडे तिकडे जात . पूर्वीच्या काळच्या लोकांचं चित्त पुष्कळ एकाग्र होत . आता आपलं चित्त इकडे तिकडे फिरायला लागलं पण ते चित्त एकाग्र असलं कि पटकन होत . पण तस होत नाही . जेव्हा तुमचं कुंडलिनीच जागरण होत त्याच्या नंतर तुमचं चित्त एकाग्र होतं . अभ्यासात प्रगती होते प्रत्येक गोष्ट आकलन करण्याची शक्ती येते . अनेक काम तुम्ही करू शकता . आणि तुम्हाला थकवा येत नाही . तिसरं म्हणजे तुमच्या मनाची अगदी शुद्धता येते . मन अगदी शुद्ध होऊन जात . दुसऱ्यांच्या विरुध्द आपण रात्रंदिवस काहीतरी उलाढाली करत असतो ,उचापत्या करत असतो ते सगळं जाऊन मन अगदी शांत होऊन सगळ्यांना अगदी क्षमा करून टाकतो . तसच आपल्या मध्ये धर्म जागृत होतो . सांगावं लागत नाही कि हे करू नका किंवा ते करू नका म्हणून . मनाची जागृती होते . आता तुम्हीच सांगा ज्ञानेश्वरांना काय सांगावं लागायचं का कि वाईट काम करू नका म्हणून . ते करतच नसत कारण त्यांच्यात धर्म जागृत होता . जेव्हा तुमच्यात धर्म जागृत होईल तेव्हा तुम्हीही कोणतंही वाईट काम करणार नाही . कारण आत्म्याचा प्रकाश आल्यावर दिसत कि हे वाईट कि हे चांगलं . आणि जे चांगलं ते माणूस धरू शकतो आणि समर्थ होतो . समर्थ म्हणजे तुमचा जो अर्थ आहे तो तुम्हाला लागतो . तुमचा अर्थ म्हणजे तुम्ही आत्मा आहात आणि तो शुध्द आत्मा एकदा जागृत झाला तर सगळ्या ला शुध्द करत जातो . फक्त पूर्वीच्या सहजयोगात आणि  सहजयोगात एक फरक आहे तो असा कि पूर्वीच्या काळी आधी   स्वच्छता करत असत . त्यांना सांगायचे तुम्ही आधी नामस्मरण करा ,हे करा ,ते करा . त्यांनी तुमची आम्ही स्वच्छता करतो . आणि स्वच्छता करून मग जागृती करत असत . पण  सहजयोगामध्ये तशी प्रथा नाही , आजच्या सहजयोगामध्ये आधी तुमची आम्ही जागृती करणार .  म्हणजे जसा एखादा   कंदील आहे त्याला पेटवायच झालं तर त्याला पेटवून घेतला आणि त्या  प्रकाशात पाहिलं कि कंदील किती घाण झाला आहे . पण कंदील स्वतः च त्याला  स्वच्छ करतो . म्हणजे तुम्ही स्वतःला स्वच्छ करता तुम्हीच स्वतःचे गुरु होता . आणि तुम्हीच स्वतःचे गुरु  झाल्या मुळे काहीही मला सांगावं लागत नाही . तुम्हीच स्वच्छ करता स्वतःला . पण हि इतकी गहन वस्तू आहे आणि ती आपल्याला हरपल्या सारखी आहे . आश्चर्य असं वाटत कि आपण कोणच्या हेच्यात गटांगळ्या खात आहोत . हा तुमचा वारसा आहे . ह्या देशाचा वारसा आहे . परदेशाचा वारसा नाही . हेच तुम्ही त्यांना द्यायचं आहे . तिथे जस एखाद झाड वाढावं तस सगळं वाढलेलं आहे ,पण त्यानी अजून आपली मूळ शोधून काढलेली नाहीत . मूळ ह्या देशामध्ये आहेत . ह्या देशांमध्येच हे सगळं काही झालेलं आहे . ह्या देशामधूनच आपण त्यांना सगळं मूलभूत देणार आहोत . आणि इथले लोक आहेत त्यांना त्याची काही माहितीच नाही त्याची खबरच नाही . कि इथे ह्या केव्हढ्या मोठ्या योगभूमीत ,ह्या भारत भूमीत ,विशेष करून ह्या महाराष्ट्रात या पुण्यभूमीत जन्माला आलेत . कुंडलिनी च जागरण करण फार सोपं काम असलं तरीसुध्दा त्याचा वृक्ष तयार करण त्याला थोडी मेहनत घ्यावी लागते . ज्याला आम्ही म्हणतो पार होणे किंवा आत्मसाक्षात्कार होणे हे घटीत झाल्या वरती मग ते बसवावं लागत आणि त्या बसण्याच्या वेळेला लोक काळजी घेत नाहीत . तस पाहिलं तर प्रत्येक माणसातून एक मोठा मोठा गुरु तयार होऊ शकतो . प्रत्येक माणसाला अत्यंत लाभ होऊ शकतो . त्याला पैशाचा हि लाभ होतो कारण लक्ष्मी तत्व जागृत झाल्या बरोबर त्याच सगळं ठीक होत . कृष्णांनी असं सांगितलं आहे योगक्षेम वाहामायम ,तुमचा आधी जर योग झाला तरच क्षेम होईल ,त्यांनी क्षेम नाही सांगितलं कि तुमचं मी क्षेम वहन करीन ,त्यांनी हे नाही सांगितलं कि क्षेम करून मग योग  करा . त्यांनी सांगोतलं आधी योग करा मग तुमचं भलं होईल क्षेम होईल . पण तस आपण करत नाही आपल्याला आधी भलं पाहिजे . तस होत नाही आणि म्हणून च या देशात जरी आपण एव्हड्या योग्य भूमीवर बसलो आहोत ,जरी आपली पूर्वपुण्याई फार आहे म्हणून या देशात आपण जन्माला आलो तरी सुध्दा अजून आपण आत्मबोध जो आहे तो घेतलेला नाही . त्याच्याच मुले हि सर्व दुर्दशा आहे . ज्या दिवशी आपल्याला हा आत्मबोध होईल आणि आपण त्याच्यात रमू तेव्हा सर्व द्रीष्टीने सर्वांचं कल्याण होणार आहे . आणि सर्व मानव जातीचं हाच एक उत्तम मार्ग त्याच्या प्रगती साठी आहे . दुसरं काहीही त्याला करायचं नाही आत्मबोध हा झालाच पाहिजे . ज्या आत्म्याला आत्मबोध झाला नाही त्याच आयुष्य पशु सारखं आहे . तो पशु सारखा जिवंत राहतो आणि पशु सारखा मरतो . आणि पुष्कळशे लोक नरक गतीला जाणार .

तेव्हा कृपा करून ह्याला ,तुमच्या कडे मी आले त्याच्या अर्थ असा नाही कि तुम्ही त्याला अधिकारी नाही ,तुम्ही त्याला अधिकारी आहात म्हणून आलात . पण दिसायला तुम्हाला इतकं स्वस्त वाटत तस नाही आहे . मी जरी इथे आले आहे ती तुमची पुण्याई बघून तेव्हा त्यालातुम्ही स्वीकारावं आणि ते आत्मसात करून आत्मा काय आहे ,त्याच्या पासून तो सतचित आनंदस्वरूप कसा आहे ,त्याच्या पासून आपल्याला कसे फायदे होतील आणि इतरांना कसे फायदे होतील ते समजून घेतलं पाहिजे . आज कमी मंडळी असली तरी काही हरकत नाही . उलट कमी मंडळी असली म्हणजे काम बर होत असं मी पाहिलं आहे . तेव्हा तुम्ही सर्वानी आता इतकावेळ ऐकून घेतलं आहे आता आत्मबोधाचा अनुभव तुम्हाला मी देण्याचा प्रयत्न करते . पण तुम्हाला काही प्रश्न असतील तर विचार पण जास्त नको .

कळलं का दावा हात असा माझ्याकडे करा . आणि उजवा हात जमिनीवर ठेवा , आता मी असं का करायला सांगते हे मी नंतर समजावून सांगेन , मुलांनी ,सर्वानी शांत बसायचं . मागेपुढे बघू नये ,सर्वानी स्वतःला बघायचं . मुलांना पटकन होऊन जात . डाव्या हाताची बोट सरळ ठेवा ,मोकळी ठेवा . आता लक्ष इथे टाळू कडे ठेवायचं . इथून कुंडलिनी निघते . डोळे मिटून घ्या . आता हे बघा कि डाव्या हातात गारगार येतंय का . वाटतंय ना बघा . आता हा अनुभव खरा आहे . आता उजवा हात माझ्याकडे करा . दोन्ही हात . आता बघा दोन्ही हातात गार येतय का. आता टाळूवर उजवा हात धरा आणि तिथून गार येतंय का बघा . आता दोनी हातानी बघा . हि शक्ती आहे ,ब्राम्हशक्ती आहे . म्हणजे ह्या शक्ती पासून सर्व जिवंत कार्य होतात . म्हणजे एका फुलापासून आपण फळ काढू शकत नाही ,ती हि शक्ती आहे . म्हणूनच हि शक्ती तुम्ही पाण्याला देता आणि ते पाणी जेव्हा शेताला देता तेव्हा त्या शेता मध्ये दहापटीने जास्त उत्पन्न येत . कारण हि शक्ती संबंध शक्तीचा समन्वय आहे . म्हणून हि शक्ती संबंध सृष्टीत आहे आणि ती आता तुमच्या हातातून वाहू लागली कारण तुम्ही आता त्याच्या बरोबर एकाकार झाला . ती आत्म्याची शक्ती आहे .

आता वर आकाशा कडे हात करून विचारा हीच ब्राम्हशक्ती आहे का . वाटतंय ना गार . बघा आता तुम्ही निर्विचार आहात . म्हणजे निर्विचार समाधी स्थापन झाली . इतक्या लवकर झालेली आहे . आता फक्त निर्विकल्पात  उतरायचं आहे आणि निर्विकल्प साठी फारतर फार एक महिना जर तुम्ही आमच्या सेंटर वर येत राहिलात ,नियमित पाने येत राहिलात तर नक्कीच हि निर्विकल्प स्तिती तुम्हाला मिळेल . आता हा चमत्कार कसा घटीत झाला ?कारण हि जिवंत शक्ती आहे ,आणि हि जिवंत शक्ती जिवंत कार्य करते . आणि आता तुम्हाला लाभलेली आहे तेव्हा तुम्ही कृपा करून ह्या शक्तीचा कसा उपयोग करून घ्यायचा स्वतः करता तसेच दुसऱ्या  करता कसा उपयोग करायचा ते मात्र शिकून घेतलं पाहिजे . आणि त्यासाठी तुम्ही इथं सेंटर वर आलं पाहिजे . आता जे आम्हाला झालेलं आहे ते फार मोठं झालेलं आहे ज्यांना झालं नाही त्यांच्यात काहीतरी थोडासा दोष असेल . तो त्यांनी काढून टाकावा . अंकुर फुटायला बी मध्ये जी अडचण आहे ती काढून टाकली पाहिजे . कारण ती अडचण उद्या मोठी होऊ शकते . तेव्हा सगळ्यांनी इथं येऊन पुस्तक ,फोटो सगळं घ्यायचं आहे . सगळं मी तुम्हाला सांगितलं आहे . सगळं आता शिकून घ्या . आणि स्वतःची उन्नती करून घ्या . अनंत आशीर्वाद .
