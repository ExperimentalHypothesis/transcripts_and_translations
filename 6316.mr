14 जानेवारी 1986
Makar Sankranti Puja
Rahuri (India)
Talk Language: English, Marathi | Transcript (Marathi) - Reviewed

आता आपण सर्व इथे एकत्र आलात, आणि  ह्यांच्या  बरोबर समागम केला, य्ह्यांची एवढी सेवा केली, संतांची सेवा केली, त्याबद्दल हे सगळे आपले फार, फार, फार आभारी आहेत.  फार मेहनत केली आपण, त्याबद्दल किती आभार द्यावे ते समजत नाही, पण तुमच्या साठी हे लोकं फोटोज, आणखी काय काय घेऊन आले आहेत, तर ते नंतर पूजे नंतर आम्ही सगळ्यांना देऊ. दुसरं  म्हणजे असं आहे कि काल जे प्रोग्राम मध्ये गाणं म्हटलं त्याआणखी त्या शिवाय जे डान्स वगैरे केले त्यांनी फार ह्या लोकांना आनंद झाला, आणि त्याबद्दल सुध्दा त्यांनी सांगितलं आहे कि माताजी तुम्ही आमच्या तर्फे त्यांना मराठी भाषेमधे त्यांचे आभार माना. विशेषतः विद्यापीठाच्या लोकांनी एवढी मेहनत करून इतकं सुंदर सगळं काही प्रोग्राम दिला त्याबद्दल खरोखर त्यांना फार कौतुक वाटला.  दुसरी गोष्टं म्हणजे अशी कि विद्यापीठाच्या लोकांनी थोडासा माझ्या कार्याला हातभार लावण्याचा, पुरुषांनी असा विचार केला पाहिजे कि ह्या वेगळ्या वेगळ्या ठिकाणी आम्ही जातो, अस्तगाव ला गेलो होतो, नंतर आपल्याला माहित  आहे कि गाणोरी गावाला गेलो होतो, संगमनेर ला गेलो होतो, आणि श्रीरामपूरला सुद्धा पुष्कळ पुष्कळ लोकं आले होते , ह्या ठिकाणी तुम्ही लोकांनी आपापसात वाटून घेतलं पाहिजे. धुमाळ तर फार मेहनत करतात.  त्यांनी किती मेहनत केली, इतकं  टिकवून ठेवलं सहजयोगाला, एकट्या माणसांनी आपल्यावर घेऊन, खर्च करून, सगळं करून सगळं वयवस्थित  त्यांनी सहजयोगाला मांडून घेतलं, शहाणपण धरून.  तसंच सर्वांनी आपल्या खांदयावर त्याच्या जबाबदाऱ्या घेतल्या पाहिजे.  कारण हे परमेश्वराचं कार्य आहे, अशी संधी कुणाला मिळाली? कि परमेश्वराची शक्ती आणि परमेश्वराचं कार्य करायला मिळत आहे.  तेव्हा कोणत्याही वर्चस्वाची,  किवां सत्तेची, किवां पैशाची, अशी हाव न धरताना, परमेश्वराची हाव धरूनच आपण ह्या कार्याला लागलं पाहिजे, आणि सगळी आपल्या मध्ये व्यवस्था तुम्ही करून घ्या, कोणच्या गावाला आम्ही जाऊ, कोणच्या गावाला कोण जाईल त्याची व्यवस्था करून घ्यायची, वाटणी करून घ्यायची आणि आता कुंभोजकर साहेब आहेत त्यांना मी म्हणते कि त्यांनी इकडे लक्ष घालावं, आणि प्रत्येकाकडे लक्ष घालावं, प्रत्येकामधे  ह्या वेगळ्या वेगळ्या जागा, ठिकाणं वाटून द्यावी.  तसंच ह्याच्या पूर्वी आम्ही आरडगाव ला गेलो होतो, मुसळवाडी ला गेलो होतो, आणि पुष्कळ ठिकाणी गेलेलो आहोत.  तर ते ह्याच रेणुका देवीचं स्थान कोणच बरं, 03:00, मनोरीला गेलो होतो, आणखीन अशा रीतीने अनेक ठिकाणी गेलेलो आहोत, तेव्हा मुख्य कार्य केलेलं आहे, पण ह्या सर्व कार्या मधे सुसंगता, समग्रता आलेली नाही.  ती तूम्ही लोक करू शकता, आठवाड्यातनं एक दिवस तरी काढून, एक सेन्टर जिथे आपल्याला चालवायचं असेल, जिथलं तुम्हाला पटत असेल, ते घेऊन तिथे तुम्ही जाऊ शकता, बायकांनी जावं, तिथे थोडीशी गाणी म्हणावीत, लोकांना बोलवावं, भजनाच्या यानी पुष्कळ लोक येतात.  बायकांनी जर भजनं म्हटली जाऊन तर आकर्षित होतील, भजनाचा प्रोग्रॅम आहे या म्हणून.  जर तुम्ही एका आठवड्यात एक दिवस जरी गेलात, तरी सुध्दा पुष्कळ कार्य होण्या सारखं आहे.  आपापसात वाटून घ्यावे वेगळं वेगळं कार्य..

सहजयोगाला दोन अंग आहेत , कि आतून आपली कुंडलिनी आधी वाढवली पाहिजे, कुंडलिनी उचलली पाहिजे, त्याच्यासाठी ध्यान केलं पाहिजे.  पण दिवा लावून करायचं काय?  जर दिवा लाऊन तुम्ही कुठेतरी अंतराळात ठेवला त्याचा फायदा काय, ख्रिस्तानी  असं स्पष्ट म्हटलं आहे कि दिवा लावून कोणी दिवठानी खाली ठेवत नाही, त्याच्या वर ठवतात.  मापाखाली ठेवत नाही, तसंच आहे कि हा तुमचा जो दिवा पॅरामेश्वरानी लावून दिलेला आहे , त्याचा प्रकाश तुम्हाला दुसऱ्यांना दिला पाहिजे.  आणि जेव्हा तुम्ही याचा प्रकाश दुसऱ्यांना द्याल, तेव्हाच तुम्हाला खरोखर आनंद मिळेल.  आणि त्या आनंदाचं एक सर्कल असतं , आता जर सृष्टी मधे जर आपल्याला समजावून सांगितलं तर लक्षात येईल.  सृष्टी मधे कसं सर्कल आहे, कि आता तुम्ही एक बी पेरलं समजा, किवां आता हे तुमचं शेत तयार झालं, हे शेत तयार झालं, ह्या शेताची पानं, किवां झाडाची पानं गळून पडतात, ती कशाला, कि त्याच्या मधे नायट्रोजन असतं, ते नायट्रोजन परत पृथ्वीतत्वात गेलं पाहिजे.  बरं, परत झाडाची पानं का गळून पडायची, कारण हिवाळ्या मधे सूर्य कमी असतो, म्हणून ती गळून पडतात.  आणि गळून पडल्या नंतर तो सूर्य जो असतो तोहि त्या जमिनीला चांगला तापवितो.  त्याच्यानंतर ती जी पानं गळून पडतात त्याच्या ज्या नायट्रोजननी प्लावीत झालेल्या भूमी आहेत त्या परत सकस होतात. 05:09.4 त्याला सकस पणा आला कि परत तुम्ही त्याच्यामध्ये चांगली लागवड करू शकता.  तसंच सहजयोगाचं आहे, कि तुम्ही आपल्यामधे आधी शक्ती संचय केला, आणि आपली शक्ती वाढवून घेतली, तुमच्या मध्ये शक्ती आली, त्यानी तुम्ही स्वतःला उत्तम करून घेतलं, तुमच्या मधे सवयी सुटल्या, तुम्ही अगदी स्वतःचे कर्णधार झाले.  त्याच्या नंतर मग दुसऱ्यांना दिलं, कि जे दिलेलं आहे ते परत आपल्याला मिळतं.  जशे समुद्रातुन ढग उठून आकाशात जातात, एवढी मेहनत कशाला?  ते सगळ्या जगाला पाणी देतात, आणि त्याच्या नंतर नद्या परत त्या समुद्रात येतात.  तसंच आहे जे तुम्ही देता, ते सगळ्यांचं भलं करून जसच्या  तसं परत तुम्हाला मिळतं, आणि त्याचा जो आनंद आहे ते बघण्याचं दृश्य, म्हणजे  ते तुमचं व्यक्तित्वच आहे, तुम्ही जे करता त्याच बाहेर व्यक्तित्व दिसतं आहे, कि तुम्ही हे काय भलं केलं, ते तुम्हला दिसणार कसं, हा जसा काही आरसा आहे, तुमच्या जीवनाचा आरसा आहे, कि तुम्ही कसं बाहेर ते केलंल आहे.  पण त्यात मुख्य म्हणजे सुज्ञपणा पाहिजे.  मी काहीतरी शिष्टं आहे, मी काहीतरी चिडचिड करू शकते, मी काहीतरी बोलू शकते, किंवा माझ्या मधे काहीतरी विशेष एक वक्तृत्व आहे, किंवा माझ्यामधे फार पांडित्य आहे, किंवा मला फार काहीतरी जास्तं येतं, मला कलाकार आहे, काही पण, अशी कल्पना असली कि काही होणार नाही, मी फक्तं एक सहजयोगी आहे आणि परमेश्वराच्या मी कार्याला निघालो, मला वेळ नाही इतर गोष्टी करण्याला, मी परमेश्वराच्या कार्याला निघालो. हे परमेश्वराचं कार्य मी करत आहे.  ते सगळ्यात महत्वाचं कार्य आहे, त्या पलीकडे काहीच महत्वाचं नाही, असं ठरवून जर तुम्ही निघाला, आणि त्या समजूतदारपनाणी जर स्वतःच चित्रं कसं बनवायचं बा, उत्तम बनलं पाहिजे, त्यात दोष नसला पाहिजे, स्वतः कडे बघत राहायचं सारखं, आरशात आपण बघतो काय, कुठे काही लागलं तर नाही इकडे तिकडे, तसं बघत राहायचं, कि कुठे काही झालं तर नाही आम्हाला, कुठे काही लागलं तर नाही, आम्ही कुठे स्वार्थ तर करत नाहीआहे, कुठे स्वतःला चुकवत तर नाही आहे, म्हणजे दुट्टपीपणा करून सहजयोग चालत नाही.  I am just telling them with hypocrisy, with the double standard you can not manage Sahajyoga.  07:21.9 You can not cheat yourself . You can not cheat others. Cheating is not allowed. If you do cheating, you will cheat yourself, Kundalini. Kundalini knows everything.

तेव्हा थोडीशी मेहनत करायला पाहिजे, थोडीशी मेहनत करायला पाहिजे आणि लक्षात घेतलं पाहिजे कि अशी सुसंधी कधीच कोणाला लाभली नाही.  कि परमेश्वराचं कार्य करायचं, परमेश्वराची शक्ती मिळवायची, आणि परमेश्वराच्या साम्राज्यात आनंदात राहायचं असं तिन्ही कधी मिळालं नाही.  परमेश्वराला लोक तीन गोष्टी मागतात, सामीप्य, म्हणजे तुमच्या जवळ असू द्यावे, सालोक्य, तुम्ही दिसले पाहिजे, आणि तुमचा सहवास घडला पाहिजे.  हे तिन्ही तर झालंच, आमच्या आल्या मुले.  आपोआपच झालं.  पण आम्ही एक चौथी वस्तू तुम्हाला दिली आहे, एक फार महत्वाची चौथी वस्तू आम्ही तुम्हाला दिलेली आहे, ते म्हणजे तादात्य्म.  08:39  आमच्या हृदयात आम्ही बसवून घेतलं आहे तुम्हाला.  काही काही सहजयोगी इतके चांगले आहेत कि त्यांचा नुसता विचार मनात आला कि मला वाटतं कि आनंदाच्या सागरात मी पोहायला लागले आहे.  आणि काही काही सहजयोगी इतके  आहेत कि विचारच नको रे बाबा त्यांचा असं वाटतं.  तेव्हा या चारी गोष्टी तुम्हाला सहजयोगात मिळाल्या, त्या कोणालाही मिळाल्या नाही.  कोणाला सालोक्य मिळालं, कोणाला सामीप्य मिळालं, कोणाला सानिध्य मिळालं, पण तादात्य्म फार कमी लोकांना, आणि ज्यांना तादात्य्म मिळालं त्यांना पहिले तिन्ही वस्तू मिळाल्याच नाही.  नुसतं तादात्य्म मिळालं.  त्यांनी परमेश्वराला कधी पाहिलं नाही, त्याच्या समीप आले नाही, आणि त्याचा सहवास मिळाला नाही.  फक्त त्यांनी तादात्य्म्यातच सगळं सगळं मिळवून घेतलेलं होतं, पण आता हे सगळं तुम्हाला मिळाल्या नंतर केवढी उन्नती व्हायला पाहिजे आपली.  9:38.6 पण त्या लोकांची गोष्टं अशी होती कि हजारो वर्षा पासून परमेश्वराला शोधातच होते.  सुकृतं फार होती, आणि तुमची पुण्याई असलीच पाहिजे म्हणा त्याशिवाय होणार नाही, पण ह्या जन्मात आता आपण पुण्य केलं पाहिजे, पूर्व जन्मात आपण जी कर्म केली त्याच्यामुळे आपल्याला त्रास झाला ती गोष्ट खरी आहे, काबुल.  आम्ही पूर्व जन्मात जर चांगले वागलो असतो तर आम्हाला एवढा त्रास झाला नसता.  पण आता ह्या जन्मात आता आणखीन मूर्खपणा केला तर पुढल्या जन्मात काय होणार आहे कि, साक्षात तुम्हाला आदिशक्तीनि सगळं दिल्यावर सुद्धा तुम्ही असे मूर्खपणाने वागले तर पुढल्या जन्मात तुमचं काय होणार आहे ते मला चित्रच  दिसत नाही, कारण इतकं भेसूर आहे ते, काय होणार ?  कारण असं कधी झालाच नाही, इतकं कधी परमेश्वरानी  दिलंच नाही, इतकं कधी कोणी मिळवलंच नाही आणि ह्यावरही तुम्ही अशा रितीनी वागले तर काय होणार ते मला चित्रंच समजत नाही.  माझ्या लक्षातच येत नाही, कसं बघायचं ते, कारण तसं कधी झालंच नाही, आणि म्हणून फार त्याची गरज आहे, कि डोळ्यावरचा पडदा काढून सहजयोगामध्ये रत झालं पाहिजे.  10:49.3

अहंकाराचा पडदा विशेषतः, हे लोक तुमच्या पेक्षा पुष्कळ जास्त शिकलेले, फार श्रीमंत, अत्यंत कर्तबगार लोक आहेत, पण त्यांच्या लक्षात येतं, आणि तुमच्या येत  नाही कारण बुद्धीला तीव्रता नाही आहे, शुद्धता नाही, शुद्ध बुद्धी असायला पाहिजे, बुद्धी शुद्ध असायला पाहिजे, बुद्धी उलटीकडे का जाते, कारण शुद्ध नाही, शुद्ध बुद्धी पाहिजे.  एकदा शुद्ध बुद्धीत तुम्ही उतरले, म्हणजे गोष्ट लक्षात येईल, आणि मी असं का करतो बाबा, मला असं का सुचत नाही, असं माझं ठीक का मी करून घेत नाही?  असं वाटेल, आणि  लगेच ती तुम्हाला शक्ती येईल.  आणि स्वतःला तुम्ही उत्तमोत्तम करून घ्याल.  सहजयोगाचे अनेक नियम आहेत, ते फार सोपे आहेत, काही कठीण नाही, तुम्हाला काही विशेष करावं लागणार नाही, ते तुम्ही पाळावेत, पण सर्वात मुख्य म्हणजे ज्याला म्हणतो 'लगन' , कोणत्या गोष्टीच्या मागे त्याला चिकाटी, पण चिकाटी शब्दा मधे थोडंसं तरी असं वाटत कि जरासा त्रास आहे, पण लगन शब्द असा सुंदर आहे कि त्याला लागले आता.  तेव्हा आपल्याला स्वच्छ ठेवलं पाहिजे, रोज ध्यान केलं पाहिजे, आणि आपण आज ध्यान केलं ह्याच आपण दुसऱ्यांना काय दिल, परमेश्वरानी हा मेवा दिला सुखाचा, आपण दुसऱ्याला काय दिलं? असा विचार केला पाहिजे.  कोणाही जवळ आपले मोठे मोठे साधू संत झाले, कोणीच श्रीमंत नव्हते, अवतार सोडा, पण बाकी, साधू संतान जवळ कुठे एवढे पैशे होते, पण सगळ्यांनी केवढं दान देऊन ठेवलेल आहे, आणि मागितलं काहीच नाही देवा कडनं.  तसंच आपण झालं पाहिजे.  थोडासा अंगाला त्रास होतो, त्रास होतो, काही होतं, काय हरकत आहे?  देवाचं काम करतोय हो, देवाच्या कामासाठी लोकांनी किती हालाकष्ट उचलल्या, आणि आता सगळं माहित असून, सगळं समजून आपण जर नाही केलं, तर आपलं काय होणार आहे, मला ते समजतच नाही, काय होणार आहे ते, मी अजून त्याच चित्रं रेखाटू शकत नाही.  म्हणजे भयंकरच प्रकार होणार आहे तो , असं दिसतंय मला.  तेव्हा कृपा करून सगळ्यांनी हि गोष्ट लक्षात ठेवावी, ध्यानधारणा रोज करायची, मुलांना करायला लावायचं, आणि सगळ्यांची प्रगती करून घ्यायची, आणि सन्मार्ग राहायचं.  सहजयोगामधे आम्ही कोणाचाही धर्म जाती  कसलाच भेद मानत नाही, आणि म्हणून कोणच्याही धर्म जाती भेदाला मान्यता द्यायची नाही.  जर तुम्ही दिली तर ती चुकीची गोष्ट आहे.  कोणाच्याच नाही, आता ठीक आहे तुमच्या मुलीची लग्न जर तुमच्या  जातीत करायची असली तर करा, पण जर नाही झाली तर बाहेर करायला काही हरकत नाही.  म्हणजे तुमची जाती बाह्य नाही आहे, पण त्याबद्दल आपले विचार विशाल केले पाहिजे, आपण विश्वप्रेमात आलेलो आहोत, विश्वधर्मात आलेलो आहोत, आपले जोपर्यंत असे प्रगल्भ विचार होणार नाहो, त्या ... विचारांनी मनुष्य सहजयोग करू शकत नाही.  हे विचार आगरकरांनी, टिळकांनी, किती वर्षांपूर्वी आपल्या समोर मांडले होते.  पण आज सहजयोगामधे हे साकार होणार आहे, कितीतरी  गोष्टी, सामाजिक गोष्टी आपल्या देशातल्या, राजकीय गोष्टी, तशाच आपल्या आर्थिक गोष्टी ह्या सर्व आपण ठीक करू शकतो, जर आपले विचार प्रगल्भ झाले, आपण खरोखर थोर झालो तर.  14:02.1

त्या मुलाला तिकडे बसवा, इकडे बसा, जीभ वगैरे दाखवायच्या नसतात, मुलांना शिस्त लावा, मुलांच्या शिस्ती बघायला पाहिजे, वागत येत नाही म्हणजे कसं वागत येत नाही. आता अजून तरी ते आले नाहीत, काय तुम्हाला मी शंभरदा सांगितलं कि बायकोचा पदर धरून तुम्ही चालू नका. आणि तुम्ही लीडर आहात, आणि लीडर नि आपलं महत्व समजलं पाहिजे.  सगळ्यांनीच धडा घ्यावा.  leader should never make the importance of the wife or husband, not at all .  otherwise you will ruin us completely .  or we might have to take out a rule that nobody that has a wife or a husband is going to be a leader , one of the ........ or children , terrible it is ., see now  , किती याना जायचं आहे, तुमची वाट बघून बघून आम्ही थकलो, चला या, पुढे या, आणि बकरे तुम्ही पुढे कशाला घातलं? तुमचं काय महत्व होतं?  तुम्ही आपल्या बायकोसाठी, तुम्ही दोघांनी पुढे यायचं, शेवालेकरांनी तुम्हाला सांगितलं कि  या, यायचं कि नाही!  य बायकांना मागून येऊ द्यायचं असतं. माझा असं म्हणणं नाही कि बायकांना तुम्ही छळ किवां त्रास द्या, पण जिथे जे जरुरी असते ते तिथे असतं, कामाच्या वेळेला काम, मग या बायकांनी सुद्धा समजलं पाहिजे, ह्या बायकांचं पण फार चुकतं कि नवऱ्याला प्रत्येक गोष्टी मधे नाडायचं, फार चुकतं इथल्या बायकांचं, हे अर्धवट पणा मुळे होतं.  तुम्हाला आश्चर्य वाटेल मी आमच्या साहेबांना कधीही ऑफिस मधे फोन करत नाही.  कधीही त्यांची गाडी वापरत नाही.  कधीही त्यांच्या सेक्रेटरीला मी काम सांगत नाही.  कधीही, आज पर्यंत च रेकॉर्ड आहे,  एकदा फक्त आम्ही याला गेलो होतो, ऑस्ट्रियाला आणि मला जर्मनीला जायचं होतं, तर तिथले ऍम्बॅसॅडर कोण आहेत तेवढं विचारलं, म्हंटलं विचारते साहेबाना कि तुमच्या ओळखीचे आहेत का म्हणून, त्याच्या साठी मी फोन केला तर ते धापा टाकत तीन माळ्यातून उतरून आले , एस्केलेटर सुद्धा घेतलं नाही, आणि पाच मिनिटं ते हेच म्हणत होते, तू बरी आहेस का, काय झालं तुला, ऍक्सीडेन्ट झाला का, अमुक, अरे म्हटलं ठीक आहे बाबा, ऐकून तर घ्या, कारण मी फोनच करत नाही, मेले तरी करणार नाही हे त्यांना माहित आहे, तेव्हा काहीतरी असलं पाहिजे असं वाटलं.  कधी म्हणून, कोणच्याच गोष्टीला, ते बाहेर निघाले, म्हंटले काही आणायचं का तुझ्या साठी?  म्हटलं काही आणायचं नाही, सरळ आपले घरी या, मला काही नको.  त्यांच्या कामात नेहमी मदत करायची आणि कधीही, तुम्ही विचारून घ्या त्यांना, कधीही त्यांच्या कडून एका पैशाची तक्रार नाही.  त्यानी संसार चालतो जगामधे.  पण सारखं टुमणं लावत राहायचं, माझं हे असं, माझं, काय झालं?  ह्या बायकांना काय कोण पळवून नेणार आहे काय, एकटं यायला.  जबरदस्ती मधे कमी नाही बायका, आता महाराष्ट्रात खूप सुरु झालं आहे, मला दिसतं आहे ते, जबरदस्तीपणा मधे काही कमी नाही, आणि ......मग भित्र्या आहे, फार भीती वाटते, पण जे करायचं ते करणारच , आणि वरून फार भीती वाटते, कसली, तुमचीच तुम्हाला वाटत असेल!  कारण सगळं जग तुम्हाला भिते.  नवऱ्याला डॉमिनेट नाही करायचं, सहजयोगात allowed नाही आहे.  बाईचं आपलं स्थान आहे, पुरुषाचं आपलं स्थान आहे, रामाणी सीतेला सोडले, सीतेनी रामाला सोडलं पण आपल्या पद्धतींनी, तिनी सोडलं त्याला, पण आपल्या पद्धतीनि  सोडलं तिनी.  रानात नेऊन नाही सोडलं, जगातच सोडून गेली निघून.  तुम्हाला अजून आपली पद्धत माहिती नाही, शक्तीची पद्धत काय असते, ती शिकलं पाहिजे.  आणि नुसतं वर वर दाखवायचं, नवऱ्याला जबरदस्ती करायची, अगदी शोभत नाही.  आणि आजकालच्या मुलीचं पण तेच सांगते परत, म्हणजे परत आपल्याला भाषणं होणार नाही, आपल्या मुलींना सुद्धा तसंच सांगायचं, वचकून रहायला पाहिजे.  मान ठेवला पाहिजे, नवऱ्याची टिंगल उडवायची, अशी खास पद्धत आहे, नवऱ्याचा मान ठेवायचा नाही.  म्हणजे अगदी फार शिष्ट झाल्या.  नवऱ्यपासूनच आपल्याला घरामधे पॉवर येते, शक्ती येते.  जसा प्रायमिनिस्टर आहे, आणि त्याचा डेप्युटी मिनिस्टर आहे, तो जर प्रायमिनिस्टर समोर बोलला तर शोभेल का त्याला? 18:45.6

असं झालं होतं एकदा, सांगते तुम्हाला कारण आता वेळ अली म्हणून, एकदा मी लंडन ला होते, हे बाजपेयी साहेब, परराष्ट्र मंत्री होते, मला काय माहित कोण बाजपेयी नि कोण कोण, तर आम्ही, त्यांनी आम्हाला जेवायला बोलावलं, तिथे प्रायमिनिस्टर नि, तर आम्ही गेलो होतो, आपले प्रायमिनिस्टर होते आपले मोरारजी भाई, त्यांनी सांगितलं कि दारू बिरी काही वाटायची नाही लोकांना, इथल्या लोकांना दारू मिळत नाही.  किती त्यांचं हे असलं, एम्बॅसि वगेरे तर दारू होत नाही.  देताच नाही, म्हणजे नाही द्यायची म्हणजे नाही द्यायची, कुणालाही काही असलं तरी.  तो इंग्लिश असेल, कि कोणी असेनाका.  त्यांच्या याच्यात .........., तर आम्ही सांगितलं कि आमच्या इथे प्रोहिबिशन आहे आम्ही दारू घेणार नाही.  ते परराष्ट्र मंत्री महाराज, ते सगळ्याच्या समोर इंग्लिश भाषेमधे म्हणतात, कि असं नाही केलं पाहिजे, ह्या लोकांना दारूची सवय आहे तर दारू दिलीच पाहिजे.  मला काय माहित हा परराष्ट्र मंत्री आहे, काय, मी म्हटलं काहो हे लोक आपलं, आपण त्यांना दारू दिली पाहिजे, आपण सगळं दिलं पाहिजे, ते आपलं काही करतात का?  आपल्या ताटावर बसून जेवतात का?  आपल्या देशात आले तर?  कशाला एवढी गुलामी करायची?  मला काय माहित हा परराष्ट्र मंत्री आहे!  साहेबांनी मला डिवचलं, म्हणे, अगं हा बाजपेयी, म्हंटलं जाऊदे त्याला मिन्सपायीच करून टाकलं मी.  म्हंटलं तुमचे प्रायमिनिस्टर आहे , तुम्ही कोण होता बोलणारे?  आपले जर प्रायमिनिस्टर म्हणतात तर त्यांच्या बरोबर उभं झालं पाहिजे आपण.  तुम्ही मधे चोम्बडेपणा करणारे कोण .  परराष्ट्र मंत्री असले तरी सुद्धा.  तसंच बायकांचं आहे, शोभा तिथून येते, अशोभनीय वागायचं नाही.  फार त्याचे अनुभव आलेत , फार आश्चर्य वाटतं मला.  आणि अशानी भुतं येणार, ज्या बायका अशा रीतीने वागतील त्यांना  भुतं  येणार.  भुतं जाणार नाही, नवऱ्याचा मान ठेवला पाहिजे, पहिली गोष्टं.  बरं आता आपलं पूजनाला आले तर आता बसुया.  या पुढे, आता घोलक पण आहेत, घोलकांना आम्ही बोलावलं, घ्या , बसलोय तेव्हा पासन, ता त्यांना जायचं आहे, चला घ्या आता ताटं घ्या.  21:06.1