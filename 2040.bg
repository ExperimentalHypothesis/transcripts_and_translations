14 януари 1987
Макар Санкранти пуджа
Residence of Madhukar Dhumal, Rahuri (India)

Санкранти Пуджа

Рахури, Индия - 14 януари 1987 г.

Днес е денят, в който празнуваме смяната на оста на Слънцето и това, че то се придвижва към Тропика на рака. Тропикът на рака символизира майчинството, майчинството на Земята.

Тропикът на рака е преминал през много голяма област от земна повърхност, докато при тропика на Козирога не е така. А областта, през която е преминал, е създала различни красиви проявления на майчинските качества на Земята. Празнуваме тази промяна, тъй като Слънцето сега се е изместило в ново измерение, за да може навсякъде по света да усетим топлината му.

Топлината на Слънцето представлява топлината на Божията любов. Поради тази причина празнуваме този фестивал, раздавайки сладки направени от сусам. Сусамовите семена се дават, тъй като също загряват и сега когато идваме от студено време, преминаваме към горещия сезон, за по-горещия сезон, за да се подготвим за топлината на Слънцето. Тези специални сладки се правят от сусам, защото символизират идващата топлина и топлината на слънцето. Въпреки че в Индия топлината е прекалено много, хората все пак чакат да дойде това време и го празнуват с такова топло сърце. Казва се, че по това време се раздават сусам и захар за ядене, но трябва да се отговори с благ език – год год бола означава, че трябва да говорите благо. 

Говоренето по благ начин е много важно. Някои хора си мислят, че е умно да се говори грубо или че е интелигентно да се вика на хората, но никой не харесва подобни личности. Може да сте интелигентни, да сте много остроумни или умни, може би хората биха искали да ги видят по телевизията, но не и като събеседник, не и като приятел. Използването на благ език е признак за добро възпитание, добра култура и страх от Бог. Тези, които се страхуват от Бог, никога не биха говорили грубо на друг човек, тъй като в другия човек блести същият Дух, а защо да сме хапливи или ядосани на някой, който е създаден от Всемогъщия Бог, също като нас.

Нека тази любяща, красива връзка, която имаме особено след Сахаджа Йога, да я изразим като говорим благо на всеки. Има толкова много начини, чрез които можем да изразим нашия сладък език. Има толкова малки неща, които ако ги правите, може да създадете много сладост, но не бива да използвате остър език, а остра памет. Пробвала съм тези неща много пъти.

Веднъж един Сахаджа йоги, който е много добър и активен Сахаджа йоги, се возеше в колата с Мен, а шофьорът или някой друг му открадна ножа и той много се ядоса на шофьора. Казах: „Забрави за това, виждаш, че е беден човек, затова го е откраднал, няма значение, забрави за това.” Той отговори: „Не, така е, защото ми беше подарък от швейцарец и е швейцарски нож, който носех със себе си. И се огорчих, че го загубих.” Когато отидох в Швейцария му купих същия нож. Като пристигнах и като му го дадох, той нямаше думи да каже нещо. Каза: „Майко, как си спомняте? След като мина толкова много време, как успяхте да го намерите?” Казах: „Имам отлична памет.” Това ми е проблемът.

Понякога паметта е толкова добра, просто не знам, може да притесня някои хора с Моята памет. Толкова е хубаво, не забравям нищо, каквото и да е. Аз, разбира се, забравям всички лоши неща, защото няма смисъл да се помнят лоши неща, няма полза да се мисли за това. Заради прошката винаги може да простите лошите неща. И ако си спомняте добрите неща, вашата радост се умножава. Ако се опитвате да помните нещо лошо, радостта ви намалява. Всеки път когато видите някой, си спомнете какво добро ви е сторил, колко добър е този човек. Ако си спомняте добрите неща, вие винаги ще си прекарвате чудесно.

Сега днес е денят, в който всички вие си тръгвате от Индия. Някои от вас ще си тръгнат и в други ден. Както и да е, трябва да ви кажа едно нещо: каквото беше възможно, е направено тук, за ви се даде щастие и радост. Сега когато се връщате, опитайте се да помните всичко, което ви беше казано. Всички прекрасни неща. Как хората ви възхваляваха. Как ви обичаха. Колко мили бяха с вас. Как срещнахте толкова мили хора. Какви приятни преживявания имахте, но не си мислете за неща, които не си струват. Добре, някой може да ви е казал нещо грубо, или вие може да сте нагрубили някой, просто го забравете. Опитайте се да разберете, че така проваляте шансовете си да се радвате на живота. Никой не е наранен, така че се опитайте да бъдете изключително щастливи, че сте срещнали толкова много хора, че сте присъствали на сватби, ще видяхте толкова много сватби.

Прекарахме чудесно и всяка минута беше изпълнена с радостни вибрации. Разбира се, днес някои от вас ще са малко нещастни и Аз ги разбирам, защото вашите половинки си тръгват, нечии съпрузи и съпруги си тръгват. Виждам, че някои от тях изглеждат доста отчаяни поради тази причина. Но това е добър знак, защото от любов и от привличане един към друг вие се радвате на компанията един на друг. Според Мен това предполага нещо много хубаво. Бих казала, че в крайна сметка вие пак ще се срещнете и ще си спомняте всички хубави неща, които сте си казали един на друг, като сте се радвали един на друг и сте били щастливи. Тъй като тези дни ще отминат много бързо.

В Сахаджа Йога просто забравяте за времето, всичко, времето лети толкова бързо и всички тези неща ще отминат, и вие отново ще се съберете с вашите съпрузи или съпруги, независимо какъв е случаят. И така, няма нищо, за което да се чувствате тъжни, затова продължавайте да се смеете и усмихвате, така че на тръгване те да не виждат сълзите по лицето ви, а да запомнят лицето ви изпълнено с увереност и кураж, че има надежда, че ще се срещнете много скоро и няма за какво да се чувствате тъжни.

Днес е денят, в който да се радваме и да се наслаждаваме на всичко и да чувстваме благословиите на Бог около нас. Слънцето се върна в собствения си блясък и ние трябва да му пожелаем успех през цялата година, тъй като, както знаете, в тази част на Махаращра нямаше дъжд. Имаме проблеми с дъжда и затова трябва да пожелаем успех на Слънцето, за да ни донесе дъжд и всичко, за което слънчевата светлина е необходима в тази страна.

А вие трябва да греете като Слънцето, когато се връщате в страните си. Това, че нито е толкова горещо, нито има толкова топлина във вашите страни, ви показва защо хората са толкова топли и любящи, защото слънцето е с нас. Сега носете слънцето с вас и дайте на хората любов и обич и топлина и нека те да почувстват слънцето, което вие донесохте от Индия.

Когато и да съм пътувала, в която и да е страна, Слънцето винаги е било много ярко, и казват, че има поговорка, че когато индийците пътуват, те носят слънцето с тях. Разбира се, не може да носите Слънцето в джоба си, но ние сигурно го носим в сърцата си, слънцето. Това трябва да е причината, поради която слънцето печеше толкова силно и всички излязоха с хубавите си дрехи, а всичко беше [неясно] беше, и всички се радваха. И за това става въпрос - че трябва да носите слънцето с вас, говорейки сладко днес и завинаги да сте приветливи един към друг, да си помагате, да сте мили, защото сте йоги, не сте обикновени хора. Вие сте йоги, вие представяте категорията хора, които са известни със своята праведност, с добрината си, със състраданието и любовта си. Желая ви много късмет. Наслаждавайте се на пътуването си, радвайте се на всичко и предайте тази радост, която сте постигнали тук, на други хора, на други Сахаджа йоги и на други хора, които дори не са Сахаджа йоги.

Нека Бог да ви благослови с това.

[Шри Матаджи продължава речта си на марати.]

Днес е благоприятен ден и на този ден ние подаряваме сусам на другите и ги молим да говорят сладко. Казваме на другите, но би било по-добре ако го кажем на себе си също, защото е по-лесно да кажеш на другите да говорят благо, но да си мислим „Аз пък ще говоря грубо.” С този наш навик ... (не се чува) ... сме създали погрешни идеи за себе си. Нямаме никаква представа за благословиите, които Бог ни дарява. Бог ни е дал толкова много благословии в тази страна.

Но в тази страна хората не ги е много грижа за чистотата. В тази страна има различни микроби и паразити. Мисля, че имаме всичките паразити на света в тази страна. Дори има паразити, които ги няма никъде другаде по света. Ако тези паразити отидат в друга стара те ще умрат. Заради студа не могат да оцелеят. А заради слънцето са толкова много в тази страна.

Веднъж един учен Ме попита: „Как е възможно да се остане жив в тази страна, където има толкова много паразити?” Отговорих: „В тази страна хората не само са живи, но живеят в радост и щастие, в блаженство и щастие.” Причината за това е слънцето. Слънцето ни е научило да държим домовете си отворени и да отворим сърцата си.

В Англия, ако трябва да излезете някъде, трябва да отделите най-малко петнадесет минути, за да си облечете подходящите дрехи. Все едно носите щит преди да излезете, в противен случай може да настинете и да ви заболи глава. Такова е положение то там. Днес седите тук на открито, но в Англия не можем да седим така или някъде в Западна Европа.

Заради времето тези страни са станали много студени. Дори и в нашата страна има такива места. Например, ако отидете до градове като Бховали или от другата страна на Наинитал и Дехрадун и сте много близо до Хималаите, може да откриете студеното време като в другите страни. Там е студено също като в Англия и Америка. Но в тези студени страни даже птичките или насекомите не могат да оцелеят. Има много гори с красиви цветя. Наричат ги цветни долини. Има толкова много красиви цветя – сякаш е раят на земята – но това чувство е моментно. Толкова е студено, че не можем да отворим очите си и да видим това красиво място. Трябва да носим очила, иначе очите ни ще пострадат, заради студа. Но въпреки студа, тези държави са се развили много. Те са се борили срещу природата и студения климат и са укрепили държавите си.

Въпреки че имаме толкова много слънце, не успяхме да използваме преимуществата му. Можем да произвеждаме и слънчева енергия. Ако използваме слънчевата енергия никога няма да имаме недостиг на (електрическа) енергия. Дори и колите могат да вървят със слънчева енергия. Но вниманието на политиците тук в Индия е на друго място и поради този факт не можем да използваме предимствата на слънцето, а страдаме заради него. Ако не изпадаме в крайности, можем да свършим много работа.

Основното нещо, което можем да научим от Слънцето, е способността му да дава. То винаги дава. Не взема нищо, а винаги дава. Поради огромната способност на слънцето да дава, можем да имаме дъжд, можем да имаме реколта и живи същества. Ако нямахме слънцето, нямаше да имаме нищо. Само заради силата му да дава любов, можем да достигнем това състояние. Така онова, което можем да научим от слънцето, е, че ние също трябва да развием силата да даваме. Ако се огледаме около нас, ще открием хора, които винаги ще си мислят: „Как мога да си спестя пари и да ги пазя за себе си?” 

Дори ако Аз дам пари за някакви програми, някои хора все още си мислят как могат да спестят пари и от това също. Дори и да съм им дала пари за харчене, те винаги имат склонност да пестят от всичко. Защо? Защото има тенденция да се хващат за нещо.

Ако някой отиде на пазар и види, че цените са скочили, и ако попита защо, му отговарят: „Защото другите са увеличили цените, затова и аз съм вдигнал цените.”

Ако цените на стоките не са се повишили, защо тогава повишават (продажната) цена? Винаги имат склонност да смучат енергия от другите. Дори ако искам да направя малка церемония по случай празника, другите Ми казват: „Шри Матаджи, няма да успеете.”

Като ги попитам защо, отговорът е, че хората са корумпирани и ще изядат (задигнат) парите. Докато Аз ям храна, те ядат пари, така че може би няма да можем да се разберем. Това е толкова абсурдно. Онези, които отговарят за благополучието на страната си,  които я управляват и онези, на които им е дадена сила от Бог, дори и те не разбират, че трябва да даваме. Това качество да даваме човек трябва да го научи от слънцето: че ние сме дошли (на земята) да даваме, а не да вземаме. Тази пълна промяна отвътре трябва да се осъществи с разбирането, че трябва да даваме, а не да вземаме. Трябва да имаме страст да даваме. То е както майката знае, че днес си идва синът й и със страст си мисли: „Какво мога да направя за него, какво да му сготвя?” Това е страстта на майката. Дори и да няма продукти, тя ще ги вземе назаем от съседите и ще му приготви сладки. Тя винаги чувства, че не е направила достатъчно.

Докато не развием тази колективна страст отвътре и това чувство към другите, никоя държава няма да прогресира - нито нашата, нито другите страни. Но ние винаги имаме склонност да вземаме от другите, да крадем другите, да вземаме назаем от другите или да ги мамим. Поради тази склонност нашите деца ще страдат, ние ще страдаме и няма да можем да постигнем нищо в тази страна. В селото на Моите сватове (не се чува)...да построят язовир. Правителството им отпусна хиляди за тази цел. Но язовир никога не беше построено. Казаха, че са изкопали дупка, за да направят язовир, но го покрили отново, защото не са открили вода. Но в действителност дупката никога не е била изкопавана. И къде отидоха парите? Изпратиха ги в Швейцария. И така банките отново ще вземат заеми от Швейцария, а парите ще бъдат изпратени пак в Швейцария. Ако слънцето постъпва по този начин, то не можем да оцелеем дори един ден. Ако то само си изяжда (консумира) всичко, какво ще ядем?

Днес празнуваме Санкранти. Санкранти означава нещо като кранти (завъртане, промяна), чрез което придобиваме навика да даваме. Всеки казва, че би трябвало да имаме навика да даваме, но повечето хора вярват в това да дават дарения на свещеника. Също така, много хора проповядват изкуството да се дава, просто за да напълнят джобовете си. В това няма никакъв смисъл. Винаги съществува въпросът на кого да дадем и защо да дадем. Всъщност, в цялата свобода и освобождение, трябва да видим за себе си какво даваме на нашата страна, на нашите братя и сестри и съседи. Не бива да сме егоисти, а да даваме от сърцата си, за да получим цялата радост от даването. Когато даваме от цялото си сърце, радостта, която получаваме, не може да се сравни с никоя друга радост. 

Ако искаме да почувстваме само този вид радост, тогава можем да празнуваме Санкранти днес. Нашата природа трябва да стане като слънцето. Каквото и да прави слънцето, то няма усещането, че прави нещо. То прави всичко в акарма (без усещането, че върши нещо) и постоянно изгаря себе си и ви дава радост, светлина, смисъла на живота, и ви подхранва. Виждаме слънцето всеки ден и много хора правят намаскар, но правим намаскар, без да поемаме качествата му.

Казах ви нещо дребно: всеки Сахаджа йоги трябва да засади дървото банян (вид смокиня) в градината си. Защо трябва да искаме пари то държавата за тази цел? Просто да се засади дървото и да се сложи ограда около него няма нужда от много пари. Дори да се пуши биди (тютюн) струва повече. Опитайте се да направите това малко усилие, така че другите ще видят, че поне правите нещо. Вместо това, ние винаги си мислим как да вземе пари от другите, как да ги ограбим и как да спестим пари за чужда сметка. Поради тези тенденции в нас, нашата държава никога не може да напредне. Преди нямахме тези тенденции в хората, преди години. 

Мога да ви кажа, че когато бях млада, видях хора, които вярваха само в даването и никога във вземането. Виждах ги само да дават, те не обичаха да вземат. Дори родителите не одобряваха, когато децата им вземеха нещо от другите, и им казваха да го върнат. Все още си спомням, че в къщата на баща Ми бяха направили столове и чадър, от сребро. Всеки питаше, „Защо сте ги направили от сребро?” Отговорът беше: „Когато правим сватбени церемонии, вместо да ги вземаме или наемаме, би било по-добре да ги имаме у нас и да има за всички, защото ако трябва да ги наемаме, понякога не ни ги доставят навреме, понеже предишният наемател не ги е върнал. А понякога тези чадърчета се губят, защото някой не ги е върнал и така са се изгубили.”

Това, което исках да кажа, е, че ако имаме пари, трябва да инвестираме в нещо колективно. Ако искате да построите игрище за бадминтон, на това игрище всеки би могъл да дойде и да играе и не бива да казваме, че само нашите деца трябва да играят на него. Ако някой си купи кола, трябва да може да води всички деца на училище. Така трябва да си купи голяма кола, за да може всички деца да отидат на училище. Този навик да сте колективни и да сте полезни на всеки, трябва да го научите от слънцето. И днес е специален ден, в който да се поучим от слънцето. И трябва да дадем обет – „Ще направя нещо, което е колективно.”

Не разбирам как хората могат да се хранят, без да се грижат за обикновените хора. Не се тревожите за вашите съседи и не правите нищо за обикновените хора. Казах ви да направите нещо малко, като това да засадите дърво. Имаме толкова много йоги в Махаращра, че дори ако всеки от тях засади по едно дърво и се грижи за него, това ще е полезно за всеки. Затова ви моля да направите нещо колективно и то ще е полезно за всеки. Но човек никога не трябва да си мисли колко ще спечели от това и да прави пари от това. Не бива да се случва по начина, по който даваме пари на свещеника. Човек трябва да отвори сърцето си и да прави нещата за колектива от сърце, и да усети радостта от това. Това трябва да му стане навик.

Не искам да кажа другите да имат всичко без пари. Никога не съм казвала, че трябва да правите нещо без пари за хората, които идват от чужбина. Ако ги погледнете, ще видите, че те са донесли толкова много неща от чужбина за вас, за да ви ги дадат като подаръци. Разбира се, и Аз допринесох много. Но те също сами донесоха много неща. Когато видях подаръците тук, си помислих, че това са подаръците, които купих от Рим за вас, но Ми казаха, че това са подаръците, които те сами донесли и че не са донесли Моите подаръци. Те се чувстваха много радостни да донесат толкова много неща за вас. Дори не знаят в Италия на кого ще се подарят тези подаръци, но не се притесняват. Оставиха ги на Мен да ги дам на Сахаджа йогите в Индия.

Но в Индия имаме склонност да мислим само за децата си и за майките си. Тогава майката започва да върви, куцайки с единия крак. А вие започвате да повтаряте: „Майка ми не получи висококачествено сари.” И понеже нямаме такова, Аз й давам обикновено сари. Такава е тенденцията тук. Но с хората от чужбина е точно обратното. Когато идват тук, носят толкова много подаръци, сякаш са купили два тона подаръци от чужбина. Даже Ме заболяват ръцете, докато раздавам тези два тона подаръци.

Това, което искам да кажа, е, че те не очакват нищо от вас. Но вашето държание трябва да е такова, че да покажете, че сте пример за тях. Трябва да им покажете, че в никакъв случай не сте по-долу от тях – „Ние сме тук наистина, за да ви обслужим, да ви приветстваме, каквото е възможно от наша страна, ние без колебание ще го направим.” Това не струва нито пари, нито много работа. Единственото нещо е, че трябва да променим мирогледа си. Ако даже след идването ни в Сахаджа Йога не сме способни да променим характера си по този начин, тогава не чувствам, че можем да променим цялото човечество със Сахаджа Йога.

Най-голямото качество в нас е да даваме на другите. И това качество трябва да го попием в себе си. В Сахаджа Йога вашата Кундалини е събудена и вие осъзнавате вашия Дух, но същността на Духа е като тази на слънцето, и тя е да давате. Ако сте видели една Моя снимка, слънцето грее в сърцето Ми; всъщност има слънце в сърцето Ми и заради това Аз никога не чувствам, че трябва да взема нещо от някой или да ограбя някой. Не разбирам от коя част на главата ви идва идеята да откраднете нещо. Това е много странно поведение. Сахаджа йогите не бива да мислят по този начин, а точно обратното - всеки ден трябва да си мислим какво можем да дадем или да направим за другите.

В Рахури открих организация на име „Сахаджа Стрий Судхар” или “Самаджсудхар” (асоциация за подпомагане на жени). Не можем да използваме парите чрез „Лайф Итърнал Тръст” за подпомагане на жени, затова трябваше да създадем тази организация. Тя е регистрирана и хора от Канада и от други места са готови да направят дарения, но тук Аз не откривам никой, който да работи за тази организация. Ако местните жени се заемат да работят за тази организация, само тогава ще успеят. Закупили сме земя и има всички условия, но не намираме време, което да посветим на тази организация. И така как можем да отидем на това място? 

Но човек трябва да си спомни, че хората идват от чужбина с пари, за да ги дарят на вашата организация. Донесли са четиринадесет машини за жените тук. Вие виждате как жените се мотаят, без да правят нищо. Може да ги помолите да работят, за да припечелят нещо о това. И биха могли да имат напредък. Трябва да се замислим поне за тези неща. Вместо това ние винаги мислим за себе си. И така хората, които са в Сахаджа Йога, трябва да знаят, че това егоистично отношение не се приема в Сахаджа Йога. Трябва да мислим в глобален мащаб. Животът (вибхути- прахът, с който е покрит Шива) на светеца е за спасението на света. А също този свят съществува за освобождението на светците. Така светците ще бъдат благословени чрез този начин на мислене... 

Сега сте станали светци и трябва да се държите като такива, а първото качество на светеца е да дава. Никога не сте чували за светец, който да краде. Ако светецът си мисли да измами някой, не остава светец. От наша страна, би трябвало винаги да мислим колко много можем да дадем и какво можем да дадем, колко любов можем да дадем. И на колко хора можем да помогнем. Цялото ни внимание трябва да е насочено към тази цел. В днешно време има благотворителни асоциации с цел избори. Ние не бива да създаваме подобен тип благотворителни асоциация. А трябва да създадем асоциации, в които да работим безкористно и нашата любов да е нирваджйа (безкористна) и не трябва да очакваме нищо в замяна. И за нашата любов няма граници, тя е безкрайна любов. Когато имаме този вид любов, автоматично ще знаем какво трябва да се направи. Подобренията би трябвало да се извършат постепенно и всеки Сахаджа йоги би трябвало да допринесе към колективното благо. Трябва да се опитаме да посветим времето си за тази цел и да работим много, за да постигнем целите си. Не трябва да става така – „Шри Матаджи идва, изнася ни лекция, а след това си тръгва и всичко свършва.” Тези хора (от чужбина) са направили много. Започнаха да правят училища и да помагат на обществото. Ние също трябва да започнем да правим нещо подобно.

Сахаджа Йога не бива да става асоциация от хора, които са осъзнали Духа и плуват в радостта, но са мързели. Не бива да става така. Трябва да се опитаме да видим как можем да помогнем на другите. Да отворим очите си, за да се погледнем с любов и да се опитаме да видим как можем да помогнем на другите. Все още не мога да се преместя в Индия. Щом се върна в Индия, ще видите, че ще накарам всеки да работи. Така че ви съветвам да започнете да работите преди да съм дошла. Сахаджа Йога не е само да седите и медитирате. За да медитирате, защо ви е Сахаджа Йога? Може да отидете в Хималаите. Ако искате да останете тук и да сте в Сахаджа Йога, трябва да помагате на обикновените хора чрез Сахаджа Йога. Но Сахаджа Йога не бива да става като тези модерни благотворителни организации. Трябва да се опитаме да постигнем целите си с пълна искреност и само тогава можем да кажем, че сме установили Сахаджа Йога.

Сега чух много похвални думи за Мен. Чух песни и те Ми доставиха много радост и удовлетворение, че хората са Ме разпознали. Но би трябвало да помните едно – трябва да работите, за да опознаете себе си, защото не можете да се видите в огледалото. Трябва да сте в състояние да видите какво сте постигнали, както преди се грижехте за семейството си, за децата си. По същия начин, ако не можете да работите за колектива, тогава според Мен, не сте постигнали нищо чрез Сахаджа Йога. Останали сте там, където сте били, изобщо не сте напреднали.

Когато дойда следващата година, трябва да можете да Ми кажете колко дървета банян сте посадили. Второ, да можете да Ми кажете каква колективна и социална работа сте свършили. Ако се огледате наоколо, определено ще може да видите някаква колективна работа, която може да свършите, и трябва да я свършите. Сигурна съм, че ще я свършите много добре. Не са необходими никакви пари – само трябва да го решите в сърцето си. Когато започнах Сахаджа Йога, по това време дадох Реализация само на една жена и започнах без никакви пари. Никой не Ме подкрепи, но дори и така започнах Сахаджа Йога. Но заради честността на работата и постоянството, тя се разпространи толкова много. Сега всеки от вас, мъж или жена, носи отговорността, че когато представя Сахаджа Йога пред широката публика, ще може да им дадете някакво доказателство за общото благосъстояние. Не е нужно да нарушавате никакви закони за това. Не е нужно да правите нещо погрешно, нито незаконно. По най-простия начин, ако отворите очите си, ще може да видите какво може да направите за общото благополучие на хората, как може да им помогнете. И Аз съм тук, за да ви дам цялата сила и енергия, за да свършите тази работа. Не са ни нужни гласуване или пари, или нещо друго. Трябва да Ми обещаете, че без да очаквате нещо в замяна, ще започнете да работите за благото на хората.

Понякога може и да се случи така, че когато хората започнат някаква благотворителна дейност, те обикалят да молят пари. Това е погрешно. Не бива да молим за пари в началото. Първо трябва да започнете някаква работа, за която не са необходими пари. Всеки знае, че без пари не можем да направим нищо. Вие имате силите, защо са ви пари? Ако някой от квартала е болен или не е добре, вие може да го посетите и да го успокоите. Вместо това виждам, че водите болния човек при Мен. Предишният ден някой доведе пострадал човек при Мен. Беше си счупил ръката. Един Сахаджа йоги можеше да поработи върху него две минути и да го оправи, но вместо това Ми го водите и то по средата на публична програма и Ме молите да му излекувам ръката. Толкова сте много и всички сили текат през ръцете ви, но вие все още не ги използвате. Ако не сте в състояние да излекувате тези малки проблеми, какъв е смисълът да сте Сахаджа йоги? Някой каза, че майка му е болна, баща му си е счупил крака. Вместо да Ми ги водите, можете да ги излекувате. Вие имате силите, опитайте се да ги използвате.

Затова би трябвало да сте в състояние да помагате на хората, без да очаквате нещо в замяна и като сте изпълнение с радост. Ще можете да усетите голяма радост, когато имате чувството, че не правите нищо, а сте само инструмент на Бог и живеете на този свят, в тази страна, и давате нещо специално на хората. Това е нещо голямо, такова голямо разбиране. С такова чувство, ако всички решат да работят, тогава ще можете да направите нещо за другите и другите хора ще видят какво представлява Сахаджа Йога. Сега хората си мислят какво е Сахаджа Йога – „Просто всички медитират заедно и това е всичко.” Дори ако има някакъв проблем в страната, Сахаджа йогите си седят в медитация. Един мъж дойде и Ми каза: „Съпругата ми не готви.” Попитах го защо. Той отговори: „Само медитира.” А Аз попитах: „Така ли? Но кой й е казал това?” Първо, тя трябва да готви, за медитацията дори пет минути са достатъчни. Дала съм ви силата и енергията да готвите добре.

Човек трябва да има увереността, че е в състояние да работи. Давам ви силите, вие може да ги усвоите. Ако само медитирате всеки ден, това не е достатъчно. Трябва да видите с какво помагате на другите. Но вместо това, вие винаги си мислите за вашето благополучие и идвате при Мен да лекувам сина ви, баща ви, майка ви, или да молите за хубава работа. И искате Аз да дойда в дома ви, да ям, да направя това, онова. Затова се опитвате да наложите волята си над Мен, но какво може да направите за вас?

Винаги трябва да помните, че трябва да направите нещо. „Ще покажа на Шри Матаджи на какво съм способен, да направя нещо специално.” Трябва да решим това веднъж за винаги. Пред очите Ми е това, както е казал Шри Гйанешвара – „Болте пиюшанце сагар. Думите или поговорките са като океан от нектар.” Къде е той? Искам да го видя. 

Затова на този благоприятен ден Аз ви давам всичките си сладки благословии да помагате на всички и да се грижите за благополучието им, и да се отнасяте към всеки с любов, и да говорите сладко, изпълнени с любов.

М. Дхумал: Всеки да постави ръцете си по този начин (протегнати напред, една до друга, дланите нагоре, но със свити юмруци – б. ред.) и да обещае на Шри Матаджи „Шри Матаджи, ние ще се придържаме към обещаното в Твоите благословии днес (кажете също) и Твоята любов. Дръжте ръцете една минута и обещайте на Шри Матаджи.

Шри Матаджи: Той казва да поставите ръцете си по този начин и да кажете, че сте обвързани с думите на Майка. И „Ще се опитаме да правим добро за другите и ще сме много мили с един към друг”. 

М. Дхумал: На този благоприятен ден, Санкранти, всеки трябва от сърце да даде обещание на Шри Матаджи.

Шри Матаджи: Той ви казва, че трябва да поставите ръцете си по този начин и да кажете, че сте обвързани с думите на Майка. И „Ние ще се опитаме да правим добро на другите и ще сме много мили един към друг”. 

Казвах им, че трябва да сме колективни не само между Сахаджа йогите, но и между другите. Трябва да видим какво не е наред в обкръжаващата ни среда, как можем да помогнем. Имаме много социални задължения, които трябва да изпълним. Сега сте стигнали до етап, където може да правите това, без да създавате социална организация, която събира пари и има светци и други неща, които нямат смисъл. Но може да видите около себе си на кого сте нужни, на кого може да помогнете. И по този начин може наистина да давате много положителна представа за Сахаджа Йога.

Ще дам тази вода на всички вас на всички лидери и също... може да я пиете. Тази вода е много добра за всички болести на Муладхара чакра.