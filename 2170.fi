Guru Puja. Cabella Ligure (Italy), 21 July 2002.

(Ukkosen jyrinää) Intiassa kaikki odottivat monsuunin alkamista ja kaikki ovat niin huolissaan, kun sateet eivät alkaneet.

Tein sitten bandhania sateelle, ja se tulikin tänne. Nyt sitten televisiossakin kerrottiin, että sadetta saadaan Intiaankin. Mutta ensin Italiaan! Minulle kerrottiin, että Italiassa todella kaivattiin sadetta, ja ensimmäiset sateet tulivat muutama päivä sitten, ja tämä on toinen. Sillä on täysi ymmärrys viljelijöidemme ongelmista. Ja sade on niin hyväntahtoinen, että se toimii juuri oikeaan aikaan. Olen yllättynyt kuinka nopeasti ja kuuliaisesti sade toimi. Tänään on suuri päivä meille kaikille, koska vietämme Guru-pujaa ja muistamme kaikkia niitä suuria guruja, jotka tulivat maan päälle opettamaan maailmalle totuutta. Heitä oli useita, ja he yrittivät parhaansa mukaan kertoa ihmiskunnalle mitä henkisyys on. Mutta eroavaisuus oli niin suuri, että ihmiset eivät ymmärtäneet, että henkisyys on tärkeintä, mitä tarvitsemme.

Meidän on oltava yhtä Jumalallisen Voiman kanssa. Kaikki ihmisten ponnistelut ovat menneet väärään suuntaan. Aluksi he olivat tietysti hyvin älykkäitä, älykkäämpiä kuin eläimet, ja alkoivat etsiä – eivät totuutta, vaan jonkinlaista ehkä itsevapautusta, en tiedä miksi sitä kutsua – itse-edistymistä. Ja silloin he unohtivat, että heidän pitää ensin etsiä henkisyyttä, mikä on kaikkein tärkein asia. Reittejä on kahdenlaisia: yksi kulkee vasemman puolen kautta ja toinen oikean puolen kautta. Intiassa, en tiedä miksi, monet ihmiset menivät viidakkoon ja alkoivat pyhimyksiksi, mutta tekivät oikean puolen 'tapasyaa' (harjoituksia). Eli he tutkivat viittä elementtiä, yksitellen, ja oppivat hallitsemaan niitä. Totta kai siinä on totuus, epäilemättä. Olette nähneet kuinka kynttilä... (Ukkosen jyrinää) ...kuinka kynttilä kertoo sisäisen tilanne: onko teissä joku riivaus vai ei, kynttilä kertoo teille sen – kuvitelkaa! Kynttilä on niin tietäväinen.

Jos teillä on vaikkapa ongelmia sydämessä – kynttilä näyttä sen. Jos hoidatte itseänne kynttilällä, voitte parantaa itsenne. Se on niin herkkä, että se pystyy parantamaan, mutta on myös niin taitava; se ei vain näytä, että olette sairaita ja teillä on ongelmia, mutta sillä on myös taito parantaa teidät. Siksi Intiassa palvottiin Agnia, siellä palvottiin valoa, siellä palvottiin tulta, sitä palvottiin ensimmäiseksi. He olivat huomanneet, että tuli tietää kaiken, joten sisäinen tietous kaikista elementeistä oli heidän tiedossaan, ja siksi he palvoivat näitä elementtejä. Ennen pujaa he kutsuivat kaikki elementteihin liittyvät jumaluudet todistamaan Pujaansa. Mutta se osoittautui oikeanpuoleiseksi toiminnaksi. Ilman vasenta puolta oikea puoli on hyvin vaarallinen. Jos ei ole oikeaa puolta, niin tietenkin on sekin hyvin vaarallista. Mutta ensin täytyy vasemman puolen olla kehittynyt. Sitä meillä oli Sahaja Yogassa aluksi.

Vasen puoli on myötätuntoa, rakkautta, universaalia tunnetta, tai voidaan sanoa: Devin siunauksia, joita tiedätte on kuvattu Devi Mahatmyamissa, että Jumalatar sijaitsee sisällänne monessa muodossa. Hän on teissä 'shraddhana' (usko), Hän on teissä unena, Hän on teissä illuusiona, 'bhrantina'. Vasemmalla puolella on kaikenlaisia asioita, joista on jo kerrottu. Ja kun kerroin teille Sahaja Yogasta, halusin tehdä vasemmasta kanavastanne hyvin vahvan. Ihmisistä, jotka menivät oikealle puolelle, tuli hyvin aggressiivisia, ja he omaksuivat näiden viiden elementin ominaisuudet, ei siinä mitään. Mutta he olivat hyvin kiivasluonteisia ja he myös manasivat ihmisiä, kirosivat heitä. He puhuivat ihmisille epäystävällisesti eivätkä uskoneet universaalisuuteen. He tekivät hyvin vaarallisia asioita. Intian pyhissä kirjoituksissa kerrotaan monista tapauksista, joissa gurut manaavat terävästi, hyvin yleistä. Nämä gurut kirosivat ihmisiä, koska heiltä puuttui myötätunto ja rakkaus, heillä oli vain oikean puolen voimansa.

Olemme nyt nähneet, että sellaiset ihmiset, jotka ovat oikealla, jotka toimivat vain oikealla ilman 'bhaktia' (antaumus), ilman Jumaluuden siunauksia, voivat itse asiassa muuttua rakshasoiksi, heistä voi tulla suuri vaara ihmiskunnalle. Tämä on vakava asia: älykkyytenne ja ajattelunne voimalla egonne saattaa laajeta vaikka kuinka suureksi ja aiheuttaa ongelmia sisällänne. Tämän ongelman ääripäänä olemme nähneet monenlaisia sairauksia, joita ei voi parantaa mitenkään. Jotkut oikeanpuoleiset ihmiset, jotkut ihmiset, voivat saada eräänlaisen syövän, jota kutsutaan verisyöväksi, leukemiaksi. Tämä leukemia – olemme parantaneet sen – vaikka se on parantunut, ihminen saattaa silti palata takaisin aggressiivisuuteensa ajatellen olevansa hyvin oikeassa. Sellaiset ihmiset yrittävät aina löytää vikoja muista: se ja se henkilö ei ole hyvä, hän aiheuttaa ongelmia, tai löytävät aina vikoja toisista, mutta eivät itsestään. Heidän huomionsa on ulkopuolella, ei heissä itsessään. He eivät koskaan näe vikaa itsessään, he näkevät vain vikoja muissa. Tekemällä näin he kipeävät tikkaita ylös kauhealle oikealle puolelle, josta voi saada kamalia sairauksia. Kuten kerroin, ensiksi tulee leukemia.

Jos vältyt leukemialta, voit saada toisenlaisia ongelmia. Nykyään puhutaan paljon sairaudesta nimeltä Alzheimerin tauti. Tämäkin on yksi oikeanpuoleisuuden muoto; sillä jos teillä ei ole 'bhaktia', nöyryyttä ja Jumalattaren siunauksia, saatatte saada itsellenne kaikkia näitä sairauksia, jotka eivät ole vain tappavia, vaan myös haitallisia toisille. Oikeanpuolisina ette kehity. Teistä voi tulla suuria askeetikkoja, kuten sanotaan, jotka voivat asettaa kirouksia toisille, jotka voivat saattaa heitä ongelmiin ja ajatella, että se on suuri voima – sitä se ei ole! Sitä se ei ole lainkaan. Sillä vaikka muut, negatiiviset voimat eivät olisikaan tukahduttaneet teitä, niin oma voimanne vie teiltä hengen. Kun Kundaliini on noussut, on parasta mennä vasemmalle puolelle, ei kritisoida muita, ei puhuta pahaa muista, vaan katsotaan vain itsen sisälle, mitä vikaa siellä on. Ottakaa selvää mikä teitä vaivaa. Se alkaa omahyväisyydestä: "Olen hyvin tärkeä henkilö", ja siinä omahyväisyydessänne te jatkatte kaikkien vaivaamista ja kiusaamista.

Mutta oikeanpuoleisuutenne takia teistä saattaa tulla hyvin menestyviä. Hitler oli sen huippu. Tällä tavalla ihmiset alkoivat omaksua hyvin julmia tapoja. Nykyään Minusta tuntuu, että muutamat ihmiset hallitsevat kaikkialla oikealla puolellaan. Meillä ei ole ketään, jotka käyttäisivät vasenta puoltaan. Aina, kun sellaisia löytyy, heitä kutsutaan pyhimyksiksi. Teillä kaikilla on vasemman puolen voimat. Muutamilla on myös hieman oikeaa puolta, sillä ei ole merkitystä. Nyt sanoisin, että olette saavuttaneet vasemman puolen hallinnan: Kundaliininne on herännyt, olette yhtä Jumaluuden kanssa. Nyt voitte tulla oikealle puolelle ja oppia tuntemaan oikeaa puolta ja yrittää ilmaista oikeaa puoltanne.

Voitte ilmaista sitä – ei hallitsemalla muita, vaan hallitsemalla itseänne. Itsetutkiskelun kautta. Ymmärtämällä mikä teissä on vialla. Miksi käyttäydytte näin? Miksi vaivaatte muita? Miksi yritätte nujertaa muita? Olen huomannut, sellaiset ihmiset haluavat aina organisoida ja järjestää, tehdä sitä ja tätä. Sen sijaan, että organisoisivat itseään, he organisoivat muita. Nämä asiat ovat monimutkaisia. Mutta jos teillä on rakkautta ja 'bhaktia', pystytte hyvin hyvin helposti hallitsemaan muita aivan toisenlaisella tavalla.

Silloin ette hallitse muita julmuudella tai alistamalla, vaan hallitsette heitä rakkaudellanne. Ettekä edes halua hallita muita, mutta ihmiset antautuvat helposti rakkaudelle, jalomielisyydelle ja anteliaisuudelle. Kaikkia näitä ominaisuuksia teidän pitää ensin kehittää sisällänne; se on vasemman puolen asioita, että: olette hyvin rauhallisia, annatte rakkautta muille, olette anteliaita, olette ystävällisiä ja katsotte kuinka se kannattaa. Olen nähnyt muutamien ihmisten käyttäytyvän hyvin töykeästi, he voivat olla töykeitä kaikille, se on heidän luonteensa, joka heidän pitää voittaa vasemman puolen avulla. Töykeys ei ole pyhimyksen luonteenpiirre. Pyhimys on äärimmäisen rauhallinen eikä ole koskaan töykeä muita kohtaan. Itsetutkiskelun pitäisi toimia aivan ensimmäiseksi: "Missä teemme väärin? Mitä vääriä asioita me teemme? Mikä on tapamme elää?" kun huomaatte, että elämäntapanne jo käyttää vasenta puolta, silloin teidän pitää mennä oikealle puolelle ja ottaa haltuun oikean puolen voima.

Mitä sitten ovat ne oikean puolen voimat, jotka saavutetaan täydellisellä vasemmalla puolella? Meillä on muutama todella suuri guru sillä puolella. Yksi heistä oli Raja Janaka. Hän oli maan hallitsija, ja hyvin tunnettu sellainen; mutta silti, vaikka Hän oli antelias ja hyvä, mutta samalla Hän oli suuri monarkki, noiden aikojen suuri kuningas, joka tunnettiin hyvin puolueettomuudestaan, valtiomiesmäisyydestään. Hän teki kaikenlaista kaunista alamaisilleen. Raja Janaka on sisällämme. Häntä ei mikään häirinnyt. Ihmiset eivät oikein ymmärtäneet, miksi kaikkein suurimmatkin pyhimykset tulivat kumartamaan Hänen eteensä. Mikä Hänessä oli niin suurta? Olihan Hän kuningas, joka eli ylellisesti, ja Hänellä oli paljon koruja, kulkuneuvoja ja kaikkea.

Hänen yläpuolellaan ei ollut ketään, Hän oli täysin kiintymätön kaikkeen. Hänellä oli kaikkea, mutta Hän oli täysin kiintymätön. Tämä on oikein hyvä esimerkki henkilöstä, joka hallitsee vasenta puoltaan, ja joka oli kuningas, Raja Janaka oli sellainen. Tällaisia ihmisiä meillä oli myöhemminkin, yksi toisensa jälkeen, jotka olivat valtavan rikkaita, todella mahtavia kuninkaita, mutta sisällään he olivat täydellisen pyhiä persoonia. Mikään ei häirinnyt heitä, mikään ei saanut heitä tuntemaan itseään suuremmaksi tai onnellisemmaksi. Ei mikään asema eikä valta ollut heille suurta. Tällaista on ihmisen täysi vapautuminen, että on oivaltanut sielu. Teidän pitää olla täysin varustautuneita myötätunnolla, rakkaudella ja ymmärryksellä. Mutta samanaikaisesti sitä pitää ilmaista oikealla tavalla. Esimerkiksi Kristus on toinen esimerkki.

Vaikka Hän oli inkarnaatio, Hänen anteeksiantonsa ja rakkautensa määrä ihmisiä kohtaan oli kuitenkin valtava. Mutta samalla Hänellä oli tapana mennä vuorille saarnaamaan henkisyydestä. Niinä aikoina se ei ollut kovin turvallista, koska ihmiset eivät pitäneet sellaisista puheista. Häntä vihattiin, koska Hän puhui Jumalasta. Ja mitä Hänelle tapahtui, tiedätte sen hyvin. Sillä ei ole merkitystä. Vaikka Hänet ristiinnaulittiin silti me kaikki kunnioitamme Häntä suurena persoonana. Syy on siinä, että Hän oli, Hän epäilemättä oli Inkarnaatio, mutta silti Hän jakoi saavutuksensa, tai voidaan sanoa kaikki voimansa muille. Hän meni kaikkialle, Hänellä ei ollut apuneuvoja, mutta silti Hän meni monien ihmisten luo ja yritti pelastaa heidät. Tämä oli oikean puolen toimintaa.

Se tarkoittaa, että myös sahaja-joogit voivat tulla oikeanpuoleisiksi, mutta niin kuin Kristus. Jos he muuten ovat oikeanpuoleisia, he organisoivat, tekevät kaikenlaisia asioita ja saavat oikean puolen ongelmia. Siksi haluan teidän välttävän oikeaa puolta. Mutta sitten, kun olette täysin Sahaja Yogan vasemman puolen mestareita, silloin tarvitaan todella paljon henkisyyden täydellistä persoonaa, ja teidän pitää alkaa toimia oikealla puolella. Ja oikean puolen toiminta on kollektiivisuus. Ei pidä tyytyä siihen, mitä on saavuttanut. On helppoa ajatella: "Nyt olemme saaneet oivalluksen, mitä muuta tarvitaan? Olemme maailman huipulla!" Asia ei ole niin. Teidän on lähdettävä ulos ja puhuttava ihmisille.

He loukkaavat teitä, he kiusaavat teitä, he tekevät kaikenlaista. Mutta te olette jo persoona, olette jo oivaltanut sielu. Voitte kuunnella mitä heillä on sanottavaa; te ette pyydä mitään, vaan haluatte heille hyvää. Tämä on myös myötätuntoa, että ette halua pitää oivallusta vain itsellänne, vaan haluatte antaa sen myös muille, että hekin saisivat oivalluksen, se on hyvin tärkeää. Jos ette tunne sillä tavalla, ette sääli ihmisiä, jotka eivät ole saaneet oivallusta, ajatelkaa aikaa, kun ette itse olleet vielä oivaltaneita. Nämäkään ihmiset eivät ole oivaltaneita, ja heillä on vaikeaa, he saattavat joutua kaikenlaisiin ongelmiin. Eli nyt, jos olette saaneet oivalluksen, ette voi tyytyä siihen – ei, niin ei pidä tehdä; teidän pitää lähteä täydellä vauhdilla liikkeelle antamaan oivalluksia ihmisille ja pelastaa heidät. Ette ole saaneet oivallusta itsenne takia, se ei rajoitu vain teihin, vaan se on tarkoitettu muille teidän pitää antaa se muille. Heti, kun alatte antaa sitä muille, tulette hämmästymään, kuinka monet ominaisuudet teissä tulevat esiin; sillä katsoessanne muita, huomaatte mitä heiltä puuttuu, mitä he tarvitsevat, mitä heille pitää antaa, miten se pitää antaa. Teistä voi tulla mitä vain, vaikkapa runoilija, kirjailija, teistä voi tulla mitä vain, kun kohtaatte muut ihmiset.

Se tapahtuu reaktiona sisällänne, kaikki nämä ominaisuudet kehittyvät, ja teistä tulee todella hyvä taiteilija. Tämä on mahdollista vain, jos tapaatte muita ihmisiä ja puhutte heille Sahaja Yogasta ja kerrotte heille omasta itseoivalluksestanne. Tiedän, että kohtaatte ongelmia, tiedän sen. Se on totta. Kohtaatte ihmisiä, jotka vastustavat teitä, sanovat kaikenlaista teitä vastaan ja yrittävät estää toimintaanne ja aiheuttaa monenlaista harmia, se ei haittaa. Mutta se on asia, johon teidän pitää pyrkiä, eli tavata ihmisiä ja puhua heille ja kertoa heille itseoivalluksesta ja pelastaa heidät. Se on tärkeää. Mutta ensiksi teidän pitää tietää, että teillä ei ole mitään oikean puolen komplikaatioita, muuten he kaikki juoksevat karkuun. Henkisen persoonan oletetaan tai myönnetään olevan hyvin nöyrä. Totta kai, koska hän on nöyrä, ihmiset käyttävät sitä hyväkseen ja puhuvat kaikenlaista, ei se mitään, se kuuluu peliin.

Mutta hän ei välitä siitä, mikään ei huoleta häntä. Mitä tahansa tulee eteen, hän ei välitä siitä. Mutta pääasia on se, että hän on myötätuntoinen. Myötätunto, jonka hän oli aikaisemmin saanut vasemmalta puoleltaan, on nyt laajentunut ja hän haluaa pelastaa ihmisiä. Ei haittaa, jos ihmisillä ei ole ruokaa, se on suuri ongelma; jos ihmiset näkevät nälkää, se on toinen ongelma; mutta jos he eivät saa itselleen henkisyyttä, mitä merkitystä heidän elämällään on, miksi he ovat kehittyneet tälle asteelle? He ovat kehittyneet eläimen tasolta, kaikkein alkeellisimmista olosuhteista, ihmisen tasolle. Jos he eivät nyt saa oivallustaan, se on pahempaa kuin nälkä, pahempaa kuin mikään köyhyys, pahempaa kuin mitkään sairaudet tai vaivat. Miksi emme siis yrittäisi antaa heille oivallusta? Miksi emme näe sitä niin, että annamme heille oivalluksen? Mutta kaikkein ensisijaisin asia on, kuten kerroin, että vasen puolenne pitää olla hyvin vahva.

Teidän ei pidä alkaa siihen siksi, että olette saaneet oivalluksenne, koska pystytte antamaan oivalluksia. Eli teidän ei pidä ryhtyä siihen ennen kuin olette vahvistaneet vasenta puoltanne. Sellainen henkilö on äärimmäisen nöyrä, äärimmäisen vilpitön, ei vastustele eikä valita mistään ja pystyy sopeutumaan kaikkiin olosuhteisiin. Hän ei ole kiintynyt mihinkään. Se on automaattista kiintymättömyyttä, ei tarvitse päästää irti. Tällaiselle ihmiselle voi tehdä mitä vain, hänelle voi antaa mitä vain, kaikki käy. Tällainen henkilö ottaa vastaan, ilman muuta, mutta ilman minkäänlaista kiintymistä mihinkään. Tällainen kiintymätön persoona pystyy tekemään kaikenlaista Sahaja Yogan levittämistyötä. Nyt on maailmalla mitä suurin tarve saada lisää sahaja-joogeja. Ihmiset arkailevat tehdä sitä, yllättävää kyllä.

Olen nähnyt ihmisiä, jotka ovat vailla totuutta, joilla on kaikenlaisia huonoja guruja, ja he ovat ihmisten kimpussa yrittäen levittää vääriä ideoitaan. Mutta miksi sahaja-joogien pitäisi, miksi heidän pitää olla niin arkoja, sitä en ymmärrä. Puhukaa tästä kaikille, tuokaa heitä Sahaja Yogaan. Tämä on hyvin tärkeä päivä, koska Guru-pujassa Guru ei voi antaa teille mitään. Mutta voin antaa teille neuvon, sellaisen neuvon, että laajentakaa sydäntänne, tulkaa nöyriksi ja yrittäkää levittää Sahaja Yogaa nöyrästi, ei aggressiivisesti. Se on äärimmäisen tärkeää. Jos teette sen, silloin teette täyttä oikeutta tälle elämälle, joka on henkinen elämä. Ilman sitä ette saa, ette pysty saamaan vahvuutta henkisyyteen. Sen vuoksi teidän on ymmärrettävä, että on erittäin tärkeää, että annatte Sahaja Yogalle täyden mahdollisuuden viisautenne kautta. Minulle tulee enimmäkseen sellaisia kirjeitä, että tämä ihminen on hankala, tuo ihminen on hankala, se ihminen tekee sellaista.

Unohtakaa sellainen! Sellaiset ihmiset eivät ole tärkeitä Sahaja Yogalle. Mutta jos alatte todella mennä ihmisten luo, tulette hämmästymään, kuinka monet haluavat mielenrauhaa, rauhaa sydämiinsä ja täyttä ykseyttä Jumaluuden kanssa. He eivät ehkä myönnä ja kerro, että he ovat ehkä menneet väärien gurujen luo. Mutta kaikesta huolimatta, he haluavat saavuttaa todellisen henkisen rauhan sisälleen. Tällainen halu on ihmisillä hyvin yleistä nykyään, mutta siihen menemiseen ja sen saavuttamiseen on alettava elää hyvin yksinkertaista elämää. Katsokaas, jos on kiinnostunut rahasta, tai niin kutsutusta vallasta, tai jos on hyvin kunnianhimoinen, silloin ei Sahaja Yogasta ole apua. Mutta jos on kiinnostunut myötätunnossaan ymmärtämään tämän päivän maailmaa, miten se on joutunut kaaokseen: miksi? Sen takia, että ihmiset ovat tehneet väärin. Meidän tehtävämme on välittää heille Jumalallisuuden tietoa.

Se pitäisi olla teidän halunne, ja siinä te tulette tuntemaan olonne hyvin mukavaksi. Kaikki muut halut tai muut tarpeet ovat, kuten sanotaan, hyvin ohimeneviä. Halu levittää Sahaja Yogaa on niin kaunis, että sitä haluaa tehdä koko ajan, ja joka kerta tunnette olonne niin iloiseksi ja onnelliseksi, eikä teillä ole minkäänlaisia ongelmia. Tämä on merkki Sahaja Yogan suurenmoisuudesta, ja haluan teidän kaikkien tulevan sellaiseksi. Tänään on suuri päivä, koska ajattelemme kaikkia niitä suuria pyhimyksiä, jotka tulivat maan päälle ja yrittivät ohjata meitä. He kaikki yrittivät levittää totuutta maailmaan. He saivat kärsiä paljon, heillä oli ongelmia, monia ongelmia, mutta he yrittivät kovasti levittää Sahaja Yogaa ja puhua Jumalasta ja Jumalallisuudesta. Kaikki se, mitä teidän pitää tänään antaa Minulle, on lupaus, että aina, kun tapaatte jonkun toisen ihmisen, voitte kertoa hänelle Sahaja Yogasta. Ei siksi, että se on tärkeää, vaan siksi, että maailma tarvitsee sitä aivan välittömästi. Jos ymmärrätte sen, että miksi olette syntyneet maailmaan tänä aikana, ja mitä maailma tarvitsee, alatte välittömästi tuntea vastuunne.

Olittepa mies tai nainen, sillä ei ole merkitystä. Lähtekää kaikki liikkeelle kertomaan, ajatelkaa, auttakaa ihmisiä ymmärtämään Sahaja Yogaa kaikin mahdollisin tavoin, ja luulen, että silloin teistä tulee guruina täydellisiä. Jos Sahaja Yoga on vain teissä, ette voi olla guruja. 'Guru' ei myöskään tarkoita sitä, että kuljette saarnaamassa Sahaja Yogaa, puhutte Sahaja Yogasta ja pidätte luentoja siitä. Ei! Se tarkoittaa sitä, että annatte oivalluksia muille. Kuinka monelle annatte oivalluksen, se on asian ydin; siitä ei tarvitse pitää lukua, se pitää tuntea sisällään kuin aallot, rakkauden meren laineet sydämessään. On niin kaunista nähdä ihmisten saavan oivalluksen ja uppoavan henkisyyden iloon. Sitä haluan teidän tekevän. Siksi olen täällä maan päällä.

Minäkin jouduin kärsimään aika lailla, se ei haittaa: niin kutsutut kärsimykset, katselin sitä kuin näytelmää. Kaikki on hyvin. Kunhan ette laita kovin paljon huomiota kaikkiin näihin kärsimyksiin – mitä suurta niissä on? Näitte eilen kauniin näytelmän Muhammad Sahibista. Ajattelin aina Hänestä, ja se oli kovin tuskallista, että kuinka väärin ihmiset ovat ymmärtäneet Hänet ja joutuneet hakoteille: miksi he tekevät näin väärin. Nyt olen iloinen, että ainakin te olette tajunneet Hänen suuruutensa, ymmärtäneet sen ja tehneet siitä todella kauniin näytelmän. En tiedä kuinka laajalle voimme levittää tätä, mutta totuus on, että itse Muhammad Sahib tapettiin, myös Hänen tyttärensä ja lapsenlapsensa tapettiin, Hänen vävynsä tapettiin. Sen jälkeen, kun heidät oli tapettu, he aloittivat kamalan suuntauksen nimeltään sunnalaisuus. Sunnalaisuus ei ole lähelläkään totuutta, se on jonkinlainen hyvin aggressiivinen ja julma uskonto, ja se alkoi levitä kaikkialle. Oikea Muhammad Sahibin Islam-uskonto ei ollut siinä.

Niistä, jotka tappoivat Hänet, tuli "islamisteja". On myös täysin väärin, että niin suurta hengellistä miestä ei hyväksytty, ja ne, jotka Hänet tappoivat, on hyväksytty. Tällaista voi tapahtua missä asiassa tahansa. Mutta pahin on tapahtunut islamilaisessa maailmassa, mikä on hyvin vaarallista, ja näemme sen, miten he tekevät paljon pahaa Jumalan nimissä. Yrittäkää ymmärtää, että tämä ei ole tapahtunut Muhammad Sahibin uskon takia eikä todellisuuden uskon takia, vaan sen on tarkoitus avata meidän kaikkien silmät näkemään, että epätotuus hyökkää aina Totuutta vastaan. Meidän on pidettävä kiinni Totuudesta mitä tahansa tapahtuukin. Tulee vielä päivä, jolloin ihmiset tajuavat, että he ovat seuranneet koko ajan vääryyttä, ja tehneet kaikenlaista typerää. Kaikki tämä järjestyy varmasti hyvin pian, jos haluni on niin voimallinen. Olen varma, että he tajuavat, että ystävällisyys, kiltteys ja myötätuntoisuus ovat parhaita tapoja tuntea onnellisuutta, mikään ei ole sen parempaa. Jumala siunatkoon teitä!
