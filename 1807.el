Shri Hanumana Puja. Frankfurt (Germany), 31 August 1990.

Μπορείτε να καθίσετε εδώ επίσης, είναι ωραία... Νομίζω πως μπορείτε να έρθετε, έχει χώρο. 

Κάποιοι από εσάς μπορούν να μετακινηθούν εδώ, έτσι δεν θα υπάρχει πρόβλημα. Καθίστε εδώ μπροστά. Είναι καλύτερα, βλέπετε. Ωραία. Ανοίξτε αυτή την πόρτα, θα είναι εντάξει. Αν θέλετε μπορείτε να την ανοίξετε. Εντάξει. Καλύτερα ανοικτές . Δεν μπορούν να ανοίξουν; Δεν ανοίγουν; Θεέ μου! Χρειάζεστε κάποιον που να είναι ψηλός. 

Χρειάζεστε τον Χανουμάνα! Πείτε το όνομα Του και θα τις ανοίξει! Βάλτε μια καρέκλα μπροστά. Σήμερα ήρθαμε εδώ για να κάνουμε Πούτζα στον Σρι Χανουμάνα. Ο Σρι Χανουμάνα είναι μια σπουδαία μορφή μέσα μας. Διατρέχει όλη τη διαδρομή από το Σβάντισταν έως τον εγκέφαλο και μας παρέχει την απαιτούμενη καθοδήγηση για τα μελλοντικά μας σχέδια ή τις διανοητικές μας δραστηριότητες. Μας δίνει καθοδήγηση και προστασία. Όπως γνωρίζετε η Γερμανία είναι ένα μέρος όπου οι άνθρωποι είναι πολύ δραστήριοι, πολύ της δεξιάς πλευράς, χρησιμοποιούν το μυαλό τους υπερβολικά και είναι επίσης προσανατολισμένοι σε μηχανικά μοντέλα. Προκαλεί έκπληξη πως μια θεότητα όπως ο Σρι Χανουμάνα ο οποίος είναι ένα αιώνιο παιδί, επειδή έμοιαζε με έναν πίθηκο, το κεφάλι του ήταν αυτό ενός πιθήκου όχι ελέφαντα , ήταν λοιπόν ένα αιώνιο παιδί και ήταν εκείνος που συνήθιζε να διατρέχει τη δεξιά πλευρά των ανθρώπων. Του είπαν : «Πρέπει να ελέγχεις τον ήλιο». 

Αρχικά πρέπει να ελέγχει τον ήλιο, τον ήλιο μέσα στους ανθρώπους, αν υπάρχει πολύ έντονα ο ήλιος τότε πρέπει να προσπαθεί να τον ελέγξει και να τον κάνει πιο δροσερό, πιο ήπιο. Ήταν λοιπόν ένα παιδί, από τη στιγμή που γενήθηκε έμαθε ότι πρέπει να φροντίζει τον ήλιο, είπε: «Γιατί να μην τον καταπιώ;» Έτρεξε λοιπόν πάνω στο σώμα του Βιράτα και έφαγε τον Σούρια. Στο σημείο αυτό έπρεπε να του πουν: « Όχι, όχι, πρέπει να τον ελέγξεις. Δεν πρέπει να τον βάλεις μέσα στο στομάχι σου!» γιατί σκέφτηκε ότι ο ήλιος θα ελεγχόταν καλύτερα μέσα στο στομάχι του. Η ομορφιά του χαρακτήρα του λοιπόν, είναι ότι είναι ένα παιδί και η παιδική συμπεριφορά του Σρι Χανουμάνα πρέπει να ελέγχει τη δεξιά πλευρά, αν υπάρχει μια μητέρα ή ένας πατέρας της δεξιάς πλευράς. Συνήθως οι άνθρωποι της δεξιάς πλευράς δεν αποκτούν παιδιά. Είναι υπερβολικά στη δεξιά πλευρά, έπειτα ακόμα και αν αποκτήσουν παιδιά, τα παιδιά δεν τους συμπαθούν πραγματικά, γιατί δεν έχουν χρόνο για τα παιδιά, είναι όλη την ώρα πολύ αυστηροί με τα παιδιά, τα διώχνουν, τους φωνάζουν, δεν ξέρουν πως να χειριστούν τα παιδιά. Ή είναι πολύ επιεικείς, γατί πάντα σκέφτονται: «Δεν είχα ποτέ κάτι τέτοιο, οπότε ας το προσφέρω στο παιδί». Έτσι αυτοί οι άνθρωποι των άκρων, που είναι της δεξιάς πλευράς έχουν τον Χανουμάνα, που δεν είναι παρά ένα παιδί. Είναι πολύ ανυπόμονος, πολύ ανυπόμονος να φέρει εις πέρας το έργο του Σρι Ράμα. 

Τώρα ο Σρι Ράμα έχει έναν χαρακτήρα, θα λέγαμε πολύ ισορροπημένο, απολύτως ισορροπημένο. Είναι ο ευεργέτης βασιλιάς που έχει περιγράψει ο Σωκράτης. Έτσι χρειαζόταν κάποιον διαρκώς μαζί του να κάνει την απαραίτητη δουλειά, να τον τροφοδοτεί ή να τον βοηθά, όπως ένας γραμματέας θα μπορούσατε να πείτε, και ο Σρι Χανουμάνα ήταν αυτός που δημιουργήθηκε γι ́αυτό το σκοπό. Τώρα ο Σρι Ράμα... Ήταν ένας απίστευτος βοηθός. Δεν μπορείτε να τον περιγράψετε με λέξεις. Ήταν ένας τόσο σπουδαίος υπηρέτης του Σρι Ράμα, ακόμα και οι υπηρέτες βλέπετε, δεν τρέφουν τόση αφοσίωση προς τον κύριο τους. Όπως συμβαίνει με ένα σκύλο ή ένα άλογο, αλλά κι' αυτά επίσης δεν φτάνουν σε τέτοια αφοσίωση προς τον Ράμα, ώστε μόλις μεγάλωσε του δόθηκαν εννέα σίντις, εννέα σίντις. Αυτά τα εννέα σίντις που απέκτησε λειτουργούσαν ως εξής: μπορούσε να γίνει τεράστιος, μπορούσε να γίνει τόσο βαρύς που δεν τον σήκωνε κανείς. Μπορούσε να γίνει σούκσμα, δηλαδή τόσο λεπτεπίλεπτος που δεν ήταν ορατός. Απέκτησε λοιπόν εννέα σίντις. 

Έτσι κάποιον που έχει πολύ ανεπτυγμένη τη δεξιά πλευρά, τον ελέγχει μέσα από τα εννέα αυτά σίντις. Πώς να ελέγξει τώρα έναν άνθρωπο που τρέχει πολύ γρήγορα μέσα στη ζωή του; Αυτό που κάνει είναι να ελέγχει την κίνηση του, τον χειρίζεται με τέτοιο τρόπο που τον αναγκάζει να ελαττώσει την ταχύτητα του. Τον κάνει να αισθάνεται τα πόδια του βαριά, ώστε να μην μπορεί να κάνει τόσα πολλά πράγματα. Τον κάνει να αισθάνεται τα χέρια του βαριά, ώστε να μην μπορεί να δουλέψει υπερβολικά με τα χέρια του. Μπορεί λοιπόν να δώσει ένα απίστευτο βάρος ληθαργικότητας σε έναν άνθρωπο που είναι πολύ στη δεξιά πλευρά. Έχει και άλλα πολύ ενδιαφέροντα σίντις, δεν έχει ο ίδιος πολλά όπλα στην κατοχή του, κρατά μόνο ένα γκαντά στο χέρι του και μπορεί να μεγαλώνει την ουρά του όσο θέλει και να χειρίζεται τους ανθρώπους με αυτή. Δεν χρειάζεται να χρησιμοποιήσει το χέρι του. Μπορεί να κάθεται εδώ και η ουρά του να είναι παντού. Μπορεί να δημιουργήσει ένα βουνό με τις αναδιπλώσεις της ουράς του και να καθίσει πάνω του. Όπως επίσης διαθέτει τεχνάσματα των πιθήκων όπως θα μπορούσατε να τα αποκαλλέσετε και τα έχει όλα αυτά μέσα του κατά κύριο λόγο για να ελέγχει έναν άνθρωπο που είναι υπερβολικά της δεξιάς πλευράς. 

Έπειτα μπορεί να πετά στον ουρανό. Χωρίς να έχει καθόλου φτερά, μπορεί απλά να πετά στον αέρα. Αυτό σημαίνει ότι γίνεται τόσο μεγάλος ώστε η ποσότητα του αέρα που εκτοπίζει είναι πιο βαριά από το ίδιο του το βάρος. Είναι απλά η αρχή του Αρχιμήδη, αν γνωρίζετε την αρχή αυτή, ότι γίνεται τόσο μεγάλος που το σώμα του αρχίζει και αιωρείται, όπως ένα σκάφος. Και μπορεί να πετά στον αέρα, και πετώντας μπορεί να μεταφέρει τα μηνύματα από τον ένα στον άλλο, μέσα από τον αιθέρα. Τώρα το στοιχείο του αιθέρα που έχουμε είναι κάτω από τις διαταγές του Σρι Χανουμάνα. Αυτός είναι που ελέγχει, είναι ο κύριος του αιθέρα, της φύσης του αιθέρα ή μπορούμε να πούμε της αιτίας του αιθέρα και μέσα από αυτόν μπορεί και επικοινωνεί. Όλων των ειδών οι επικοινωνίες που συναντούμε, όπως για παράδειγμα διαθέτουμε ενδοκρινείς αδένες τους οποίους ελέγχει η υπόφυση, επικοινωνούν μέσα από την κίνηση του Χανουμάνα, επειδή μπορεί να βρίσκεται σε Νιρακάρ, να βρίσκεται στο επίπεδο όπου δεν έχει μορφή. Επίσης στις τηλεπικοινωνίες, Τον χρησιμοποιούμε σε κάθε είδος επικοινωνίας, όπως όταν χρησιμοποιούμε ηχεία, την τηλεόραση, το ραδιόφωνο και σε όλα αυτά τα μέσα. Όπου χρησιμοποιούμε το μέσο του αιθέρα, είναι οι ευλογίες του Σρι Χανουμάνα, που είναι πάντα στη διάθεση των ανθρώπων της δεξιάς πλευράς. 

Μόνο οι άνθρωποι αυτοί ανακαλύπτουν τέτοιες ιδιότητες του χώρου, όπως τα ασύρματα τηλέφωνα τους τηλεγράφους που έχουμε και οτιδήποτε άλλο ασύρματο. Έτσι χωρίς κάποια σύνδεση, μέσα από τον αιθέρα μπορεί και τα φέρνει εις πέρας. Όλες οι συνδέσεις μέσω του αιθέρα έχουν γίνει από αυτόν το μεγάλο μηχανικό, τον Σρι Χανουμάνα. Είναι τόσο τέλειος μηχανισμός που δεν μπορείς να τον αμφισβητήσεις, δεν μπορείς να του βρείς λάθη. Καποιες φορές τα όργανα σας μπορεί να μην δουλεύουν σωστά, όμως όσον αφορά τη δική Του αιώνια δουλειά, υπάρχει και είναι πάντα τέλεια. Οι επιστήμονες το έχουν ανακαλύψει και πιστεύουν ότι είναι ιδιότητα της φύσης, πώς γίνεται όμως; Λέμε ότι είναι κάτι μέσα στον αιθέρα, πώς γίνεται όμως να ταξιδεύει μακριά; Το θεωρούν δεδομένο να συμβαίνει έτσι, ότι κάτι που λέμε εδώ ή το τηλεοπτικό σήμα μπορεί να ληφθεί στην άλλη άκρη του κόσμου. Ποτέ όμως δεν διερευνούν πώς συμβαίνει, ποιος είναι ο τρόπος. Αυτή ακριβώς είναι η δουλειά του Σρι Χανουμάνα, ο οποίος έχει δημιουργήσει ένα όμορφο δίκτυο και μέσα από αυτό το δίκτυο λειτουργούν τα πάντα. Έτσι ακόμα και στη δεξιά πλευρά οι δονήσεις που παρατηρούμε στα μόρια, όπως στα μόρια του διοξειδίου του θείου, υπάρχουν δύο άτομα οξυγόνου και τα άτομα αυτά ταλαντώνονται έτσι. Υπάρχουν συμμετρικά και μη συμμετρικά είδη ταλαντώσεων, όλοι θα το γνωρίζετε. 

Όλα αυτά τα είδη συμμετρικών και μη ταλαντώσεων, από ποιον δημιουργούνται; Κανείς δεν θέλει να ξέρει, κανείς δεν θέλει να το ανακαλύψει, γιατί μέσα σε ένα άτομο... Φανταστείτε βαθιά μέσα στο μόριο, ποιος κάνει τη δουλειά; Είναι ο Σρι Χανουμάνα και οι λεπτοί χειρισμοί του. Έχει λοιπόν ένα άλλο σπουδαίο σίντι που ονομάζεται άνιμα. Ανού σημαίνει μόριο, δηλαδή μπορεί και διεισδύει στο μόριο ή στο ρένου που είναι το άτομο. Διεισδύει στα μόρια και στα άτομα. Τώρα πολλοί επιστήμονες πιστεύουν ότι ανακαλύφθηκαν τα μόρια στη σύγχρονη εποχή. Δεν είναι έτσι, υπάρχουν είδη στις αρχαιότερες γραφές, περιγράφονται τα ανίμα και τα ρένου, έτσι όλα είναι καταγεγραμμένα εκεί. Οπουδήποτε λοιπόν βλέπετε τη δράση των ηλεκτρομαγνητικών δυνάμεων, γίνεται μέσα από τις ευλογίες του Χανουμάνα. Αυτός είναι που δημιουργεί τις δυνάμεις αυτές. Βλέπουμε λοιπόν ότι όπως ο Γκανέσα, έχει τη μαγνητική δύναμη, είναι ο μαγνήτης, διαθέτει τη μαγνητική δύναμη, η ηλεκτρομαγνητική δύναμη λοιπόν είναι η δύναμη του Χανουμάνα, όσον αφορά τη δράση της στην ύλη. Από την ύλη όμως, ανεβαίνει προς τον εγκέφαλο. 

Ανεβαίνει από το Σβάντισταν στον εγκέφαλο και εκεί δημιουργεί τους συσχετισμούς των διαφόρων περιοχών του εγκεφάλου. Πόσα πολλά λοιπόν μας προσφέρει. Εννοώ πως αν ο Γκανέσα μας δίνει σοφία, αυτός μας δίνει τη δύναμη να σκεφτούμε. Μας προστατεύει επίσης από το να μην κάνουμε άσχημες σκέψεις. Μπορούμε να πούμε ότι αν ο Γκανέσα μας δίνει τη σοφία, ο Σρι Χανουμάνα μας δίνει τη συνείδηση. Ελπίζω να καταλαβαίνετε τη διαφορά ανάμεσα τους. Με τη σοφία δεν χρειάζεστε τη συνείδηση τόσο πολύ, γιατί είστε σοφοί και γνωρίζετε το καλό και το κακό. Η συνείδηση είναι απαραίτητη όμως για κάποιον που πρέπει να είναι υπό έλεγχο και ο έλεγχος έρχεται από τον Σρι Χανουμάνα, που είναι η συνείδηση στην ανθρώπινη ύπαρξη. Αυτή η συνείδηση που είναι ο Σρι Χανουμάνα είναι η λεπτή μορφή Του που μας δίνει αυτό που στα σανσκριτικά λέγεται: «Σατάσατ Βιβεκαμπουντί», «Σατ» σημαίνει αλήθεια, «Ασάτ» σημαίνει μη αλήθεια, «Βιβέκα» σημαίνει διάκριση και «Μπουντί» σημαίνει ευφυία. Μας δίνει την ευφυία λοιπόν να διακρίνουμε ανάμεσα στην αλήθεια και στη μη αλήθεια. 

Στη Σαχάτζα Γιόγκα, λέμε ότι ο Σρι Γκανέσα είναι αυτός που μας δίνει, είναι ο Αντιάκσα, που όπως Τον ονομάζω είναι ο Πρύτανης του Πανεπιστημίου. Είναι αυτός που μας βαθμολογεί: «Τώρα έχετε ανοίξει αυτό το τσάκρα, τώρα το άλλο». Μας βοηθά να κατανοήσουμε το επίπεδο μας. Ο Γκανέσα μας δίνει το επίπεδο του Νιρβιτσάρα Σαμάντι, που ονομάζουμε ως Συνείδηση χωρίς Σκέψη και του Νιρβικάλπα Σαμάντι. Μας δίνει όλα αυτά και επίσης τη χαρά. Αλλά η κατανόηση ότι αυτό είναι καλό, είναι προς όφελος μας, η διανοητική κατανόηση, έρχεται από τον Χανουμάνα. Είναι πολύ σημαντικό για τους Δυτικούς ανθρώπους γιατί πρέπει να είναι διανοητικό, διαφορετικά δεν θα το καταλάβουν. Χωρίς τη διανόηση, δεν προχωρούν στην αφαίρεση. Πρέπει να είναι διανοητικό. Η διανοητική κατανόηση λοιπόν του καλού και του κακού μας δίνεται από τον Σρι Χανουμάνα. 

Χωρίς αυτόν ακόμα και αν γίνετε ένας άγιος, βέβαια ως άγιοι θα απολαμβάνετε την αγιότητα σας, αλλά αν η αγιότητα σας είναι εντάξει όταν ζειτε στα Ιμαλάια ή αν είναι εντάξει όταν συναντάτε ανθρώπους για να τους δώσετε αφύπνιση, όλος αυτός ο έλεγχος το Βιβέκα Μπουντί, όλος ο έλεγχος, όλη η διάκριση, όλη η καθοδήγηση, όλη η προστασία, μας δίνεται από τον Σρι Χανουμάνα. Η Γερμανία είναι μια χώρα που θα λέγαμε ότι μετουσιώνει τις ποιότητες της δεξιάς πλευράς και για το λόγο αυτό είναι σημαντικό ο προστάτης της δεξιάς πλευράς να λατρεύεται εδώ. Αλλά μέσα σε όλο αυτό το Βιβέκα Μπουντί, μέσα στην διάκριση αυτή γνωρίζει ένα πράγμα, ότι είναι απόλυτα υποταγμένος στον Σρι Ράμα. Τι είναι τώρα ο Σρι Ράμα; Ο Σρι Ράμα είναι ο βασιλιάς ευεργέτης, δουλεύει για την ευημερία. Ο ίδιος ο Σρι Ράμα είναι ένας τυπικός βασιλιάς, «Σανκότσα» λέμε συνήθως, τα αγγλικά δεν βοηθούν πολύ στην εξήγηση, ο Σρι Ράμα είναι αυτός που δεν θέλει να προβάλλεται. Μένει πάντα πίσω. Είναι πολύ ισορροπημένος, Είναι πολύ αξιοπρεπής. Έτσι ο Χανουμάνα είναι αυτός που πάντα ανυπομονεί να κάνει το έργο του Σρι Ράμα, πάντα. Αν ο Σρι Ράμα πει: «Εντάξει πήγαινε και φέρε...» Του είπε να φέρει το Σαντζίβανι, το είδος του βοτάνου που χρειαζόταν για να ξαναφέρει τον Λακσμάνα στη ζωή. Πήγε εκεί και έφερε ολόκληρο το βουνό μαζί του και είπε: «Ορίστε, πάρε το», τέτοιο είδος ατόμου είναι, αυτή είναι η χαρακτηριστική παιδική του συμπεριφορά. 

Η διάκριση που βρίσκεται σε αυτό είναι ότι : «Αφού το ζήτησε ο Ράμα, οτιδήποτε ζητά, θα το κάνω». Θα έλεγα ότι είναι μια σχέση όπως αυτή του Γκουρού και του Σίσια. Ακόμα περισσότερο όμως, σε βαθμό που ο Σίσια είναι σαν ένας υποταγμένος υπηρέτης, εντελώς παραδομένος στον Θεό, εντελώς παραδομένος και η βασική του ποιότητα είναι αυτή η παράδοση. Αυτή η ίδια η παράδοση δείχνει ότι όλοι οι άνθρωποι της δεξιάς πλευράς πρέπει να παραδίδονται στον Θεό, όχι στα αφεντικά τους. Οι περισσότεροι από αυτούς παραδίδονται πολύ στα αφεντικά τους, παραδίδονται στις δουλειές τους, μερικές φορές στις συζύγους τους επίσης. Είναι υποταγμένοι σε λάθος ανθρώπους, δεν έχουν διάκριση. Θα διαπιστώσετε ότι δεν έχουν διάκριση. Αν δεχτείτε όμως τη βοήθεια του Χανουμάνα, τότε αυτό που θα σας πει είναι ότι πρέπει να είσαστε παραδομένοι στον Παντοδύναμο Θεό, σε κανέναν άλλο ή στον γκουρού σας όπως ήταν ο Ράμα. Διαφορετικά δεν πρέπει να παραδίνεστε σε κανέναν άλλο. Και τότε είσαστε ένα ελεύθερο πουλί και έχετε όλες τις εννέα δυνάμεις μέσα σας. 

Ο Χανουμάνα είναι το αντίδοτο στην υπερδραστηριότητα σας, το αντίδοτο στην υπερβολική σκέψη, το αντίδοτο στο Εγώ σας. Τώρα ο τρόπος που τερματίζει το Εγώ των ανθρώπων, φαίνεται πολύ όμορφα όταν έκαψε όλη την Λάνκα, την πρωτεύουσα του Ράβανα και από τον τρόπο που τον περιγελούσε. Γιατί βλέπετε, αν κάποιος είναι εγωιστής, πρέπει να τον περιγελούν, έτσι διορθώνεται. Όπως όταν πρωτοσυνάντησε τον Ράβανα, αυτός του είπε: «Ποιος είσαι εσύ, εσύ ο πίθηκος;» Έτσι εκείνος έσπρωξε την ουρά του προς το μέρος του και γαργάλησε με την ουρά του, τη μύτη του. Είναι αυτός λοιπόν που κοροϊδεύει τους εγωιστές. Αν κάποιος που είναι εγωιστής σας δημιουργεί προβλήματα, θα είναι Αυτός που θα τον περιγελάσει και θα εκπλαγείτε όταν αυτός ο άνθρωπος που χοροπηδούσε σαν τον Χάμτυ Τάμπτυ, τελικά πέσει κάτω και χάσει την κορώνα του. Βλέπετε είναι η δουλειά του Χανουμάνα να σας προστατεύει από του εγωιστές ανθρώπους. Επίσης προστατεύει τους εγωιστές ανθρώπους με το να τους αποκαλύπτει, όπως τον Σαντάμ. Στην περίπτωση αυτή ζήτησα από τον Χανουμάνα να δουλέψει, γιατί ξέρω πως θα το κάνει. Τώρα δείτε πως έβαλε τον Σαντάμ σε διάφορες καταστάσεις, που δεν ξέρει τι να κάνει, δεν ξέρει πως να ξεμπλέξει. 

Γιατί αν υποθέσουμε ότι λέει: «Θα κάνω πόλεμο», όλο το Ιράκ θα καταστραφεί και αυτός θα καταστραφεί, το Κουβέιτ θα καταστραφεί, όπως και το πετρέλαιο. Όλοι θα βρεθούν σε άσχημη κατάσταση. Τι γίνεται όμως με αυτόν; Δεν θα παραμείνει εκεί. Αν οι Αμερικάνοι χρειαστεί να πολεμήσουν, θα πάνε στην χώρα του να το κάνουν. Δεν θα πολεμήσουν από την Αμερική, δεν πρόκειται να πάει στην Αμερική να τους πολεμήσει. Λίγοι Αμερικάνοι ίσως πεθάνουν. Έτσι μέσα στο μυαλό του Σαντάμ, ο Χανουμάνα δουλεύει και του λέει: «Βλέπεις κύριε, αν κάνεις αυτό, τότε αυτό θα συμβεί». Δουλεύει στο μυαλό όλων των πολιτικών και σε όλους αυτούς του εγωιστές ανθρώπους. Και τότε μένουν μερικές φορές έκπληκτοι, μερικές φορές αλλάζουν πολιτική, συνέρχονται και τελικά τα καταφέρνουν. Επίσης μια άλλη σπουδαία ποιότητα του Χανουμάνα είναι ότι κάνει τους ανθρώπους , κάτι σαν τον επόπτη, να συναντούν ο ένας τον άλλο. 

Δύο εγωιστές ανθρώπους θα τους κάνει να συναντηθούν και θα δημιουργήσει μια τέτοια κατάσταση ώστε να γίνουν φίλοι και να μαλακώσουν. Όλη του η δράση μέσα μας παρατηρεί το Εγώ μας, μας δίνει τη διάκριση: « Α! Είναι το Εγώ μου που δουλέυει» και έπειτα γινόμαστε σαν παιδιά με γλυκύτητα, εύθυμοι και χαρούμενοι. Πάντα είναι σε διάθεση για χορό, συνέχεια χορεύει και μπροστά στον Ράμα πάντα υποκλίνεται και πάντα επιθυμεί να εκπληρώσει κάθε επιθυμία του Σρι Ράμα. Αν λοιπόν ο Γκανέσα στέκεται πίσω Μου, ο Χανουμάνα στέκεται μπροστά στα πόδια Μου και είναι εκεί. Με τον ίδιο τρόπο θα έλεγα, αν η Γερμανία, ο Φίλιπ Με ρώτησε αν μπορεί η Γερμανία να γίνει σαν τον Χανουμάνα, τότε τι κινητήρια δύναμη θα είχαμε, αν γίνουν τόσο αφοσιωμένοι! Και αυτή η φύση της αφοσίωσης του Χανουμάνα φτάνει σε τέτοιο βαθμό, που όπως ξέρετε την ιστορία της Σίτα όταν Του έδωσε ένα περιδέραιο δεν το φόρεσε, γιατί δεν υπήρχε ο Ράμα μέσα. Μια φορά, η Σίτα ένιωσε ότι ο Χανουμάνα είναι συνέχεια παρών και Της στερεί τον ιδωτικό της χώρο. Έτσι, Του είπε: «Μπορείς να είσαι εκεί μόνο για μία δουλειά. Δεν χρειάζεται να τις κάνεις όλες». 

Έκανε όλες τις δουλείες του Σρι Ράμα. Η Σίτα είπε: «Πρέπει να είσαι εκεί για μία δουλειά. Διάλεξε όποια δουλειά θες να κάνεις». Εκείνος είπε: «Το μόνο που θέλω είναι να είμαι με τον Σρι Ράμα, ώστε όποτε φταρνίζεται να κάνω έτσι». Βλέπετε, στην Ινδία όταν φταρνιζόμαστε, πρέπει να κάνουμε έτσι, γιατί το φτέρνισμα αποτρέπει όλη την αρνητικότητα να βγει. Γι' αυτό κάνουμε έτσι όταν φταρνιζόμαστε. Ή αν είσαι νυσταγμένος και χασμουριέσαι, επίσης κάνουμε έτσι συνήθως. Είπε λοιπόν ο Χανουμάνα: «Όποτε χασμουριέται, επέτρεψέ μου να...», αυτό το λέμε Τσούτκι, δεν ξέρω πως το λέτε το Τσούτκι, «Επέτρεψέ μου να το κάνω». Η Σίτα είπε: «Αυτή είναι πολύ μικρή δουλειά, ο Χανουμάνα δεν θα φαίνεται καν». Έτσι στεκόταν εκεί. 

Και είπε η Σίτα: «Τώρα, γιατί στέκεσαι εκεί;» «Περιμένω για αυτό. Πώς μπορώ να φύγω;» Και έτσι αφού Του τη χάρισε, «Εντάξει, αυτή η δουλειά είναι δική Σου», δεν μπορεί να την πάρει πίσω, γιατί Του την έδωσε. Έτσι, ο Χανουμάν στέκεται πάντα εκεί, απλά για να κάνει αυτό στον Σρι Ράμα. Εννοώ ότι η γλυκύτητα του όλου πράγματος έγκειται στο ότι είναι αφοσιωμένος κάθε λεπτό, είναι περιποιητικός, είναι εκεί. Και στη Σαχάτζα Γιόγκα έχω σχέσεις με εσάς ως Γκουρού, ως Μητέρα και είναι, δεν ξέρω, απεριόριστες. Αλλά και πάλι αυτές τις δύο σχέσεις ξέρουμε, ότι είμαι η Μητέρα και ο Γκουρού σας. Τώρα, σαν Γκουρού, το κύριο μέλημά Μου είναι να μάθετε τα πάντα για τη Σαχάτζα Γιόγκα, να γίνετε ειδήμονες στη Σαχάτζα Γιόγκα και να γίνετε εσείς οι Γκουρού. Είναι το μόνο μέλημά Μου. Αλλά γι' αυτό, χρειάζεται πλήρης παράδοση. «Ισλάμ» σημαίνει παράδοση. 

Πρέπει, λοιπόν, να παραδωθείτε. Μόνο αν παραδωθείτε, μπορείτε να μάθετε ποιος είναι ο τρόπος να χειριστείτε τη Σαχάτζα Γιόγκα. Τώρα, αυτή η παράδοση γίνεται από τον Σρι Χανουμάνα. Αυτός είναι λοιπόν που σας διδάσκει πώς να παραδίνεστε ή σας κάνει να παραδίνεστε, γιατί οι εγωιστές δεν παραδίνονται. Τότε βάζει κάποια εμπόδια ή κάποια θαύματα και κάποια κόλπα, με τα οποία ένας μαθητής παραδίδεται στον Γκουρού. Αλλιώς δεν παραδίδεται, δυσκολεύεται να παραδωθεί και η δύναμη που δρα για να τον κάνει να παραδωθεί είναι του Σρι Χανουμάνα. Έτσι, δεν παραδίδεται μόνο ο ίδιος, αλλά κάνει και τους άλλους να παραδίδονται. Γιατί μόνο το εγώ σας αποτρέπει από το να παραδίδεστε και Εκείνος είναι που πολεμάει το εγώ, το καταστέλλει και σας κάνει να παραδωθείτε. Έτσι, μέσα από τη δική Του έκφραση, θα έλεγα ότι αυτό που έδειξε είναι ότι υπάρχει μα πολύ όμορφη πλευρά της δεξιάς πλευράς. Αν είναι να την απολαύσετε ολοκληρωτικά, πρέπει να είστε τελείως παραδωμένοι στον Γκουρού σας, σαν να είστε ο υπηρέτης του. 

Ό,τι έχετε να κάνετε για αυτό τον Γκουρού, πρέπει να το κάνετε. Φυσικά, πρέπει να ξέρετε ότι ο Γκουρού σας, το ελάχιστο που πρέπει να σας δώσει είναι Αυτογνωσία, αλλιώς, δεν είναι Γκουρού. Αλλά σε όποιον σας έχει δώσει Αυτογνωσία, πρέπει να παραδίδεστε, να είστε σαν υπηρέτης και να μην ντρέπεστε γι' αυτό. Όπως Εγώ κάποιες φορές, ξέρετε όταν ταξιδεύω με αεροπλάνο, κάποιες φορές δεν μπορώ να φορέσω τα παπούτσια Μου γιατί έχουν πρηστεί τα Πόδια Μου. Έτσι, κανονικά θα έπαιρνα τα παπούτσια Μου στα χέρια και θα περπατούσα. Αλλά έχω δει Σαχάτζα Γιόγκις, να παίρνουν τα παπούτσια Μου και να τα κουβαλάνε χωρίς να ντρέπονται καθόλου γι' αυτό. Απλά νιώθουν τόσο περήφανοι που κουβαλούν τα παπούτσια Μου. Έτσι δεν υπάρχει, πρέπει να αισθάνεστε υπερήφανοι που κάνετε όλα αυτά τα πράγματα, που έχετε την ευκαιρία να κάνετε όλα αυτά για τον Γκουρού σας και που παραδίδεστε στον Γκουρού. Σας νοιάζει μόνο πώς μπορείτε να υπηρετήσετε τον Γκουρού, πώς μπορείτε να Τον ευχαριστήσετε και να είστε πιο κοντά Του. Δεν σημαίνει σωματική εγγύτητα, αλλά ένα είδος σχέσης, ένα είδος κατανόησης. 

Ακόμα και αυτοί που είναι μακρυά Μου, Με νιώθουν στην καρδιά τους. Και αυτό πρέπει να πάρουμε, αυτή τη δύναμη από τον Σρι Χανουμάνα. Εκείνος είναι που προστατεύει επίσης όλες τις θεότητες. Προστατεύει. Υπάρχει διαφορά ανάμεσα στον Σρι Γκανέσα και στον Χανουμάνα. Ο Σρι Γκανέσα δίνει ενέργεια, Σάκτι, αλλά ο Σρι Χανουμάνα προστατεύει. Γι' αυτό θα δείτε ότι όταν ο Σρι Κρίσνα ήταν στο άρμα του Αρτζούνα, στην κορυφή του άρματος καθόταν ο Χανουμάνα, όχι ο Σρι Γκανέσα. Ο Χανουμάνα καθόταν εκεί προσέχοντάς Τον. Κατά κάποιο τρόπο, ο Σρι Ράμα γίνεται Σρι Βίσνου και έτσι πρέπει να Τον προσέχει. Είναι άγγελος, όπως ξέρετε, σύνφωνα με το Χριστιανισμό ή τη Βίβλο καλύτερα, Εκείνος είναι ο Αρχάγγελος Γαβριήλ. 

Ο Γαβριήλ είναι αυτός που έφερε το μήνυμα, γιατί είναι πάντα ο αγγελιαφόρος, στη Μαρία και προκαλεί έκπληξη ότι οι λέξεις που χρησιμοποίησε ήταν: «Ιμακουλάτα Σάλβε» και αυτό είναι το όνομά Μου. Το μικρό Μου όνομα είναι Νίρμαλα, δηλαδή Ιμακουλάτα (άσπηλη) και το επίθετο είναι Σάλβε. Της είπε αυτές τις λέξεις. Και σήμερα εξεπλάγειν όταν Μου έφεραν ένα δώρο, βρήκαν ένα σετ τσαγιού και δείπνου που λέγεται «Μαρία». Η Μαρία σχετίζεται πολύ με τον Χανουμάνα σε όλη Της τη ζωή. Αυτό σημαίνει ότι η Μαρία είναι η Μαχαλάξμι. Η Μαχαλάξμι είναι η Σίτα και μετά η Ράντα και ο Χανουμάνα πρέπει να είναι εκεί για να Την υπηρετεί. Και γι' αυτό, βλέπετε, μερικές φορές ο κόσμος ρωτάει: «Μητέρα, πώς το ήξερες; Μητέρα, πώς και το έμαθες; Μητέρα, πώς έστειλες το μήνυμα; Μητέρα, πώς το έλυσες;» Το φαντάζεστε; Αυτός είναι πονοκέφαλος του Χανουμάνα, Αυτός το κάνει. Ότι περνάει από το μυαλό Μου, το αναλαμβάνει και το διεκπεραιώνει. Γιατί όπως σας είπα όλη Του η οργάνωση είναι τόσο καλά σχεδιασμένη, όλα τα μηνύματα, από πού τα παίρνουν; Πολλοί άνθρωποι λένε: «Μητέρα, απλά προσεύχομαι σε Σένα». 

Υπήρχε ένας κύριος του οποίου η μητέρα ήταν πολύ άρρωστη και πήγε να τη δει και εκείνη θα πέθαινε από καρκίνο. Εκείνος είπε: «Δεν ήξερα τι να κάνω, και έτσι προσευχήθηκα σε Σένα: «Μητέρα, σε παρακαλώ σώσε τη μητέρα μου». Την ειλικρίνεια αυτού του ανθρώπου, το βάθος του ως Σαχάτζα Γιόγκι, ο Χανουμάνα το γνωρίζει. Γνωρίζει πόσο αξίζει αυτός ο άνθρωπος. Και αμέσως, θα εκπλαγείτε, μέσα σε τρεις μέρες η γυναίκα που θα πέθαινε επέζησε και έγινε καλά. Την έφερε στην Βομβάη και ο γιατρός είπε: «Δεν έχει καρκίνο». Πολλά από αυτά που αποκαλείτε θαύματα, γίνονται από τον Σρι Χανουμάνα. Αυτός είναι ο υλοποιός των θαυμάτων. Κάνει θαύματα επίσης για να αποδεξει το πόσο ανόητοι είστε, πόσο χαζοί είστε, γιατί βρίσκεται στη δεξιά πλευρά, βλεπετε, πηγαίνει στην πλευρά του εγώ. Με το εγώ ο άνθρωπος πάντα γίνεται ανόητος, είναι αναπόφευκτο. 

Με το εγώ γίνεται ανόητος, λέει: «Τι πειράζει;» Και για αυτό μπορείτε να δείτε πολλούς ανθρώπους που κάνουν ανόητα πράγματα, δεν μπορούμε να καταλάβουμε γιατί τα κάνουν. Λένε: «Τι πειράζει;» Το πρόβλημα είναι ότι στον Χανουμάνα δεν αρέσουν αυτά και αντιδρά. Όταν συμπεριφέρονται χαζά, αντιδρά και έτσι ξέρουν ότι έχουν κάνει ένα τόσο μεγάλο λάθος ή ότι ήταν όλο τόσο χαζό. Αλλά, μερικές φορές μπορεί να είναι υπερβολικά, υπερβολικά δύσκολο να επανέλθει μια κατάσταση, όπως στις ασθένειες, την ασθένεια των γιάπις όπως την αποκαλώ, που καθιστάται αδύνατη, γιατί ο Χανουμάνα έχει αφαιρέσει την ηλεκτρομαγνητική δύναμη από αυτούς τους ανθρώπους και δεν δουλεύει, δεν σχετίζεται με το συνειδητό μυαλό τους. Έτσι το μυαλό τους δεν μπορεί να λειτουργήσει, απλά σταματάει. Αυτοί οι άνθρωποι, μόνο αν λατρέψουν τον Χανουμάνα με την ίδια αφοσίωση, μπορεί να σωθούν. Αλλά δεν είναι τόσο εύκολο να πείσεις αυτούς του ανόητους γιάπις για τίποτα. Λένε: «Δεν πιστεύουμε. Και τι έγινε;» Και τι έγινε; Πεθαίνετε, τι άλλο να γίνει; Αυτό είναι το μόνο όριο, αυτή είναι η μόνη ζωή που σας έμεινε και αυτό κάνετε. Υπάρχουν τόσες πολλές όψεις του Χανουμάνα που θα μπορούσα να σας αναφέρω, όπως για παράδειγμα, το σώμα Του βλέπετε, όπως του Σίβα, είναι καλυμμένο από γκέρου. 

Αυτό που λέμε γκέρου είναι είναι ένα είδος, ξέρετε τι είναι το γκέρου, είναι μια κόκκινη πέτρα που είναι πάρα πολύ ζεστή. Και με το κρύο μερικές φορές βγάζετε αυτά τα εξανθήματα, έτσι αν βάλετε το γκέρου πάνω στα εξανθήματα βελτιώνονται. Ή παθαίνετε εξαιτίας της αρνητικότητας μερικές φορές, μερικές δερματολογικές παθήσεις που θεραπεύονται με το γκέρου γιατί είναι πολύ ζεστό και σας ανακουφίζει. Αντιθέτως ο Σρι Γκανέσα είναι καλυμμένος με οξείδιο του μολύβδου, με κόκκινο οξείδιο του μολύβδου που είναι υπερβολικά κρύο. Το οξείδιο του μολύβδου είναι πολύ κρύο. Αν το αγγίξετε, καταλαβαίνετε ότι είναι πολύ κρύο. Έτσι το οξείδιο το μολύβδου καλύπτει όλο Του το σώμα, για να εξισορροπήσει τη ζέστη που έχει Εκείνος ή τα αποτελέσματα που έχει από τη ζέστη. Στα Σανσκριτικά λέγεται Σιντούρα. και στα Μαράτι ή τα Χίντι λέγεται επίσης Σιντούρα. Αυτό είναι το χρώμα του, ευτυχώς αγόρασα αυτό το σάρι στη Βιέννη και το έχω γι' αυτή την περίσταση. 

Έτσι είναι πάντα καλυμμένος με αυτό το χρώμα, που μπορείτε να το πείτε σιντούρ. Και το οξείδιο του μολύβδου, παρόλο που λένε ότι προκαλεί καρκίνο, λένε ότι το οξείδιο του μολύβδου προκαλεί καρκίνο, αλλά αυτό είναι κρύο και μπορεί να σας δροσίσει τόσο πολύ που να πάτε στην αριστερή πλευρά. Και ο καρκίνος είναι μια ψυχοσωματική ασθένεια και μάλλον αυτός είναι ο λόγος που μπορεί να το προκαλέσει, αν και είναι παρατραβηγμένο να λέμε ότι μπορεί να σας προκαλέσει καρκίνο. Γιατί αν είναι τόσο κρύο, τότε πηγαίνετε στην αριστερή πλευρά και η αριστερή πλευρά μπορεί να προσβληθεί από ιούς, από τους οποίους μπορεί να έχετε προβλήματα. Αλλά το ίδιο οξείδιο του μολύβδου είναι καλό για ανθρώπους που είναι πολύ τις δεξιάς πλευράς. Αν αυτοί το βάλουν πάνω στο Αγκνιά τους δροσίζονται, τους δροσίζει. Και είναι πολύ καλό γι αυτούς να το βάζουν στο Αγκνιά τους, για να δροσιστούν. Ο θυμός τους εξαλείφεται, τα νεύρα τους ηρεμούν και είναι ένα πάρα πολύ καλό πράγμα. Αυτός λοιπόν είναι εκείνος που θεραπεύει τον θυμό, είναι αυτός που θεραπεύει τη βιασύνη, την ταχύτητά μας, την επιθετικότητά μας. Αυτός είναι που το κάνει. 

Αυτός ξεγέλασε τον Χίτλερ. Πώς; Ο Χίτλερ χρησιομοποίησε τον Σρι Γκανέσα ως σύμβολο, έτσι η σβάστιγκα είχε τη φορά των δεικτών του ρολογιού. Τότε ο Χανουμάνα τον ξεγέλασε. Τι έκανε; Αυτός αντέστρεψε το σχέδιο του χρησιμοποιούσαν για να κάνουν τη σβάστιγκα. Το έβαλε κάπως και δηλαδή τα έφερε έτσι που είπαν: «Πρέπει να έχει την αντίθετη φορά». Από τη στιγμή που το χρησιμοποίησαν με την αντίθετη φορά, ένα κόλπο που πρότεινα στον Χανουμάνα, όμως Εκείνος έκανε το κόλπο, άρχισαν να χρησιμοποιούν τον Γκανέσα από την άλλη πλευρά. Τον ίδιο Γκανέσα για τον οποίο ο Σρι Χανουμάνα ανησυχούσε για το πώς θα ξεπερνούσε τον Σρι Γκανέσα, γιατί ήταν μεγαλύτερός του και πώς θα τον ξεπερνούσε; Αυτός είναι η θεότητα, αλλά ο Χανουμάνα είναι ένας άγγελος. Όταν έγινε το κόλπο και οι δυο έβαλαν ένα τέρμα στη νίκη του Χίτλερ. Έτσι έγινε αυτό το κόλπο, όλα αυτά τα μικρά μικρά κόλπα που βλέπετε να υπάρχουν. Μια φορά θυμάμαι Μου έκαναν Πούτζα στη Γερμανία και η Γερμανία είναι το μέρος που γίνονται αυτά τα κόλπα από τον Χανουμάνα, γιατί σας είπα ότι είναι αυτοί που που Τον χρειάζονται περισσότερο. 

Λοιπόν, ήταν στη Γερμανία μια Πούτζα που κατά τη διάρκεια της, έβαλαν τα πράγματα με λάθος σειρά, κατά λάθος. Δεν το κατάλαβα. Εγώ, συνήθως, παρακολουθώ τα πάντα πολύ προσεκτικά, αλλά δεν ξέρω γιατί, εκείνη την ημέρα δεν το είδα, πρέπει να ήταν ένα αστείο του Χανουμάνα. Και όταν το κατάλαβα είπα, «Ώχ Θεέ μου! Τι θα συμβεί τώρα; Πού θα συμβεί; Σε ποια χώρα θα συμβεί το κακό;» Δεν έγινε κάτι στην Γερμανία, αλλά στην Αγγλία. Διότι στην Αγγλία, είχα δουλέψει τόσο σκληρά και ήταν τόσο απρόσεκτοι με τη Σαχάτζα Γιόγκα, τόσο ληθαργικοί γι' αυτήν, που πήγε εκεί και χτύπησε. Αυτός είναι που πηγαίνει σαν χειμμαρώδης βροχή ή μπορεί να πάει σαν μια δυνατή, πολύ δυνατή θύελλα και να καταστρέψει πράγματα. Αυτός λοιπόν χειρίζεται όλα αυτά τα πράγματα μέσα από τις ηλεκτρομαγνητικές δυνάμεις. Έτσι όλα, τα πάντα, είναι υπό τον έλεγχό του. Τα πάνα είναι υπο τον έλεγχό Του και είναι Αυτός που δημιουργεί τη βροχή για εσάς, Αυτός δημιουργεί τον ήλιο για σας, Αυτός δημιουργεί τον άνεμο για σας. 

Αυτός είναι που κάνει όλα αυτά τα πράγματα για να έχουμε μια σωστή Πούτζα, για να έχουμε μια σωστή συνάντηση και όλα τα κάνει τόσο ωραία. Και κανείς δεν ξέρει ότι είναι ο Σρι Χανουμάνα που τα κάνει όλα και πρέπει να Τον ευχαριστούμε κάθε φορά. Για σήμερα, υπάρχουν τόσα πολλά, αν πρέπει να μιλήσω γι'Αυτόν θα Μου έπαιρνε ώρες. Αλλά μπορώ να πω ένα πράγμα, ότι είναι πολύ ευλογημένο, το νιώθω, που κάνουμε σε αυτό το παλάτι την Πούτζα του Σρι Χανουμάνα. Γιατί πάντα ήταν μια μεγαλοπρεπής θεότητα ή ένας άγγελος και όλα αυτά σε ένα τόσο μεγαλοπρεπές μέρος και τα πάντα εδώ είναι όμορφα φτιαγμένα και θα Του άρεσε. Δεν είναι Σανιάσι, δεν είναι ασκητικός. Κανονικά οι άνθρωποι της δεξιάς πλευράς είναι ασκητικοί, δημιουργούν ανθρώπους της δεξιάς πλευράς, θέλουν να έχουν τα πάντα απλά. Θα ήθελαν να κόψουν ακόμα και τη μύτη τους αν ήταν δυνατόν και να την βγάλουν από το πρόσωπό τους! Έστι βλέπετε, αντίθετα ο Χανουμάνα δεν το κάνει. Στον Χανουμάνα αρέσει η ομορφιά, Του αρέσει η διακόσμηση και κάνει τους ανθρώπους να μην είναι ασκητές, ο Χανουμάνα δίνει τέτοιου είδους πράγματα. 

Αλλά πολλοί άθρωποι που είναι λάτρεις του Χανουμάνα, λένε πάντα ότι οι κυρίες δεν πρέπει να βλέπουν τη μορφή του Χανουμάνα, διότι ο Χανουμάνα είναι ένας Μπραχματσάρι, είναι ένας από αυτούς που δεν θέλει να τον βλέπουν οι γυναίκες, διότι δεν είναι πλήρως ντυμένος και φορά λίγα ρούχα και έτσι δεν θέλει να τον βλέπουν οι γυναίκες. Αλλά αν οι γυναίκες σκέφτονται πως είναι απλώς ένα παιδί, τότε είναι το ίδιο. Αλλά οι άνθρωποι δεν νομίζω ότι σκέφτονται ότι είναι ένα παιδί. Πόσο μας απασχολεί το πόσα ρούχα φοράει ή δεν φοράει ένα παιδί; Και έπειτα είναι ένας πίθηκος και οι πίθηκοι δεν είναι υποχρεωμένοι να φορούν ρούχα. Έτσι ό,τι φοράει είναι αρκετό και δεν δίνει καθόλου την αίσθηση ότι είναι γυμνός, αλλά βλέπετε μια γλυκιά μορφή Του, τόσο γλυκιά. Εύχομαι να βγάζετε μερικές φορές και τη δική Του φωτογραφία, όπως έχετε και τις φωτογραφίες του Σρι Γκανέσα. Τότε θα Τον ερωτευτείτε πραγματικά, είναι τόσο γλυκός. Και παρόλο που είναι τόσο μεγάλος και τεράστιος και έχει νύχια, όταν χαϊδεύει τα πόδια Μου, βάζει μέσα τα νύχια Του. Είναι τόσο ευγενικός, υπερβολικά ευγενικός και χαϊδεύει πολύ όμορφα τα πόδια Μου. Και Τον έχω δει πώς χειρίζεται το καθετί, με πολύ ευγενικό τρόπο. 

Έτσι, αυτό αισθάνομαι, ότι τώρα οι Γερμανοί γίνονται πολύ προσεκτικοί στο χειρισμό των πραγμάτων, των ανθρώπων. Αυτή η αλλαγή συμβαίνει και πιστεύω ότι είναι από τις ευλογίες του Χανουμάνα σε αυτούς. Είθε ο Θεός να σας ευλογεί. Τώρα, σήμερα δεν χρειάζεται να κάνουμε Γκανέσα Πούτζα, αλλά να πλύνετε μια φορά τα πόδια Μου με κάποιο τραγούδι, γιατί πάντα πριν από κάθε Πούτζα πρέπει να γίνεται η Γκανέσα Πούτζα, αλλά δεν χρειάζεται να είναι τόσο περίπλοκη. Απλά- πού είναι η Μπάρμπαρα; Ζητήστε της να φέρει ένα μπουκάλι ζεστό νερό, γιατί ο Γκανέσα Με δροσίζει και ο Χανουμάνα Με δροσίζει τελείως. Είναι ο Χανουμάνα, βλέπετε που Με δροσίζει από εδώ πίσω και τώρα βλέπετε πόσο δροσερό γίνεται όλο το μέρος μιλώντας γι' Αυτόν. Αυτό είναι το δώρο από τη Ρωσία και εδώ, βλέπετε τώρα, το χρώμα του Χανουμάνα είανι ακριβώς όπως το σάρι Μου. Και αυτός είναι ο Χανουμένα, ο Γαβριήλ, απλά φανταστείτε: είναι μια παραδοσιακή ρώσικη ιστορία, άρα οι Ρώσοι γνώριζαν ότι συνηθίζει να φοράει ρούχα με τέτοιο χρώμα απλά φανταστείτε το. Και κάθεται πάνω σε ένα άλογο, και λέγεται ότι ο Γαβριήλ που είπε στον Μωχάμετ Σαχίμπ για τους εφτά... Έδωσε ένα άλογο στο Μωχάμετ Σαχίμπ για να ανέβει στους εφτά ουρανούς. Ναι, για να δει τη χάρη του Κυρίου σε όλο Της το μεγαλείο, που είναι τα εφτά τσάκρας, αυτά Του έδωσε ο Χανουμάνα. 

Αυτό είναι σωστό. Επειδή ο Μωχάμετ Σαχίμπ ήταν στην αριστερή πλευρά, είχε μια Τσάντρα Μα και Του την έδωσε. Αυτό είναι ένα πολύ ωραίο κομμάτι. Πρέπει να το κρατήσετε εκεί... Αλλά έχει φτιαχτεί στη Γερμανία.