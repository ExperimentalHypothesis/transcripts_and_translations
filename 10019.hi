20 जुलाई 2002
Evening Program
Campus, Cabella Ligure (Italy)
Talk Language: English | Translation (English to Hindi) - Draft

20 जुलाई 2002
शाम का कार्यक्रम
कैम्पस, कैबेला लिगुर (इटली)
बातचीत की भाषा: अंग्रेजी | प्रतिलेख (अंग्रेजी) - सत्यापित
2002-07-20 शाम का नाटक का कार्यक्रम: द बेट्रेयड पैगम्बर (गुरु पूजा की पूर्व संध्या) के बाद बातचीत।

मेरा दिल बहुत भर गया है, क्योंकि इस महान नाटक में आपने वास्तव में मोहम्मद के जीवन की सुंदरता को दिखाया है; कैसे लोगों ने दुरुपयोग किया और पूरी दुनिया को परेशान किया है; और अब, वे मुसीबत में हैं। वह ऐसा कभी नहीं चाहते थे लेकिन उनके जैसे महान पैगंबर को इंसान कैसे गलत समझ लेता है।
मुझे गुइडो और आप सभी को इतना अच्छा अभिनय करने के लिए बधाई देनी चाहिए और वाह क्या नाटक था! सिंक्रनाइज़ेशन और वह सब तकनीकी चीजें आपने ... मैं नहीं जानती कि मैं क्या कहूं।।। हर तरह से यह एक बहुत ही सुंदर नाटक था।
इसने मेरे दिल को छू लिया है क्योंकि मोहम्मद को उनके ही अनुयायियों द्वारा नहीं समझा गया, न ही उनका विरोध करने वालों द्वारा; करुणा भरे ऐसे महान व्यक्ति, आध्यात्मिकता के ऐसे महान व्यक्ति को बहुत गलत समझा गया है और तथाकथित इस्लामी दुनिया, और तथाकथित गैर-इस्लामी, उन्होंने मोहम्मद साहब की महानता को कभी नहीं समझा।
मेरा मतलब है, मैं वास्तव में इससे बहुत प्रभावित हुई क्योंकि वह मेरा सबसे प्यारा बेटा था और मैंने उसकी पूजा की। भगवान उनकी आत्मा और आप सभी को जिन्होंने उनका अनुसरण किया है, शांति दे।
समाचार का प्रसार करें, अधिक लोगों को सहज योग में लाएं; मोहम्मद के शिष्यों को सहज योग में लाना बहुत आसान है यदि वे वास्तव में उनके शिष्य हैं तो। उन्हें सहज योग में लाना मुश्किल नहीं है क्योंकि उन्होंने पहले ही वर्णन किया है, वर्णन किया है कि पुनरुत्थान के समय आपके हाथ बोलेंगे। वह पहले ही इतना स्पष्ट रूप से कह चुके हैं। किसी ने भी ऐसा नहीं कहा है, किसी ने भी अब तक ऐसा नहीं कहा है; तो इससे पता चलता है कि वह कितना महान थे।
इन महान पैगम्बरों के सभी गुणों का दुरुपयोग किया गया है, वास्तव में गलत व्याख्या की गई है, जिससे सभी प्रकार की समस्याएं पैदा हुई हैं; जबकि वे हमारी समस्याओं को हल करने के लिए यहां आए थे, जबकि हमने जो किया है वह समस्याएं पैदा करने के लिए किया है।
मेरी उनके लिए, उन सभी के लिए ऐसी भावना है।
आज मुझे पालेस, फिलिस्तीनियों के बारे में पता चल है कि वे अब पूरी तरह से तंग आ चुके हैं और इसीलिए वे खुद को मार रहे हैं; क्योंकि उनके पास रहने के लिए कोई जगह नहीं है, उनके पास कोई घर नहीं है, नहीं, कुछ भी नहीं है, उनके पास कोई संभावना नहीं है।
लेकिन हमें यहूदियों को भी उन्हें समझने के लिए कहना चाहिए; यह दोनों तरीके हैं: एक तो संतुलन होना चाहिए और एक दूसरे के बारे में समझ होनी चाहिए।
भगवान ने इस दुनिया को विनाश करने के लिए नहीं बनाया है; इसलिए किसी को भी इस दुनिया को नष्ट करने का अधिकार नहीं है।
इसलिए, मुझे लगता है कि हमें इन सभी चीजों पर बहुत संतुलित दृष्टिकोण रखना चाहिए और यह भी कि अगर हम उन्हें आत्म साक्षात्कार देते हैं तो वे कहीं भी हों, चाहे वे इस्लामी धर्म में हों या वे गैर-इस्लामी हों, कहीं भी ... वे महसूस करेंगे कि सच्चाई क्या है। जब तक आप सच्चाई नहीं जानेंगे तब तक आप कैसे लड़ सकते हैं और किस लिए लड़ रहे हैं?
इसलिए, मैं एक तरह से बहुत खुश हूं कि सहज योगियों ने इसे समझा है और इस महान व्यक्ति को मंच पर लाया गया है और आप सभी ने इसकी सराहना की है।
इसलिए, अब करुणा रखो, जैसा उन्होंने कहा, और परमेश्वर के प्रति प्रेम रखो।
यह बहुत महत्वपूर्ण है; हालांकि उन्हें गुमराह किया गया है जैसे ईसाइयों को गुमराह किया गया है। ये सभी मूर्ख लोग जो तथाकथित, धर्म का पालन करते हैं, ने पूरी दुनिया को गुमराह किया है, लेकिन सहज योगियों को सच्चाई को अपनाना चाहिए। और उन्हें ज्यादा लड़ना नहीं है; वे बहुत आसानी से नियंत्रित कर सकते हैं, तलवार या किसी भी चीज़ की आवश्यकता नहीं है, बस वे अपने प्रेम, अपनी करुणा और अपनी बुद्धि से नियंत्रित कर सकते हैं, जो सहज योगियों के लिए बहुत महत्वपूर्ण है, कि उनके पास वह ज्ञान होना चाहिए।

मैं गुइडो एंड कंपनी को फिर से बधाई देना चाहती हूं जो मोहम्मद साहब के बारे में इतनी खूबसूरत बात लेकर आए हैं। मैं उनका बहुत सम्मान करती हूं क्योंकि उनमें एक महान नाटककार की प्रतिभा है; मेरा मतलब है, बस सिर्फ कल्पना कीजिए उस सिंक्रनाइज़ेशन और सब कुछ, अभिनय की। आप लोग जो महान अभिनेता और अभिनेत्री हैं, उसके अलावा वह एक महान आयोजक भी हैं और इतना बड़ा नाटक किया गया है।
मुझे नहीं पता कि कोई टेलीविजन इस नाटक को दिखाना चाहेगा क्योंकि, मुझे नहीं पता, उनकी शैली अलग है, उनके तरीके अलग हैं, और उन्हें अभी भी बढ़ना है, लेकिन जो कुछ भी है यह एक सुंदर नाटक है ऐसा मैंने पहले कभी नहीं देखा।
भगवान आप सभी को आशीर्वादित करे,
और विशेष रूप से श्री गुइडो, महान को।