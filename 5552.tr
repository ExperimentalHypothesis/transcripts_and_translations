27 Şubat 1979
Talk to Sahaja Yogis
Rahuri (India)
Sahaja Yogilerle Söyleşi, 27 Şubat 1979, Rahuri (Hindistan)

Rahuri'den, onunla birlikte buraya gelen pek çok Sahaja Yogi var. Aynı şekilde, bizden önce konuşma yapan Rahuri'den Bay Dhumal da buradaydı. Burası erdemli bir toprak. Raul Ba gibi yoginilerin yaşadığı bu topraklar Benim için çok saygıdeğer. O da köylerde bir devrim yarattı. Ve her biri elmas gibi işlenmiş, güzel Sahaja yogiler. Onların ne kadar bilgili olduklarını ve Tanrısal ilke hakkındaki bilgilerinin ne kadar derin olduğunu anlamak için onlarla sohbet etmek gerekir. Sahaja Yoga, Sahaja, 'Saha' bizimle ve 'Ja' ise doğuştan anlamına gelir. Sahaja Yoga, Maha Yoga'dır(büyük Yoga). O bizimle birlikte doğar. Ellerinizi şu şekilde tutun. Kundalini'yi aktive etmek istiyorsanız, ellerinizi böyle tutun. Bu çok basit. Şapkalarınızı çıkarın. Eğer takıyorsanız, siyah iplikleri de çıkarın. Böylece daha kolay olur. Boynunuzda dini boncuk kolyeler takıyorsanız, bunları çıkarmanız daha iyi olur, çünkü bunlar Kundalini'nin ilerlemesini engeller. Çok eski zamanlardan beri, insanlar Kundalini'nin içimizdeki bir yapı olduğunu söylemişlerdir. Bu, özellikle Adi Shankaracharya ve Markandeya Swami tarafından ayrıntılı olarak açıklanmıştır. Daha sonra Kabir ve Guru Nanak da bunu ayrıntılı olarak açıklamış ve yazmışlardır. Kundalini bizim annemizdir ve annelik çok kutsal bir kurumdur. Şimdi, annesiyle yasak bir ilişki yaşayan Freud gibi pis bir kişi, pis bir durum yaratmıştır. Bu yüzden batı dünyasında, onların uğradığı zararın boyutunu görmelisiniz, bu şeytan – Hitler, o sadece insanların kafasını kesti – ama bu kişi herkesin Kundalini'sini olumsuz etkiledi. Kundalini bir annedir ve o saf bir annedir. Annenin saflığının bir Hintliye açıklanmasına gerek yoktur. Annenin saflığını anlamayanlar, Sahaja Yoga'ya ulaşamazlar. Bu mümkün değildir. Hintli olmalarına rağmen kutsallığı, kutsallığın önemini unutmuş olan birçok insan gördüm. Onlar kendilerini doğrudan yıkıma götürecek olan bir yol seçtiler. Bu Güç içimizde var, bizde var ve birçok insan bize onun varlığından bahsetti. Bugün hiçbir geçmişi olmayan ve söylediklerinin hiçbir temeli olmayan birçok guru var. Para kazanmak için kendi sahte yöntemlerini geliştirdiler. Bunun bir geçmişi olması gerekir. Her olay tarihseldir. Amip'ten insana dönüşüm sürecini bir düşünün, adım adım ilerlemek zorunda kaldı. Aynı şekilde, manevi yaşamın tüm tarihi de sizi bir yola götüren bir olaydır. Eğer bu canlı bir süreçse, tıpkı bir tohumun kök, gövde, yaprak ve çiçeklere dönüşmesi ve sonra meyve vermesi gibi, tüm bunlar adım adım gerçekleşir. Benzer şekilde, bugün maneviyatla ilgili Okuduğumuz her şey, Aziz Tukaram veya Dnyaneshwar veya ülkemizin onlardan önceki büyük azizleri tarafından yazılmış olabilir. Birçok sahte guru, bu azizleri bir kenara itmiş, kendilerini doğrucu olarak ilan etmiş ve onlar para kazanmanın farklı yollarını geliştirmiştir. Bu süreçte, onlar yanlış şeyler yapsalar bile, yaptıklarının doğru olduğunu düşünürler. Hipnoz yardımıyla bir şekilde kimi hileler yaparlar, bu şeyler insanların zihninde yerleşir ve insanlar onlara inanmaya başlarlar. İlerleyen zamanlarda, bu insanların zihinsel dengesi bozulur ve bu kaçınılmazdır, çünkü gerçek olan, var olan her şeyin bir şekilde elde edilmesinin bir yolu vardır. Tanrı bizi neden amipten insan haline getirdi? Bunu nasıl yaptı? Bizlerde O, ne tür bir tasarım yarattı, günlük yaptığımız işlerimiz her ne olursa olsun, bunları yönlendiren 'sukshma' (süptil güç) nedir? Bu konuda, sadece bizim kutsal kitaplarımızda değil, diğer kutsal kitaplarda da çok fazla çalışma yapılmıştır. Bundan, İncil'de ve Kuran'da da bahsedilmektedir. Benzer şekilde, tüm kutsal kitaplarımızda da bundan ayrıntılı şekilde bahsedilmektedir. Ve her dinde, atma'nızı (ruhunuzu) tanımanız gerektiği belirtilir. Yeniden doğmanız gerekir. Yeniden doğmalısınız. Siz yeniden doğana kadar diğer şeylerin bir anlamı yoktur. DENT adında büyük bir bilim adamı vardı. O, atma'yı (ruhu) ve onun girişini biz elde edene kadar, o zamana kadar siz herhangi bir dini iş yapsanız bile, bir iblise taptığınızı bilemeyeceğinizi belirtmiştir. Çünkü bir insanın bütün olması ve gözlerinin açılması “atma” sayesindedir. Yani burada ışık olmasaydı, gördüğünüz her şey karanlıkta kalırdı. Karanlıkta ise hiçbir şey göremezdiniz. Bu yüzden sahip olduğunuz her şeyin gerçek olduğuna inanırdınız. Atma, maneviyatın gözleridir. Onları açmadan atma veya Paramatma (ruh veya Yüce ruh) hakkında hiçbir şey bilemezsiniz. Bunu yaparken ne yapmalı? Bunu yaparken neyi geliştirmeliyiz – insanlar böyle bir şey soruyor. Basit bir sorum var. Siz bir amipken insan oldunuz, bunun için ne yaptınız? Ya da bir meyveye, bir tohumdan meyveye dönmek için ne yaptığını sorun. Her yaşayan süreç otomatik olarak gerçekleşir. Bir insan, atma (ruh) ile bağlantı kurana kadar hiçbir yaşayan işlemi gerçekleştiremez. Bunların hepsi ölü işlerdir. Tuğlalar varsa, bunlarla bir ev inşa ederseniz bunlar ölüdür, bir ağaç devrilir ve siz ondan bir bank yaparsanız, bunların hepsi ölü iştir. Canlı bir iş değildir. İnsan, ancak atma'nın (ruh) ışığı içinde ortaya çıktığı zaman canlı bir iş yapabilir. Şimdi size Kundalini'den bahsedeceğim ve bununla ilgili bir iki deneyimimi anlatacağım. Kundalini'nin titreşimini gözlerinizle görebilirsiniz. Bu benim kimliğimdir. Markandeya Benim hakkımda, Kundalini'nin ayaklarımda titreşeceğini söylemiştir. Kundalini'nin titreşimlerini gören bir çok insan var. Binlerce insanın vibrasyonlarını gördüm. Sakrum kemiğinde titreşir. Bunların filmlerini de çektik. Bu çalışma Londra'da birçok insan için gerçekleşiyor. Bu titreşimi yükselirken gözlemleyebilirsiniz. Ancak karmaşık olmayan, saf, basit ve dürüst insanlar, Kundalini yükseldiğinde bunun farkına bile varmazlar. Düşüncesiz farkındalığa ulaşırlar ve bundan sonra Tanrısal vibrasyonlar avuç içlerinden akmaya başlar. Bu yüzden Ben işimi çoğunlukla köylerde yapıyorum. Şehirlerde çalışmıyorum çünkü şehirlerde çok sayıda sahtekar var. Şehir halkı bu sahtekarların kurbanı oluyor. Onlar sahtekarları isterler, sirk gösterisine ihtiyaç duyarlar. Onların gerçeğe ihtiyaçları yoktur. Bir tür bir sirk gösterisine katılmak isterler. Köylüler basit, dürüst ve dindardır. Biz buna ruhani duyarlılık diyoruz. Rama'nın ormana sürgüne gittiği dönemde, o zamanlar tüm yoksullar ve onun yoluna çıkan tüm insanlar, ormanda dolaşırken bile onun Shri Rama olduğunu bilirlerdi. Şimdi biz burada Ashtavinayaka'ların (Sekiz Ganesha) olduğunu ve Ashtavinayaka'ların rolünü üstlendiğimizi söylüyoruz. Bu Ashtavinayaka’lar kimlerdir? Ashtavinayaka’lar, yeryüzünden evrimleşmiş Tanrısal unsurlardır. Vinayak bunların sembolüdür. Bu en büyük semboldür. Bunu anlamalıyız. Bu, saflığın sembolüdür. Tanrı bu evreni yarattığında, önce Ganesh'i, saflığı yarattı. Ancak sözde gurular tam tersi bir durum yarattılar. Ahlak bozukluğu yaratarak saflığı yok ediyorlar ve oraya şeytanları getiriyorlar. Örneğin, bir Tanrıça resmi varsa, onlar Tanrının önünde ahlaksızca davranışlarda bulunuyorlar. Bu, tantriklerin özelliğidir. Bu sayede Tanrıçanın dikkati oradan uzaklaşır, çünkü O, pisliğin ve ahlaksızlığın olduğu yerde kalmaz. O kokuyu sever, çiçekleri sever. Bu dünyadaki tüm güzelliği sever. Pisliği sevmez. Zina gibi şeyleri tahammül edemez. Tanrıça dikkatini oradan uzaklaştırır uzaklaştırmaz, şeytanlar orada hükümranlık kurarlar. Bu olduğunda, insanları baştan çıkarmak, hipnotize etmek, onlardan para almak, paralarıyla eğlenmek için - bu çok üzücü bir durumdur. Bu büyük bir aptallık durumudur. Benzer şekilde, sahte gurular da, işte bu şekilde insanları aldatmaktadır. Ancak bu durum, bu dünyada gerçek guruların olmadığı anlamına gelmez. Bugün bile bu dünyada gerçek gurular var. Ancak çoğu ormanda saklanıyorlar. Bana gelip şöyle diyorlar: “Anne, Siz - yıl çalışın, sonra biz de geleceğiz. Bugünün dünyası sahtekarlara, şeytanlara ait. Bu şeytanlar son zamanlarda ortaya çıktı ve insanlar bu şeytanlara kapıldı. İnsanlar gerçeği istemiyorlar, onlar kendilerini yok etmeye kararlılar. Kendi çöküşlerini görmüyorlar. Biz böyle bir dünyaya gelmek istemiyoruz. Bu insanlar bizi çarmıha gerer ya da zehirlerler. Bu yüzden gelmek istemiyoruz.” Sahaja Yoga'nın bugünkü durumu bu olmasına rağmen, Ben çok mutluyum. Maharashtra turunda birçok insan aydınlanmaya ulaştı. Bir anda, sadece bir anda Kundalini hızla yükseldi ve Brahma Randhra adı verilen bıngıldak bölgesini geçti. Bunun içimizde olup olmadığını bilmemiz gerekiyor. İki doktorumuz var ve Londra'da birçok başka doktor da bizim öğrencimizdir ve orada çok çalışma yaptık. Tıp Bilimleri üzerine bir konferansım var; doktorlarla uğraşmak zorunda olduğum için, kendim de tıp okudum. Londra'da bir doktorun kanser olan eşini iyileştirdim – bu saygın doktor, doktorlar için bir konferans düzenledi – burada tüm bu konular tartışılacak. Öyleyse, içimizde ne tür güçler varsa, bunların Yüce Tanrı ile nasıl bir ilişkisi olduğunu size anlatacağım. Size anlatmak istediğim tarihi bir bağlantı var: Bugüne kadar birbirini izleyen tüm enkarnasyonların, bu enkarnasyonların meyvelerini alma zamanıdır. Günümüzde, her enkarnasyon için, kendini haklı gösteren yanlış bir mantıkla, kafa karışıklığı yaratarak, insanları aptal yerine koyarak, hepsine hakaret ederek bir moda var. Ve biz de bunu küçümseyerek kabul ediyoruz. Bu büyük bir günahtır. Enkarnasyonlarla alay etmek, onları anlamadan küçümsemek çok korkunç bir eylemdir. Bunu yapmamalısınız. Önce kendi konumunuzu anlamalısınız. Sizin yeterliliğiniz nedir, ne başardınız ve bu sözde guru ya da böyle konuşan herhangi bir kişinin. Varsa, onun başarısı nedir ve durumu nedir? Belki bütün gün hapşırıyor, hastadır. Hiç hasta birini iyileştirip iyileştirmediğini bilmiyoruz - bu günlerde gençler de böyle kişilerin peşinde. Bunun ülkemizde olması şaşırtıcı. Yurtdışında olanları bir kenara bırakın. Yurtdışında, onlara öğretmek için - kendi öğretmenlerini eğitecek kadar - böyle şeyleri bilen kirli insanlar var. Ama ne kadar pisliğe bulaşmış olurlarsa olsunlar, ondan çıkmaya çalışıyorlar. Farkına vardılar, düşüncelerinde derin bir çukura düştüklerini anladılar. Tüm düzenimiz altüst oldu. Çocuklarımız yanlış yönlendiriliyor, bizler yanlış yönlendiriliyoruz. O kişi, sahip olduğumuz tüm saflığı yok etti. Herkes Freud (Sigmund) hakkında bunları bildiği halde, bugün aynı Freud tepemizde oturuyor. Çok eski bir geleneğimiz var, en azından bzi bu geleneği incelemeli ve anlamalıyız. Gerçek hakkında çok şey yazmış en iyi yazarlardan bazıları bizde var. Bu konuda bilgi toplamalı ve ancak ondan sonra bilgi için bu dolandırıcıların yanına gitmeliyiz. Her şeyden önce, Tanrı'nın işi veya Tanrı'nın vaazları veya Tanrı hakkında bilgi sahibi olmak veya Kundalini'yi uyandırmak için para kabul edemeyeceğimizi anlamamız gerekir. Bu alçaklığın bir işaretidir. Kundalini’nin Uyanışı otomatik olarak gerçekleşir. Bir tohumun filizlenmesi için siz ona ne kadar para ödeyebilirsiniz? Başkalarının parasıyla yaşayanlar çok alçak insanlardır. Sahtekarlık yoluyla para biriktirmiş olsalar bile onlara inanmamalısınız. Bu uygulama şehirlerimizde oldukça yaygın. Bu nedenle Dhule halkına söylüyorum, tamamen köklenene kadar zihninizi sağlam tutun. Ve İlahi unsurun son derece önemli olduğunu bilin, onu elde etmelisiniz, elde edeceksiniz. Bunu otomatik olarak elde edeceksiniz. Ve bunun için biri sizden para isterse, ona Tanrı'yı satın alamayacağınızı söylemelisiniz. Ve bunun için para da veremezsiniz. Tanrı adına her şeyi nasıl sattıklarına şaşırıyorum. Yani satmayı bilmeyenler, onun adına her şeyi satıyorlar. Bu çok şaşırtıcı ve bunu anlamalısınız. Ben bir şehirde olduğum için, bu vatandaşlara paranız var ve cepleriniz dolu diyorsunuz. Tatlı şeyler, sinekleri çeker. Bu insanlar paranız olduğunu biliyorlar. Bunlar, zenginlerin bedenlerine yapışmış olan şeytanlardır. Onlar tüm paranızı alana kadar tatmin olmazlar. Bu yüzden dikkatli olmalısınız. Size, Tanrısal bir amaç için para harcadığınızı düşündüren, ego besleyici bir düşünce eklerler ve paranızı alarak sizi tamamen dolandırırlar. Dolandırıldıktan sonra ağlayarak Bana gelirsiniz ve "Mataji, dolandırıldık" dersiniz. Gerçek ne ise, o kendiliğinden ortaya çıkacaktır. İnsan olduğunuzun farkında olmanız gerek, farkındalık bu aşamaya gelmiştir. Bunu kendiniz elde ettiniz. Bunun için zıplamadınız, bir şeye tutunmadınız, siz hiçbir şey yapmadınız, bu Tanrı'nın lütfuyla kendiliğinden oldu. Denizden bir damla ayrılırsa, denize geri dönemez. Ama deniz, damlaya gelmek zorundadır. Yüce Tanrı da bu soruyu sorar, çünkü eğer O bu evreni yaratmışsa, ve yarattığı tüm evren bu kadar güzelse – bugüne kadar yarattığı her şey – o zaman bu evrenin bir anlamı olmalıdır. O kadar çaba harcayarak yarattığı insanda, binlerce sinir ve binlerce organ var. Bugünün büyük tufan durumunda, günlük davranışlarında, günlük ilişkilerinde, o kadar uyanıkken, böylesi bir Yüce, bu insana herhangi bir amaç vermedi mi? Yani, bir makine yarattığımızı ve onu elektrik şebekesine bağlamadığımızı düşünün, o zaman makinenin bir anlamı olmaz, aynı şekilde siz de ana elektrik şebekesine bağlanmadığınız sürece, sizin bir anlamınız olmaz, ama O bunu yapamazsa siz de yapamazsınız. Bu, sadece benim bir şey yaptığım anlamına gelmez. Bu ilke oldukça anlaşılırdır. Yanan bir lamba varsa ve başka bir lamba da hazırsa, o da çok kolay bir şekilde yanabilir. Bu çok basit bir prensiptir. Tanrı sizin içinizde bir lamba yaratmıştır – bu gözlemlenebilir ve bunu anlamamız gerekir. Anneniz, Kundalini, sakrum kemiğinin içinde bulunmaktadır. Herkesin içinde bu anne vardır ve o, Tanrı tarafından oraya yerleştirilmiştir. Bunun sizin kayıt kasetiniz olduğunu düşünelim – sakrum kemiğinin içinde, doğumdan sonra üç buçuk sarmal şeklinde yer almaktadır. Şimdi insanlar, Kundalini hakkında hiçbir şey bilmeden onun hakkında konuşmalar yapıyorlar ve yine de konuşmalar yapıp, onun hakkında konuşuyorlar. O, sizin Annenizdir. O herkesin annesidir. Ve bunun altında görülen çakra Mooladhara Çakra olarak adlandırılır. Ganesh bunun içinde yer almaktadır. Bunun amacı nedir? Sadece Kundalini'yi korumak, Kundalini'nin saflığını korumak içindir. Gauri olan kişi, Gauri sizin Annenizdir. O, size yeniden doğuşunu verebilecek, yetkili bir kişinin sizin karşınıza çıkacağı günü beklemektedir. O, tüm geçmiş doğumlarınızda size eşlik etmiştir. O orada bulunur ve Ganesh sadece onun altında yer alır. Şimdi Ganesh elementi hakkında söylenenler yeterli değildir. Ganesh elementi hakkında söylenecek çok şey vardır. Çünkü bu bir çocuğun elementidir. Tıpkı küçük bir çocuğun masum olması gibi, bu element de bizim içimize işemiştir. Bu insanların asıl niyeti, içinizdeki masumiyeti yok etmektir. Onlar içinizdeki Ganesh'i yok etmek istiyorlar. Bu sayede sizin Kundalini'niz korunamaz. Ganesh'in sahip olduğu güçlerden biri de cinsel güçtür. Çünkü o hiçbir şeyi anlamayan bir çocuktur. O masum olduğu için oraya yerleştirilmiştir. Sahaja Yoga pratiği sırasında, Sizin o çocuk gibi masum olmanız gerekir. Aksi takdirde Kundalini yükselmez. Ve bu kesinlikle olur. Kundalini yükseldiğinde, orada "Bandha" (bağ, düğüm) oluşur. Ve Kundalini yükselir. O anda Ganesh, kişinin avucunda vibrasyonlar hissettiğini söyler, ardından Kundalini, anın uygun olduğu, artık yükselebileceğin yönünde bir talimat alır ve bu olay gerçekleşir. Ganesh'e ibadet ediyoruz ama Ganesh'in ne olduğunu bilmiyoruz. Şimdi O'nun hakkında her şeyi anlatmak zor ama yine de Ganesh ile Karbon atomu arasında yakın bir ilişki var. Bu unsur her insanda mevcuttur ve alenen yok edilmektedir. Eğer o yok edilirse, yok oluşunuz kaçınılmazdır. Bu nedenle insanlar önce O'nu yok etmeye çalışırlar. Yani, saflığınızı yok ettikten sonra, sizi kolayca yok edebilirler. Bu onların çalışma şeklidir. Aşağıda oturan Ganesh, içinde vibrasyonlar oluştuğunda uyanır. Uyanınca, Kundalini'ye artık yükselmenin bir sakıncası olmadığını bildirir. Şimdi Kundalini'nin bu yedinci Çakra'yı (Mooladhara) delmediğini belirtmeliyiz. Kundalini, üstteki Çakra'yı deler. Alt çakra olduğu gibi sağlamdır. Bu yüzden, Kundalini'yi uyandırmak için pis işler yapan bu aptallar, saflığınızı yok ederek, sizin kişiliğinizi yok ediyorlar – hem de bunun için sizden para alıyorlar. Bu unutulmamalıdır. Kendinizi aptal yerine koymayın, kendinize bundan ne kazandığınızı sorun. Yüce Tanrı bu elementi büyük bir çaba ile yerleştirmiştir, orada o uyanmalıdır. Bu yüzden Mahararashtra: "Maha" (büyük)"Rashtra" (ülke) ve bu tür insanlar burada gelişemezler. Çünkü burada Ashtavinayaka'ların hükümranlığı vardır ve onlardan yayılan vibrasyonlar çevrede yankılanır. Birçok insan bunun putperestlik olduğunu söylüyor. Onlara bunun Tanrısal enerjinin unsuru olduğunu nasıl anlatabiliriz? Çünkü onların avuç içlerinden Tanrısal vibrasyonlar akmıyor. Avuç içlerinde Tanrısal vibrasyonları hissetmeyenlerle konuşmanın bir anlamı yoktur. Bu yüzden, atma (iç benlik) test edilene kadar din (dharma) ile ilgili hiçbir şey yapmanın bir anlamı yok diyorum. Bağlantısı olmayan telefonları çalıştırmak anlamsızdır. Bu da öyle. İlk olarak Kundalini uyanmalı ve aydınlanma almalısınız. Bundan sonra vibrasyonlar avuç içlerinden akmaya başlar. Şimdi bu düzenin içimizde nasıl oluştuğunu anlatacağım. (Başla) Bu resimde üç Nadi göreceksiniz. Biri sağda, biri solda ve biri ortada. Bu Nadiler, kendi kendine çalışan otonom sinir sistemini beslerler. Bu üç süptil Nadi, omurgamızın kemiklerinin içindedir. Bu üç Nadi, içimizde çalışan Tanrı'nın üç gücüdür. Bunlardan soldaki Nadi, Ida Nadi olarak adlandırılır ve varlığımızın kaynağıdır. Varlığımızın kaynağı olan, Shiva unsurudur. Bu Nadi olmasaydı, içimizde varlığımız olmazdı. Arzularımız ve duygularımız bu Nadi sayesinde uyanır ve içimizde çalışır. Buna Ida Nadi veya Chandra Nadi de deriz. Hatha Yoga'dan Hatha'yı duymuşuzdur. Hatha yoga'daki "tha", bu Nadi'nin adıdır. Bu Nadi, Mahakali olarak adlandırılan Yüce Güç sayesinde var olur. Sanskritçe'de buna Mahakali diyoruz. Bunun İngilizce'de bir karşılığı yoksa Ben ne yapabilirim? İngilizlerin bilgisi hakkında burada söylenecek hiçbir şey yok. Siyasette usta olabilirler, ancak din hakkında hiçbir bilgiye sahip değiller. Yabancı yönetimden o kadar çok acı çektik ki, bağımsızlığımızı kazanmış olsak da varlığımızın farkına varamadık. Bu yüzden Hindistan'da büyük keşifler yapan tüm insanları unuttuk. Sadece bunu da değil, Gandhi Ji'yi bile hatırlamıyoruz. Bu, bizim büyük bir hatamızdır, çünkü bilim her şeyi keşfetti ve şimdi Kundalini uyanışının gerçekleşmesi gerektiğini söyleyen bir aşamaya geldi ve çoğu kişi bunun bir tetikleyici sayesinde gerçekleştiğini düşünüyor, Zeka veya bir eylem sayesinde gerçekleşemeyeceğini düşünüyor. Ancak bu, bazı tetikleyiciler sayesinde gerçekleşir. Adi Shankaracharya, "Na Yoge, Na Sankhyena" (Yoga veya Sankya (diğer bir felsefe mezhep) ile gerçekleşmez)demiştir. Peki, bu nasıl gerçekleşecek? Tartışmalarla, dans etmekle veya sallanmakla gerçekleşmeyecektir. Peki, bu ne ile gerçekleşecek? Bu Annenin kutsamasıyla gerçekleşecek, demiştir. O, "Vivek Chudamani" gibi büyük bir eseri yazdıktan sonra, Shankaracharya başka bir eser daha yazdı:"Soundarya Lahari" Bu eserde Annesini ve Annesindeki vibrasyonları – bizim Tanrısal vibrasyonlar olarak adlandırdığımız – şeyi tanımladı. Birisi ona neden tüm bunları başlattığını sordu. O da bunun bilgelik olduğunu, diğer her şeyin cehalet olduğunu söyledi. Bu çok doğrudur, çünkü her şeyi kaplayan, Tanrısal unsur işlevseldir ve Tanrı'nın iradesi olmadan tek bir yaprak bile hareket edemez. Bunu hissetmedikçe, bunu fark etmedikçe, Bunu anlayamazsınız. Bizim durumumuz şöyledir: Uçakta oturan köylüler, uçağı aşırı yüklemek istemiyoruz, bu yüzden bagajları kafalarımızın üstüne koyalım diyorlar. Bizim durumumuz da buna benzer. Bu olay sizde gerçekleşene kadar, bunun kesin olarak olacağını söylemiyorum veya Ben bunun sorumluluğunu üstlenmiyorum. Eğer bu olursa, bu sizin servetiniz, sizin iyiliğinizdir, bu Yüce Olan'ın size özel bir lütfudur, öyleyse kabul edin, Ben ortada oturuyorum. Eğer olmazsa bu benim hatam değildir, bu sizin hatanızdır ya da sizin zihinsel bir sorununuz vardır, ya da fiziksel bir sorununuz ya da entelektüel bir sorununuz vardır ya da sizin tarafınızdan dini bir hata vardır. Kundalini bu yüzden engelleniyor. Ancak Kundalini'nin özelliği şudur: O yükseldiğinde, Ida Nadi olarak bilinen sol kanaldan, tüm bu çakralardan geçerken, benzer şekilde sağdaki Pingala Nadi olarak adlandırılan kanaldan, bunlardan geçerken bu ikisini aktive eder. Yani sol ve sağ kanal birlikte merkezdeki çakrayı oluştururlar. Kundalini bu orta çakrayı deldiğinde, bu her iki tarafa da fayda sağlar. Şimdi, o taraftaki Nadi, fiziksel ve entelektüel faaliyetleri kolaylaştırır. Gelecekle ilgili ne planlarımız varsa, ne düşüncelerimiz varsa, bunları bu kanal aracılığıyla gerçekleştiririz. İçimizdeki bu iki kanal (Nadi), süptil sistemdeki bu iki Nadi, Ida ve Pingala olarak adlandırılır ve fiziksel dünyada ise onlar, Sol ve Sağ Sempatik Sinir Sistemi olarak adlandırılırlar. Şimdi, üstteki bu altı çakra, , , , , ve – bunların bir tarihi olduğunu size söylemiştim – bunlar evrimimizin çeşitli aşamalarında içimizde oluşmuştur. Bunlar kilometre taşlarına benzerler ve her bir çakrada ayrı Deityler olduğunu anlamak gerekir, bunu bilmelisiniz. Ve bunları nasıl uyandıracağınızı anlarsanız, Tanrısal unsurun tüm bilgeliğine sahip olursunuz. Bunu bilmiyorsanız, bu cehalettir. Kanseri iyileştirebileceğime şüphe yoktur. Bunu gerçekten yaptım. Londra'da bile yaptım ama insanları iyileştirmek Benim işim değil. Bugün Bay Jaisingrao bana şöyle dedi: "Mataji, beş yıl önce aydınlanma aşamasına ulaştım. Babam sürekli yataktaydı, ailemdeki herkes hastalıklardan muzdaripti. Kendimi gerçekleştirip, aydınlanmaya ulaştıktan sonra, hiç doktor çağırmadık. Oysa eskiden her hafta doktora para ödüyorduk." Çünkü Kundalini yükseldiğinde, Sağ taraftaki kanalı besler. Bu bize fiziksel fayda sağlar. Benzer şekilde, sol kanaldaki şartlanma da düzelir. Freud ve diğerlerinin söylediği gibi, kişinin sahip olduğu her tür şartlanma ortadan kaldırılmalıdır. Yani, bu çok bireysel bir çalışmadır. Bir insandan şartlanmayı ortadan kaldırırsanız, ego ortaya çıkar. Şimdi burada iki kanal görüyoruz. Soldaki, Freud'un tanıdığı Ida Nadi’dir. O her şeyi bilmez, kör bir insan gibi çok az şey bilir. Bu kanal, Ida Nadi, şartlanma yoluyla meydana gelen tüm zihinsel olaylardan sorumludur, yani geçmişimiz bu sayede yaratılır. Geçmişimiz neyse, o yaratılır. Şimdi sizinle konuştuğum her şey, Ida Nadi'ye, o bölgeye, o alana gidecek. Ama bizim bir geleceğimiz de var. Ve şu anımız da var. Freud bunu çözemedi çünkü körlüğü nedeniyle olayların sadece yarısını görüyordu ve kendisi de kirli bir insandı. Kirli bir insan sadece kirli şeyleri görebilir, bu yüzden böyle garip bir teori geliştirdi. Bu çok bireysel bir yaklaşım. Ve bireysellik nedeniyle, sahip olduğunuz tüm şartlanmaların ortadan kaldırılması gerekir – o bunu bir kural olarak belirledi. Ancak bir kişi düzgün bir yetiştirilme almamışsa, ne kadar kibirli olacağını, ne kadar ego geliştireceği burada görebiliriz. Çünkü yukarı çıkan sol taraf, Süperego adı verilen bir yapı oluşturur. Ve sağ taraftan yaptığımız faaliyetlerle –bunun bir yan ürünü olarak – ego adlı bir yapı gelişir. Bunların hepsi kesinlikle psikolojiktir. Yani bu kesinlikle Freud'dan sonra ortaya çıkmıştır. Ancak Freud'dan sonra hiç kimse başka bir kimseye inanmadı, onu tanrılaştırdılar. Ondan sonra Jung (Carl) geldi ve çok çalışma yaptı ama yine de hiç kimse onu tanımıyor. Bunun nedeni, insanların kirli bir zihniyete sahip olması, ahlaksızlığa ihtiyaç duymalarıdır. Yani içimizde gelişen bu süperego şöyle gelir: Diyelim ki küçük bir çocuk annesinin sütüyle besleniyor, tamamen mutlu, o anda annesi beslediği tarafı değiştirirse, o zaman bebek kızar. Egosu uyanır. Bu neden oldu? O zaman annesi ona, “sessiz ol” der, bu şartlanmadır. Bu da süperego'nun ortaya çıkmasına neden olur. Her ikisi de var olmalıdır. Ego ve süperego, insanda dengede olmalıdır. Kundalini, aralarında bir boşluk yaratarak yükseldiğinde, her iki taraf emilir ve Fontanel bölgesinden geçer ve bunu siz görebilirsiniz. Burada kafatasının üst kısmından (bıngıldak bölgesi) içeri girer. Bu altı çakranın farklı isimleri vardır. Şimdi hepsini size anlatacak vaktim yok, ama size söylemek istediğim şey, Kundalini Fontanel bölgesini deldiğinde, içinizde kolektif bilinç gelişecektir, yani aydınlanma denen şey. Bu olacaktır. Söylemeye gerek yok. Aydınlanma almış olanlar, Kundalini'lerinin nerede olduğunu söyleyebilirler. Parmaklarımızda tüm sempatik çakralar bulunur. Parmaklarımızda sol veya sağ tarafta hangi çakranın catch ettiğini hissedebiliriz. Bunu önceleri bilemeyiz. Aydınlanmadan sonra, kendimizde neyin yanlış olduğunu anlarız. Bu konuşma, bir konuşma veya kitap olarak adlandırılamaz, bu olay sizin içinizde gerçekleşir, siz o olursunuz, süper insan olursunuz ve kolektif bilinci anlarsınız. Küçük bir çocuk bile sizin hangi çakranızın etkilendiğini söyleyebilir. Torunum iki buçuk yaşında. İngiltere'den Patricia adında bir kız çocuğu bizi ziyarete geldi. Şimdi geri döndü. Anupama'ya (torunuma), benim hangi çakram tıkalı diye sordu. O da, sol Nabhi ve sol Vishuddhi dedi. Ve gerçekten tıkanıklık vardı. Çünkü parmaklarda bir yanma hissi oluyordu. Bu öznel bir bilgidir. Siz bir özne, bir yapan olursunuz. Örneğin, bir kişi pis bir yerden geçerse, geri çekilir. Bir hayvan pis bir yerden geçerse bu onu etkilemez, ancak insan bundan etkilenir. Günümüzde parfümden olumsuz etkilenen insanlar görüyorum, o zaman bu insanlar ne kadar pis olmalılar. Pislikten dolayı acı çekiyorlar, onlar da insan. İleride farkına vardıklarında, ahlaki bozukluktan dolayı acı çekecekler. Bu yüzden, insanların kötü alışkanlıklarını aştıklarını söylediğimde, bunu Ben içki yasağı koyduğum için söylemiyorum, çünkü ruhun mutluluğu bir kez damlamaya başladığında, tüm bu şeyler kendiliğinden sizden ayrılır. Bu şeyleri sıkıldığımız için alırız. Ancak ruhun (atma) bu hareketinde, kişi mutluluğa o kadar dalar ki, o kadar memnun olur, o kadar tatmin olur ki, k işiliği de o kadar güzel, o kadar çekici bir hale gelir ki, yani o çok dinamik bir hale gelir. Söyledikleri her şey doğrudur. Hiç ders çalışmayan çocuklar sınıfta birinci olmaya başladılar ve bu çok doğrudur. Böyle bir olay gerçekleştiğinde, insanlarda böyle bir şey olduğunda, insan herhangi bir bağımlılığa yaklaşmaz çünkü dikkati oraya gitmez. Bilinci o kadar aydınlanmıştır ki, böylesi pis şeylere yaklaşmaz ve otomatik olarak onları bir kenara atar. Bu çakranın bir özelliği olduğunu içten biliyorsunuz. Kundalini buradan yükseliyor, en tepeye ulaştı. Kundalini'yi görmeseniz bile, bu kişinin Kundalinisinin nereye gittiğini ve en tepeye nerede ulaştığını içinizde algılayacaksınız. Bu bilim asırlardır var. Bugün açıklanmıyor. Kabira da Sahaja Yoga'yı açıklamıştır. Ancak bazı insanlar Kabira'yı da yanlış yorumlamışlardır. İnsanların düşünce tarzına hayret ediyorum; her şeyi nasıl yanlış yorumladıklarını ve sizin de bunu nasıl kabul ettiğinizi görmek Beni şaşırtıyor. Kabir de bu konuda yazmıştır, Nanak yazmıştır, Aziz Tukaram yazmıştır ve Dnyaneshwar bunu çok açık bir şekilde belirtmiştir. Ülkemizle ilgili ilk şey, önceden belirlenmiş sınırlarımız olmasıdır. Bu çok önemli bir şey. Ülkemiz harika bir ülkedir. Onların paraları olabilir ama Lakshmi ilkesine sahip değiller. Onlar çok pis insanlar. Bu insanlar hakkında bilgi edinmek isterseniz, gidip onların kendi ülkelerine bakın. Oradan gelen Sahaja Yogilerimiz, Buradaki insanların ne kadar sevgi dolu Olduğunu görünce çok şaşırıyorlar. Orada herhangi bir yabancıyı ziyaret ederseniz, o kişi zengin bir lord olsa bile, size bir fincan çay bile ikram etmez. Her kuruşunu saklarlar. Bizim ülkemde, çeşitli misafirler bize geldiğinde, en fazla ayakkabılarını ve terliklerini alırız. Ancak, orada birini evinize davet ederseniz, bu kişi evdeki kadın ve kızlarla kaçar. O ülkelerde çok fazla pislik var. Biz ise oradaki insanların çok mutlu olduğunu düşünüyoruz. En fazla refahın olduğu, çok para olan İsveç, intihar oranı en yüksek olan yerdir Yani on kişiden dokuzu intihar etmeyi düşünmekte. Böylesi bir servet ve mülkün ne faydası var? Londra'daki istatistiklere göre, İngiltere'de her hafta iki çocuk ebeveynleri tarafından öldürülmektedir. Her üç aileden en az birinde ebeveynler öldürülme tehlikesiyle karşı karşıyadır. İstatistikler bunu gösteriyor. Ve bunu utanmadan söylüyorlar. Kesinlikle utanmazlar, bu onların temel özelliği. Utanç kavramı yok. Utanmaz bir hayat sürüyorlar. Böyle bir yerde de biz Sahaja Yoga'yı kurduk. Bugün orada tane elmas, gerçek Sahaja Yogiler var. Ve onlar, Sahaja Yoga hakkında her şeyi açıklayabilecek kadar bilgililer. Orada çok sayıda Sahaja Yogi gördüm, çok sayıda öğrencim var, orada çok fazla çalışma yaptılar, oradaki Hintliler de dahil, onlar Sahaja Yoga'yı çok derinlemesine incelediler ve çok detaylı bilgilere sahipler. Ama Sahaja Yoga için bu kadar çaba sarf eden, her ayrıntıyı okuyup özünü çıkararak, tüm yönlerini yakından inceleyerek ve tamamen çalışarak hayatlarını Sahaja Yoga'ya adayan bu kadar çok yabancı görmedim. Ve hala çaba sarf ediyorlar, aptallar gibi sızlanıp bağırmıyorlar. Herhangi bir başıboş kişi sizi yanlış yönlendirebilir ve sizde onun peşinden koşarsınız. Onlar zekâlarını kullanarak her kelimeyi, bu çakra nedir, o çakra nedir, Kundalini bu çakrada nasıl yükselir, onu nasıl yükseltebiliriz gibi konuları anlıyorlar. Bu insanlar binlerce insanı iyileştirdiler. Bugünlerde Ben kimseyi iyileştirmiyorum. Bu güç içimizde akıyor. Sıradan köylerden gelen kendi halinde insanlar, mucizeler yarattılar ama biz bunları çok fazla duyurmuyoruz, bu kendiliğinden oluyor. Tarun-Bharat gazetesinde Bay Pardhi'nin bir makalesini görünce çok şaşırdım. O makaleyi Ben istemeden, o kendiliğinden yazmıştı. İnsanlar Kundalini adına birçok şey satıyor. Öncelikle Kundalini'de kolektif bilinç olmalıdır. Kişi kolektif bilince girmelidir. Diğer kişinin Kundalini'sinin nerede olduğunu anlamalıdır. Bana birçok kişi geliyor ve diyor ki: "Mataji, Kundalini'm uyandı." Ben de, "Tamam. Oturun buraya”, diyorum. O zaman at gibi çılgına dönüyorlar (uçmaya başlıyorlar) ya da kurbağa gibi zıplamaya başlıyorlar. Onlara 'Nedir bu?' diye soruyorum. 'Kundalini'miz uyandı, bu yüzden biz böyle uçuyoruz', diyorlar. Ben de 'Süper insan mı, at mı, kurbağa mı olmak istiyorsunuz, yarın da pire olmayı seçebilirsiniz. Dana gibi bağırıyorsunuz, bu bir insanın yapacağı şey mi? Ben size süper insanlardan, Yüce Olan'dan bahsediyorum. Siz ise kalkıp Benim karşımda ne yapıyorsunuz?' Onlar, 'gurumuz bize böyle söyledi' derler. 'Öyle mi?' 'Bize mantra verdi' derler. 'Peki.' 'Bize mantra tesbihleri verdi' derler 'Peki. Kundalini nerede? Yükseldi mi, yükselmedi mi? Eğer Kundalini yükseldiyse (uyandıysa), bu kişinin Kundalini'sinin şimdi nerede olduğunu söyleyin bana." "Bunu nasıl anlayabiliriz?" O zaman Ben de onlara, "Kundalini'niz nasıl yükseldi?”, diyorum. Bu kişinin hangi hastalıktan muzdarip olduğunu söyleyin bana" dedim. Bunu bilmiyoruz", dediler. "Tamam, çakralardaki sorunlarınızı söyleyin bana.” . "Mataji, biz bunları bilmiyoruz. Gurumuz bize sadece çakralar gibi bize şeyler olduğunu söylemişti." Tamam. Ve o size bunu verdi. Sonunda hepiniz akıl hastanesine gitmelisiniz. Hemen. Bu dünyada çok fazla günah işleniyor. Para kazanmak için kaçakçılık yapabilirler, istedikleri her şeyi yapabilirler.