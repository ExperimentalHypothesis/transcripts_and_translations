Most egy új évet kezdünk, és mindenkinek nagyon boldog és sikerekben gazdag új évet kívánok!

Egyúttal azt is kívánom, hogy minél jobban mélyüljetek el a Sahaja jógában. Most mindannyian sahaja jógik vagytok, és mindannyian a Sahaja jóga mestereivé kell válnotok. Ahhoz hogy a Sahaja jóga mestereivé váljatok, bizonyára meditáltok, önvizsgálatot, és úgymond mindenféle sahaj rituálékat tartotok. Ebben az új évben, azt hiszem, nagyobb esélye lesz annak, hogy sikeresebbek legyetek, mert a megpróbáltatások éveinek vége van. Most lépünk be az új korszakba. Azt mondom, hogy itt van a Satya Yuga. Az elején lehet, hogy nem érzitek, hogy a Kali Yuga hatásai teljesen kitisztultak. Persze fokozatosan észreveszitek majd, hogy minden kitisztul és az összes ember, aki veszélyes a spirituális életetekre, a nemzetetek életére és a családi életre, meg fog hátrálni. Nem járhatnak itt sikerrel. Most a sahaja jógiknak el kell határozniuk, hogy mennyire fogják elterjeszteni a Sahaja jógát.

Hány ember kerülhet be a Sahaja jógába? Még sokan várnak rátok az idén, és ebben az évben talán, ha mindannyian úgy döntötök, hogy kidolgozzátok, akkor biztosan sokan jöhetnek és menekülhetnek meg a Kali Yuga átkaitól. Ez legyen az újévi fogadalmatok, hogy mostantól a Sahaja jógát egy új módon terjesztjük, nagyobb és dinamikusabb módon. Ehhez először is a Sangha Shakti-ra van szükség, ami a kollektivitásotok. Ennek a kollektivitásnak nagyon jól felépítettnek, szilárdnak, átláthatónak és teljes mértékben szeretetteljesnek kell lennie. Ez nem nehéz a Sahaja jógában, mert gyakorlatilag minden irigységeteket, alsóbbrendű gondolataitokat teljesen kimosta a Kundalinitek. Átalakított benneteket, most már teljesen más, nagyon más emberek lettetek. Nem csak ez történt, hanem most már megértettétek magatokat. Ismeritek az Önvalótokat. És azok, akik ismerik az Önvalójukat, nem tudnak egymással harcolni.

Mert ez az Önvaló egy személy, egy istenség, egy Isten visszatükröződése. Amikor Ő van a szívetekben, hogyan harcolhatnátok egymással? Máskülönben saját magatokkal harcolnátok. Ez nagyon, nagyon ostoba dolog lenne. Tehát minden vita, minden fura dolog, amik eszetekbe jutottak, kétségtelenül el fognak tűnni. Nagyon dinamikussá fogtok válni. El fogtok ámulni, hogy milyen dinamikusak lesztek. Csak fel kell emelkednetek, és azt várni, hogy az Önvalótok megnyilvánuljon. Nagyon-nagyon kollektívvá válhattok, haladóvá, és sok sahaja jógit hozhattok létre. Önmegvalósulást kaptatok, megkaptátok az önmegvalósulás tudását, amit meg lehetett tenni az egészségetekért és jólétetekért, az megtörtént, de most kötelességetek visszafizetni az Isteninek kreatív eszközeitek által.

Nagyon kreatívnak kell lennetek. Sok embert találni ezen a világon, akik tele vannak problémákkal, amikből ti kijöttetek. De segíthettek nekik. Nektek nincs szükségetek segítségre, mert ti magatok tele vagytok erővel, az Istenség ereje van bennetek. Ezt az Isteni erőt kell használnotok. Nem azért kaptátok, hogy berozsdásodjon. Ezt az erőt használni kell. Máskülönben mi végre van ez az erő bennetek? Tegyük fel, hogy van itt elektromos áram, de még fényt sem ad, akkor mi haszna az elektromos áramnak? Tehát az erő, amivel rendelkeztek, az emberi lények felszabadítására van.

Nektek kell felemelni az emberek Kundalinijét, meg tudjátok csinálni. Egy ember több ezer másik embernek fel tudja emelni. És remélem, most felvállaljátok magatokra ezt a felelősséget. Ez lenne a legnagyobb áldás számotokra, a Sahaja jóga és az egész világ számára. Mert az az álmom, hogy megváltoztatjuk az egész világot. Nem tudom, hogy életemben sikerül-e ezt elérni vagy sem. De ha megfogjuk egymás kezét, mindent beleadva, sikerülni fog. Először is azt hallom, hogy sokan nem mennek meditációra, kollektív meditációra. Nem kollektívak. Meglepő annyi év munkája után, amit elvégeztem, harminc éve dolgozom, és ott van néhány, néhány ember, akik készpénznek veszik a Sahaja jógát.

Nem értitek a felelősségeteket. Közösen kell meditálnotok. Amikor van kollektív meditáció, ahhoz csatlakoznotok kell. Ti is indíthattok kollektív meditációt a saját térségetekben. És ez sikerülni fog. Azokat, akik a Sahaja jógában vannak és meditálnak, felismerem. Tudom, kik azok, akik meditálnak és akik nem. Nem nehéz látni. És akkor előálltok más problémákkal, mint az anyám, apám, nagybátyám – ez, az. Nem kell aggódni emiatt.

Ha önmegvalósult lelkek vagytok, és kapcsolatban vagytok az Istenivel, még a saját kívánságotok is teljesülni fog. De ez még sincs így. Miért? Mert még mindig nem értitek, mivé váltatok. Először próbáljatok Önmegvalósulást adni másoknak. Figyeljétek meg, milyen örömöt éreztek! Óriási örömet. Ezt az örömet nem találhatjátok meg másban. Bármit vásárolhattok, bármitek is van, az nem érheti el azt az örömet, amit az önmegvalósulás adásakor kaptok. És olyan nagyon boldogok lesztek; nem azért, mert elvárnátok valamit, vagy akarnátok valamit, semmi ilyesmi.

Csak a tiszta örömet érzitek. A tiszta örömet, hogy nagyszerű sahaja jógikat hozhattok létre. Ezért vagytok itt. Az Isteni azt akarja, hogy ezt tegyétek. Nem azt, hogy csak kihasználjátok az Isteni erőt: „Gyógyítsd meg apámat, gyógyítsd meg anyámat, gyógyítsd meg a nővérem, húgom... " vagy pedig: „Nincs lakásom...” Aztán valaki azt mondja: „A férjem rosszul bánik velem...” vagy valamelyik feleség mondja ugyanezt..., akkor a férj ezt mondja... És ez így megy tovább és tovább. Felejtsétek el! Most minden felett álltok, mindezen dolgok felett. Nagyon erősek lettetek, higgyétek el nekem. Ha még nem használtátok az erőiteket, akkor honnan tudnátok, milyen erőitek vannak? Ez ilyen egyszerű.

Akik már használták, azok mesélik nekem, milyen csodák, miféle dolgok történtek velük, hogyan voltak megvédve, vagy bármit is akartak, ahhoz hogyan jutottak hozzá. De, a Sahaja jógában nem lehettek álszentek. Ha képmutatóak vagytok, a Sahaja jóga tudja, az Isteni tudja, hogy álszentek vagytok. A ti javatokat szolgálja, a növekedésetek érdekében kell a Sahaja jógában lennetek. Ezt nem másért csináljátok, hanem magatokért. Amikor az emberek olyan erővel teliek, elcsodálkozom, hogy milyen gyorsan meggyógyulnak. De meditálniuk kell, és járniuk kell kollektív meditációra. Az emberek többsége nem jár kollektív meditációra. Ez meglep engem. Tudom, hogy néha, mondjuk Delhiben nincs elég hely, szóval az embereknek kétszer is el kell jönniük szombaton vagy vasárnap; néhányuknak kint kell várniuk, de nem számít.

De ha a kollektív meditációra elmentek, elámultok, az Istenség ott áramlik. A vibrációk ott áradnak. Én vagyok ott. Nem arról van szó, hogy csak rituáléból járjatok oda. A probléma az, hogy ti emberek nem veszitek észre, hogy felelősnek kell lennetek a Sahaja jógáért, az önmegvalósulás adásáért másoknak, és járnotok kell az összes meditációs programra. A kollektív meditációval rendbe fogtok jönni. Minden problémátok megoldódik, ha rendszeresen jártok a kollektív meditációra. Ezt megígérem! De az a probléma, hogy nem fogtok járni, hanem leveleket fogtok írni Nekem, Velem akartok találkozni. Ez nem fog segíteni.

Jöhettek és így zavarhattok Engem, vagy valami hasonlót tehettek, de ez mind nem fog segíteni. Ami segít az az, hogy ti segítetek önmagatokon. A következő év nagyszerű év lesz számotokra. Meglepődtem, hogy Nyugaton a dolgok milyen gyorsan terjednek. Oroszországban az emberek olyan mélyek, olyan mélyek. Amint megkapják az önmegvalósulást, megértik annak értékét. Annyira alázatosak és olyan mélyek, nem akarnak semmit. Soha nem vágytak semmire. Bár a kommunizmus szörnyű problémáin mentek keresztül, és arra most van egy reakció. Ennek ellenére mind az öt ország, amit "igazi Isteni ország”-nak nevezek, amiatt, ahogy elfogadták (a Sahaja jógát).

A mai kor normái szerint szegények, de szívükben nagyon, nagyon gazdagok. Az alapján, ahogyan megértik a Sahaja jógát, nagyon-nagyon gazdagok. És a tudósaik olyan jól képzettek mindenféle dologban. Van egy tudós, aki eljött Indiába és felfedezett egy módszert, amelyen keresztül láthatjuk az összes csakrát, és a Kundalinit, és az akadályokat és mindent, ezt meg tudja mutatni nektek. Miközben a mi tudósaink azzal vannak elfoglalva, hogy szembeszálljanak Velem. A kevés tudás nagyon veszélyes. Nem akarják azt látni, amit csinálok, és hogyan csinálom. Csak kritizálni akarnak Engem, az úgynevezett értelmiségiek. Főleg a maharashtrai értelmiségiek. Szerintem valami elromlott a fejükben.

Nem értik a Sahaja jógát. Felettük áll. Hogy mi történt velük, azt nem tudom, de egyszerűen nem értik a Sahaja jógát. És ezek a maharashtraiak annyira el vannak foglalva a rituáléikkal. Hajnali négykor felkelnek, megfürödnek, aztán puját tartanak, ezt, azt. Valaki megbetegedett, így hát a felesége azt írta nekem, „Nem mentünk semmilyen templomba, nem mentünk rituálékra, a férjem mégis megbetegedett." Képzeljétek el! Mintha ezzel azt akarná mondani, hogy ettől vagy sahaja jógi. Ha igazi sahaja jógi vagy, akkor semmi sem történhet veled. De ti csak tévedésben éltek.

Akár templomba mentek, vagy rossz helyekre jártok, és mindenféle szertartásokat végeztek, ez még soha senkinek nem segített. Tehát először ki kell ürítenetek magatokat. Ha már tele vagytok ezekkel az elképzelésekkel, ezekkel az ősrégi ötletekkel, és még mindig folytatni akarjatok azokat, akkor, hogyan tölthet meg az Isteni? Ha egy edény tele van vízzel vagy valamivel, már nem tölthető meg. Tehát teljesen ki kell üríteni. Ürítsétek ki magatokat, ürítsétek ki az elméteket! Ez a Sahaja jógán keresztül lehetséges, ha a Kundalini túl tud jutni az Agnya csakrán. Úgy, hogy nem reagáltok! A reagálás a legrosszabb dolog, mert a reakció az Agnyán keresztül jön, ahogy a minap mondtam, a kondíciókból vagy az egóból. Tehát egyesek a kondícióik miatt reagálnak, mások az egójuk miatt.

De miért kell bármire is reagálni? Miért nem élvezitek azáltal, hogy nem reagáltok. Csak nézitek. Látjátok, milyen szépet alkottak, gyönyörű virágokat, csak élvezzétek! Mi értelme van, néhányan hibákat találnak, valaki azt mondja, ennek nem kellett volna ott lennie, hogy csinálták ezt, meg mindenféle értelmetlen dolgot (mondanak). Az alkotás öröme ott van. És tudnotok kell azt látni, érezni, élvezni. Akkor sahaja jógik vagytok. Máskülönben nem vagytok azok. Ha reagáló típus vagy, nem lehetsz sahaja jógi.

Ez egy diploma, a Sahaja jóga. Szerintem nagyon sokféle stílus létezik a sahaja jógik között. Valaki csak kiskorú, valaki egy kicsit felette áll, valaki ilyen. De a sahaja jógi mélysége abban mérhető, hogy milyen módon marad örömteli és boldog. Folyamatosan kritizálnak másokat, folyamatosan dühösek másokra, mindezeket teszik, és azt hiszik, hogy sahaja jógik. Isteni Egyetemünkön nincs diploma, nem adunk ki bizonyítványt, sahaja jógi vagy, ha van önmegvalósulásod. Ha itt kinyílt, a Kundalini feljött. Rendben van, sahaja jógi vagy. De ez a sahaja jógi nem biztos, hogy igazi sahaja jógi. Csak azon múlik, hogy boldog-e, és alig várja, hogy önmegvalósulást adhasson másoknak.

Csak meg akarjátok ezt osztani másokkal, nem akarjátok csak magatoknak tartani. Ha ez veletek nem így működik, akkor még mindig nem vagytok teljesen sahaja jógik. Tudnotok kellene, hány embernek adtatok önmegvalósulást. Ez nagyon fontos. Mert a jövő év, mint már mondtam, nagyon fontos, nagyon-nagyon fontos év. Ebben az évben szeretnélek látni mindannyiótokat körbejárni és önmegvalósulást adni. Láttam a többi hamis gurut, akik egytől egyig lelepleződnek. Ha látjátok a hozzáállásukat, bárhol ahol találkoztok velük. Egyszer utaztam repülővel és mellettem egy hölgy ült, nagyon forró volt. Ezért megkérdeztem tőle: „Milyen gurut követsz?” Szóval elmondta nekem a nevet.

Azt mondta: „Nagyon jó, ez a guru a legjobb” ... ezt és azt. Mekkora hő jött a testéből! Én nem mondtam semmit, de elcsodálkoztam, hogy ez a hölgy mennyire büszkén beszél a gurujáról, aki olyan rossz ember anélkül, hogy tudná ki vagyok. Én csak idegen voltam neki. De a sahaja jógik nem beszélnek róla. Beszélnetek kell a szomszédaitokkal, beszélnetek kell a köreitekben. Például, Indiában annyi szokásunk van amikor emberekkel találkozunk: Mint Indiában, Maharashtrában mi is haldi kumkumot csinálunk. Soha nem fognak beszélni a Sahaja jógáról azokkal a nőkkel, akik haldi kumkumra jönnek. Még a fényképemet sem teszik ki. Ha akarnák, megtehetnék.

De ők ... Nem tudom mitől félnek. Ez egy nagyon jó lehetőség. Ha vacsorát rendeztek, vagy nyilvános helyen van találkozó, bármi. Nem beszélnek a Sahaja jógáról. Ez nagyon meglepő. Nem akarnak beszélni a Sahaja jógáról. Hogy: „Ezt a Sahaja jógán keresztül kaptuk." Akkor hogyan terjed majd el a Sahaja jóga? Meg kell értenetek, hogy mindannyiótoknak meg kell tudnia, hogy mekkora felelősséget vállaltatok magatokra, amikor bekerültetek a Sahaja jógába. Természetesen, mindannyian védettek vagytok, áldásokat kaptatok, mindenkinek megvan, amit csak akart.

Többségeteknek. De közületek hányan térítik vissza ezt az adósságot? Hányan dolgoznak azon, hogy önmegvalósulást adjanak másoknak? Ez az adósságotok. De ha a figyelmetek véletlenszerű, ha a figyelmetek nem tiszta, ha nem 'nirmal', akkor mindenbe belekeveredtek, mint egy polip csápjai. Olyanok lesztek, mint egy polip, ragaszkodtok ehhez, ragaszkodtok ahhoz, kötődtök amahhoz. Szabad madárnak kell lennetek. Mindezek a kötődéseitek, nem vezetnek sehova. Csak a Sahaja jógához szabad kötődnötök. És tudatában kell lennetek annak, hogy megismertétek saját magatokat.

Ha meg tudjátok érteni az értéketeket, a szinteteket, akkor elmondhatom, hogy meg tudjuk változtatni az egész világot! Nagyon jó örökségünk van ebben az országban; olyan jó kultúránk van ebben az országban. Láttam Amerika és más országok problémáit, nálunk nincsenek meg azok a problémák. Legalábbis nem annyira elterjedtek. De nekünk csak annyit kell tennünk, hogy tudjuk, hogy sahaja jógik vagyunk. Mint egy fa, ha nő, tudja hogy fa. Tudja, hogy gyökeret kell hoznia, nem csak úgy jött fel. Nem úgy nőtt fel, mint egy bot, nem. Tennie kell valamit. Ebben a világban mindennek tennie kell valamit.

De akkor mi a helyzet a sahaja jógikkal? Olyan ritkán történik az meg, hogy megkapjátok az önmegvalósulásotokat. Akkor mire vesztegessük a figyelmünket? Miért hanyagoljuk el a meditációnkat? Miért? Növekednünk kell, más emberek vagyunk. Teljesen más kategória vagyunk ezen a világon. Önmegvalósult lelkek vagyunk. Krisztus idején, alig voltak, ez a szám gyakorlatilag nulla volt. És már előtte is, meglepődtem ezen, Kínában és más helyeken is, egy korban egy guru volt, egy mester.

Miközben most olyan sokan vagytok mesterek, de nem akarjátok mesterként használni az erőtöket. Miért nem használják a nők is? Úgy találom a nők letargikusabbak, mint a férfiak a Sahaja jógában. Meg kellene mutatkozniuk. Magam is nő vagyok. Egyedül végeztem mindezt a munkát. Nektek miért kell ezt tenni? Mert ez egy óriási feladat, átalakítani az embereket az egész világon. De nektek ez nagyon könnyű. Ha Én meg tudom csinálni, ti miért nem tudjátok?

Fordítsátok a teljes figyelmeteket arra, hogy: „Ki fogjuk dolgozni a Sahaja jógát, nem magunkért, hanem az emberiség jobbá tételéért.' Szükségünk van rá, nagy szükségünk van rá. Az együttérzéseteket, a szereteteteket elpazaroljátok, ha csak magatokra, a családotokra gondoltok. Mi haszna akkor? Még az önmegvalósulás előtt is ezt teszik az emberek. Mi haszna, hogy teljesen a családotoktól függtök, hogy mindenféle más dologhoz kötődtök? Nektek az egész világhoz kellene ragaszkodni. Most már az egész világhoz tartoztok. Nem vagytok különállók többé. Többé már nem!

Most, ahogy mondtam, a csepp óceán lett. Azonosuljatok az óceánnal. Az óceán az a legalacsonyabb, ha láttátok már, annyira a legalacsonyabb, hogy a nulla pont az óceánnál van. Az óceán olyan szerény. Ez a legalacsonyabb pont, ahol él, de az összes folyó belefolyik. És az óceán által lesznek a felhők az égen. És ezek aztán kiszakadnak, esővé válnak és ugyanabba az óceánba esnek vissza. Ugyanabba az óceánba jönnek vissza. Szóval azok akik alázatosak, több sahaja jógit fognak vonzani. Akik kedvesek, azok sokkal több sahaja jógit fognak vonzani.

Ezért fontos megértenetek, hogy meg kell változni a temperamentumotoknak. Azzal, ha megpróbáltok felvágni, senkit sem fogtok lenyűgözni. Ha azt gondoljátok, hogy milyen nagyszerűek vagytok, akkor senki sem fog rátok nézni. Legyetek nagyon alázatos, kedves, nagylelkű és nagyon örömteli emberek. Most képzeljétek el, hogy egy sahaja jógi egy csoportba megy és ilyeneket mond, „Anyám beteg, apám haldoklik, ez és ez történik, de Sahaja jógát csinálok.” Az emberek azt fogják mondani: „Akkor miért csinálod a Sahaja jógát?" Odamentek, keservesen sírtok és leültök! Ha tényleg a Sahaja jógát csinálja, akkor nem jöhet betegség, nem jöhet baj. Ez egy tény! Próbáljátok megérteni. Ezek az emberek, akiknek ott kell lenniük, veletek fognak felemelkedni.

De mi értelme olyan emberekkel azonosulni, akik nem sahaja jógik. Lehet, hogy a rokonaitok, lehetnek ők bármik. Semmi haszna. Mert ti más szinten vagytok, ők más szinten vannak. Vagy próbáljátok megemelni a szintjüket, vagy ne legyen semmi közötök hozzájuk, mert le fognak húzni. Nem fogják látni a magasságotokat. Nincs szemük, hogy lássanak, nincs fülük, hogy halljanak, és semmiféle érzékeik sincsenek. hogyan változott meg az életetek, akkor fejest ugrottak volna a Sahaja jógába. De ha nem teszik, az nem a ti dolgotok. Nem szabad foglalkozni velük.

Ha eljönnek a Sahaja jógába, az jó. Különben ők nem a rokonaitok. Semmilyen módon nem kapcsolódnak hozzátok. Hogyan fogjátok hozzájuk kapcsolni a Sahaja jógát? Hogyan magyaráznátok el nekik bármit is? Lehetetlen lesz beszélni ezekkel az emberekkel. Tehát, amit ma el kell mondanom, az az, hogy a családunk, amely a Sahaja jóga, nagy, nyolcvanhat országban terjedt el, és nagyon jól halad. De amit meg kell érteni, hogy igenis az óceánhoz tartoztok, a Sahaja jóga nagy családjához. De nektek kell ennek a méretét növelnetek. Növekedni kell, beszélnetek kell róla, és meg kell változtatnotok az embereket.

Ez a ti felelősségetek. Nem a semmiért kaptátok a Sahaja jógát, nagyobb sahaja jógikat kell létrehoznotok, jobb sahaja jógikat; és meditálnotok kell, nemcsak egyedül, hanem minden kollektív programon részt kell vennetek amennyire csak lehetséges. Örülök, hogy itt maradtatok és hogy eljöttetek. Esett az eső, és még mindig itt vagytok, és még mindig élvezitek az isteni boldogságot. Szívemből újra és újra megáldalak titeket, és azt akarom, hogy legyen a Shuddha Iccha, ami a Kundalini, legyen bennetek a Shuddha Iccha, ami a tiszta vágy, nem csak arra, hogy sahaja jógikká váljatok, hanem hogy több sahaja jógit hozzatok létre. Ez valójában a ti tiszta vágyatok. Ti talán még nem ismertétek fel, de addig, amíg ez a vágy nem teljesül, soha nem lehettek jó sahaja jógik. A Sahaja jógát kell terjeszteni minden szinten, mindenhol, mindenkivel, ahogy csak tudjátok. És nagyon jól fog terjedni, és annyi embert meg lehet menteni. Annyi ember van, aki egyszerűen elveszett a butaság majájában, de vissza fog térni a helyes útra.

Mennyi jót fogtok tenni értük, csak gondoljátok meg. Ha Én egyedül ennyi sahaja jógit hoztam, miért ne próbálhatnátok meg ti is több sahaja jógit szerezni? Ennek a világnak szüksége van a Sahaja jógára. Az egész probléma, amikor csak újságot olvasok, arra gondolok: „Istenem, ha ezek az emberek sahaja jógik lennének, nem lett volna ez a probléma”. De úgy látom, hogy az emberek még mindig elveszve járnak körbe-körbe. Nem tudom, mintha nem lenne eszük, vagy nem lenne megértésük, hogy hova tart ez a világ? És ki fogja megmenteni ezt a világot? Nem azért vagyok itt, hogy megmondjam, mit kellene tennetek a magánéletben. De ti magatoknak tudnotok kell, hogyan tartsátok magatokat tisztán és szépen, mit kell tennetek magatokért. Vannak, akik annyira felületesek, hogy ez nem megy a fejükbe.

A Sahaja jóga egyszerűen nem megy bele a fejükbe, nagyon-nagyon felületesek. Szóval felejtsétek el őket. Szerintem őket nem lehet megmenteni. Szóval felejtsétek el őket, nem tudják a dolgokat élvezni. Mindig valami értelmetlen dolog miatt aggódnak. Tehát az ilyen emberekkel nem kell (vesződni). De még mindig sok ember van, legalábbis szerintem az emberek 80%-a kereső, és segítséget kell nyújtanotok nekik. Ez az egy dolog, Anyátok vágya, hogy vállaljátok fel a Sahaja jógát, és beszéljetek róla mindenkinek, aki eljön. Nem akarok olcsó népszerűséget, de azt akarom, hogy mindenhol sahaja jógik keletkezzenek.
