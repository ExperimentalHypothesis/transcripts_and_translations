18 जून 1988
Talk to Sahaja Yogis
Shudy Camps Park, Shudy Camps (England)
Talk Language: English | Translation (English to Hindi) - Draft
Advice, “Introspection and Meditation”. Shudy Camps (UK), 18 June 1988.

परामर्श, "आत्मनिरीक्षण और ध्यान"।
शुडी कैंप (यूके), 18 जून 1988।

इस साल हमारे विचार से यूके में सार्वजनिक कार्यक्रम नहीं होंगे, क्योंकि कुछ परिस्थितियां भी हैं। लेकिन जब भी कोई ऐसी परिस्थिति आती है, जो किसी न किसी रूप में हमारे कार्यक्रमों को बदल देती है, तो हमें तुरंत समझ जाना चाहिए कि उस बदलाव के पीछे एक उद्देश्य है, और हमें तुरंत खुले दिल से इसे स्वीकार करना चाहिए कि ईश्वर चाहते हैं कि हम बदल दें। मान लीजिए मैं एक सड़क पर जा रही हूँ और लोग कहते हैं, "आप रास्ता भटक गई हो माँ।" यह सब ठीक है। मैं कभी खोयी नहीं हूँ क्योंकि मैं अपने साथ हूँ! (हँसी।) मुझे उस विशेष रास्ते से जाना था, यही बात है। मुझे यही करना था, और इसलिए मुझे उस सड़क पर नहीं होना चाहिए था और मैं अपना रास्ता भटक गयी हूं।

यदि आपके पास उस तरह की समझ है, और अगर आपके दिल में वह संतुष्टि है, तो आप पाएंगे कि जीवन जितना आप सोचते हैं उससे कहीं अधिक श्रेयस्कर है।

अब, जैसा की है, क्या कारण था, मैंने सोचा, कि हमने निश्चित रूप से इस वर्ष सार्वजनिक कार्यक्रम करने का फैसला किया था, और हम सार्वजनिक कार्यक्रम नहीं कर सके? तो इसका कारण यह है कि हमें अधिक समर्थ होना होगा। एक पेड़ के विकास में, जो एक जीवित पेड़ है, ऐसा होता है कि यह एक विशेष दिशा में एक बिंदु तक बढ़्ता है जब तक कि उसे दिशा बदलना नहीं पड़तीहै, कारण उस तरफ कोई सूरज नहीं आ रहा है, शायद पानी का स्तर नहीं आ रहा है, इसलिए वे दिशा बदलने लगते हैं। उसी तरह, हमें यह समझना होगा कि हम ईश्वर के अधीन हैं, और यदि कुछ योजनाएँ बदली जाती हैं, तो यह हम पर वापस प्रतिबिंबित हो रही है, और हमें यह देखना होगा कि क्यों। और इसका कारण यह है कि हमें और समर्थ होना होगा।

सहजयोगियों का समर्थ प्रभावशाली होना बहुत महत्वपूर्ण है। खुद को मजबूत करने के लिए सबसे पहले आपको आत्मनिरीक्षण करना होगा। आपको आत्मनिरीक्षण करना चाहिए, यह अपने भीतर के प्रकाश को प्रतिबिंबित करना है और खुद देखना है: आपने सहज योग में अब तक क्या किया है? तुम कहाँ थे? आप कहां तक गए हैं और आपको कहां जाना है। आप में क्या कमी है?

आपको आश्चर्य होगा जब आप खुद को देखना शुरू करेंगे - बहुत निष्पक्ष तरीके से, खुद को न्यायोचित ठहराते हुए नहीं - किसी भूत को दोष नहीं देना, या अपने भीतर बाधा या किसी और को दोष देने की आवश्यकता नहीं है। यदि आप अपने आप को देखने की शुरू करते हैं कि आपके साथ क्या गलत हुआ है कि आप अपने आप को ठीक से सामर्थ्यवान नहीं बना पाए, तो आप चकित होंगे कि अभी भी समस्याएं बनी हुई हैं जिन पर सुधार किया जाना चाहिए।

अब आप इन समस्याओं को बहुत स्पष्ट रूप से देख सकते हैं। आत्मा के प्रकाश में आप उन्हें बहुत स्पष्ट रूप से देख सकते हैं कि, " मुझ में यह गलत है।" सबसे दिलचस्प चीजों में से एक मैंने देखा है कि सहज योग हमेशा किसी न किसी तरह की माया से ढका रहता है। और यह माया है अज्ञान, पूर्ण अज्ञान कभी, कभी आंशिक। अब जब आप सहज योग में प्रवेश करते हैं तो आप धन्य हो जाते हैं। आप धन्य होते हैं, आपका परिवार धन्य होता है, आपके बच्चे धन्य होंते हैं। आपको अपने भौतिक अस्तित्व के लिए किसी प्रकार का आशीर्वाद मिलता है। साथ ही वित्तीय पक्ष के लिए, आपको नौकरी मिलती है, आपको पैसा मिलता है, आपको कुछ असाधारण मिलता है, जो वास्तव में चमत्कारी है। अब लोग उन उपलब्धियों में बहुत ज्यादा खो जाते हैं और यह सोचकर बहने लगते हैं कि, “ओह, यह तो वरदान है जो हमें अभी मिला है। हमें अब और कुछ करने की ज़रूरत नहीं है, ”कि आपने अब तक जो कुछ भी किया है, उसके लिए आपको पर्याप्त रूप से पुरस्कृत किया जा रहा है। ऐसा नहीं है! बस एक तरह का सहारा आपके पास आता है ताकि सहज योग में आपका विश्वास पूरी तरह से स्थापित हो जाए। और विशेष रूप से, तुम्हें मुझे जानना चाहिए कि मैं क्या हूँ।

लेकिन, यदि आप अभी भी बहते चले जाते हैं, तो हो सकता है कि इनमें से कुछ आशीर्वाद अभिशाप बन जाएं, और आप महसूस करें कि यह हम पर कैसा अभिशाप आ गया है और यह गलत तरीके से कैसे चला गया है।

कुछ लोगों के लिए महसूस करने, आशीर्वाद को महसूस करने में समय लगता है। उदाहरण के लिए, अधिकतर, आधुनिक विचारों के अनुसार, हम सोचते हैं कि अधिक धन प्राप्त करना सबसे बड़ा आशीर्वाद है। तो, बहुतों को वह भी मिलता है। लेकिन असल में ऐसा नहीं है। अपने भीतर की शांति प्राप्त करना, अपनी साक्षी अवस्था को प्राप्त करना, और अपने स्पंदनों को ठीक से महसूस करना, और केंद्र में रहना, हर समय उन्नती करते रहना, यही वास्तविक आशीर्वाद है। क्योंकि इससे आपको बाकी सब कुछ मिल जाता है। पूर्णता तभी संभव है जब आपके भीतर पूरा आनंद उमड़ रहा हो।

आखिर सब कुछ तो आनंद को प्राप्त करने का, आनंद को महसूस करने का साधन मात्र है। यह अंत नहीं है। अगर ऐसा होता, जिनके पास पैसा होता, जिन लोगों का स्वास्थ्य अच्छा होता, वे लोग जिनके पास सारी तथाकथित सफलता होती, उन्हें खुश और शांतिपूर्ण होना चाहिए था, लेकिन वे नहीं हैं, वे पीड़ित हैं, वे बहुत अधिक पीड़ित हैं, और वे एक तरह से दिन-ब-दिन खुद को नष्ट कर रहे हैं, क्योंकि वे अपने जीवन से नफरत करते हैं, वे इसे सहन नहीं कर सकते। वे समझ नहीं पा रहे हैं कि वे इस धरती पर क्यों हैं।
तो, ये सभी आशीर्वाद जो आपके पास आते हैं, ये सभी परिवर्तन जो आपके पास आते हैं, ये सभी नए आयाम जो आपके लिए खुलते हैं, आपको यह जानना होगा कि यह आपकी भलाई के लिए है, आपके कल्याण के लिए सब कुछ है, और आपकी भलाई आपकी उत्थान है, आपकी उत्थान के अलावा और कुछ नहीं। बाकी सब व्यर्थ और परिणाम विहिन है।

एक बार जब आप समझ जाते हैं कि आपको जीवन में यही हासिल करना है, आपको इसका आनंद लेना है, तो यह कार्यांवित होता है। लेकिन सहज योग में जैसा कि आप देखते हैं, यह करुणा और प्रेम है। यह अधिकतर प्रतिबंध नहीं है। आपको खुद को विकसित करने के लिए खुद पर छोड़ दिया गया है। आपकी आत्मा है जिसे आपका मार्गदर्शन करना है। हर समय कोई मनाना या सुधार नहीं हो रहा है। लेकिन यह आप पर छोड़ दिया गया है कि आप स्वयं को समझें, खुद देखें और कार्य करें।

लेकिन एक मापदंड यह होना चाहिए कि, “मैंने सहज योग के लिए क्या किया है? अब मैंने माँ के लिए क्या किया है?” इन दोनों बातों को समझना बहुत जरूरी है।

सहज योग के लिए मैं जो भी छोटी-मोटी चीजें कर सकता था, वह महत्वपूर्ण है क्योंकि अगर आप बुद्धिमान हैं, तो आप देख सकते हैं कि यह सबसे बड़ा काम है जो आपको करना है - परमात्मा के लिए काम करना। मनुष्य जिनमें लिप्त रहा है उसमें यह अब तक की सबसे महत्वपूर्ण चीज है, मनुष्य को कभी भी शामिल होने का मौका मिला हो उनमें से यह उच्चतम प्रकार का उद्यम है - और यह भी क्या मौका है! आप कह सकते हैं कि, "माँ हम औसत दर्जे के हैं, हम अच्छे नहीं हैं, हम बेकार हैं," लेकिन आप चुने गए हैं। आप ही चुने गए हैं इसलिए आपके बारे में कुछ तो अवश्य ही होना चाहिए। आपने अपने भीतर का वह भाग नहीं देखा होगा जो परमेश्वर के इस महान कार्य को पूरा करने वाला है।

तो, आपको ढुंढना होगा और पता लगाना होगा: “मुझे सहज योग के लिए क्यों चुना गया है? मैं सहज योग में क्या कर सकता हूँ? मैं इसे सहज योग में क्या कर सकता हूँ?" यह आपको लगातार याद दिलाना चाहिए कि, "मुझे सहज योग के लिए चुना गया है। मैं सहज योग का पूरा लाभ उठाना चाहता हूं।" यह मानते हुए कि किसी के पास पैसा नहीं है, वह उम्मीद करता है कि सहज योग ने पैसा देना चाहिए, नौकरी देनी चाहिए, यह देना चाहिए, वह देना चाहिए, बच्चे पैदा करना चाहिए, अच्छा स्वास्थ्य देना चाहिए, वह सब कुछ। उम्मीदें सब ठीक हैं। लेकिन "मैंने सहज योग के लिए क्या किया है?" यह आत्मनिरीक्षण का एक और बिंदु है। यह देखना बहुत जरूरी है कि हमें सहज योग के लिए कुछ करना है।

यह पैसा नहीं है, यह काम नहीं है, यह सोच नहीं है, यह किसी तरह का सहारा नहीं है। लेकिन उनमें से एक सबसे महत्वपूर्ण बात यह है कि आपने कितने लोगों को आत्मसाक्षात्कार दिया है? आपको गिनती करनी है। आप कितने लोगों को आत्मसाक्षात्कार दे पाए हैं? आपने कितने लोगों से सहज योग के बारे में बात की है? आप सोच सकते हैं कि आप कुछ लोगों को आत्मसाक्षात्कार देते हैं, वे आते हैं, वे गायब हो जाते हैं - कोई बात नहीं। वे अंततः आपके पास आएंगे। आज आप कुछ लोगों पर प्रयास करें, वे खो जाएंगे। कल फिर करें। इसके लिए आपको अथक परिश्रम करना होगा।

जैसा कि आप जानते हैं कि मैंने यूके में बहुत मेहनत की है। मेरा यूके आना ही सब पूर्व निर्धारित था। ह्रदय बेहतर काम करे इस के लिये, मेरे यहां आने की जरूरत थी। लेकिन ह्रदय सुस्त है, आप जानते हैं, और सुस्त ह्रदय को हर तरह की परेशानी होती है। लेकिन इन सभी वर्षों से मैं काम कर रही हूं, हर साल, मैं सहज योगियों के लिए, उनकी समस्याओं के लिए, सहज योग के लिए, उनकी छोटी से छोटी समस्या के लिए, किसी भी तरह की मदद के लिए, हर तरह की मदद के लिए, हर तरह से काम करने की कोशिश की है, मैंने काम करने की कोशिश की है। प्रत्यक्ष, परोक्ष रूप से आप सभी आशिर्वादित है। फिर भी, तुम लोगों का क्या जो अब योगी हैं? आप संत हैं।

आप एक फोटो जरूर देखें जो मेरे पास है, बहुत ही रोचक फोटो है, जहां आप सभी प्रमाणित संत हैं! [हँसी।] क्या आपने वह तस्वीर देखी है? अभी नहीं? बेहतर होआप इसे देखें, आइए इसे लेते हैं! तस्वीर मेरे बॉक्स में है, मुझे लगता है, हाँ। आप सभी प्रमाणित संत हैं! ईश्वर द्वारा, किसी कार्डिनल या किसी पोप द्वारा नहीं। तो ये सभी संत क्या कर रहे हैं? एक संत जो पोप द्वारा प्रमाणित है, जो कृत्रिम रूप से प्रमाणित है, इतनी बड़ी हस्ति है, आप जानते हैं। आपके बारे में क्या, जिन्हें सर्वशक्तिमान परमेश्वर द्वारा प्रमाणित किया गया है? आप अभी भी अपने काम में व्यस्त हैं, आप अभी भी अपनी छोटी, छोटी चीजों में व्यस्त हैं, आप अभी भी अपने छोटे से जीवन और छोटे परिवारों में व्यस्त हैं।

एक संत के लिए, संस्कृत में कहा गया है, "उदार चरितानं तु वसुधैव कुटुम्बकम," - एक उदार स्वभाव के व्यक्ति के लिए, एक व्यक्ति जो संत है, पूरी दुनिया उसका अपना परिवार है। क्या आप अभी भी केवल अपने परिवार के लिए चिंतित हैं? तब तुम अभी तक अपने संतत्व के प्रति जागरूक नहीं हो। और संत को केवल अपनी पत्नी की, अपने बच्चे की, अपने घर की ही नहीं, पूरे विश्व की चिंता होती है।

अब, सहजयोगियों के रूप में, आप एक शक्तिशाली संस्था हैं। आप बहुत शक्तिशाली लोग हैं। सारी दुनिया में हमें समस्याएँ हैं। आप यह अच्छी तरह जानते हैं। यह आवश्यक नहीं है कि आप महान बुद्धिजीवी हों, या आप ऐसे लोग हों जो किसी प्रकार के राजनेता हों, या कुछ और। लेकिन आपको उन समस्याओं की तलाश में रहना चाहिए जो इस दुनिया को परेशान कर रही हैं। तुम्हे होना चाहिए। आप अपनी ही दुनिया में नहीं रह सकते, कि आप एक संत हैं, "अब मैं निरानंद में हूँ!" यह संभव नहीं है। आप केवल निरानंद में ही नहीं हो सकते। [हँसी।] आपको यह जानना होगा कि आपको इस दुनिया में रहना है, और आपको इस दुनिया की सभी समस्याओं को जानना है। और आपको उनके बारे में सोचना होगा, न कि केवल अपनी समस्याओं के बारे में कि, "माँ मैं यह कैसे कर पाऊँगा और कैसे कर पाऊँगा?" लेकिन आपको पूरी दुनिया की चिंता करनी होगी। आपको सोचना होगा, दुनिया में क्या हो रहा है, दुनिया की समस्याएं क्या हैं। इसके लिए आप जिम्मेदार हैं।

इतना ही नहीं, आपको प्रार्थना करनी है। अपनी प्रार्थनाओं में आपको कहना है, "माँ इस समस्या का समाधान करें।" सामूहिक रूप से, व्यक्तिगत रूप से, आपको अपना ध्यान खुद से, अपने छोटे से जीवन से, बहुत व्यापक चीज़ की ओर ले जाना है - तब आप एक संत हैं। और आपको यह सोचना होगा कि ईश्वरीय सहायता मांगना आपका कर्तव्य है, कि इन सभी समस्याओं का समाधान किया जाए। यह आपका काम है जिसके लिए आपको चुना गया है।

आपकी मांग पूरी होने वाली है क्योंकि जैसा कि आप जानते हैं, मैं इच्छाहीन हूं। आपको इसकी इच्छा करनी होगी। आपकी जो इच्छा होगी वह पूरी होगी। मां की रक्षा, स्नेह, करुणा आपके साथ है। लेकिन आपको इस दुनिया की देखभाल करनी होगी और अपनी परवाह प्रदर्शित करनी होगी, बहुत सीमित क्षेत्रों में नहीं, और बहुत सीमित तरीकों से नहीं जीना है।

जैसे अब अंग्रेज सोचते हैं, अंग्रेज यहां हैं, ठीक है। "ब्रिटेन की समस्याएं हमारी समस्याएं हैं।" नहीं! आपकी समस्याएँ उन सभी स्थानों तक फैली हुई हैं जहाँ सहज योग है। और आपको उन सभी की चिंता करनी होगी। अब हम कह रहे हैं, ऑस्ट्रेलिया में समस्याएँ हैं। और कोई है जो बहुत तकलीफदेह है। इसलिए, आपको यह देखना होगा कि आप उस व्यक्ति को जूतों से पीटें और उस पर काबु करें। आपके नेता को आपको बताना होगा कि किसको जूतों से पीटना है। और इस पर काम करो, चाहे वह ऑस्ट्रेलिया में हो, चाहे वह अमेरिका में हो, चाहे वह भारत में हो, कहीं भी आप देखें कि सहज योग पर कोई समस्या है, सहज योग पर हमला है, आप सभी को अपना चित्त इस पर लगाना चाहिए। और इसे कार्यांवित करो।

फिर सामान्य समस्याएं हैं जैसा कि आप देख रहे हैं। आप देखिए, हम देखते हैं कि अमेरिका अब बेवकूफाना बनता जा रहा है, या जो भी आप कहें, तो आपको अपना चित्त अमेरिका पर लगाना होगा। आपको अपना चित्त बाहर फैलाना है, ना कीअंदर - बस अपने बारे में, अपने परिवार के बारे में, अपने घर के बारे में, अपने बच्चों के बारे में परवाह। जैसे ही आप अपना चित्त बाहर फैलाते हैं, घर में आपकी समस्याएं हल हो जाती हैं, छोटे घेरे में वे हल हो जाती हैं। आपको बाहर चित्त देना होगा!

आजकल टेलीविजन हैं, जहां पहले हमने कहा था, "कोई टेलीविजन मत देखो!", क्योंकि सहजयोगियों द्वारा टेलीविजन देखने का कोई फायदा नहीं था। जब उन्होंने टेलीविजन देखा तो वे केवल ग्रसित ही हुए। लेकिन अब कुछ अहम चीजें हो रही हैं जो आप खुद देख सकते हैं. आप इसे स्कैन कर सकते हैं, दुनिया की समस्याएं क्या हैं, और आप खुद देख सकते हैं कि आपको अपना चित्त कहां लगाना है।

आपको अपने व्यक्तित्व के बारे में पता होना चाहिए, यह एक ऐसा व्यक्तित्व नहीं है जिसे पूरी तरह से एक बहुत छोटे क्षेत्र में उलझाया जा सकता है। आपका व्यक्तित्व, एक तरह से, ब्रह्मांड की सभी समस्याओं में, सभी समस्याओं में शामिल होना चाहिए। और आपको आश्चर्य होगा कि सब कुछ बहुत सामूहिक तरीके से काम कर सकता है। और इस स्तर पर, जब आप होते हैं, तो आप स्वयं देख सकते हैं, सभी सहजयोगियों के सिर के ऊपर चैतन्य हैं। क्या आप एक बार देखना चाहेंगे, आप सब? बस देखो! गणपतिपुले में बैठे आप सभी।

तो, अपने चैतन्य को फैलाओ, अपना चित्त विस्तृत करो। और आपको आश्चर्य होगा कि आपके पास जो भी अन्य मूर्खतापूर्ण समस्याएं हैं, वे समाप्त हो जाएंगी। अब एक नज़र डालें। बच्चों को सबसे पहले देखने दें। बस देखो। आप सभी के सिर के ऊपर चैतन्य है।

कृपया, रोते हुए बच्चे को उठाओ, तुम देखो, बस।
क्या बात है? वह थक गई है, मुझे लगता है। चलो बैठ जाएँ। बैठो, बैठो, साथ आओ, बैठो।
पर खड़े। हैलो, स्टुनिया? कृपया, अपना चेहरा इस तरफ रखें। नमस्ते? आह, बैठ जाओ।
अब तुम सब बैठ जाओ, समझदार बनो। आह!
उन्हें बढ़ने दो, मैं तुमसे कहती हूँ मैं बस उनके बड़े होने की प्रतीक्षा कर रही हूँ! [हँसी]

तो, दृष्टिपात अपनी तरफ होना चाहिए - अपने स्वयं के गौरव के बारे में, अपनी स्थिति के बारे में, यह जानने के लिए कि हम संत हैं, हम एक ऐसी स्थिति में पहुँच गए हैं जहाँ हम उच्चतम हैं, और अब, हम दीप बन गए हैं और हमें दूसरों को प्रकाश देना है।

यदि आप देखें, बाइबिल में, मसीह ने कुछ ऐसा कहा है जो बहुत महत्वपूर्ण है कि, "आप दीपक को मेज के नीचे न रखें"। यह वही है। आपको दीपक को एक मंच पर रखना होगा। और यही है कि दूसरों को रोशनी देने के लिए आपको अपना दीप गढ़ पर, सबसे ऊंचे स्थान पर रखना होगा। और यह दोनों तरह से काम कर रहा है अगर आप यह समझना शुरू कर दें कि आप क्या हैं, आपको क्या पता होना चाहिए, आपकी स्थिति क्या है, आपकी शक्तियां क्या हैं, आपने सहज योग में क्या हासिल किया है, सहज योग के प्रति आपका क्या फर्ज़ है, और सहज योग के लिए आपको क्या देना होगा। कैसे सहज योग ने आपको इतना सक्षम, इतना अच्छा, इतना बढ़िया बनाया है। क्या आप उचित रूप से धर्मी हैं? क्या आप ठीक से व्यवहार कर रहे हैं? क्या आप वे सभी उचित कार्य कर रहे हैं जो आवश्यक हैं? क्योंकि यह केवल आप ही ऐसा कर सकते हैं । आप आध्यात्मिक जीवन के साथ एक बहुत ही विशेष ऊर्जा और विशेष संपर्क वाले लोग हैं, और यदि आप अन्य सभी सांसारिक, निरर्थक लोगों की तरह व्यवहार करना शुरू करते हैं, अपने आप को अपने परिवार तक सीमित रखते हैं, तुम्हारे बच्चे, तुम्हारे निरर्थक पिछले जन्म, तुम खो जाओगे। अपनों से हारे और सब से हारे।

आप जितना जानते हैं उससे कहीं अधिक समस्याएं हैं। इसी समझ तक तुम्हें पहुंचना है, कि मां ने हमें योगी बनाया है। हम संत हैं। और हमें दुनिया को सही रास्ता दिखाना है। उसने हमें बताया है कि हम दीप हैं और हमें लोगों को दिखाना है कि किस मार्ग पर जाना है, कैसे आगे जाना है। इसके बजाय हर कोई एक समस्या प्रतीत होता है, एक बहुत ही छोटे छोटे भँवर में, गोल-गोल घूम रहा है। ऐसा कैसे हो सकता?

मैंने तुमसे कई बार कहा है, इन झूठे गुरुओं को देखो। उनमें कोई स्पंदन नहीं होता, वे कुंडलिनी के बारे में कुछ नहीं जानते, सहज योग के बारे में कुछ नहीं जानते। लेकिन वे कितना कर रहे हैं! जबकि हम क्या कर रहे हैं? हम अभी भी अपने आप से और अपनी समस्याओं से, अपने स्वयं के विचारों से, अपनी बहुत छोटी मानसिकता और छोटे-मन से संघर्ष कर रहे हैं। अब यह आपको समझना है। यह आपको अपने बारे में फैसला करना है। यह तुम्हारी अपनी इच्छा है, यह तुम्हारी अपनी महानता है, तुम्हारी अपनी महानता है, जिसे आगे आना है। खुद से देखें कि आप क्या करने में सक्षम हैं, आप क्या कर सकते हैं। लोगों के लिए यह कहना बहुत आसान है कि, "हे माँ, बहुत हो गया। मैं इसमें कुछ नहीं कर सकता।" या कोई कहे कि, "माँ, मैं अपने परिवार में व्यस्त हूँ"। या कोई कहे, "मैं अपने बच्चों में व्यस्त हूँ।" क्याआप उसके लिए सहज योग में आए हैं? क्या मैंने तुम्हें उसके लिए बोध दिया है? क्या इसके लिए आपके पास ये सभी आशीर्वाद आए हैं?

तो, जो सामर्थ्य आपको लाना है वह बहुत महत्वपूर्ण है। आप इसे स्पष्ट रूप से देख सकते हैं इसलिए हमारा कोई सार्वजनिक कार्यक्रम नहीं हो सका, क्योंकि हमें वास्तव में यूके में सामर्थ्य की आवश्यकता है। हालांकि मैं ब्रिटेन में इतने सालों से रह रही हूं, लेकिन यहां लोग मुझे हल्के में लेते हैं। क्योंकि मैं यहाँ हूँ, क्योंकि मैं यहाँ रह रही हूँ, वे सोचते हैं कि अगर हम हवाई अड्डे पर जाएँ, तो हो गया! हमने सभी "हज" [तीर्थयात्रा], सब कुछ कर लिया है। "हम हवाई अड्डे पर गए हैं, हमने माँ को देखा है, बस हो गया!"

मुझे देखने का क्या फायदा? मैंने तुम्हें क्या दिया है? क्या आपका प्रकाश फैल रहा है? आप से कितने लोगों को साक्षात्कार मिला है? बस पता करें कि कितने लोगों ने सहज योग आपसे, या आपके जीवन से, या आपकी बुद्धि से, या आपके व्यवहार से सीखा है। यही तरीका है, यही मापदंड है। ऐसा नहीं है, "ठीक है, मैंने उसकी यात्रा के लिए माँ को उसके पैसे भेजे हैं।" यह पर्याप्त नहीं है।

मेरी उम्र में, भारत से, अगर आप मेरी उम्र में किसी भी महिला को देखते हैं, तो वह छड़ी के सहारे चलती है, वह एक कदम भी नहीं चढ़ सकती है। भारतीय महिलाएं गर्मी जो उन्होनें सही है उसके कारण ऐसा नहीं कर सकतीं। लेकिन मैं यात्रा कर रही हूं, आप जानते हैं कि मैं कैसे यात्रा कर रही हूं, मैं कितना कर रही हूं। मेरे परिवार के बारे में क्या? मैं उन्हें अपनी संगति से वंचित करती हूं, मैं अपने पति को अपने साहचर्य से वंचित करती हूं, हर कोई मेरे बिना है। मैं यात्रा कर रही हूं, हर दिन यात्रा कर रही हूं, आप यह अच्छी तरह से जानते हैं, और मैं बहुत मेहनत कर रही हूं। कभी दो बजे सोती हूं तो कभी तीन बजे। इस बार हर्ष मेरे साथ था, और मैंने उसे देखा, वह निढ़ाल हो गया था!

तो मैं कह रही थी कि तुम लोग बस रिले रेस करते हो। मैं ऑस्ट्रेलिया में हूं, ठीक है - ऑस्ट्रेलियाई काम कर रहे हैं। तब मैं ऑस्ट्रिया में हूँ - तब ऑस्ट्रियाई लोग काम कर रहे हैं, फिर वे वहाँ अच्छा समय बिता रहे हैं! मैं यूके में हूं, ठीक है, यूके में थोड़ा सा काम हुआ है। फिर वे सब अच्छे से बैठ जाते हैं, आनंद लेते हैं। मेरे बारे में क्या? मैं मैराथन कर रही हूँ!

आपको यह उसी तरह अहसास करना होगा, "आखिर इसमें मेरा क्या फायदा है?" मुझे इससे क्या लाभ? मैं कुछ हासिल करती हूं: मैं अपने बच्चों को सामान्य परिस्थितियों में वापस लायी हूं, मैं उन्हें परमात्मा के राज्य में ले गयी हूं। आपको भी वही करना है। आपको उन्हें परमेश्वर के राज्य में ले जाना है। लेकिन अगर आप, स्वयं, अपनी माया में लिप्त हैं, तो आप प्रतिदिन नीचे और नीचे और नीचे और नीचे जाते रहेंगे। मैं चिल्ला सकती हूं, मैं कुछ भी कह सकती हूं, यह आपके दिमाग में नहीं जाएगा, यह आपके साथ कभी क्लिक नहीं करेगा। आप जहां कहीं भी होंगे आप सभी फंसे रहेंगे, क्योंकि आप देखना नहीं चाहते हैं।

उसके लिए, मैं कहूंगी, आपको एक फायदा है, खासकर यूके में। आप सब बहुत समझदार लोग हैं। आपके पास बुद्धि है, निस्संदेह, आप अमेरिकियों की तरह मूर्ख नहीं हैं। आप बुद्धिमान हैं। यह बुद्धि कभी धूर्तता बन गई थीऔर अब तुम अपनी चालाकी से थक चुके हो। भारतीयों ने चालाकी तुमसे ही तो सीखी है, सच में बहुत चालाक हो गए हैं। लेकिन आप अपनी चालाकी से थक चुके हैं, इसलिए अब आप थके हुए हैं, तंग आ चुके हैं, निढाल हैं, और सुस्त हैं। लेकिन आप अपनी बुद्धि से समझ सकते हैं कि यह इतना महत्वपूर्ण कार्य है जो हमारी माता कर रही है।

आप इतिहास में नीचे चले जाएंगे! आप जो भी शब्द कहते हैं, जो कुछ भी कहते हैं, हर तरह से व्यवहार करते हैं, सब कुछ इतिहास में नीचे जाने वाला है! यह नहीं कि आपने कितने बच्चे पैदा किए, या आपकी किस तरह की पत्नी है, बल्कि आपने सहज योग के लिए क्या किया। उसे याद रखो। सहज योग में आपने जो कुछ भी किया है और जो कुछ भी हासिल किया है, इतिहास सब कुछ दर्ज करने जा रहा है।

यह दिखावा करना नहीं है। यह सिर्फ एक प्रदर्शन नहीं है। यह बड़ी बातें करना नहीं है। यह ऐसा कुछ नहीं है। यह वास्तव में, वास्तव में, पूरी तरह से जो आपने हासिल किया है, वह बिंदु है, दर्ज किया जाएगा। कम से कम परमात्मा को पाखंड पता है, और भगवान आडंबरपूर्ण स्वभाव जानता है। यह परमेश्वर है जो जानता है कि आप कहाँ हैं, और आप क्या कर रहे हैं। तुम परमेश्वर को मूर्ख नहीं बना सकते - यह एक बात तुम्हें अवश्य समझनी चाहिए। लेकिन जब आप भगवान को मूर्ख बना रहे होते हैं, तो आप अपने आप को, अपनी आत्मा को, अपने बोध को, अपने ही उत्थान को मूर्ख बना रहे होते हैं! ऐसे में हमें सावधान रहना होगा।

एक माँ के रूप में, मैं कहूंगी कि बहुत सावधानी से आत्मनिरीक्षण करने का प्रयास करें कि- हमने सहज योग के लिए क्या किया है? हमने अन्य लोगों के लिए क्या किया है जो भटक रहे हैं? अन्य सहजयोगियों के प्रति हमारा व्यवहार कैसा रहा है? हमने दूसरों को कितनी शांति और प्रेम और करुणा दी है? हमने दूसरों के प्रति कितनी समझ और सहनशीलता दिखाई है?

अगर किसी को यहां थोड़ा अधिक पैसा मिल जाता है, तो वह इतना आडंबरपूर्ण हो जाता है, वह इतना आक्रामक हो जाता है, वह इतना असभ्य हो जाता है। मुझे विश्वास नहीं होता है! पैसा आपको इन बुराइयों में कैसे फंसा सकता है? आप साधारण लोग नहीं हैं, आप संत हैं जिनके चरण गंगा नदी ने धोए थे। अपनी महिमा को समझने की कोशिश करो। अपनी स्वयं की शक्तियों को समझने की कोशिश करें, संत लोगों के रूप में आपकी अपनी स्थिति, सहज योगी, जो सभी संतों से ऊपर हैं क्योंकि आप आत्मबोध देना जानते हैं, आप कुंडलिनी के बारे में सब कुछ जानते हैं, आप आत्म्बोध के बारे में सब कुछ जानते हैं। कितने लोग इसके बारे में जानते थे?

अन्यथा मैं यह सोचना शुरू कर दूंगी कि मैंने यह सब ज्ञान कुछ मूर्खों को दिया है जो नहीं जानते कि इसका मूल्य क्या है। जैसा कि ईसामसीह ने कहा है, "सूअरों के आगे मोती मत फेंको।" लेकिन मुझे नहीं लगता कि मैंने वह गलती की है। मुझे विश्वास नहीं हो रहा है कि मैंने वह गलती की है, कि मैंने सूअरों के आगे मोती फेंके हैं। मैंने ऐसा नहीं किया है।

लेकिन, यह आपको तय करना है कि आप कहां खड़े हैं, किस श्रेणी में हैं। यह इतना स्पष्ट है कि यह एक बहुत ही नाज़ुक समय है जिससे हम गुजर रहे हैं। यह बहुत महत्वपूर्ण है कि हमें इससे लड़ना होगा। यह आपके द्वारा लड़े गए किसी भी युद्ध से कहीं अधिक है। यह मनुष्य के अब तक के किसी भी संघर्ष से कहीं अधिक है। जो बनाई जा रही है वह इतनी भयानक दुनिया है, और हमें इसे बदलना होगा। यह एक जबरदस्त काम है। इसके लिए आपको बहुत ही ईमानदारी और सहज तरीके से कार्यांवित होना होगा।

और मुझे यकीन है कि एक दिन ऐसा आएगा कि इस दुनिया के इतिहास में सहज योगियों के नाम सुनहरे अक्षरों से लिखे जाएंगे। मुझे यकीन है कि यह कार्यांवित होगा। मुझे यकीन है कि इसे काम करना होगा, और यह कि आप सभी को सामूहिक रूप से, एक दिमाग से, एक दिल से इसे हासिल करना होगा, "मुझे क्या त्याग करना चाहिए? मुझे क्या करना चाहिए? मुझे कैसे मदद करनी चाहिए? मेरा योगदान क्या है?" काश मैं अपने जीवनकाल में उन दिनों को देख पाऊं।

निर्देशित ध्यान

तो आज वह दिन है जब हमें आत्मनिरीक्षण करना है। तो, क्या हम सभी को ध्यान में जाना चाहिए? कृपया अपनी आँखें बंद करें। आप सब आंखें बंद कर लें। अब हम सब ध्यान उसी तरह करेंगे जैसे हम हॉलों में करते रहे हैं, जहां भी हमारे सार्वजनिक कार्यक्रम होते थे।

तो सबसे पहले आपको अपने दिल पर हाथ रखना होगा। हम बाईं ओर काम करेंगे, और बाएँ हाथ मेरी ओर।

अब आप सबसे पहले अपने दिल पर हाथ रखें। हृदय में शिव निवास करते हैं। वह आत्मा है। इसलिए, आपको अपनी आत्मा को धन्यवाद देना होगा कि इसने आपके चित्त में प्रकाश लाया है, क्योंकि आप एक संत हैं और आपके ह्र्दय में जो प्रकाश आया है, उसने पूरी दुनिया को प्रबुद्ध करना है।

तो, कृपया, अब आप अपने हृदय में प्रार्थना करें कि, "परमात्मा के प्रति मेरे प्रेम का यह प्रकाश सारे संसार में फैल जाए।"

पूरी ईमानदारी और समझ के साथ कि आप परमात्मा से जुड़े हुए हैं और जो कुछ भी आप चाहते हैं वह अपने आप में पूर्ण विश्वास के साथ होगा।

अब अपने दाहिने हाथ को अपने पेट के ऊपरी हिस्से में, बायीं तरफ, अपने पेट के ऊपरी हिस्से पर बायीं तरफ रखें। और अब, यहाँ आपके धर्म का केंद्र है। यहां आपको प्रार्थना करनी है कि, “विश्व निर्मल धर्म को पूरी दुनिया में फैलने दो। लोगों को हमारे धार्मिक जीवन के माध्यम से, हमारी धार्मिकता के माध्यम से प्रकाश को देखने दें। लोग उन्हें देखें और विश्व निर्मल धर्म को स्वीकार करें जिससे उन्हें ज्ञान और एक कल्याणकारी उच्च जीवन और उत्थान की इच्छा प्राप्त हो। ”

अब अपने दाहिने हाथ को बायीं ओर पेट के निचले हिस्से में पेट के निचले हिस्से में ले जाएं। इसे दबाओ। अब यह शुद्ध ज्ञान का केंद्र है। यहाँ आपको सहजयोगियों के रूप में कहना है कि, "हमारी माता ने हमें पूर्ण ज्ञान दिया है कि ईश्वर कैसे कार्य करता है। उसने हमें सभी मंत्र और सभी शुद्ध ज्ञान दिए हैं जिन्हें हम वहन कर सकते हैं और समझ सकते हैं। मुझे इसके बारे में पूरी तरह से ज्ञानी होने दें, हम सभी।" मैंने देखा है कि अगर आदमी नेता है, तो पत्नी सहज योग के बारे में एक शब्द भी नहीं जानती है। यदि स्त्री सहज योग के बारे में जानती है, तो पति को इसके बारे में कुछ भी पता नहीं है।

"मुझे इस ज्ञान में कुशल और विशेषज्ञ होने दो ताकि मैं लोगों को आत्मबोध दे सकूं, उन्हें समझा सकूं कि ईश्वरीय व्यवस्था क्या है, कुंडलिनी क्या है और चक्र क्या हैं। मेरा ध्यान इन सभी सांसारिक चीजों से अधिक सहज योग पर केंद्रित हो।"
अब अपने दाहिने हाथ को अपने पेट के ऊपरी हिस्से में रखें। अपनी आँखें बंद करें। अब यहां पर बायें बाज़ु पर दबाव डालें। अब यहाँ, "माँ ने मुझे आत्मा दी है, और मेरी आत्मा ही मेरी गुरु है। मैं खुद का मालिक हूं। कोई स्वच्छ्न्दता न हो जाए। मेरे चरित्र में गरिमा हो। मेरे व्यवहार में उदारता हो। अन्य सहजयोगियों के लिए करुणा और प्रेम हो। मुझे दिखावा नहीं करना चाहिए, लेकिन परमात्मा के प्रेम और उनके कार्यों के बारे में गहरा, गहरा ज्ञान है ताकि जब लोग मेरे पास आएं, तो मैं उन्हें सहज योग के बारे में बता सकूं और उन्हें यह उच्च ज्ञान नम्रता और प्रेम से दे सकूं।

अब अपना दाहिना हाथ अपने दिल पर उठाएं। यहां आपको ईश्वर का शुक्रिया अदा करना है कि आपने आनंद के सागर को महसूस किया है और क्षमा के सागर और क्षमा करने की क्षमता को महसूस किया है, जैसा कि हमारी मां के पास है, जो हमने देखा है वह कितना जबरदस्त है। "मेरे हृदय का विस्तार हो और सारे ब्रह्मांड को घेर ले। और मेरा प्रेम परमात्मा के नाम पर गूंजना चाहिए। हृदय को, हर क्षण, परमेश्वर के प्रेम की सुंदरता को व्यक्त करना चाहिए।"

अब अपने दाहिने हाथ को विशुद्धि में जो बाईं विशुद्धि पर है, गर्दन और कंधे के बीच कोने में लें। "मैं अपराध बोध के पाखंड में शामिल नहीं होऊंगा क्योंकि मैं जानता हूं कि यह झूठ है। मैं अपने दोषों से नहीं बचूंगा बल्कि उनका सामना करूंगा और उन्हें मिटा दूंगा। मैं दूसरों में दोष खोजने की कोशिश नहीं करूंगा, लेकिन सहज योग के अपने ज्ञान में, मुझे उनके दोषों को दूर करने दो। ”

हमारे पास इतने तरीके हैं, कि चुपके से हम दूसरों के दोष दूर कर सकते हैं। "मेरी सामूहिकता इतनी ऊंची हो जाए कि पूरी सहज योग प्र्जाति ही मेरा अपना परिवार, मेरे अपने बच्चे, मेरा घर, मेरा सब कुछ हो। मुझे अपने भीतर पूरी तरह से, सहज रूप से निर्मित इस भावना को प्राप्त करने दें कि मैं संपूर्ण का एक अंश हूं, क्योंकि हम सभी की मां एक ही है। और मेरा चित्त पूरी दुनिया में जाने दो, यह जानने के लिए कि उनकी समस्याएं क्या हैं और कैसे मैं, मेरी सच्ची इच्छा शक्ति के माध्यम से, इसे हल कर सकते हैं। दुनिया की समस्याओं को अपने दिल में महसूस करने दो, और उन सभी को सहज रूप से दूर करने के लिए, जिस आधार से वे उत्पन्न हुए हैं, मुझे इन सभी समस्याओं के मूल कारणों पर जाने दो और अपनी सहज योग शक्तियों के माध्यम से, अपनी संत शक्तियों के माध्यम से उन्हें दूर करने का प्रयास करुं। ”

अब अपना दाहिना हाथ अपने माथे पर रखें। अब यहाँ आपको कहना है, सबसे पहले, "मुझे उन सभी को क्षमा करना है जो सहज योग में नहीं आए हैं, जो परिधि पर हैं, जो आते-जाते हैं, जो अंदर-बाहर कूदते-रहते हैं। लेकिन, सबसे पहले और सबसे महत्वपूर्ण, मुझे सभी सहजयोगियों को क्षमा करना होगा, क्योंकि वे सभी मुझसे बेहतर हैं। मैं वह हूं, जो उनके साथ दोष खोजने की कोशिश करता है, लेकिन मैं सबसे निचले स्तर पर हूं और मुझे उन्हें माफ करना होगा क्योंकि मुझे पता होना चाहिए कि मुझे अभी भी बहुत आगे जाना है। मैं अभी भी बहुत कम हूँ। मुझे खुद को सुधारना होगा।"

यह विनम्रता हमारे भीतर आनी है, इसलिए आपको यहां कहना होगा, "मेरे दिल में दीनता, सच्चे अर्थों में, पाखंडी नहीं, क्षमा की इस भावना को कार्यांवित करें, ताकि मैं वास्तविकता को, ईश्वर को, और सहज योग को नमन करुं।"

अब आपको अपना हाथ अपने सिर के पिछले हिस्से पर रखना है और अपने सिर को यहां पीछे धकेलना है। और आपको यहाँ कहना है, "हे माँ, हमने अब तक आप के प्रति जो कुछ भी गलत किया है, और जो कुछ भी गलत मेरे मन में जाता है, और जो कुछ भी घटिया पन हमने आपको दिखाया है, जिस तरह से हमने आपको परेशान किया है और आपको चुनौती दी है, कृपया हमें क्षमा करें।"

आपको क्षमा मांगनी होगी। तुम्हारी बुद्धि में तुम्हें पता होना चाहिए कि मैं क्या हूँ। मुझे आपको बार-बार बताने की जरूरत नहीं है।

अब सहस्रार में, आपको मुझे धन्यवाद देना होगा। सहस्रार में, अपना हाथ रखो, इसे सात बार हिलाओ, और मुझे सात बार धन्यवाद दो।

"माँ आत्मसाक्षात्कार देने के लिए आपका बहुत-बहुत धन्यवाद। और माँ, हमें यह समझाने के लिए कि हम कितने महान हैं, आपका बहुत-बहुत धन्यवाद। और परमात्मा की सारी कृपा लाने के लिए आपका बहुत-बहुत धन्यवाद। और हम जहां थे, उससे कहीं अधिक ऊंचा, बहुत ऊंचा उठाने के लिए आपका बहुत-बहुत धन्यवाद। और हमें बनाए रखने और खुद को बेहतर बनाने और खुद को सही करने में हमारी मदद करने के लिए भी आपका बहुत-बहुत धन्यवाद।

और अंत में आपका बहुत-बहुत धन्यवाद कि माँ, आप इस धरती पर आई हैं, आपने जन्म लिया है, और हमारे लिए, हम सभी के लिए इतनी मेहनत की है। ”
इसे जोर से दबाएं और जोर से हिलाएं।

[श्री माताजी अब बच्चों से बात करें]

कलियुत्र, कलियुत्र... नीचे उतरो। निचे उतरो। उनके साथ बैठो।

अब हाथ नीचे करो। सब के सिर बहुत गर्म हैं।
तो आइए अब हम अपने आप को एक अच्छा बंधन दें। माँ के बंधन में हम अपने बाएँ से दाएँ घुमाएँ। एक, अच्छी तरह से, यह समझना कि आप क्या हैं, आपकी आभा क्या है। अब फिर, दूसरा। अब तीसरा। अब चौथा। अब पाँचवाँ। अब छठा। और अब सातवां।
अब अपनी कुंडलिनी को ऊपर उठाएं। अपनी कुंडलिनी को धीरे-धीरे, बहुत धीरे-धीरे ऊपर उठाएं। इसे उठाएं, पहली बार आपको इसे बहुत धीरे-धीरे करना है। अब अपने सिर को पीछे धकेलें, और इसे एक गाँठ दें, एक गाँठ।
दूसरा, चलो इसे बहुत धीरे-धीरे करते हैं और यह जानते हुए कि आप क्या हैं, आप एक संत हैं। ठीक से करो, ठीक से करो, ठीक से करो, जल्दबाजी में नहीं। इसे अपने सिर के पास ले जाएं, अपने सिर को पीछे धकेलें और वहां दो गांठें दें, एक और दो।
अब दूसरा करते हैं। फिर से, तीसरे को हमें तीन गांठें देनी हैं। बहुत धीरे धीरे करो,बहुत धीरे से। अब ठीक से करो। अब अपने सिर को पीछे धकेलें, अब इसे तीसरा, तीन बार दें।
अब अपने वायब्रेशन देखें।
अपने वायब्रेशन इस तरह देखें।
सभी बच्चे, अपने स्पंदन इस तरह देखें। अपना हाथ सीधा रखो
ठीक है? अच्छा।
क्रम बद्ध [अनिश्चित] ने इसे किया।
सुंदर। मुझे आप से चैतन्य मिल रहा है।
परमात्मा आपको आशिर्वादित करे!
आपका बहुत बहुत धन्यवाद।

अब क्या आप उस तस्वीर को घुमा करके दिखा सकते हैं कि किस प्र्कार लोग संत हैं। फोटो कहां है, फोटो किसके पास है? हाँ, घुमा करके दिखाओ, लोगों को देखने दो, कैसे तुम सब प्रमाणित योगी हो।
तो अब मुझे लगता है कि आपको अपना सांयकालिन भोजन कर लेना चाहिए और डिनर के बाद हमारे पास कुछ म्यूजिक प्रोग्राम होगा। ठीक है, अच्छा विचार?