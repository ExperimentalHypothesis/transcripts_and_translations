Shri Bhairavanath Puja. Garlate, Milano (İtalya), 6 Ağustos 1989.

Bugün burada Bhairavanath’a puja yapmak için toplandık. Sanırım bizler, İda Nadi boyunca aşağı yukarı hareket eden Bhairavanath’in önemini anlamadık. İda Nadi Chandrama’nin Nadisidir, Ay’ın nadisidir. Bu nedenle, burası sakinleşmemiz için olan kanaldır. Demek ki, Bhairavanathji’nin görevi bizi sakinleştirmektir.

Örneğin insanlar, egoları ile, karaciğerleri ile, artık her nedense öfkeliler. Eğer bir insan çok öfkeli ise o zaman Bhairavanath, onu sakinleştirmek için oyunlar oynar. Ganapati’nin yardımı ile, Gana’larında yardımı ile, ruh halinizi sakinleştirmek ve sizi dengeye getirmek için, her şeyi kendi kontrolu altında organize eder.

Eğer kişi çok öfkeli bir insan ise ve ruh halinin tüm sınırlarını aşıyorsa, o zaman Hanumana’nın da yardımı ile Bhairavanath şu veya bu şekilde, bu öfkenin getirdiği aptallığın iyi olmadığını ona göstermek için durumu organize edecektir.

Örneğin, depresif olan ya da sol kanala düşmüş insanlara buradan çıkmaları için Hanumana yardım etmeye çalışır, buna şüphe yok ama Bhairavanath, bundan kurtulmaları için onlara çok daha fazla yardım eder.

Şimdi, sol kanal olan bir insan kolektif olamaz. Öfkeli bir insan, sağ kanal bir insan hiç bir kolektiviteden neşe duymazken, hiç kimsenin kolektiviteden neşe duymasına izin vermezken; çok fazla sol kanal olan, sürekli üzgün, mutsuz ve endişeli hisseden bir insan içinde bu çok zordur, oda kolektivitenin neşesinden keyif alamaz. Buna şüphe yok ama o (sağ kanal kişi) kolektif olmaya çalışır, bu sayede iddia edebilir ki, – çünkü bu tarz bir insan üstünlük sergilemeye çalışır, üstün biri olduğunu göstermeye- doğal olarak kolektiviteden neşe duyamaz.

Bunun tersine, depresif olan insan, sürekli olarak, “Kimse beni sevmiyor, kimse bana aldırmıyor, ben o kadar depresifim ki, şudur, budur” diye düşünür. Sürekli başkalarından bir şey bekler, kolektiviteden de neşe duyamaz. Bu tarzdaki sol kanal insan, her şeyi kederli bir şey olarak görecektir.

Geçenlerde Moskova’ya gittiğimde olduğu gibi. Bizimle birlikte olan Sahaja Yogini bir hanım vardı- sol kanal bir Sahaja Yogini. Yemeğimizi yemeğe gittik ve yağmur yağmaya başladı ve taksi bulamadılar fakat sonra bir araba geldi ve biz oraya gittik.

Sonra oradakiler,  çok geç kaldınız ve bu nedenle de diğer tarafta oturmalısınız, daha pahalı olan koltuklarda oturmalısınız, dediler. Bunun üzerine bu hanım, “Nedir bütün bu problemler, taksi yok, yağmur yağıyor ve yer bulamıyoruz” demeye başladı.

Ben: “Bunların hepsi bir şaka; problem gibi bir şey değil bu” dedim. Bu ‘problemin’,  bu kelimemizin bırakılması gerek. Bu yeni öğrendiğim bir kelime çünkü ‘problem kelimesini  gençliğimizde sadece geometri için kullanırdık!

Şimdi bu tarz bir yaklaşım, olumsuz yaklaşım - her şeyi negatif bulmak- gerçekten sol kanalımızı bozmamızın yoludur.

Sonra bizi davet etmiş olan bir bey geldi ve “Biz diğer tarafta oturmuş sizi bekliyoruz” dedi. Bunun üzerine diğer tarafa geçtik, güzel yemeklerden keyif aldık, her şey iyiydi ve Ben bayana, “Bak şimdi, sen orada, sadece kaç tane olumsuz şey olduğunu sayıyor ve şakayı görmüyordun” dedim.

Bunun üzerine “Ne yapmam gerekir?” diye Bana sordu.

Ben de, “Bhairava’nin adını oku, sol elini resme doğru tutarak, sağ elini Toprak Ana üstüne koyarak otur ve işte bu şekilde senin tüm negativite bhootların gidecektir” dedim.

Bhairava’nin elinde daima bir ışık vardır- elinde daima ışık- ve O, orada negatif bir şey olmadığını görmeniz için size ışık tutmak üzere İda Nadi’de aşağı yukarı koşar. Ve bu negativite pek çok yolla bize gelir. Bu negativitelerden bir tanesi de şu: ”Bu benim”, “Benim çocuğum, Benim kocam, benim malım” şeklinde, -Benim.

O zaman, bakın, bu anlamda bir kez bu şeye bağımlı olduğunuz zaman, bulacağınız şey, kendi çocuklarınızın da negatif olmasıdır.

Fakat pozitif olmayı isterseniz, çok kolaydır bu ve bunun için dikkatinizin nerede olduğunu görmelisiniz. Sadece problemleri mi görüyorsunuz ya da bunun içinde biraz eğlence olduğunu mu görüyorsunuz.

Hiç bir şeyden keyif almayan bazı insanlar vardır. Eğer güneşli bir gün ise, “Aman Tanrım, ne kadar güneşli bir gün” diye ağlayacaklardır ve eğer bulutlu bir gün ise “Oh, nasıl bir gün bu” diyeceklerdir. Hiç bir şey onları memnun edemez!

Fakat her negativitenin içinde bulunan pozitiviteden neşe duymak bir Sahaja Yogi’nin kapasitesidir.

Negativite mevcut değil- bu bir cehalettir. Aynı zamanda bu cehalet de değil çünkü cehalet de mevcut değildir. Eğer her şey her yeri kaplayan güç ise, o zaman cehalet  nasıl orada olabilir?

Fakat şöyle varsayalım ki, bu gücün kuvveti içerisinde, eğer saklanır, kaçarsanız burada negativite var diyeceksiniz. Bu bir mağaraya saklanmanız, sıkıca kapatmanız ve  güneş yok demeniz gibidir.

Bunun nedenle, kolektif olamayan insanlar ya sağ kanal ya da sol kanaldırlar fakat daha çok sol kanaldırlar. Fakat sol kanal olan insanlar negativitede kolektif olabilirler. Bhootlarin çok büyük bir kardeşlik birliği vardır.

Bazı içki içen sarhoşları bir arada otururken görürsünüz. Onlar, “Bakın bir  çok problem var, ekolojik problemler var” derler. Bunlar ayyaş, hepsi sarhoş ve ”Başka türde de problemler var- ne zaman bitecek bu?” derler.

Bir diğeri, “Bekle, bekle, bekle – Ben duydum ki, tüm dünya çok yakında batacakmış” der.

Sonra üçüncüsü, “Tanrıya şükür, batacağız ve bitti” der.

Sonra dördüncüsü, “Fakat barlarımıza ne olacak?” der

Onlar, “Tamam, eğer biz var olmayacaksak, ne fark eder ki?” derler.

Bhootların kardeşlik birliği işte bu şekilde çalışır. Onlar hiç  bir şekilde eğlence göremezler, hiç bir şekilde neşe duyamazlar ve -bir şekilde düşünürler ki- kendilerinin çok meditatif olduklarını, kendilerinin daha yüksek insanlar olduklarını, üstün bir şeyler olduklarını düşünürler… Negativitede. Bu insanların sonu, delirmektir, buna karşın sağ kanal insanlar ise, sonunda keş olurlar.

Bir keresinde bir tımarhaneye gittim ve oraya giderken bir hanım ile karşılaştım ve kendisi oldukça iyiydi. Demek istiyorum ki, Ben onun oldukça iyi bir hanım olduğunu düşündüm ve bunun üzerine onunla konuşmaya başladım. Ve oda çok akıllı bir şekilde konuşmaya başladı: “Bakın Benim kayınbiraderim orada ve ona yardımcı olunması gerekmez mi, bunu yapmamalıyız, şunu yapmamalıyız…” – bana her tür şeyi anlatıyordu, kendisini sanki çok hoş biriymiş gibi gösteriyordu ve kimse onu sevmiyormuş. Ve “Ben çok güvensizim”, şudur, budur dedi.

Birdenbire doktor içeri girdi ve o hanım doktora küfretmeye ve ona bağırmaya başladı. Ben, “Ne oldu?” dedim. Doktor birilerini gönderdi, “Bu kadını yakalayın” dedi. Bana, “en berbat deli bu ve neden onunla konuşuyorsunuz?” dedi.

Başım ağrımıştı fakat onun bir deli olduğunu bilmiyordum. Belki Benim huzurumda onun bhootları biraz uzağa kaçmış olabilirler ve oyun oynuyorlardı fakat bunu açıkça görebilirsiniz.

Bu duygusal bağımlılık çok fazladır ve duygusal olarak biri için endişelenmek, bu benim çocuğum, bu benim bu şeyim, bu budur, bu şudur- ve sürekli olarak değerli hayatınızı bu şeylerde harcamak bir Sahaja Yogi’nin yaşama şekli değildir.

Eğer bir Sahaja kolektif olamıyorsa o zaman bilin ki, o bir Sahaja Yogi değildir.

Kişi, Bhairavanath’in içimizdeki görevinin bu olduğunu bilmelidir.

Diğer görevi şudur, O bize karanlıkta ışık verir ve bununla O içimizdeki tüm bhootları, her tür bhoot  vari fikri, bağımlılıklarla ilgili komik fikirleri ve aynı zamanda depresif olmayı da yok eder.

Bugün, Shri Bhairava’ya ibadet ettiğimiz çok mutluyum çünkü O Ganesha ile çok bağlantılıdır. Bildiğiniz gibi, Bhairava sol kanal üzerinde hareket edip, sağ tarafa giderken, Shri Ganesha Mooladhara’dadır. Bu sayede her tür şartlanmalar, her tür alışkanlıklar Bhairavanath’in yardımı ile yenilebilir.

Nepal’de bizim çok devasa, gerçekten bir Swayambu olan büyük bir Bhairavanath heykelimiz var ve insanlar daha çok sol kanallar ve bu nedenle Bhairavanath’tan korkarlar. Bu yüzden, eğer kişinin hırsızlık gibi kötü bir alışkanlığı varsa, o kişiyi  Bhairavanath’in önüne getirirler ve onun ışığını yakar, bir alev yaparlar. Demek istiyorum ki, polis onları alır ve onlardan, ”Şimdi, Bhairavanath’in önünde söyle, itiraf et” diyerek itiraf isterler.  Ve ne yanlışlık yaptılarsa onlar itiraf ederler.

O bizi hırsızlık gibi sinsice şeyler yapmaktan, yanlış şeyler yapmaktan da korur. Her neyi gizlice yapabileceğimizi, saklanabileceğini düşünsek de, onu Bhairavanath’tan saklayamazsınız.

Eğer değişmezseniz, o sizi tamamen açığa çıkarır. İşte bütün korkunç sahte guruları bu şekilde açığa çıkarmıştır.

Bugün, sonradan bu dünyada nihayetinde Mahavira olarak da enkarne olan, bu yüce deity Bhairavanath’a ibadet etmek üzere buradayız.

O cehennemin kapısında dikilir ve insanların cehenneme düşmemeleri için durdurur. Fakat eğer cehenneme gitmek isterseniz, eğer bu sizin arzunuz ise, arzu gücünüz – Benim cehenneme gitmem lazım şekilde çalışmak istiyorsa,  - o zaman, ”Tamam, gidebilirsin” der.

Fakat bildiğiniz gibi, Şimdi cehennem de insanlarla dolu, bu nedenle negativitemizle savaşmaya çalışmamız daha iyi olur ve eğlenceyi seven, başkalarından neşe duyan, başkalarını seven, başkalarının neler yaptığı ile ilgili endişesi duymayan, sadece başkalarına ne gibi iyilik yapabileceğini düşünen birisi olmaya çalışın.

Bize gülme hissini vermesi için, neşe duymak için, eğlenmek için bu günkü özel pujayı Bhairavanath`a  sunuyoruz.

Tanrı hepinizi kutsasın.