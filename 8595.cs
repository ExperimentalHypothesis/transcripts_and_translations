Večerní program 22/07/1989, Lago di Braies, Itálie 

Je nad mé síly, abych v plném rozsahu vyjádřila ohromnou radost, kterou vnímám ve vašich srdcích, a která se odráží v mém srdci.

Myslím, že dnešek je skvělý den, protože jsme přijeli na místo, které je v Itálii a přitom Guru púdžu budou dělat Rakušané. Protože je to takové spojení porozumění. Je to zcela nový začátek nového světa, vize, kterou mám již dlouho. Protože tento svět je jeden, stvořený jediným Bohem. Veškeré vytyčování hranic je umělé a vytváří problémy. V Sahadža józe si uvědomujete, že všichni jsme jednou nedílnou součástí jedné velké Viráty. Je třeba chápat, že tato radost pochází z lásky a náklonnosti, kterou máme pro sebe navzájem a pro naši Matku a Stvořitele. Otevřete tedy své srdce, otevřete svoje srdce. Pak bude všechno radostné a krásné a budete cítit, jak ambrózie stéká do vaší bytosti, do vašich nervů, všude kolem vás. Radost může být úplná pouze tehdy, když ji můžete přijímat každou minutu, každý okamžik.

Právě toto chci, abyste všichni měli. Je to moje čisté přání. Nechť vám všem Bůh žehná.