Üçüncü Marathi Mektup, 1 Ocak 1983

İnsan barış, zenginlik, güç vb.  şeyler ister ama bunların orijini Tanrıdır.  O halde neden Tanrı'ya yönelik bir arzu olmasın? Neden Tanrı'ya kavuşma isteği ve tutkusu olmasın?

Tanrı'ya barış için dua edelim ve barışın ta kendisi olan Tanrı'yla buluşma arzusunu kaybetmemeliyiz.

Sıradan bir insanın tatmini ile, bir Sahaja Yoginin tatmini arasında fark,  bu olmalıdır.

Kişi, Tanrının kutsal ayaklarının önünde Tanrıyla buluşma isteğini teslim etmeye hazır olmalıdır. Bütün dikkat O'nun üzerinde olmalıdır. Bunun için kişinin kendini adamasına, kararlılığa ve konsantrasyona (tapasvita) sahip olması gerekir, dolayısıyla bunda tüm maddi bağımlılıklar yok edilmelidir.

Bu dünyada tutunulacak ne var? Her şeyin çözüme ve huzura kavuştuğu O ayakların görkemini anlamalısınız. Ancak o zaman zaferinize elde edebilirsiniz!

İnsan neden başarılarıyla övünsünler? Sizin tarafınızdan yapılan her şey, tamamen Tanrı'nın gücünün, yani Adi Shakti'nin çalışmasıydı ve sizler yalnızca bu mucizeleri gören tanıklarsınız. Bu konuma ulaşmak için şöyle dua edilir: “Ben” bilincimiz yok olsun. Hepimizin Onun varlığının küçük bir parçası olduğumuz gerçeği, içimizde özümsensin, böylece Tanrısal mutluluğunuz bedenlerimizin her bir zerresinde yankılansın ve bu hayat tüm insanlığı büyüleyen, ışık saçan güzel melodilerle dolsun ve  Dünyanın geri kalanına  ışığını göstersin.

Sevginin kalplerinizden akmasına izin verin. Sevgi sınırsızdır. Sevginiz sınırsızdır. Dikkatiniz maddi şeyler üzerindedir ve siz sonsuzluktan bahsediyorsunuz. Dikkatiniz sonsuzlukta birleşmelidir ki, sonsuz yaşama sahip olasınız.

Siz Tanrı'nın krallığının görevlilerisiniz; o halde neden somurtuyorsunuz? Bu krallıktaki tüm Tanrılar sizin ağabeylerinizdir. Onlar Kundalini’nin yolu boyunca birçok biçimde bulunurlar. Bunları tanımalı ve onlara ulaşmalısınız. Kundalini sizin Annenizdir. Her zaman Onun gözetimi altında kalmayı öğrenin. Onun çocuğu olun, O sizi Nihai olana götürecektir.

Her şeyin doğduğu yerden itibaren bunu başardığınızda, gerisini çok kolay bir şekilde elde edeceksiniz!

Ancak siz meditasyon, sevgi ve huzurlu bir yaşam uygulamalarında tutarlı değilsiniz. Benimle bile gelişigüzel konuşuyorsunuz ama siz dünya işlerinde ne kadar heveslisiniz! İstediğinizi elde etme konusunda ne kadar da kararlısınız! Bunun yerine neden bu açıdan sıradan davranmıyorsunuz?

Gerçeklikten kaçmayın çünkü ben Mahamaya'yım! Bana Ulaşın; Ben sizinim! Ben sizin için varım. Size çok büyük bilgelerin ve azizlerin ulaşamayacağı şeyleri verdim. Bundan nasıl yararlanacaksınız? Size çok büyük bir varlık verildi. Onun tek bir dalgasıyla binlerce yıldız ve gezegen yaratıldı!

Yeniden doğuşunuzun büyük önemi var. Ama bunu kendiniz başarmalısınız – “SWA”nın (Benlik) anlamını kendiniz bulmalısınız! Sahaja Yogiler bunu yapabilir. Bu büyük bir icat. Size sırrını söyledim ama siz neyi başardınız? Kimse faydalandığı için somurtmuyor. 'Mutsuzsun', bu da sizin fayda görmediğiniz anlamına gelir!

Eğer bu numarayı başarırsanız, mutluluğun tadını çıkarırken, sevincin kapısını açacak ve kendinizi unutacaksınız! Hiç kimse dünya işlerinden mutlu olmaz.

Size başkalarının sahip olmadığı hazinenin anahtarını verdim ama kapıyı açmak için çalışmalısınız! Her şeyi gelişigüzel bir şekilde aldınız. Mataji'nin seni beslemesini, sabahları uyandırmasını, seni meditasyona oturtmasını, seni öfkeden, nefretten vs. temizlemesini istiyorsun.

Bugün Guru Puja günü. Bana hangi 'Guru Dakshina'yı verdiniz? Paranızın Anne Gurunuzun ayağındaki toza bile değmediğini anlayın! Kalplerinizi vermelisiniz; yalnızca temiz ve kutsal kalpler. Fiziksel varlıklarınızı temizlemelisiniz. Bu konuda tembel olmayın. Bir yemin edin! Sabah erken kalkıp en az bir saatinizi meditasyona ve ibadete ayırmalısınız. Akşamları  'Aarti' yapın ve meditasyon yapın.

Şeytan'ın müritleri cenaze yerlerinde [ölü olan bir yerde] çok çalışıyorlar. Her şeyi neden bu kadar sıradan karşıladığınızı anlayamıyorum! Dedikodu yapmayı bırakın! Tüm kıskançlıkları ve kavgaları bırakın! Zaman asla kimseyi beklemez. Hazinenin anahtarına sahip olmanıza rağmen eliniz boş mu gitmek istiyorsunuz?

Eğer Tanrı'nın krallığını kabul etmezseniz, Şeytan'ın krallığı gelecek ve bunun için kendinizi suçlayacaksınız!

Unutmayın, siz Sahaja Yogiler sevgili insanlarsınız, memurlar olarak seçildiniz. Bunu görmezden gelirseniz, bir yandan büyük bir neşe kaynağından mahrum kalırsınız, diğer yandan Sahaja Yoga'nın eksik bilgisinden dolayı otoritenizi kaybedersiniz. Bu nedenle akıllı olun ve sağlam durun! Her hareketin binlerce yönü vardır. Işığınız farklı yönlere yayılsın. Tüm dünyaya iyilik yapacaksınız. 'Harekete geçmeme' durumunuzu aşın! Kaptan olacaksınız! Flütlerinizden Tanrı’nın melodileri duyulsun. Duygularınızda, farkına varılmamış ve kutsanmamış olanların üstüne çıkın, o zaman Tanrı'nın krallığı sizin olacaktır.

Bu hayırlılığa sahip olabilir misiniz? Bütün çabam bunun için! Tapınaklar gibi yaratıldınız. Temiz tutun.

Bazılarınız mutluluk okyanusunda eğleniyorsunuz! Benim kutsamalarım hepinizin mutlu olmasıdır. Dünya hayatınız ve memnuniyetiniz aynı seviyede olmalıdır.

Bir Sahaja Yoginin memnuniyeti ve içinde bulunduğu koşullar, dengelidir. Her iki bacağımız birlikte büyüyor! Bir bacağınız diğerinden kısa olursa topal olursunuz!

Memnuniyetiniz azsa, koşullarınızın seviyesini düşürün demek istemiyorum. Fakat bir Sahaja Yoginin tatmini koşullara bağlı değildir. Mevcut koşullar altında mutludur. Eğer değilse, o zaman memnuniyeti yüzeyseldir ve içten değildir!

Tanrı size Kendi Ayaklarının dibinde sonsuz bir yer versin!

Anneniz, Nirmala
