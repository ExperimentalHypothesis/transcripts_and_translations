9 május 2004
Sahasrara Puja
Campus, Cabella Ligure (Italy)
Sahasrara Puja, Cabella Ligure, Olaszország, 2004/05/09

Sahaja jógikként a mai nap egy nagyon fontos nap az életünkben. Ez az a nap amikor a Sahasrara meg lett nyitva, ami igazán egy nagyon varázslatos esemény voltt. Sosem gondoltam volna, hogy az életemben sikerül kidolgoznom, és sikerült és oly sokatoknak van a Sahasrarája megnyitva. Enélkül sohasem tudhattátok volna meg, hogy mi az igazság. Elveszettek voltatok mint mindenki más.

Először is a Sahasrara az egyetlen út, amelyen keresztül észlelhetitek, megérthetitek és megismerhetitek a valóságot. Megismertétek, hogy mi a valóság és élvezitek azt az állapotot, amikor tudjátok, hogy mi a valóság. A Sahasrara megnyitása egy nagyon nagy áldás és az is, hogy megkaptátok az önmegvalósulásotokat. Egyébként minden beszéd csak beszéd lenne, jelentés nélkül és megértés nélkül, ezért az első tennivalóm az volt, hogy kinyissam a Sahasrarát. Ez jól sikerült, nagyon jól. És mindannyiótoknak nyitva van a Sahasrarája. Ez egy nagyon figyelemre méltó dolog, senki sem tudja elhinni milyen sokatoknak van kinyílva a Sahasrarája, de Én most tisztán látom a fényt a fejeteken.

Kétségkívül amit elértetek, az nagyon figyelemre méltó, mert az őszinte keresés miatt, az őszinte keresés révén kaptátok meg. Az amit Én tettem, az semmi, mert ti csak ott vagytok, mint egy lámpa, amit Én felkapcsoltam, csak ennyi. Ezt nem olyan nagy dolog megtenni, mint azt, ahogy ti emberek elértétek ezt az állapotot – a megvilágosodást – és ezt azért kaptátok meg, mert nagyon vágytatok rá, kidolgoztátok és megtettétek. Ez nagyon dicséretre méltó, szerintem az elismerés nem Nekem jár azért, hogy kinyitottam a Sahasrarát. De az, hogy ezt elértük bennetek, nagyon sok örömet adott Nekem. Miért nem tudják az emberek megérteni? Mert ha a Sahasrara nincs kinyitva, nem lehet az emberekkel beszélni, nem lehet semmit sem mondani, mert egyszerűen nem értik meg. Ha a Sahasrarátok nyitva van, sokat javul a megértőképességetek. Ez az, ami mindnyájatokkal történt.

Nagyon örülök annak, hogy ilyen sokatoknak, akik itt ültök nyitva van a Sahasrarája; és még sokaknak, akik nem jöttek el, ez egy nagyon nagy teljesítmény az emberek számára, hogy a Sahasrara ilyen kollektíven van nyitva. Ezáltal ismeritek az igazságot, az abszolút igazságot, és amit az önmegvalósulásotok után ismertek meg, az az abszolút igazság, nem vitatkoztok, nem kérdeztek, csak tudjátok és elfogadjátok azt, mint tudást. Ez egy nagyon szép dolog, hogy minden ott volt, de nem volt kinyitva és amikor kinyílt, akkor az emberek mennyire megértettek Engem és az Isteni törvényeket is. Ez egy olyan áldás az Istentől, hogy a Sahasrarátok kinyílt, amiért, azt mondhatjátok, hogy semmit nem tettetek. De ez nem így van. Az igazság utáni keresésetek erős és határozott volt. Meg akartátok ismerni az igazságot és ezért történt meg. Egyébként semennyi pénz, semekkora erőfeszítés, semmi sem segített volna. A Sahasrarának magától kellett kinyílnia.

Az ahogyan mindnyájan felépítitek magatokban, úgy kellene mondanom; ahogyan tettétek, ahogyan teszitek egy olyan gyönyörű eseményhez vezetett. Nem az Én érdemem. Egyáltalán.

Minden amit tettem, az az, hogy megértettettem veletek, hogy mennyire fontos, hogy a Sahasrarátok nyitva kell hogy legyen. Nincs több vita, nincs több javaslat, semmi, csak az, ahogy a Sahasrarátok kinyílt és tudjátok mi az igazság.

Valóban így mit mondhatna az Anyátok nektek? Csak azt tudom mondani, hogy továbbra is olyan életet éljetek, amely a valóságon és a megértésen alapul és minden amivel találkozni fogtok, az igaz lesz és az ahogy ezt az igazságot fogjátok használni, az a saját érdemetek lesz. Az emberek elvesztek, mert nincs tudásuk. A könyvek tudása nem tudás, a tudásnak belülről kell jönnie, belülről az emberekből és ez a Sahasrara megnyitása révén történhetett meg.

Minden országban megtörtént és ott lesz az egész világon, és olyan sokan fognak önmegvalósulást kapni. Az egyetlen dolog, hogy úgy gondolom, hogy nektek nem kellene ehhez érzelmileg ragaszkodnotok, nem érzelmileg, hanem realisztikusan kellene ragaszkodnotok, hogy ez itt van, megtörtént és működik. Amikor képesek lesztek arra, hogy önmegvalósulást adjatok másoknak, megértitek majd az önmegvalósulás fontosságát. Addig, amíg nem használjátok, nem fogjátok megismerni az önmegvalósulás erejét, így muszáj tudnotok, hogy hogyan kell ezt az erőt használni, ami bennetek van, amely elkezdett működni bennetek, és amely hatalmas képességgel fog felruházni benneteket.

Az egészségem egy kicsit megromlott – elvégre elég öreg vagyok – de egyáltalán nem érzem Magam fáradtnak, amikor hozzátok beszélek, olyan szeretetet érzek, hogy ilyen sok Sahaja jógi van, hogy olyan sokan vannak akiknek nyitva van a Sahasrarájuk, és akik élvezik a Sahasrarájukat.

Örültem volna, ha kérdeztek Tőlem, de írhattok kérdéseket és elküldhetitek Nekem az írottakat, és Én majd valamikor megpróbálok rájuk válaszolni. Így jobb lenne.

Nagyon köszönöm. Isten áldjon meg! Nőjetek nagyra a Sahajban, nőjetek fel önmagatokban.

Isten áldjon meg benneteket! Minden áldásom nektek.