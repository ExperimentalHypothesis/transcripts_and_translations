21 Mart 2000
Birthday Puja
New Delhi (India)
Birthday Puja. Delhi (Hindistan), 21 Mart 2000.

Neşe ile doldum ve Kalbim bu güzel yeri yaratabilmiş olan bütün Sahaja Yogiler için minnettarlıkla dolu. Böylesine mutlu bir yeri, böylesine güzel bir alanı meydana getirmiş olanların, böyle bir yeri yapmak için ne kadar çok çalışmak zorunda kaldıklarını hayal bile edemiyorum. Sahaja Yoga’da insanlar birbirlerine karşı, saygı ve inanılmaz bir sevgi içinde  nasıl da birlikte çalışıyorlar ve onlar böylesine inanılmaz bir şey ürettiler! Burası bakımsız bir yerdi sadece ve sizler bu yere, bu kadar çok ışık ve yaşam getirdiniz.

Doğum günümü kutlamak istediniz. Bunun böyle önemli olacak nesi var bilemiyorum ama bu şekilde, gerçekten de anlayışınızı ve saygınızı gösterdiniz. Sadece âşık oldum. Sizin Sahaja Yoga için bu kadar çok şey yapmanızı gerektirecek ne yaptığımı anlayamıyorum.

Bu gün aynı zamanda Holi dediğimiz çok kutlu bir gün. Bu gün onlar Holi oynarlar ve birbirleri arasındaki birliği ve sevgilerini gösterirler.

Çünkü şimdiye dek, bizler bütün teorilerimizi ve bütün düşüncelerimizi, insanoğullarının birbirlerini sevemeyecekleri prensibine dayandırdık. Onlar her zaman başkalarına boyun eğdirmeye veya başkalarından nefret etmeye veya başkalarından bir şeyler gasp etmeye çalışırlar. Bütün bu zaman boyunca,  böyle yanlış fikirlerimiz oldu. İşte bu yüzden de, bunu engellemek için meydana getirdiğimiz tüm organizasyonlar da, bununla kirlendiler.

Kişinin ne olduğumuzu gerçekten anlayabileceği tek yol, kendimizi bilmektir. Kendinizi bildiğiniz zaman, şuna şaşıracaksınız ki, sizin için en büyük şey sevmek ve sevilmektir. En temelde olan özünüzün üstesinden geldiğiniz zaman, bu kolektif sevgiden çok keyif alırsınız. Sahaja Yoga’da bu çok basittir. Bu çok basit bir şekilde çalışır. Bu çok Sahajdır ama bunun içinde büyümek çok önemlidir. Aranızdaki anlayıştan ve aranızdaki sevgiden neşe duyan, dünyanın her yerinden, Delhi’den, aynı zamanda tüm Hindistan’dan gelen birçok kişiyi burada görmekten dolayı çok mutluyum.

Ben asla yaşam sürem içinde, bütün bu sevgi, güven ve huzurun güzel dünyasını görmeyi beklemedim. Ama bu gün, gerçekten söylemek zorundayım ki, bu bizim neler yapabileceğimizi gösteriyor. Biz insanlar, sözüm ona çok bencil olan, ben merkezli olan ve sadece kendileri için endişe edenler. Söylenmiş olan budur. Ama bu şaşırtıcı, aydınlanma ile, öz bilgi ile kendinizi bilerek,  kendi içimizde ne kadar da zengin olduğunuzu anladınız. İçinizde nasıl da büyüksünüz ve ne kadar kabiliyetlisiniz. Bu anlayış size geliyor ve sonra da bu kadar güzel bir şekilde ifade ediliyor.

Sahaja Yoganın büyümesi zaman aldı, yavaşça ve yavaşça ve sizlerde, yavaş ve yavaş büyüdünüz ama söylemek zorundayım ki, bu öyle bir yüksekliğe ulaştı ki, insanların bunu bırakabilmeleri zor. Kendinizi bildiğiniz zaman ve gerçeğin ne olduğunu, mutlak gerçeğin ne olduğunu bildiğiniz zaman, bu bilginin içinde sadece erirsiniz.

Tabii ki, insanların olduğu şekilde bilgili değilsiniz, sizler kelimenin gerçek anlamı ile bilgilisiniz. Çünkü içinizde olan şeyin, büyük bir sevgi gücü olduğunun farkına vardınız. O büyük bir anlayış gücüdür. Büyük bir anlayış gücü vardır, bir olmanın büyük gücü, kolektif olmanın gücü. Bu koletivite harikalar yaratır ve düşmanımız olmamasının, hepimizin bir olmasının neşesini verir. Bizlerin problemleri yoktur, hepimiz, hep beraber, biriz.

Bu neşe sizler tarafından ifade edildi, sanki sahile ulaşan, kıyıya çarpan, geri gelen ve çok güzel şekiller meydana getiren dalgalar gibi. Bu oluşu şimdi görüyorum ve bu güzel şekiller yaşamınızda, davranışlarınızda, yaşam şeklinizde görünüyor. Önümde oturanlar, çok özel bir insan ırkı tipi. Sizlere çok müteşekkirim, kesinlikle, bu kendinize dair olan basit bilgiyi almalı ve diğerleri ile beraber, bundan neşe duymalısınız.

Kendinizi biliyor olmanız olağanüstü bir şey. Sadece insanoğlu bunu yapabilir. Çok pahalı bir elmas var olabilir ama o kendisinin değerini bilmez. Aynı derecede mükemmel olan bazı köpekler veya kimi hayvanlar olabilir ama onlar ne olduklarını bilmezler. Aydınlanmalarını alıncaya dek aynı şey, insanlarda da olur. Ve Aydınlanmadan sonra aniden ne olduklarının farkına varırlar ve akabinde aniden çok alçak gönüllü olurlar, çok sevecen olurlar.

Varsayalım ki, birisi kral olduğunu biliyor veya büyük bir müzisyen olduğunu keşfediyor veya başbakan veya bir şey olduğunu. O kendini çok soğuk biri olarak hisseder ve hiç bir haddi olmadığını düşünür. Ama sahip olduğunuz bu bilgi ile sizler, Sahaja Yogilerin geri kalanı ile bir olursunuz ve bundan neşe duyarsınız. Birbirinizden bu kadar neşe duymanızın, nasıl meydana gelebildiği çok ilginçtir. Ve bu kolektif iş için bir şeyler yapmak için, kendinizi buna adayabilirsiniz.

Sizin de söyleyebileceğiniz gibi, her tür olayla ve her tür insanla, her tür vukuatla tecrübe edilmiş olan Benim yetmiş yedi yıllık deneyimimle, gözlerinizin önünde bunu görmek güzel bir vizyon, bütün bunlara rağmen pek çok güzel lotus ortaya çıktı ve onlar o kadar kokulular ki, çok güzeller, çok renkliler, çok çekiciler. Bütün bunlar, sizin bir içsel değer sistemine sahip olmanızdan dolayı oldu çünkü bizde var, büyük bir sevgi ve şefkat duygusu doğuştan içimizde var. Bu şefkat gerçekten anlaşılmalı ve neşe duyup, şefkat okyanusuna atlanılmalıdır. O kadar güzel ki! Hiç bir problem olmaksızın, hiç bir sorun olmaksızın, hepiniz bu sevgi ve şefkatin mutluluğundan, bu Tanrısal sevgiden keyif alırken, okyanusta otomatikman yüzeceğinize, otomatikman aynı okyanustaki insanlarla tanışacağınıza şaşıracaksınız.

Bu güzel düzenleme ile, bu güzel pandal (platform-tezgah) ve sizlerin akşam kalması için dışarıda yaptıkları bütün bu güzel düzenlemelerle birlikte, bu kadar iyi hazırlandıkları için Ben gerçekten Delhi’deki insanları kutlamak zorundayım. Ben gerçekten de... Bu öyle bir şey ki....Ben bunun için hiç bir şey yapmadım. Hiç bir şey, bunu söylemeliyim. Bu insanlar nasıl da birlikte çalıştılar, kavga, dövüş, arkadan konuşma olmadı, bu tür hiç bir şey olmadı!

Onların, bu kadar güzel bir şey yaratmış olmaları, Sahaja Yogadaki olgunluklarını gösteriyor ve bu çok şaşırtıcı. Bu kadar kısa bir sürede, bu büyük işi yapmış olmalarından dolayı onları tekrar ve tekrar kutlamak zorundayım.