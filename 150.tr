Mektup, 11 Temmuz 1980

Sahaja Yogilere,

Telgrafınız Gura Purnima arifesinde alındı. Çok güzel sözlerle dile getirdiğiniz bu duygular yüreğime işledi. Londra'da,  Guru Purnima günü kutlamaları vesilesiyle, aydınlanmanın ne olduğunu ve buna sahip olup olmadığınızı anlattım. Bu konuşmanın bant kaydını postayla göndermek yerine,  bir kişiye göndereceğim.

Daha önceki mektuplarımda “Atma tattwa”yı düşünmeyi önermiştim. Siz “Atma Swaroop”  (Ruhun Gerçeği, güzelliği) olduğunuz için zihniniz, zekanız ve egonuz “atma jyoti” (Ruhun Işığı) tarafından aydınlatılmalıdır. Bilgeliğin ışığı zihinde ancak Atma jyoti bütünüyle yandığı zaman parlar. O zaman zihin sevgi kokusu yayar ve ego büyük ve asil işler yapar, tüm iç varlığınız tamamen aydınlanır. Atma tattwa'ya güvenebilmeli, diğerlerini de buna dahil edebilmeli, ancak önce onu sabitleyebilmelisiniz.

Sahaja Yogilerin çoğu, bir dizi hastalığı tedavi etti. Bana ve başkalarına karşı büyük bir sevgileri var. Bu insanlar tüm bunları yapabildiler çünkü onlar “Poorva-Sampada”ları sayesinde uzman oldular. Ancak aramızda bilgisinin ve bilgeliğinin gücüyle çok ileri gidememiş pek çok aydınlanmış var. Sahaja Yoga kitaplarda eksiktir. Her dilde kitap yazmamız gerekecek. Ayrıca Sahaja Yogiler farklı şehirlere gitmeli ve ders vermelidir. Birçok kişi şiirlerini Bana gönderiyor. Bunların hepsini toplamamız lazım. Benzer şekilde mektuplarım da basılabilir. Böyle bir tanıtım gerekli. Kali-yuga'da dünyayı kurtarmanın tek yolunun Sahaja Yoga olduğu tüm dünyada bilinsin. Bir kitap yazıyorum ama şu anda herkese faydası yok. Herkesin benim önerdiğim şey üzerinde düşünmesi gerekiyor. Her merkeze de buna göre tavsiyede bulunulabilir.

Annenizden tüm Sahaja Yogilere birçok kutsama.

Her zaman sizleri anıyorum

Anneniz NIRMALA
