Puja di Natale, Ganapatipule (India), 25 Dicembre 2002.

Buon Natale   a tutti (applausi).

Secondo   Sahaja  Yoga, Cristo risiede nel vostro Agnya Chakra. Tutta la Sua vita    rispecchia le qualità di un’anima realizzata. Con la Sua vita ha  suggerito   che non dovreste avere né lussuria né avidità. Oggigiorno,  l’avidità della   gente in tutto il mondo è davvero sconvolgente. Sin  dall’infanzia, anche i   nostri figli imparano a chiedere questo o  quello. Ma soltanto la piena   soddisfazione della vita può darvi  quell’equanimità, quell’equilibrio grazie   al quale non desiderate  nulla con bramosia.

Oggi, anche   l’India si è molto occidentalizzata, nel senso che anche  gli indiani bramano   possedere questa o quell’altra cosa. Ora,  improvvisamente, in America, con   quel che è accaduto, le persone si  stanno avvicinando alla spiritualità. Si   avvicinano alla spiritualità  poiché capiscono di non avere trovato   soddisfazione da nessuna parte.  Ma dobbiamo imparare dalla Sua vita, dalla   grande vita di Cristo.  Innanzitutto Egli nacque in una piccola, minuscola   capanna, come ne  avete viste molte venendo qui, ed era molto soddisfatto. Fu   adagiato  in una culla ricoperta di erba secca, molto secca. Ci pensate? E in    seguito sacrificò la vita sulla croce. È tutta una storia di sacrificio.    Poiché Egli aveva un potere, il potere dello Spirito, per cui poteva    sacrificare qualsiasi cosa, persino la propria vita. Quindi potete    comprendere la grandezza di Cristo, ciò che proviene dalla Sua grande    personalità spirituale.

Cristo è   venerato allo stesso modo in tutto il mondo, specialmente nei  paesi   occidentali, e vi sorprenderà sapere come costoro si affannano  dietro alle   cose. Tutte le loro industrie si stanno diffondendo grazie  alle grandi   pubblicità riguardo a ciò che fanno. E il modo in cui la  gente si vanta delle   proprie ricchezze! Porteranno una croce al collo  per dimostrare di essere   cristiani. Innanzitutto non si dovrebbe mai  indossare la croce sulla quale   Cristo venne crocifisso. Ma si  camuffano con questa ipocrisia, e sono   all’opposto di Cristo. Non  soltanto loro, ma anche le loro mogli e i figli   sono tutti molto  avidi. Devono avere questo, devono avere quello. Ma ora   anche l’India è  molto orientata verso la stessa direzione. E che cosa   chiedono?  Credono che circondandosi di tutte queste cose si sentiranno a   proprio  agio, ma non è così. Si affannano in continuazione e non possono    neppure gioire di ciò che hanno ottenuto.

È qualcosa   di davvero sorprendente che in un paese come l’America,  dove non esisteva   corruzione ma vi erano persone che stavano  guadagnando tanto, tantissimo   denaro, si ritengano discepoli di  Cristo. Va oltre la mia capacità di   comprensione. L’India, una volta,  era un paese veramente sacro in cui i santi   erano rispettati. Ma al  giorno d’oggi, l’India è scesa ad un livello talmente   basso di  avidità, che è impossibile capire questa gente. Si può dire che non    molti hanno seguito Cristo, ma coloro che anche qui Lo hanno seguito in    quanto cristiani, sono i peggiori! Hanno adottato ogni tipo di vita    occidentale, di avidità, e si definiscono cristiani.

Ma Cristo ha   dimostrato che non avete bisogno di nulla in questo  mondo. Egli è una   personalità talmente grande, un’incarnazione  talmente grande, rispettata   ovunque. Perché? Perché il Suo potere di  sacrificio fu il più elevato. Non   perché possedesse una grande  automobile o qualche grande casa; proprio per   niente! Ma soltanto  perché era un uomo umile. La Sua vita è notevole, ed è   notevole che  oggi Egli governi il cuore di tanti, nonostante sia nato molto,   molto  povero, e sia anche stato crocifisso da uomo povero. Quindi coloro che    inseguono il denaro, non sono affatto cristiani, non sono in alcun modo    vicini a Cristo.

Egli era   così felice e gioioso! Aiutava i poveri, aiutava i bisognosi,  poiché   comprendeva i loro problemi, riusciva a sentirli. Cercava di  aiutare persone   con malattie di ogni tipo, i diseredati, mentre oggi  il mondo è arrivato ad   un tale livello di assurdità che si aiutano le  nazioni a combattersi! Creano   il Cristianesimo per combattersi! Cosa  sta facendo il Cristianesimo in questo   paese? Vogliono soltanto  ottenere un grande potere creando molti cristiani.   Ho sentito che in  molti posti stanno convertendo la gente al Cristianesimo.   Cristo non  ha mai convertito nessuno! Egli voleva dare la trasformazione,   così  come l’avete ottenuta tutti voi. Ma non cambiando la religione o questi    segni esteriori che avete dalla nascita, no! E ciò che ha ottenuto è  questa   gente inutile, di terza categoria, che insegue lussuria e  avidità.

A volte mi   preoccupo per me stessa, spero che i miei discepoli e figli  non facciano cose   contro Sahaj, contrarie al principio Sahaj. Ed uno  dei principi Sahaj è che   dovete aiutare le persone, quelle che sono  oppresse, quelle che ancora non   sono realizzate; dovete dar loro la  realizzazione. Non è come si continua a   fare nel mondo, dove si aiuta  chi l’ha rovinato. Se dobbiamo salvare questa   nazione, se dobbiamo  salvare il mondo intero, dobbiamo diventare come Cristo.   Sviluppate il  vostro spirito di sacrificio! Dovrebbe essere davvero molto   potente,  perché voi siete tutti anime realizzate. Cercate di sviluppare    un’inclinazione ad aiutare gli altri.

Ho   conosciuto alcune persone molto grandi nella mia vita, sempre  disposte a dare   a chi non aveva. E sono stati di temperamento così  grande…non hanno mai   ricevuto ricompense o cose del genere, ma erano  molto felici se potevano   aiutare gli altri. È davvero molto triste,  oggi, in questo paese dove in   molti hanno sacrificato la vita per  conquistare l’indipendenza e la libertà.   E ciò che sta accadendo è che  ora, oggi, si suppone che quelle stesse persone   - magari i loro  figli, forse non proprio le stesse - ci governino, che siano    responsabili, invece stanno accumulando denaro.

Perché si è   creata questa situazione? Anche in questo paese abbiamo  avuto molte persone   dotate di grande spirito di sacrificio. Erano le  guide. Ma quanti di voi sono   come loro? Quanti di voi si priverebbero  di qualcosa per darla agli altri?   Che cosa fareste per aiutare gli  altri? È molto triste che le nazioni   cristiane non abbiano mai seguito  Cristo, ed anche noi stiamo diventando come   loro. Non dico che non  dovremmo fare affari o che non dovremmo guadagnare   denaro. Potete  farlo, ma con tutto ciò, dovreste ricordare per chi lo state   facendo.  Cosa ne farete? Che cosa avete intenzione di fare con questo denaro?    In realtà dovremmo verificare se in un anno abbiamo rinunciato ad almeno  una   delle nostre cose per gli altri. Non dico di crocifiggere voi  stessi, no,   sarebbe troppo.

Ma riuscite   a sacrificare almeno un po’ del vostro benessere per gli  altri? I Sahaja yogi   devono essere molto gentili, molto gentili ed  amorevoli. Se non lo siete, non   siete Sahaja yogi. Dovreste  innanzitutto essere gentili e amorevoli,   comprendere i problemi  intorno a voi e cercare di aiutare il maggior numero   possibile di  persone. Ma non è così; neppure i Sahaja yogi comprendono il   valore  della propria vita. Sono sullo stesso sentiero di Cristo; sono anime    realizzate; devono avere questo sentimento, devono avere questa  comunione con   il resto della gente e dovrebbero sentire dentro di sé  il sacrificio di   Cristo. Il modo in cui Egli sacrificò la propria vita  è per migliorare il   nostro Agnya, per rimuovere il nostro ego, per  combattere il nostro ego; ma   siamo così egoisti…Ogni cosa Egli abbia  fatto è sprecata, è qualcosa di cui   la gente non si rende conto, e non  assorbe il Suo carattere e la Sua vita. È   un gran peccato. Egli è un  grandissimo messaggio per noi, per tutti coloro   che sono anime  realizzate; un grandissimo esempio.

Ci sono   tante cose da fare. Come sapete, il mio pensiero è sempre  rivolto ai   bisognosi, e ho aperto molte organizzazioni del genere, le  conoscete ovunque.   Di recente, a Delhi, ho avviato qualcosa per le  donne e gli orfani indigenti.   Per la maggior parte ho pagato io. Ma  proprio quando si stava per finire ho detto:   “Perché non chiedere ai  Sahaja yogi quel po’ di denaro per portarlo a   termine?”. E loro lo  hanno fatto, hanno pagato. Devo congratularmi con le   persone di Delhi  per essere stati di esempio ad altri Sahaja yogi. Mi sono   stupita di   quanto denaro siano riusciti   a raccogliere per questa grande  iniziativa. È qualcosa che non notiamo mai,   quanto soffrono le donne  nel nostro paese, quanto soffrono le donne   indigenti. Vengono  abbandonate dai mariti senza che abbiano nessuna colpa,   così; per un  capriccio, le abbandonano per strada insieme ai figli. I   peggiori sono  soprattutto gli stati musulmani.

Io sentivo   davvero che avrei dovuto tentare qualcosa, almeno  focalizzare l’attenzione   della gente sul loro destino e sul loro  problema, perché tornassero a vivere   e a guadagnarsi da vivere.  Ritengo che sia un dovere di tutti i Sahaja yogi andare   a scoprire chi  ha bisogno del vostro aiuto. Non vivete soltanto per voi   stessi,  guadagnando per voi stessi, accumulando denaro per voi stessi, ma    cercate di dare aiuto. Aiutate chi realmente ha bisogno di aiuto e  diranno:   “Sono stati i Sahaja yogi a fare tutto”. Io ho tante idee per  aiutare gli   altri e ho intenzione di provarci, con tutto il denaro  che ho. Ma desidero   che vi decidiate a fare qualcosa per gli altri.  Questo paese in particolare è   diviso almeno in due parti, una è quella  delle persone ricche e l’altra è   quella delle persone molto povere.  Queste persone poverissime mi lacerano il   cuore, me lo lacerano di  dolore. Non so come aiutarle. È una comunità   talmente vasta.

Ma se vi   decidete, potete uscire, andare in giro e trovare modi e  metodi per aiutare   le persone molto povere. Hanno bisogno del vostro  aiuto con ogni mezzo e voi   ne avete la capacità; con le benedizioni di  Mahalakshmi, siete molto ben   equipaggiati. Cercate di aiutare i  poveri, cercate di aiutare le persone che   si trovano in grandi  difficoltà. So che non sono Sahaja yogi, non aspettatevi   che diventino  Sahaja yogi, non possono. Al tempo di Cristo, quanti erano i   Sahaja  yogi? Quanti potevano comprendere la profondità dei problemi umani?

Ma Cristo lo   fece. Sacrificò la propria vita per i peccati della  gente, ci pensate? Il Suo   compleanno è un giorno da celebrare con  grandissima gioia. Che nascita, e che   vita dovette affrontare! Nessuno  vorrebbe avere una vita del genere, ma   dobbiamo comprenderne  l’essenza. Rincorrere l’avidità è follia; non vi è fine   all’avidità.  Chi è avido, è avido sempre. Chiede denaro, chiede questo,   chiede  quello…Perché invece non guardare agli altri, di che cosa hanno    bisogno? Poiché siamo nella consapevolezza collettiva, dovremmo capire  ciò   che la gente vuole, ciò che possiamo fare per loro. So che è molto  difficile   in questi tempi moderni, con tutte le sollecitazioni  pubblicitarie che ci   sono, ma noi siamo Sahaja yogi. Dobbiamo essere  persone normali, dobbiamo   affrontarlo nel modo in cui devono  affrontarlo i santi, e cercare di   sradicare tutti questi mali con i  vostri poteri speciali.

Oggi è un   giorno di grande gioia per me e per tutti voi. Allo stesso  tempo, vedo come   la vita di Cristo, una vita così breve, sia stata  così infelice, non a causa   della povertà, ma a causa dell’odio e delle  torture che ha dovuto subire. A   Lui non importava della povertà, non  lo toccava assolutamente. Ciò per cui   soffriva, in realtà erano le  cose sbagliate e le sopraffazioni. Prese su di   Sé tutta questa agonia  per risolvere il problema. Creò i cristiani, e ciò che   essi stanno  facendo è assurdo. Proprio assurdo. Non ha significato, non ha  significato   per la vita di Cristo e non ha significato per l’intensità  del Suo grande   lavoro. Quindi, quando celebriamo il Suo compleanno,  dovremmo celebrare anche   la sua capacità di sacrificio, il suo potere  di amare.

I Sahaja   yogi ora sono diventati molto buoni, molto amorevoli, non vi è  alcun dubbio   in proposito. Ma penso che l’avidità persista. Non vi è  fine all’avidità.   Devo dirvelo, ho visto gente così pazza…In America,  per esempio, hanno   scoperto queste persone a capo di ogni  organizzazione, di ogni industria.   Sono così ricche che hanno  venticinque aeroplani e circa cinquanta, oltre   cinquanta automobili.  Viaggeranno forse su cinquanta automobili? Come   faranno? Con un piede  in un’auto e l’altro piede in un’altra? Ma sono preda   di questa follia  e dicevano… ma ora non hanno nulla da dire, adesso è stato   tutto  confiscato. Cosa ve ne farete di tutta la gente di questo tipo? Non è    una follia possedere venticinque aeroplani e cinquanta automobili? E  avevano   una grande opinione di se stessi, stupidi com’erano! Quando  moriranno, tutto   finirà.

Stanno   combattendo per qualcosa, in America, è un paese così strano! A  questo punto   vi rendete conto di dove vi porterà la vostra avidità.  C’è un caso di una   ragazza giovanissima sposata con un uomo  vecchissimo, molto vecchio. Quando   questo vecchio è morto, ha lasciato  tutto il suo denaro a questa giovane   donna, così il figlio è arrivato  e ha fatto causa dicendo: “Sono suo figlio   da tanti anni, come può  questa donna prendere tutto il denaro?”. Lei ha   ereditato miliardi su  miliardi, eppure voleva tutto il patrimonio; si   giustificava dicendo:  “Ho fatto tanto per lui; per questo vecchio ho   sacrificato così tante  cose”, questa cosa, quell’altra. È vergognoso il modi   di agire delle  persone; non si vergognano di chiedere denaro, denaro, denaro,   per  sempre maggiori comodità! È davvero molto difficile comprendere gli    esseri umani. Una volta imboccata una strada strana, possono andare a    qualsiasi estremo. Non sanno sacrificarsi!

Ho visto che   quando Gandhi chiese alla gente di sacrificarsi, tutte le  donne dettero via   gli ornamenti. Sacrificarono la vita, andarono in  prigione, fecero cose di   ogni tipo per ottenere l’indipendenza. E  quale indipendenza hanno ottenuto?   Immediatamente hanno preso il  comando tutti i delinquenti del mondo, tutti i   ladri del mondo. Che  dire ad un paese simile, in cui qualsiasi cosa grande e   nobile va  sprecata? Siete state persone nobili? Ponetevi la domanda. Siete   stati  nobili? Avete cercato di aiutare gli altri? Dalla vita di Cristo    dobbiamo renderci conto che Egli visse in povertà. Era il Re dei re, ma  visse   in povertà, con grazia. E fece qualsiasi cosa per tanti  peccatori, per chi   era in difficoltà. Ed era solo!

Ora voi   siete tanti, tanti. Dovete fare tutti qualcosa. Non vivete  come questi   industriali, ma cercate di rendervi conto che dovete  sacrificare qualcosa dei   vostri guadagni, un po’ del vostro lusso per  il bene del vostro paese; poiché   siete Sahaja yogi, non siete persone  comuni, avete avuto la realizzazione!   Cosa state facendo, dunque?  Chiedete denaro a tutti o date amore a tutti?   Fatemi sentire storie di  Sahaja yogi che stiano dando amore e compassione.

Mi dispiace   oggi, il giorno del Suo compleanno, dover parlare della  Sua vita, che fu   molto, molto dolorosa. Dobbiamo comprendere questa  personalità gloriosa,   questo grande Sahaja Yogi. Egli dovette  affrontare molti problemi nella Sua   vita e la Sua stessa gente gli  creò problemi. La Sua stessa gente cercò di   approfittarsi di Lui.  Anch’io ho questa esperienza da Sahaja yogi che   fortunatamente sono  usciti da Sahaja Yoga e hanno cercato di crearmi   problemi. Hanno  cercato di ricavare denaro da me. Lo sanno tutti. Hanno un   sistema di  valori così basso che come si può dire che siano anime realizzate?    Dobbiamo pensare, dunque, in che modo possiamo aiutare gli altri, cosa    possiamo fare per gli altri. Questa è una delle cose che dobbiamo  apprendere   dalla vita di Cristo.

Io sono nata in una famiglia  cristiana e ciò   che ho scoperto sui cristiani è che erano persone  estremamente spregevoli,   vili. Complottano gli uni contro gli altri e  sono molto orientati al denaro.   Quando mio padre andò in prigione, ci  cacciarono dalla chiesa. Amare il   proprio paese è forse un peccato? Lo  fecero, ma quando egli tornò e divenne   sindaco di Bombay, anzi di  Nagpur, furono i suoi più grandi ammiratori, lo   accompagnarono in  processione. Mio padre si limitò a sorridere e disse:   “Guarda che  gente stupida”. Questa è stupidità assoluta, e l’avidità e la    stupidità di questo tipo devono essere fermate. Inseguono il denaro, le    posizioni, alcuni inseguono anche cose pessime. Non i Sahaja yogi, ma  loro lo   fanno.

Ma anche tra   i Sahaja yogi ho trovato gente molto orientata al denaro e  che ha ricavato   denaro da Sahaja yoga. Io sono proprio incapace, non  capisco il denaro,   quindi possono ingannarmi; bene, non importa. Per  anni mi hanno ingannata,   d’accordo. Ora che fare, a che mi serve il  denaro? Questo è il problema. Il   problema è che se non si sta attenti,  se non si è molto orientati al denaro,   altri possono derubarvi. Io  dico, lasciateli rubare. Che facciano ciò che   vogliono. Ma io non  posso sviluppare un’inclinazione a sorvegliare la gente   per questioni  di al denaro. Non posso. Accetto qualsiasi rendiconto mi diate.    Accetto tutto ciò che dite. So che è scorretto, che è sbagliato, ma se  non se   ne rendono conto loro, non posso farci nulla. Tutta la gente di  questo tipo   andrà in rovina, lo so. Ma che cosa fare se non se ne  rendono conto da soli?   Guadagnare denaro con Sahaja Yoga! Ci pensate?  Che cosa stupida da fare. È   molto comune, molto sbagliata.

Voglio che   tutti voi siate al di sopra del denaro. Al di sopra di  tutte queste cose   terrene. E non morirete mai di fame, non avrete mai  problemi, ma non   lasciatevi coinvolgere in assurdità di questo tipo.  Questo è il lavoro di Dio   e non dovreste in alcun modo ricavarne  denaro. Dobbiamo dunque imparare molto   dalla grande vita di Cristo,  che nacque come un uomo umilissimo e compì   queste grandi imprese.  Cercò di migliorare il nostro Agnya e anche adesso, se   pensate a Lui,  il vostro Agnya andrà a posto definitivamente. So che anche   tra i  Sahaja yogi ci sono persone che si spingono sempre avanti, che si fanno    largo continuamente. Per che cosa? Che cosa volete? Sono sempre  prepotenti.   Proprio come tutta l’altra gente stupida. Per sentirvi  soddisfatti   interiormente, proprio come Cristo, dovete meditare e fare  introspezione, e   scoprire se siete persone soddisfatte. Dovete essere  molto soddisfatti della   vita, altrimenti non ha scopo avere Sahaja  Yoga. Non ha scopo ottenere la   Realizzazione del Sé.

Vi benedico dal cuore, affinché prendiate come   modello il carattere  di Cristo, e percepiate i problemi del mondo, del mondo   intero, come  problemi vostri.

Che Dio vi   benedica. (Applausi)