Public Program. Brighton (UK), 14 May 1982.

Ehdottaisin, että he saisivat ensin esittää kysymyksiä. 

Pysyttelen tässä... Jos teillä on jotain kysyttävää, on parempi kysyä minulta ensiksi. Niin että mielenne on levossa. Seison mielelläni, näen ihmiset paremmin. Onko parempi, että olen tässä vai lattialla? Ensinnäkin, on parempi kysyä kysymyksiä, koska eilen, kun aloitimme kysymysten esittämisen, ihmiset joutuivat hämilleen. On parempi kysyä nyt, mitä teillä on mielessänne, koska olette kaikki etsijöitä. Te olette kaikki etsijöitä ja olette etsineet, joten on parempi kysyä nyt, jotta voin sisällyttää vastaukset luentooni. Ei kysyttävää? Se tarkoittaa, että sahaja joogeista on tullut hyviä kertomaan Sahaja Yogasta, ja olen erittäin ylpeä heistä. Kun menin Australiaan, sanomalehtien työntekijät kysyivät: "Ovatko kaikki seuraajasi korkeasti oppineita?" 

Sanoin: "Ei, he ovat aivan tavallisia ihmisiä. Heidän täytyykin olla hyvin tavallisia ja normaaleja." He sanoivat: "He tietävät niin paljon asioista, tuntuu, että he ovat kaikki erittäin oppineita." Sanoin: "Kaikki oppineisuus on teissä itsessänne. Kaikki tieto on jo teissä. Jos saatte valoa sinne, näette, että kaikki tieto on sisällänne. Teidän ei tarvitse mennä minnekään tiedon vuoksi. Se on kaikki sisällä, kaikki sisäänrakennettuna, niin kauniisti, jotta voisitte tulla yhdeksi henkenne kanssa, eikä minun tarvitse tehdä paljon sen eteen. Se vain tapahtuu. Ainoa asia, joka tulee tietää on, että mitä meidän tulee odottaa, ollaksemme puhdas henki, mitkä tulisivat olla odotuksemme? 

Ja myös loogisesti teidän tulee ymmärtää. Sen tulisi olla looginen johtopäätös. Eikä vain sen takia, että minä sanon jotakin, tai että olette tulleet jonkin ryhmän jäseneksi, tai että olette maksaneet rahaa jonnekin. Ei sillä tavalla. Todellisuus on, mitä se on. Ja loogisesti sen täytyy olla todellisuus. Aiemmin kerroin teille vasemmasta puolesta, menneisyydestä, alitajunnasta, kollektiivisesta alitajunnasta... ja alitajunnan ongelmista ja ehdollistumista, joita saamme aineellisista asioista, materiasta. Aine yrittää aina nujertaa hengen. Ja materia dominoi meitä, sillä ensinnäkin, me tulemme materiasta. Mutta miten siitä tulee henki? 

Mitä tapahtuu, jotta meistä tulee henki? Ihmiset ovat puhuneet itseoivalluksesta. Niin monet ovat puhuneet toisesta syntymästä. Kaikki ovat sanoneet, että tarkoituksena on syntyä uudelleen. On monia ihmisiä, jotka sanovat: "Olen uudelleensyntynyt", itse todistaen. Voitte löytää monenlaisia ihmisiä tästä maailmasta, jotka tietävät, että jotakin täytyy tapahtua, jonkin suuren läpimurron tulee tapahtua, meidän tulee etsiä jotakin. Kuvitelkaa, Kristuksen aikana ei ollut niin paljon ihmisiä, jotka etsivät, hän ei myöskään pystynyt kertomaan kaikkea oppilailleen. He olivat vain kalastajia, hyvin yksinkertaisia ihmisiä. Mutta nykyään löydätte niin monia etsijöitä ympäri maailmaa. Etsimässä mitä? 

Mitä te etsitte? Etsitte henkeänne. On hyvin epämääräistä sanoa, että olette etsimässä henkeänne. Millainen tämän hengen oletetaan olevan? Ja miksi meidän tulisi etsiä henkeä? Evoluutiossa olemme ihmisiä, tietoisuutemme on ihmisen tietoisuus ja tämä ihmisen tietoisuus ei ole korkein. Jos se olisi, emme olisi etsineet. Se ei ole viimeinen päämäärä. Meidän tulee yltää pisteeseen, jossa täytyy tapahtua jotakin enemmän. Eli miten lähestymme asiaa loogisesti? 

Mitä meille on tapahtunut evoluutiossamme? Olimme eläimiä ja sitten kehityimme ihmisiksi. Mikä ihmisissä on niin erityistä eläimiin verrattuna? Ihmisen tietoisuudessa on uusi ulottuvuus. Esimerkiksi voitte viedä hevosen likaisen kujan läpi, se ei tunne mitään, likaa tai törkyä, tai kauneutta, värejä, ei mitään. Ne ovat yhdentekeviä. Mutta jos viet ihmisen likaisen kujan halki tai likaiseen taloon, hän tajuaa heti, ettei pidä siitä. Joten meidän tietoisuuteemme on tullut uusi ulottuvuus, eläimiin verrattuna, tai tieteellisesti voimme sanoa, että olemme kehittäneet keskushermostossamme uuden tietoisuuden tason. Mitä tahansa keskushermostossamme on, olemme sen mestareita. Jos tunnen tämän olevan kuuma, kaikki tulevat tuntemaan, että tämä on kuuma. 

Jos sanon, että tämä väri on sen tietyn linnun väri, kaikki sanovat samaa. Joten mikä tahansa on yhden ihmisen tietoisuus, siis tietoisuus - ei myytti, eikä hallusinaatio - mutta totuus niin pitkälle kuin hänen elimistään on kysymys, kuin aisteista on kysymys, on kaikille sama. Henkilö, jolla on kuuma, ei sano, että hänellä on kylmä, eikä kukaan muukaan tule sanomaan, että on kylmä. Kaikki sanovat, että on kuuma. On yksi asia, yksi totuus, ei voi olla kahta totuutta. Ja mitä tahansa nyt tulee tapahtua evoluutiossamme, tulee olla tietoisuudessamme. Niinkuin kalasta tuli kilpikonna. Jos kalasta tuli kilpikonna, mitä sille tapahtui? Vastaus on kilpikonnan tietoisuudessa, se alkoi tuntea Äiti Maan. Se kadotti jotakin, mitä kalalla oli ja se alkoi tuntea jotakin uutta. 

Samaan tapaan, jos jotakin tulee tapahtua evoluutiossamme, meidän tulee olla jotakin enemmän tietoisuudessamme, dynaamisempia. Voimme avuksemme lukea monien ihmisten tekstejä. Esimerkiksi Jungia voimme pitää yhtenä heistä, jotka ovat puhuneet siitä. Jung on sanonut, että kun läpimurron aika koittaa, ihmisistä tulee, heistä tulee kollektiivisesti tietoisia. Hän ei sanonut, että te kaikki alkaisitte tehdä samaa asiaa, tai että alkaisitte käyttäytyä samalla tavalla. Ei, hän sanoi, että te tulette olemaan tietoisia siitä, ette epätietoisia. Siispä, kun etsitte henkeä, jonka tulee valaista teidät, silloin tietoisuudessanne tulette tuntemaan jotakin enemmän, kuin olette tunteneet tähän asti. Esimerkiksi, tunnet, että tänään on kylmä tai kuuma, mutta ehkä tällä tietoisuudella saatat tuntea jotakin muuta. Hän on sanonut erittäin selkeästi, että teidän täytyy tulla kollektiivisesti tietoisiksi. Tuleminen on se olennainen asia evoluutiossamme, ei mikään muu, meistä tulee jotakin muuta. 

Sanskriitiksi kutsutaan oivaltanutta sielua - intialaisille tämä on erittäin tavallista tietoa, eikä sitä ole niin vaikea ymmärtää - häntä kutsutaan nimellä dwijaha, "uudelleen syntynyt". Myös lintua kutsutaan dwijahaksi, koska lintu syntyy ensin munana, jonka jälkeen se kasvaa, kypsyy ja yhtäkkiä siitä tulee lintu. Tämä on rinnastettavissa itseoivallukseen. Te tiedätte, että pääsiäispäivänä annamme munia. Sillä on sama symbolinen merkitys, että olemme munia ja meidän täytyy tulla linnuiksi. Joten tietäkää, että tällä ihmisen tasolla olemme rajoitettuja kuten muna, kasvamme tiettyyn pisteeseen, jolloin voimme tulla linnuiksi. Kaikki muu, mitä ihmiset puhuvat, ei koske itseoivallusta. Voin sanoa: "Ok, jos lumoan teidät oikein kunnolla, voin antaa teille tuttipullot ja ehkä alatte imeä tuttipulloa niinkuin lapset." Vaikka tietäisitte, että olette tekemässä jotakin typerää, tekisitte sitä silti. Olisitte pakotettuja, koska olette kuin noiduttuja. 

Sellaisilla asioilla ei ole tekemistä itseoivalluksen kanssa, koska mitä tahansa teille on tapahtunut ihmisinä, ette ole oikeastaan tehneet mitään sen eteen. Me emme katkaisseet häntiämme apinoina tullaksemme ihmisiksi. Se on tapahtunut spontaanisti, kuten kukka muuttuu hedelmäksi. Se on elävä prosessi. Ette ymmärrä, että mitä tahansa teille tuleekin tapahtua on elävä prosessi, eikä kuollut prosessi. Kaikki, mitä pystymme tekemään, on kuollutta. Voimme esimerkiksi seistä päällämme, voimme hyppiä, voimme juosta, voimme tehdä kaikenlaista, mutta se ei ole elävä prosessi. Elävä prosessi on, kun sinusta tulee jotakin, ja tätä muuntumista rehellisten etsijöiden tulee pyytää. Jos ette ole rehellisiä, silloin se on vaikeaa, tai jos olette samaistuneet vääriin asioihin, joista olette lukeneet, koska olette maksaneet kirjasta, tai olette maksaneet jollekin järjestölle, tai olette maksaneet henkilölle, se ei tule auttamaan teitä. Meidän täytyy katsoa, millaisiksi tulemme, ja juuri tästä puhuin eilen, että teistä tulee mestareita. 

Teistä tulee profeettoja, kuten Blake on sanonut: "Jumalan ihmisistä tulee profeettoja ja heillä tulee olemaan voima tehdä muistakin profeettoja." Ollaksenne erittäin rehellisiä itsenne suhteen, kysykää: "Olenko tullut profeetaksi? Voinko tehdä muista profeettoja?" Tämä on yksinkertainen tapa tarkastella itseoivallustamme ja olette kykeneviä siihen, että teistä tulee profeettoja, koska kaikki on teissä, koko koneisto on teissä itsessänne, olette kuin tietokone, teidät tulee vain yhdistää virtalähteeseen ja alatte toimia. Teidän täytyy vain tulla sellaiseksi. Ja jos ette tule sellaisiksi, silloin kaikki muutkin asiat, kuten organisaation luominen, ovat hyödyttömiä, ovat arvottomia, kaikki on, sanoisin, harhaanjohtamista. Mitä olette itse saaneet? Olettakaamme, että Ray sanoo vaikka: "Oi, Äiti näki valon ja näin ja näin tapahtui, hänellä on tällaisia ja tuollaisia voimia". Aivan turhaa. Mitä väliä sillä on teille? 

Voin olla vaikka mikä kuningas, mutta mitä se merkitsee teille? Mikä on tärkeää, on se, mitä teistä on tullut ja tätä varten kaikki on valmiina teissä itsessänne, minun tulee vain todistaa se, siinä kaikki. Itseasiassa, tämä tieto ei ole meille tuntematonta. Sitä on kuvattu Mooseksen ajoista alkaen. Niinkuin hän sanoo: "Palava pensas". Mikä on tämä palava pensas? Kukaan ei tiedä. He vain sanovat, että siellä oli palava pensas. Mutta jos näette kundalinin täydellisesti valaistuneena, se todella muistuttaa tulesta muodostuvaa pensasta. Raamatussakin sanotaan, että: "Tulen näyttäytymään edessänne tulenlieskojen kaltaisena." 

Mitä se on? Kukaan ei selitä, kukaan ei tiedä, nämä tulenlieskat eivät ole muuta kuin näitä keskuksia, kun ne ovat valaistuneita, ne ovat tulenlieskojen kaltaisia. Mutta teidän ei tarvitse nähdä niitä, koska ollessanne paviljongin ulkopuolella näette paviljongin; sisäpuolella ette näe pavilionkia, vaan salin. Ja siksi tulisi ymmärtää, että tärkeää ei ole se, mitä ajattelemme, että tulisi tapahtua, vaan meidän tulisi hyväksyä se, mitä itseasiassa tapahtuu. Ensin meidän tulisi päästä eroon vääristä samastumisista ajatuksiimme, että sitä ja tätä tulee tapahtumaan, ja tämän pitäisi tapahtua, minun tulisi nähdä valo, minun pitäisi lentää ilmassa. On monia ihmisiä, jotka maksavat lentääkseen ilmassa. Se on järjetöntä! Miksi haluaisitte lentää? En ymmärrä. He maksavat paljon enemmän rahaa siitä, kuin heidän tulisi maksaa maailmanympärysmatkasta. 

Todellakin, kerron teille, jos matkustat lentokoneella, niin se ei ole niin kallista, kuin mitä maksatte tästä lentämishommasta, ns. joogalento-jutusta. Eli mitä se on, mitä meidän tulee ymmärtää, mitä se on? Kun lennämme, mihin itseasiassa sekaannumme? Tämä hypnotisoinnin laji on niin hienovarainen, ettette voi ymmärtää sitä. Te vain menette siihen mukaan. Tästä joogalentoryhmästä meillä oli eräs mies, joka oli akatemian johtaja, hän sairastui epilepsiaan, samoin kuin vaimonsa, hänen lapsensa sairastui epilepsiaan ja he tulivat luokseni. He menettivät talonsa, kaiken, he olivat rahattomia. Näin on tapahtunut tälle joogalentovitsille. Eli, teidän tulee ymmärtää ettette voi maksaa evoluutiostanne, ette vain voi. 

Se on hyvin yksinkertaista ymmärtää. Niinkuin eilen jo kerroin, jos maksat tälle kukalle, tuleeko siitä hedelmä? Se on elävä prosessi, josta emme voi maksaa, se ei ymmärrä rahaa. Elävät prosessit eivät ymmärrä rahaa. En ole tuntenut yhtäkään ihmistä, joka kärsii ruuansulatushäiriöstä, ja laittaa vatsaansa rahaa sanoen: "Vatsani, nyt maksan sinulle, sulatathan nyt ruokani?" Teemmekö niin? Samaan tapaan ette voi maksaa kaikkein korkeimmasta elävästä prosessista. Tämä on hienovarainen asia ihmisille ymmärrettäväksi, koska he uskovat, että kaikesta täytyy maksaa, muuten se ei toimi. Lähdette hankkimaan jotakin konetta, haluatte hyvän koneen, joten teidän täytyy maksaa. Jos se toimii. 

Jos se ei toimi, saatte sen ilmaiseksi. Mutta siitä, mikä toimii, meidän tulee maksaa. Mikä tahansa auto, joka on ilmainen, on roskaa, saatte sen. Meidän täytyy maksaa, jotta saamme sen romutettua, joten ihmisten mielissä on aina, että kaikesta täytyy maksaa. Tämä on todella väärin, ette voi maksaa. Puhun prosesseista, jotka ovat ihmisen yläpuolella, ihmiset eivät saa aikaan niitä. Esimerkiksi, emme voi muuttaa kukkaa hedelmäksi, elävä prosessi itsessään on ihmisen ulottumattomissa. Mutta kun muututte, silloin te tulette "superihmisiksi" ja pystytte ymmärtämään ne. Tämän tulisi tapahtua teille. Jos näin ei tapahdu, kaikki muut asiat ovat pielessä. Olen erittäin huolissani kertoessani ihmisistä, jotka ovat henkisyyden markkinoilla myymässä hyödykkeitä, ja tekevät sen todella hyvin. 

He tietävät kuinka viekotella, he tietävät kuinka syöttää teille ideoita, antaa vääriä samastumisen kohteita, ja te samaistutte niihin, kunnes ne putoavat pois kokonaan. Ja olette joutuneet pulaan. Sanotte: "Hyvä Jumala, mitä on tapahtunut?" Mutta teidän henkenne ei ole hukassa. Se on siellä. Mistä tahansa virheistä riippumatta, mitä tahansa etsiminen on ollut, silti se on sisällänne, kaikesta huolimatta, niin kauan kuin elätte. Ja mielenne täytyy tulla tietoiseksi hengestänne, tarkoittaen keskushermostoanne, teidän tulisi tuntea hengen voimat itsessänne. Tätä on Sahaja Yoga. Sahaja, niinkuin teille on kerrottu, tarkoittaa: "syntynyt kanssanne". Eilen kerroin teille vasemmasta puolesta, joka edustaa halun voimaa, ja tämän voiman kautta meillä on kaikki ehdollistumamme ja materiasta tulevat reaktiot, materialistiset asiat ja voidaan myös sanoa, että keräämme menneisyytemme, menneisyys ulottuu läpi kollektiivisen alitajunnan. 

Eilen kerroin myös, että syöpä on sairaus, joka aiheutuu äärimmäisestä vasemmanpuoleisuudesta. Ne, jotka käyttäytyvät liian vasemmanpuoleisesti, saavat syövän ja se voidaan parantaa, jos voitte tuoda potilaan keskukseemme, se voidaan parantaa, ei epäilystäkään. Toinen osuus on oikea puoli, josta olen luvannut kertoa teille tänään. Onko se herra täällä, joka kysyi monia kysymyksiä, onko hän täällä? Hänellä oli eilen vain kiire esittää kysymyksiä, siinä kaikki. Hän ei ole kinnostunut etsimisestä, luulisin. Ok, nyt siis se toinen puoli, oikealla puolella, on voima, jonka kautta me toimimme. Ensiksi haluamme (vasemmalla) ja sitten toimimme. Siis tämä voima, oikean puolen voima, ilmentyy sisällämme oikeanpuolisena sympaattisena hermostona. Tiede on lähtöisin samasta voimasta, karkealla tasolla, nämä kaikki ovat hienojakoisia asioita meissä. 

Tämä meissä sijaitseva oikean puolen voima, antaa voiman mentaaleille ja fyysisille kyvyillemme toimia. Eli kun haluamme jotakin, toimimme, tahdomme toteuttaa halumme, joten toimimme. On ymmärrettävä millainen voima on kyseessä. Sanskriitiksi tätä voimaa kutsutaan "prana shaktiksi". Prana ja toinen, vasemmalla puolella on "mana shakti", tunteiden voima, tai mielen voimaksikin sitä voidaan kutsua, mutta englanti ei ole niin selkeä kieli sen ilmaisemiseksi. Joten kutsuisin niitä prana shaktiksi ja mana shaktiksi, nämä kaksi voimaa sijaitsevat meissä ja alamme käyttää niitä oikealla ja vasemmalla, jarruna ja kaasuna ja näin tulemme ajamisen mestareiksi. Mutta kasvaessamme mestareiksi teemme virheitä. Ihmismielellä on erikoisuus mennä liiallisuuksiin. Olettakaamme, että kerron joillekin: "Teidän täytyy meditoida." He meditoivat viisi tuntia. 

Ei ole mitään tarvetta meditoida viittä tuntia. Mutta jos kerron heille, että teidän tulee seisoa päällänne, he seisovat päällään kymmenen tuntia. Joten, ei ole mitään tarvetta mennä liiallisuuksiin, meidän tulee vain olla keskellä, olla ystävällisiä kehollemme, olla lempeä itseämme kohtaan. Ei tarvitse hätäillä; ei ole mitään miksi tarvitsisi olla ankara tai vihainen. Se on vain yksinkertainen asia, jonka tulee tapahtua teille. Esimerkiksi, ajattele siementä, joka on kylvetty paikkaan, jossa musiikki soi kovaa tai paikkaan, jossa kaikki ryntäilevät, huutavat, kiljuvat, mitä siemenelle tapahtuu, se ei idä koskaan. Jos se on rauhallisessa paikassa hyvin sijoitettuna, eikä kallellaan olevassa purkissa, silloin se kehittyy varmasti kauniiksi puuksi tai pensaaksi, miksi tahansa sen täytyykin kehittyä. Samaan tapaan, jos olemme ääritiloissa, teemme ylilyöntejä, menemme vasemmalle tai oikealle. Vasemmalla puolella - eilen kerroinkin mitä tapahtuu. Kaikki asiat kuten hypnoosi, yliaistilliset havainnot, suurin osa guruista kokeilee näitä temppuja, katsokaahan, niinkuin he hypnotisoivat teidät ja ihmiset suorastaan hullaantuvat guruun: "Hän on gurumme" ja he käyttäytyvät kuin heillä ei olisi aivoja ollenkaan. 

"Oi, nyt tunnen, että näen“. Mielestäni syy tähän on, että saatte jonkinlaista turvallisuutta tästä miehestä: "Jos seuraan häntä, näettehän, hän menee taivaaseen, niinkuin minäkin hänen kanssaan." Ei se mene niin. Teidän jokaisen tulee itse mennä taivaaseen ja teidän täytyy tulla omaksi guruksenne ja teidän tulee tietää siitä kaikki. Ei ole kyse siitä, että joku laittaa peräkärryn taakseen ja nostaa ihmisiä sinne ja sanoa: "Tulkaahan, minä menen taivaaseen." Suurin osa näistä "opettajista" menee oikeasti helvettiin ja seuraatte heitä sinne hyvin nopeasti. Joten ei ole koskaan niin kuin joku sanoo, että tiettyä gurua seuraamalla pääsette taivaaseen, se on täysin väärin. Teidän tulee seurata periaatetta ja jokainen guru, joka on oikea guru kertoo teille aina, että teidän täytyy tulla joksikin. Hän ei koskaan sano: "Ok, olette antaneet minulle rahaa, ok, olette jäseniä, nyt olette lapsiani, nyt olette oppilaitani ja minä annan teille rakkauteni. Otetaanpa rakkautta." 

Missä on rakkaus? "Ja antakaa lisää rahaa, antakaa Rolls Royceja, antakaa sitä ja tätä." Ja niinkuin hullut me teemme näin ajatellen, että voimme käydä vaihtokauppaa näillä asioilla. Olemme etsijöitä ja meillä on kaikki oikeudet löytää henkemme, eikä meitä tule huijata millään tuollaisilla tempuilla, erittäin pahaenteisillä metodeilla, joita he käyttävät. Ei vain ottaakseen teidät jäseneksi rahasta, en välitä, he ovat salakuljettajia, antaa heidän ottaa rahansa, tai mitä nyt haluavat - mutta he pilaavat mahdollisuutenne itseoivallukseen, sitä ette ymmärrä. Ja kun ne kerran on pilattu, teille on hyvin vaikea antaa itseoivallustanne - jos ette todella, ehdottomasti työstä sitä, tilanne on mahdoton. Olen nähnyt ihmisiä, jotka ovat kärsineet tämän vuoksi. Eli toiminta meissä tapahtuu mentaalisilla ja fyysisillä kyvyillä, oikealla puolellamme. Kun ajattelemme tulevaisuutta, suunnitteleminen alkaa: "Täytyy tehdä sitä ja tätä huomenna, tai ylihuomenna täytyy tehdä tämä asia." Siinä me istumme: "Menen sinne ja etsin tämän ja sitten ostan lipun ja sitten menen sinne." 

Mielemme työskentelee tulevaisuudessa. Jopa niin paljon, että meistä tulee täydellisen futuristisia, olen nähnyt niin tulevaisuuteen suuntautuneita ihmisiä, etteivät he muista enää edes omaa nimeään. Voitteko kuvitella? Tarkoitan, etteivät he muista edes oman isänsä nimeä. Se on ok, mutta he unohtavat jopa oman nimensä. He ovat todella kuin hulluja, koska eivät muista omaa nimeään, eivätkä tiedä missä he ovat, mitä he tekevät. Olen tavannut sellaisia ihmisiä, jotka ovat todella sairaita, koska heistä on tullut niin futuristisia, etteivät he tiedä mitään menneisyydestään. Tämä futuristinen käytös saa alkunsa yhteiskunnassa, jossa ihmiset ajattelevat aina tulevaisuutta. "Mitä tulen tekemään, mitä teen huomenna, mitä minun täytyy saavuttaa huomenna?" Ja kun he alkavat tehdä kaikkia näitä asioita, heidän huomionsa menee täysin oikealle. 

Tässä kohtaa olemme hyvin vaarallisilla vesillä, erittäin vaarallisilla, kun alamme odottaa tulevaisuutta, sillä tulevaisuuden näkeminen on kuvitteellista, se on täysin epätodellista, koska mitä tahansa ajattelettekin tulevaisuudesta, sitä ei ole. Vain nykyhetki on olemassa, teidän tulee olla nykyhetkessä, ei tulevaisuudessa. Sanotaan, että teidän tulee olla nykyhetkessä, mutta miten? Emme pysty. Olemme joko menneisyydessä tai tulevaisuudessa. Yksi ajatus nousee kuin aalto, ja laskeutuu alas. Toinen ajatusaalto nousee ja tulee alas. Tämä ajatuksen aalto, joka nousee, menemme sen mukana, muttemme näe, että se laskeutuu alas. Toinen ajatusaalto nousee, näemme sen, mutta emme näe milloin se putoaa pois. Ja me hyppelemme ajatusten harjoilla, emmekä tiedä, olemmeko menneisyydessä vai tulevaisuudessa. 

Mutta näiden kahden ajatuksen keskellä on nykyhetki, emmekä tiedä miten voimme tuoda huomiomme sinne, se on hyvin vaikeaa, sanomalla "teidän tulisi olla keskellä" se ei ole mahdollista. Kaikki tämä: "Teidän tulisi tehdä näin tai noin", ei tule toimimaan ennen kuin siellä on valoa. Esimerkiksi, tässä huoneessa ei ole valoa ja sanotte: "Kävele suoraan" - ette voi kävellä, koska ette näe, missä on kulkuväylä, miten kulkea. Vaikka määräisitte, vaikka mitä yrittäisitte, ette voisi kävellä suoraan koskematta yhteenkään tuoliin, koska ei ole valoa, ettekä voi nähdä. Joten teidän täytyy ymmärtää, että kun elämme futuristista elämää ja suunnittelemme liikaa tulevaisuutta, niin itse asiassa elämme kuvitteellisessa maailmassa. Tiedän monia tarinoita ihmisistä, jotka elivät kuvitteellisissa maailmoissa, ja kuinka he huomasivat kaiken tuhoutuneen. On olemassa ihmisiä, jotka tekevät sen fyysisten ponnistustensa kautta, jolla he luovat vain uuden ongelman itselleen, koska heistä tulee vain fyysisesti suuntautuneita ihmisiä. Jos olette vain fyysisesti orientoituneita, henki tulee teille vihaiseksi. Joten oikealle menevät ihmiset, jotka ovat todella pikkutarkkoja, näettehän, he ovat erittäin tarkkoja ajasta ja tiukkoja asioista, he ovat kuivia ja hyvin suoria, eivätkä he siedä minkäänlaista pelleilyä. Tietynsorttisia ihmisiä, tavallisesti löydätte heidänlaisiaan, ja tälläiset ihmiset tuottavat päänsärkyä ja he ovat todella pitkästyttäviä, näettehän. 

Ette voi sietää heidän seuraansa, he voivat olla todella pitkästyttäviä. Ja he antavat teille suuria luentoja kuinka olla suorapuheinen ja kuinka kävellä absoluuttisesti suoraan. Luonnossa mikään ei ole suoraa, kaikki liikkuu niin kauniisti, koska luonto on luotu vaihtelevista lajeista, ja vaihtelevuus tuo kauneuden. He eivät ajattele kauneutta, he eivät ajattele rakkautta, eivät myötätuntoa. Heille maailma on säntillinen paikka, ja niin he elävät elämäänsä. Tällaiset ihmiset kehittävät suuren egon, niinkuin näette kuvasta, ego on tuo keltainen päässä. Toimimalla vasemman puolen kautta, tunnepuolen kautta, kehitämme superegon, mutta toimimalla oikean puolen kautta kehitämme egon. Eikä sitä ole helppo nähdä. Koska jos teillä on superegoa, teillä on kipuja kehossanne, olette onnettomia, teillä on ryppyjä kasvoissanne, ja näytätte todella uupuneilta. Mutta jos teillä on egoa, näytätte todella dynaamisilta. 

Voitaisiin sanoa, että Hitler oli äärimmäisyys tässä egojutussa. Hän sai päähänsä, että hän on jonkin sortin jumalallinen inkarnaatio ja hänen täytyy pelastaa ihmiset, että hän oli se, joka tiesi roduista ja kaikesta, ja että hänen tulisi pelastaa joku rotu. Tällainen idea tulee oikeanpuoleisilta ihmisiltä, jotka ovat erittäin aggressiivisia, he saattavat olla hyviä kuuntelijoita, ja näyttää hyvin nöyriltä, he voivat olla hyviä liikemiehiä, he voivat olla mitä vain, mutta he eivät tiedä, että Herra Ego kasvaa heidän päässään niinkuin iso ilmapallo ja he leijuvat ilmassa. Ego päätyy typeryyteen. Yllätytte varmaan, että ego päätyy typeryyteen. Tällaiset ihmiset sekaantuvat kaikenlaisiin typeriin asioihin ja sanovat: "Mikä tässä muka on vialla?" Olen nähnyt vanhojen ihmisten käyttäytyvän tosi typerästi, ja he sanovat: "Mitä vikaa?" Tiedättekö, eräs vanha mies, sanokaamme 90-vuotias, ei pystynyt kävelemään ilman kävelykeppiä ja meni tanssimaan näitä teidän tanssejanne ja kaatui, katsokaahan, ajatellen: "mitä vikaa?" Samalla tavoin eräs rouva, oli noin 85-vuotias ja kuoli, kun putosi hevosen selästä. Luonnollisesti, tarkoitan, mitä muuta voi olettaa 85-vuotiaana, se on ilmiselvää, 85-vuotiaana rouvana hänen tulisi asettua kotiinsa, huolehtia lapsenlapsistaan, ehkä hänellä on lapsenlapsenlapsia, ymmärrättehän. 

Miksi hän sen sijaan haluaa olla kuin 25-vuotias ja kavuta hevosen selkään? Eli he tekevät kaikenlaisia typeryyksiä, ja sanovat: "Mitä vikaa? Ei typeryydessä ole mitään vikaa!" Tällaiset ihmiset ovat riesaksi yhteiskunnalle ja toisille. Ihmiset, joilla on superegoa, ovat kiusaksi itselleen, mutta ne, jotka ovat egoistisia, ovat kiusaksi muille. He ovat koko ajan korjaamassa toisia, piinaamassa toisia, tyrkyttämässä ideoitaan muille ja tällaiset ihmiset voivat olla todella menestyksekkäitä, koska mikään ei menesty paremmin kuin menestys. He jatkavat asioiden moukarointia toisten päähän sanoen: "Tämä on totta, tämä on totta," ja yhtäkkiä, kun jatkatte asian toistamista, uskottekin siihen: "Näin täytyy olla." Tällaiset ihmiset ovat paljon vaarallisempia verrattuna superegotyyppeihin, sanoisin. Mutta ihmisille, jotka eivät tiedä superegon temppuja he voivat olla hyvin, hyvin vaarallisia, koska he ovat hyvin ovelia, ette huomaakaan, kun he voivat vallata teidät, voivat possessoida teidät, he voivat olla hyvin salakavalia, voivat käyttää kaikenlaisia metodeja, joista ette ole tietoisia. Ei siis ole helppoa päättää kumpi on parempi, kumpi huonompi. 

Molemmat ääripäät ovat väärin, sekä vasen että oikea. Katsotaanpa mitä tapahtuu fyysisesti. Niinkuin kerroin teille syövästä vasemmalla puolella, niin mitä tapahtuu ihmisille jotka ovat futuristisia? Meillä on keskus tulevaisuuteen suuntautuvalle käytökselle, sitä kutsutaan Swadhistana-chakraksi, joka ilmenee karkealla tasolla hermopunoksena nimeltään aorttinen pleksus. Swadhisthana-chakra on ihmisille todella tärkeä, erityisesti kehittyneille ihmisille. Sen avulla me itseasiassa muunnamme rasvan vatsastamme aivojemme käyttöön. Tämä on suryan keskus, auringon keskus. Kun alamme ajatella, nämä solut muuttuvat niin, että ne ovat käyttökelpoisia aivoille. Jos ajattelette koko ajan, koko ajan vain ajattelette, niin mitä tapahtuu? Tarkoitan, ettei siitä kasva sarvia. 

Te käytätte kaiken energian, ja kun käytätte kaikki nuo solut, teidän tulee saada täydennystä jostakin, tämän takia Swadhisthana-chakran täytyy tehdä paljon töitä muuttaakseen nuo solut aivojen kyttöön. Kun se työskentelee tämän asian eteen, sillä on myös muita alueita, joista sen tulisi huolehtia, esimerkiksi: maksanne, haimanne, pernanne, munuaisenne, kaikki ovat tämän keskuksen alaisia, ja naisilla myös kohtu. Kun Swadhistana-chakralle annetaan vain yksi työ, eikä se voi tehdä muita töitään, silloin muut asiat jäävät huomiotta, jolloin teille voi kehittyä suuria ongelmia maksan alueelle. Tämä maksaongelma on asia, jota et itse huomaa. Toiset tietävät, että maksasi on "kuuma", sillä olet kuumaluontoinen, nirso, äriset aina toisille, etkä ole koskaan tyytyväinen, kritisoit muita - tämä johtuu maksasta, eivätkä sellaiset ihmiset ole tyytyväisiä itseensä, koska maksa huolehtii huomiosta. Niiden, joilla on maksaongelma, huomio on epävakaa, se menee näin, näettehän, ette voi pitää huomiotanne vakaana. Kadulla kävelette suoraan autoa päin, koska katselette jotakin, mitä teidän ei tulisi katsoa. Mutta koko ajan törmäilette tällä tavoin - ette takuulla löydä yhtään eläintä, joka kävelisi noin, vain ihmiset tekevät niin. Jos näette heitä kadulla, yllätytte. Minne he kävelevät? 

He eivät kävele suoraan, he eivät katso eteensä, heidän silmänsä harhailevat, koska heillä on epävakaa huomio, ja huomio on epävakaa, koska heillä on huono maksa. Siispä maksa on todella, todella tärkeä. Maksalla on erityinen kyky erottaa myrkyt kehostamme kuumuudeksi ja kehomme kuumuus tulisi muuntaa tai sen tulisi kulkeutua vereen, tai veteen, joka on veressä ja sen tulisi kulkeutua ulos kehostamme hikoilun avulla tai muulla tavoin. Mutta mitä tapahtuu, kun maksa on epäkunnossa, se ei pysty tähän, se ei voi siirtää kuumuutta verenkiertoon ja kuumuus säilyy kehon sisällä, ja te todella kuumennutte ja tämä kuumuus luo teille kaikki nämä ongelmat. Sahaja Yogassa kundalini nousee ja se muuntaa veren rakenteen. Veren vety- ja happiatomit sijoittuvat oudosti, niin ja näin tämän kuumuuden takia, ja ne alkavat ottaa vastaan kuumuutta. Tämän takia ne ihmiset, joiden maksa on huonossa kunnossa, tuntevat hieman kuumuutta Kundalinin noustessa. Mutta se voidaan parantaa antamalla maksalle rauhaa ja huolenpitoa ja te voitte varmasti parantaa maksanne, ei epäilystäkään. Toinen asia mitä teille tapahtuu on haimaongelma, josta saatte sokeritaudin, diabeteksen. Vain sellainen henkilö, joka ajattelee liikaa, saa diabeteksen. 

Intialainen maanviljelijä ei edes tiedä, mikä diabetes on. Mutta silloin te lopetatte sokerin syönnin, vaikka ei diabetes näin lopu. Diabetes tulee, koska ajattelette, ajattelette, ajattelette aivan liikaa. Lääkärit eivät voi ymmärtää tätä, sen takia he sanovat sairauden olevan parantumaton, he eivät pysty yhdistämään ajattelua ja sairautta keskenään. Ja näin tapahtuu kun te ajattelette koko ajan hullun lailla. Silloin diabetes puhkeaa. Sekin on parannettavissa, jos saatte valaistumisenne. Voitte parantaa myös toisten diabeteksen, koska tämä elämälle tärkeä voima virtaa lävitsenne ja voitte täyttyä uudelleen, voitte antaa enemmän muille, joilta sitä uupuu, ja voitte ikäänkuin täyttää heidät ja parantaa heidät. Mutta kolmas ja kaikista pahin asia mitä tapahtuu ihmisille, on leukemia, joka johtuu pernasta. Perna on hyvin tärkeä, se on rauhan keskus sisällämme. 

Henkilö, jonka perna ei ole kunnossa, ei voi olla rauhallinen henkilö. Asia on yksinkertainen, mutta lääkärit eivätkä tiedeorientoituneet henkilöt pysty yhdistämään sitä johonkin hyvin, hyvin yksinkertaiseen. Ja se yksinkertainen asia on, että kun syömme ruokamme, jos olemme hätääntyneitä, pernamme on altis ongelmille ja voimme saada leukemian. Jos äiti ja isä ovat kiireisiä luonteeltaan, heidän lapsensa saattavat sairastaa leukemiaa syntymästään asti. On ilomme kertoa, että New Yorkissa meillä oli eräs leukemiatapaus ja kun olin intialaisessa pienessä kylässä, joku tuli luokseni ja kertoi, että eräs poika on sairaana, hän on vain 16-vuotias ja sairastaa leukemiaa ja lääkärit ovat ilmoittaneet, että hän kuolee kahden viikon sisällä. Lääkärit aina ilmoittavat, he ovat hyviä vain ilmoitusasioissa. Ja kun sain tietää tästä tapauksesta, kerroin heille: "En voi tehdä mitään, olen pienessä kylässä, mutta te voitte soittaa yhdelle sahaja joogineista. Hän oli Englannissa, nyt hän on New Yorkissa. ja hän tulee huolehtimaan tästä tapauksesta." Hämmästytte, että kyseinen poika parantui täysin, hän pääsi sairaalasta, tuli tapaamaan minua ja nyt hän on palannut opiskelemaan. 

Tarkoitan, että se on näin, olemme parantaneet monia leukemiatapauksia. Emme ole täällä parantaaksemme ihmisiä tai hoitamassa, se ei ole tehtävämme. Se tapahtuu spontaanisti sivutuotteena, kun kundalini herää. Tärkeintä on, että teemme teistä lääkäreitä, meidän tulee tehdä teistä asioista perillä olevia ihmisiä, kollektiivisesti tietoisia, ja teidän tulee astua sisään jumalan valtakuntaan, ollaksenne hänen rauhassaan, autuudessaan ja ilossaan. Myös munuaisongelma, korkean verenpaineen ongelma, kaikki johtuu tästä. Ihmiset ovat huolissaan, hätääntyneitä, näettehän, tämä hätääntyneisyys tulee meihin tapojemme kautta. Olen tuntenut ihmisiä, joille ei tarvitse sanoa kuin: "Ai teidän täytyy mennä lentokoneella jonnekin? ", pelkkä sana "lentokone" laukaisee hätääntyneisyyden, "Oi!" He sekoavat. He eivät tiedä mitä he tekisivät. 

He unohtavat passinsa, he unohtavat matkalaukkunsa, he unohtavat kaiken, he ovat suunniltaan. Jos menette lentokentälle, tunnette vasemman Nabhin, pernasta tulee hätääntynyt. Eli kun syötte ruokaanne, kehonne työskentelee ja syntyy tila, jolloin tarvitaan enemmän verta sulattamaan tämä ruoka. Joten tämä perna parka työskentelee kovasti luodakseen ylimääräisiä verisoluja. Esimerkiksi jos syödessänne luette samalla sanomalehteä, on se pahinta, mitä aamulla voitte tehdä. Hirveää. Luette lehden, samalla syötte ruokaa, pernanne lakkaa toimimasta, koska tulee toinen hätätila. Hyppäätte pyöränne selkään voileipä toisessa kädessä, se on vielä pahempaa kuin tämä. Ryntäätte työpaikallenne, yhtäkkiä tiellänne on iso liikenneruuhka, sitten olette pahassa tilanteessa, hätäännytte ettekä ymmärrä, että edessänne oleva henkilö hermoilee: "Mikä tätä kaveria vaivaa? Miksei hän aja nopeammin?" 

ja tämä tyyppi sanoo aivan samaa edessä olevalle. Tämä järjettömyys, tämä oravanpyörä jatkuu ja jos olette syömässä ruokaanne moisessa kiireessä ja hätäilyssä, teille kehittyy vaarallinen ongelma, sitä kutsutaan leukemiaksi, ja nuorten keskuudessa se on hyvin yleinen. Viimeisimpänä, muttei vähäisimpänä tulevat sydänongelmat. Kun laitatte liikaa huomiota ulkoisiin asioihin, aineellisiin asioihin, teidän materiaaliseen kehittymiseen, fyysiseen kehittymiseen ja aivojenne liialliseen tietokoneistamiseen, silloin laiminlyötte henkenne tarvitseman huomioinnin. Se sijaitsee sydämessänne; henki etääntyy ja kun henki etääntyy, saatte sydänkohtauksen. Vain oikeanpuoleinen henkilö voi saada sydänkohtauksen, kun taas vasemmanpuoleinen ei koskaan. Kerroin tämän eräälle lääkärille ja hän kertoi yllättäen, että mielisairaalassa ei koskaan tarvita EKG-sydänmonitoria. Sitä ei tarvita. He eivät koskaan saa sydänkohtausta. Yllättävää kyllä, mielenvikainen ei saa koskaan sydänkohtausta. 

Mielisairaat käyttävät tunteitaan, vasenta puoltaan, hänen sydämensä luulisi lakkaavan toimimasta, mutta ei. Hänen aivonsa lakkaavat toimimasta. Voitteko kuvitella? Aivojaan liikaa käyttävän ihmisen sydän lakkaa toimimasta. Luonto on luonut meihin tämän tasapainon. Katsokaa kuinka taitavasti luonto yrittää ohjata meitä keskelle: älkää menkö äärimmäisyyksiin, pysykää keskellä, pysykää keskellä, ja kun olette täysin keskellä, silloin evoluutio tapahtuu teissä hyvin nopeasti. Tämä on meidän tulevaisuuteen suuntautunut oikea puolemme, kuten tiedätte, olemme luonteeltamme erittäin futuristisia. Tulevaisuuteen suuntautuneisuutta ei voida parantaa sanomalla: "Oi, nyt, älkää ajatelko!" - ette pysty siihen, ette vain pysty. Jos määrään teitä: "Nyt teidän pitäisi lopettaa suunnittelu", ette pysty siihen, ette voi sille mitään. 

Teidän on pakko suunnitella. Ja huomaatte, että kaikki nämä suunnitelmat epäonnistuvat, koska ne eivät ole yhteydessä jumalaisiin suunnitelmiin. Jumalalla on muita suunnitelmia kuin teillä, eivätkä ne koskaan yhtene ja kun huomaatte, etteivät mitkään omat suunnitelmanne toteudu, turhaudutte ja jäätte ilmettelemään. Ettekä ymmärrä, miten se on tapahtunut. Ymmärtääksenne, teidän tulee tietää, että on olemassa jumalainen voima. Pidätte siitä tai ette. Kaikki, mitä on luotu, on elävää - miljoonista ja miljoonista kukista tulee hedelmiä, siemenestä tulee puu, tietystä siemenestä juuri tietynlainen puu, kaikki valinna, jotka on tehty, koko järjestäytynyt tapa, jolla kemikaalit toimivat, tapa miten kemiassa vallitsee jaksollinen järjestelmä - kaikki tässä maailmassa on niin hyvin järjestetty, että jonkun on täytynyt tehdä kaikki tämä. Joten on olemassa jumalainen voima, joka ympäröi meitä, ei epäilystäkään. Emme ole vielä tunteneet sitä, siinä kaikki. Se ei silti tarkoita sitä, etteikö se olisi olemassa. 

Se on olemassa ja se toimii. Me olemme itse kokeneet, että niin monet elävät asiat tapahtuvat. Otamme ne itsestäänselvyyksinä, emme välitä. Katsokaa miten lapsi kehittyy, sikiö pysyy kehon sisällä. Normaalisti lääketieteessä on niin, että mikä tahansa vieras asia, joka tulee kehon sisälle, heitetään viipymättä ulos, kaikki voimat on suunniteltu heittämään se ulos. Mutta havaitsemme, että sikiö alkaa kehittyä, koko järjestelmä pyrkii hoivaamaan sitä, huolehtimaan siitä, todella välittämään siitä. Hyvin varovaisesti sen ympärille luodaan vettä, jottei se häiriintyisi, keho huomioi kaikenlaiset asiat huolehtiakseen sikiöstä, ja kun sikiö on valmis, se saatetaan ulos. Kuka tekee sen? Kuka sen tekee? Meidän täytyy joskus kysyä näitä kysymyksiä itseltämme. 

Miksi ylipäätään olemme tulleet ihmisiksi? Minkä takia? Minkä vuoksi? Jos emme ole saaneet vastausta, olemme edelleen muutoksessa, ja meidän tulee päästä sinne, missä saamme vastauksia. Meidät on tehty ihmisiksi, jotta tuntisimme jumalallisen voiman, oppisimme käyttämään sitä ja näin nauttisimme taivaallisista siunauksista. Jumalallinen voima on kollektiivinen olento, joka antaa meille yhteisöllisyyden. Henki sydämessämme on kollektiivinen voima meissä, mikä mahdollistaa sen, että jumalallinen voima virtaa lävitsemme. Ja näin, kun kerran olemme kytkettyinä virtalähteeseen, alamme tulla siksi, miksi meidät on tarkoitettu. Kuten kone, kun se kytketään virtalähteeseen, se saa tarkoituksensa - mutta tämä kone, vaikka se onkin kytketty virtalähteeseen, se ei ole tietoinen sähköstä, äänestäni, mistään. Mutta kun ihminen kytketään virtalähteeseen, silloin hänestä tulee tiedostava ja tämä teidän tulee ymmärtää. 

Kun saatte itseoivalluksen, voitte nostaa toisten kundalinin, voitte antaa itseoivalluksia. Eräs Ray on antanut niin monia oivalluksia. Jopa Riyadhissa! Hän antoi itseoivalluksia kaikkialla minne tahansa hän menikin. Hän on ihan niinkuin tekin, insinööri, aivan kuin te, hän oli aivan samanlainen kuin te ja nyt ilmettelette, kuinka hän voikin tietää niin paljon itsestään ja muista. Täydellinen muutos on tapahtunut, koska kun te kerran saavutatte hengen, silloin saatte korkeimman, kaikki maalliset asiat putoavat pois ja teistä tulee itsenne mestareita. Ette ole enää tapojen orjuuttamia, tai minkään, se vain toimii niin kauniisti. Mutta antakaa itsellenne mahdollisuus ja olkaa kärsivällisiä. Niinkutsutun älykkyyden pahin puoli on, että pilkkaatte kaikkea. Se on helpoin tie, pilkata kaikkea eikä kohdata mitään. 

Ennen vanhaan ihmiset sentään halusivat kohdata totuuden. Kuten Kristuksen aikoihin häntä ei ensiksi pilkattu. Ristiinnaulitessaan he kielsivät hänet ja pilkkasivat häntä. Periaatteessa kieltäminen ei ollut pahinta, se ei ollut varsinainen ongelma, vaan pilkkaaminen, se on helpoin tie. On tyhmyyttä, kuten sanoin, on tyhmyyttä tehdä pilaa jostakin, koska te olette se, te olette henki. Teidän tulee saada se ja jos tiedätte vain, miten tehdä pilaa, olkaa hyvät ja menkää muualle pelleilemään. Jatkatte koko elämänne, jatkatte kaikki elämänne, mitä se hyödyttää? Jos ette saa itseoivallustanne, olette epäonnistuneet jollakin mittapuulla, olette epäonnistuneet ja teille on annettu mahdollisuus. Teitä voidaan lohduttaa ja teitä voidaan neuvoa, teidät voidaan pelastaa - kukaan ei voi saada teitä maistamaan oman olemuksenne kauneutta, se teidän tulee tehdä itse. Jos ette halua tehdä niin, ok. 

Se on aivan ok. Olette vapaita tekemään niin, tehkää kuten haluatte. Jos haluatte niin, olkaa hyvä, lopettakaa guru-shoppailunne ja epäröintinne, lopettakaa ja katsokaa mitä tarvitsette. Tämä on vakava asia, sen tulisi tapahtua. Ennen kuin ihmiset ovat kehittyneet, yksikään maailman ongelmista ei tule ratkeamaan, ei yksikään, sanokaa minun sanoneen. Mitä tahansa on, he ovat tehneet ajattelullaan - luoneet demokratian, luoneet kommunismin, sitä sun tätä, kaikella tällä ei ole mitään merkitystä todellisuudessa, ei mitään merkitystä. Voitte esimerkiksi sanoa: "Minulla on paljon valtaa, joten olen kapitalisti. Mutta en voi elää antamatta muille, joten olen kommunisti." Olen täydellinen kapitalisti ja kommunisti. Kaikki sijaitsee minussa. Kaikki nämä ideat ovat teennäisiä, niputatte jonkin ryhmän ihmisiä demokraateiksi ja toisen taas ties miksi. 

Koska niin kauan kuin he ovat sidoksissa itsekkyyteen, he eivät voi saada aikaan mitään hyvää. Kiintymättömyys saa teissä sijaa kun tulette yhdeksi henkenne kanssa, se ei ole kiintynyt, se antaa teille valon, sen kiintymättömyyden, josta käsin voitte nähdä kaiken meneillään olevana draamana. Onnistutte siinä niin hyvin. Teistä tulee dynaamisia, niin dynaamisia, että olette itsekin hämmästyneitä. Tämän lisäksi tulee ymmärtää, että on olemassa voima, joka on kaikkialla, joka itsessään ajattelee, organisoi ja huolehtii teistä. Sahaja joogeille on tapahtunut niin monia asioita, että jos minun täytyisi kertoa teille kaikki, olisitte hämmästyneitä. Ihmeellisiä asioita on tapahtunut. Krishna sanoi hyvin selvästi: "yogakshema vahamyaham", tarkoittaa: "Kun saatte joogan, saatte hyinvointinne." Ensin joogan, ensin yhteyden täytyy syntyä, sen jälkeen saatte hyvinvoinnin. Olen nähnyt ihmisiä, jotka menevät ns. 

gurujen luokse, sairaina, kasvot kalpeina, todella loppuunkuluneina, heistä ei ole mihinkään, he ovat surkeita. Miten tällaiset ihmiset voisivat olla joogassa? Ei vain fyysisesti, mentaalisesti joogit ovat sopusoinnussa, he ovat täynnä myötätuntoa ja rakkautta. Myötätuntoa, joka ei puhu, mutta virtaa, vain virtaa, se säteilee, voitte antaa myötätuntoanne jopa kukille. Jos kukat ovat kuolemaisillaan, voitte antaa niille sitä ja ne elävät jonkin aikaa. Jos puita olisi kuolemassa ja annatte niille rakkautta, ne alkavat kukoistaa. Jos annatte sitä eläimille, ne muuttuvat, koska kun olette saaneet tämän voiman, annatte vihdoin jotakin takaisin luonnolle. Tähän saakka olette vain ottaneet luonnolta. Nyt, ensimmäistä kertaa alatte antaa jotakin luonnolle. Koska myötätunto vain virtaa, se ei vastaanota mitään, se vain virtaa muille ja tulisi tapahtua teille. 

Älkää tyytykö halpoihin asioihin, typeriin jäljitelmiin tai jonkin joukon ideoihin. Puhun yhteisöstä, jossa jokainen yksilö on tietoinen yksilö. Ei massatoimintaa, kollektiivisuutta. Jumala siunatkoon teitä. Toivon, että tänään moni saa itseoivalluksensa ja tulee yhdeksi henkensä kanssa, ja tuntee yhteisöllisyytensä. Se on ainoa toiveeni. Arvostan Brightonia suuresti, ja Englantia, se on universumin sydän. On tärkeää, että se on sydän, siitä ei ole epäilystäkään, ja siksi Blake on sanonut, että sen täytyy tulla Jerusalemiksi. Hänen sanoissaan on paljon totuutta. Hän on kertonut monia asioita Sahaja Yogasta, se on täysin todistettu. 

Mutta sydän on laiska. Sydän nukkuu, se on surullista. Niinkuin sanon, Eurooppa on maksa ja se juo, voitteko kuvitella mikä on asian laita, huonolla tolalla, kun kaikki tekevät vastoin omaa ydintään. Ja englantilaisten perusolemus on sama kuin sydämen. Se pukee sanoiksi, laittaa asiat kiertoon. Mitä tahansa Englannissa tapahtuu, se otetaan vakavasti. Jos teistä tulee typeriä, koko maailmasta tulee. Teillä on todella paljon vastuuta, mitä ette ymmärrä. Me teemme hyvin tärkeää työtä. Tässä maassa se näyttää hyvin pieneltä, koska vain harvat ihmiset ovat todella tulleet ja asettuneet Sahaja Yogaan. 

Vain muutamat, vain harvat ihmiset ovat mielestäni sillä tasolla. On paljon pieniä lapsia, monet nousevat esiin, sanotaan noin kymmenessä vuodessa. Olen varma, että on paljon hyviä ihmisiä, jotka tulevat ja etsijät, jotka ovat täällä, ovat hieman hermostuneita, koska he haluavat ottaa oppia amerikkalaisilta ja eurooppalaisilta. Heiltä ei tarvitse oppia mitään. Te tulette laittamaan asian kiertoon; te tulette viemään viestiä. Tiedän, että tämä on todella tärkeä maa ja jotenkin järjestyi, että mieheni tuli töihin tänne Englantiin ja nyt olemme olleet täällä viimeisen kahdeksan vuoden ajan, voitteko uskoa? Ja olen täällä ehkä enimmillään vielä neljä vuotta. Joten toivon, että jotain tapahtuu ja Brightonissa tässä erittäin hyvässä paikassa, monet saavat itseoivalluksensa ja auttavat ihmisten vapauttamisessa. Kiitos paljon. Jumala siunatkoon teitä. 

Jos teillä on jotain kysymyksiä, teidän täytyy kysyä minulta. Kaikessa suoruudessa kerron teille, että olen äitinne; En loukkaannu koskaan kysymyksistänne. Se on tärkeää, koska itse asiassa, minulla ei ole kysyttävää. Teidän tulee kysyä minulta, minulla ei ole lainkaan kysyttävää. 