"Всички сте свързани чрез една нишка", Публична програма. Caxton Hall, London (UK), 14 юни 1982 г.

Всички ние очакваме да се случи нещо велико, а събитието, което трябва да се случи, вече е било описано във всички свещени писания. Но някак си сме подведени от други хора, които имат по-добри начини да изявяват собствения си стил, и ние се объркваме, защото това е времето на голямото объркване. Без объркването еволюцията не може да се случи. Докато хората не са объркани, никога няма да се опитат да се стремят към нещо по-висше.

Ако погледнете също в животинския стадий е имало объркване сред рибите да излязат навън и това объркване е накарало една или две да поведат останалите, и ето как са могли да пропълзят с увереност по Майката Земя.

Така че областите постепенно се променяха и от Майката Земя после погледнаха към небето. А еволюцията продължи по този начин до сътворяването на човешките същества.

Сега всички тези области са вътре в нас. Това са всички елементи, които трябва да проучим и да открием какво представляват.

И чрез тази еволюция сме в състояние да се вгледаме в тях, да ги проумеем, да открием същността им чрез интелигентността си.

Така достигнахме точката, където можахме да разберем елементите,

да разберем тяхната употреба за нашите цели. До тук добре. Но това не е краят. Това не е краят на еволюцията. Ако беше така, нямаше да има повече търсене, нямаше да има повече търсачество, хората щяха да са щастливи, щяха да са доволни. Но не е така. Така че трябва да има нещо повече, което трябва да постигнем.

В това време на голямо объркване имаме определени стълбове, можем да кажем, или маяци, които да ни водят и тези маяци са всичките свещени писания.

Тези писания също са били така погрешно разбрани и интерпретирани, и обяснени по такъв странен начин, а всичко беше превърнато в доходоносно начинание, което допринася още повече за объркването. А вие ставате все по-объркани и по-объркани.

Представете си, че светлината, която трябва да ви сочи пътя, се превърне в илюзия - как тогава ще откриете пътя си. Но това е развлечение за човешките същества, нищо не можете да направите. Дайте им всичко и те могат да го превърнат в объркване. Можете да видите резултатите от това в нашите политици, икономисти, психолози. Всички те изглеждат доста объркани и не знаят какво казват другите и какво казват самите те. И не могат да го свържат с нещо абсолютно.

Така че трябва да открием тази абсолютна точка, където това объркване отпада. Само на това ниво можете да я намерите, само на това ниво тя може да бъде дадена и само на това ниво ще се прояви. Преди това, на който и да е друг стадий, това е невъзможно. Било е невъзможно и е невъзможно. Така че само на човешко ниво ще се прояви. Но човешките същества също трябва да знаят, че имат някои пречки в сравнение с другите стадии.

В животинския стадий или в по-ранните стадии, можем да кажем, в стадия на елементите. Елементите не трябва да мислят. Те нямат никакъв избор. Не трябва да се тревожат за нищо. Те просто съществуват. Те не осъзнават нищо; просто съществуват според качествата, които имат; водородът е водород, кислородът е кислород. Те са обвързани от различните валентности и различните си свойства, и от химическия си състав и от физическите сили, чрез които действат, взаимодействат и съществуват.

После, когато самият живот започна, по това време животът беше ръководен много силно от природата. Еволюцията беше силно контролирана от природата. Ще ви дам пример за това.

Един мъж, който написа много хубава книга - не бих ви дала името, защото веднага ще купите тази книга и ще започнете да я четете - направи експерименти със стриди, и първо ги хвана в морето на Лос Аджелис.

И откри, че когато има отлив, черупките на стридите се отваряха, а когато имаше прилив, стридите затваряха черупките си, за да не нахлуе водата в тях. А вие знаете, че времето на приливите и отливите навсякъде е обвързано, всеки може да изчисли, седейки тук, дали има прилив или отлив на Фолкленд.

Та той взе стридите от там, занесе ги в Охайо, което е много далече и няма море, и ги остави на новото място, а те се отваряха по същото време.

Вижте, времето (на приливите и отливите - б. р.) се мени според Луната, така че водата действа според Луната и тези стриди също действаха според Луната. Но когато времето се смени и стигнаха до Охайо, те все още имаха навика и се отваряха (по-старото време - б. р.). Но внезапно се промениха и се синхронизираха сякаш морето беше в Охайо. Така че те все още бяха силно обвързани от природата.

Природата ги контролира и до голяма степен природата контролира даже човешките същества. Но за да откриете разликата между животно и растение, трябва да знаете, че в животинския стадий клетъчната стена (мембрана - б. р.) беше удвоена (има два слоя - б.р.). Така че елементът първо беше поставен в клетката, за да я превърне в растение, а на растението беше дадена двойна стена (мембрана - б.р.), за да се превърне в животно. А животно, което се е превърнало в човек, има тройна връзка и ето защо е обързването.

Това го наричаме "човешка свобода" - свободни сме да правим каквото си искаме.

"Какво лошо?" Правилно! Тоест, ако някой иска да се самоубие, какво лошо ли? Някой иска да убие баща си - какво лошо ли? Имам предвид, че според мнозина законите са изцяло изкуствено създадени от човека; правилно. Така че какво лошо има?

И така, ние сме обвързани тройно. Третото обвързване се появява когато като човешки същества започнем да действаме, създавайки нашето его като вторичен продукт на това действие, физическо и умствено. Развиваме се до яйца. Ставаме точно като яйца, а яйцето има три черупки.

Първата е човешката черупка, втората е животинската, а третата е на растение, а вътре в него са всичките елементи.

Ето така сме създадени. Но за какво? Защо? Защо ни е дадена тази свобода? За да се объркваме ли?

Защото ние трябва да отидем на по-високо еволюционно ниво,

а това по-високо еволюционно ниво трябва да ни даде пълна свобода от всички тези три връзки: растителните вериги, които ни карат да стоим на едно място; животинските вериги, при които не можете да мислите, и човешките вериги, при които мислите.

Човекът не може да живее без да мисли - това са вериги. Не можем да се измъкнем от това. Като рога израстват на главите ни. Не можете да ги спрете, знаете. Дори да ви прережат гърлото, не можете да ги спрете, казват хората; изненадващо е. Толкова е лошо, такова закрепостяване в нас. През цялото време мислим ли мислим.

Това са третите вериги - на човешко същество. Но какво се случва с това, когато тези вериги се скъсат? Влиза светлина, чрез светлината. И тази светлина ви дава просветление във всичките три затвора, в които сте затворени, а вие получавате пълна интеграция във всички тези различни вериги вътре във вас и започвате да виждате абсолютната истина - че всичко това е свързано чрез една нишка. Всички тези елементи, всички тези растения, животни, човешки същества са свързани чрез една нишка.

И когато започнете да виждате нишка като свидетели, започвате да виждате играта на всички тези елементи, на всички тези вериги - красота. Но има много голяма разлика между другите еволюции и еволюцията на човека

на този стадий. Много голяма разлика е, мисля, което се осъзнава от много малко хора - че преди еволюцията до стадия на човека, вие не го осъзнавате и изобщо не можете да направите нищо за това.

Да речем, семенцето еволюира в по-добър плод - то не трябва да прави нищо за това, някой друг трябва да го свърши.

Ако засеете семенце, то трябва изцяло да се грижите за него. Да засадите семенцето, после да вземете разсада, да го засадите някъде, така че порасне до дърво, след това да подкастряте дървото. Каквото и да трябва да правите, трябва да го вършите през цялото време, трябва да се грижите за дървото. Но след тази еволюция, след този скок, събитие, когато станете Себето, вие трябва да направите нещо за това, трябва. Защото сте станали господари на вашето същество. Вие сте тези, които трябва да изработят това. В Сахаджа йога има много хора, които получават Реализация; много е лесно.

Объркването е толкова голямо, че хората искат да се измъкнат от него, така че я получават. Но отново биват въвлечени в него, защото в това време, което е много важно - междинното време, когато трябва да се придържате към тази област, към това ново измерение на колективното съзнание - вашата воля не действа, а това е времето, когато се изисква да имате тази воля. Вие вече сте изтощени. Мнозина са изтощени заради търсенето, заради тревогите, заради мисленето, грешното търсене, гурутата и други такива. Всякакво изтощение - от семейния живот, от брака. Всякакви видове проблеми, с които сте се сблъсквали, са изтощили волята ви. Даже когато получите Реализация, вие имате чашата, но нямате силата да я вдигнете, вътрешно, да я повдигнете до устата си и да се насладите на нектара на вашата Реализация. Още повече на места, които са считани за развити. Развивайки тази част от системата си, вие сте се изтощили много повече.

Имам предвид, че до определено ниво това е добре, но когато човешките същества знаят нещо, те стигат до крайности във всичко. Да кажем, знаете за електричеството. Тогава всичко ще работи с електричество - асансьорът ще работи с електричество, това ще работи с електричество. Сега се появиха и компютрите, хубаво. Те ще превърнат човешките същества в електрически електроди!

Не знам какво ще направят с това. Тоест, стига се до такива крайности. Но после електричеството спира и - край! После, започнаха с петрола - използвайте колкото петрол си искате.

А сега петролът взе да се изчерпва. Така че има шок, състояние на бъдещ шок. Живеем с травма. В това объркано състояние сте в състояние на шок - "О, боже, какво ще стане с нас?".

Но защо да сме играчка в ръцете на тези неща до такава степен? Има страни, които не са толкова развити, можем да кажем страни, които са леко по-неразвити спрямо развитите; страни, където вървят автомобили, а също вървят и волски каруци. Ако автомобилът спре, те могат да използват воловете да теглят колите. На това му викаме "вол-форд".

Така че човек може да разчита на нещо друго, понеже разполага с алтернатива. Но когато отрежете всичките алтернативи, тогава как ще намерите алтернатива? Например, сега имаме калкулатори. Бях удивена в магазините - не могат да броят от едно до пет. Ако сбъркат някъде и им кажете, че има грешка, понеже вие знаете да смятате, те питат: "Как така? Машината не греши!?" Но пръстите им са сбъркали някъде. Не им е останала алтернатива. Имам предвид, че хората трябвало да зависят от  електричеството, трябвало да зависят от петрола. Вие трябвало да зависите от всичките тези елементи. Но ако откриете с лека необвързаност, че вече сте роби на всички тези елементи и вместо да станете волни птички, сте се превърнали в техни роби, ще започнете да намирате алтернативи.

А какви алтернативи можем да имаме? Изгубили сме цялата сръчност да вършим каквато и да е ръчна работа. След известно време, мисля, хората няма да са в състояние да си измият чиниите, а ще имат нужда от машина.

И като така няма да могат да си перат дрехите, мисля, няма да могат да се срешат. Какво ще се случи? Ще имате нужда дори от машина, която да ви храни! До там ще се стигне, когато вървим към такава крайност, че ставаме абсолютни роби.

Объркването е по-лошо.

След Реализацията цялото нещо се променя.

Всички приоритети се променят, вие ставате различна личност. Страхотна промяна навлиза във вас.  Но за да я оцените, за да я разберете и да я използвате, трябва да се стабилизирате, защото все още се клатушкате. И е много лесно да се върнете назад към живота, който се водили до сега.

Имали сме хора с всякакви професии. Имали сме чиновници, имали сме хипита. Трябвало да са членове на някакъв клуб - "Ти комунист ли си или  социалист?".

Както когато дойдох тук, ме попитаха: "Каква е Вашата политика?" Погледах ги и попитах: "Коя точно?" А те: "Ние си имаме политика. Вашата каква е?" Казах, че не знам.

Доста объркано е, виждате. Бях доста объркана, защото нямам никаква политика. Има само една политика за мен - това е политиката на Божественото, на Бог, където Той върти номерата си върху всички човешки същества. Това го виждам всеки ден. Те не го знаят, но Той си играе с всеки от тях - с нациите, с човешките същества, с организациите. Той прави номера през цялото време, за да ви накара да научите толкова много неща, но вие не знаете как да се научите. Това е единствената политика. Тези политики не са нищо друго освен детска игра, няма полза от тях. Това е просто сякаш вие искате да играете на карти и сядате да играете. За мен това е всичко. Иначе за мен няма политики. Какво е икономиката на Бог? Това е икономиката, която властва. Никаква друга икономика на царува за мен. Неговата икономика е, че материята не ви носи радост. Той ви дава нещо, което ви носи радост, което ви дава състрадание, любов, сигурност, здраве, невинност. Над всичко ви дава силата да обичате другите - това е страхотна сила.

Никога не сме използвали силата на любовта, никога. Винаги сме използвали силата на омразата.

Цялата наша политика и икономика са основани на омраза. Създаваме стоки за продажба, гледайки какви слабости имат хората, например тези в Англия или Америка и всички тези западни страни.

В Индия мошениците откриха, че има много търсачи в тези страни и - давай да изнасяме всички мошеници. Всичките излязоха от затворите и дойдоха тук. Сега имат ролс-ройси, имат големи, огромни къщи, имат огромни самолети, а вие не го виждате.

Това е икономиката на човешките същества. Но икономиката на Бог е такава, че ако имате някаква нужда, той се грижи за нея, но ви дава желанието за правилния тип нужда.

Защото цялата система се променя, цялата ценностна система се променя. Личност, която е реализирана душа, би искала да има вибрации течащи през цялото време.

Днес водих внуците си на пазар, за да им купим пуловери. Много е трудно, защото те са реализирани душѝ, всички те. Дадох им един много красив и ги попитах дали им харесва. Те казаха: "Не, много е неудобен.". Беше от акрил, просто не могат да го носят. Казах им: "Но е доста хубав и евтин.". Но внучката отказа да го вземе. После един полуакрилен - отказа да го вземе.

После ѝ дадох един вълнен - "А този вълненият ще е само един, докато иначе можеш да имаш десет като онези от акрил." Тя каза: "По-добре да имаш един, който можеш да носиш, отколкото десет, които не можеш да носиш."

Цялата ценностна система се променя; да има прекалено много неща става безполезно. Имайте едно, което е удобно за вашето същество.

Някак си се стига даже рационално, чрез науката, до такава точка,

където Сахаджа йога просто си пасва с това. Понякога имам чувството, че всички тези неща са създадали красивия пръстен за диаманта Сахаджа йога, за да си паснат с нея.

Например сега хората осъзнават, че няма смисъл да създават пластмаса. Но да речем преди тридесет години щяха да се гордеят да имат диван и фотьойл от пластмаса.

Спомням си, преди около 30 години имаше един кораб от Норвегия,

който обикаляше и показваше как са направили пластмасови перила за стълби, красиви пластмасови перила. И в Индия много харесвахме как са направени. Докато ние можем да правим много красиви резбовани, но си мислехме, че онези са чудесни - изглеждат толкова добре, мият се, могат да се почистват, няма нужда от полиране, от боядисване - чудесно нещо, давайте ги насам. Но сега самите норвежци искат от индийците да създадат за тях някои неща от дърво.

Така че цялата ценностна система се променя щом започнете да усещате своя Дух, своето същество. Защото вашето същество е абсолютно - то е истина и пълната му красота се проявява, когато започнете чрез волята си да приемате новото предизвикателство, което ви е дадено.

И това е времето, в което това вградено от векове его се надига - "Защо? Защо да правя така?" Толкова много неща, които имаме, независимо дали в Индия или някъде другаде по света, са толкова шокиращи, че само след Реализацията осъзнавате, че сте ги носили през всичките си животи, както и родителите ви и техните родители са го правели. Абсолютно шокиращо е. Но за целта първо трябва да получите вашата Реализация. Тази част не е трудна, както ви казах, защото за мнозина е дошло времето да получат Реализация. Но не можете да кажете колко хора ще ѝ се радват, защото г-н Его е най- лошият враг на човешките същества.

Най-напред, не могат да я получат от някой друг, а само от себе си. Това е големият проблем. Добре, казвам, получете я дори така. Но не може да стане. Да речем, че някой трябва да го направи - не е много лесно нещо, знаете, много е трудно да се направи подобно нещо, и е ужасно неловко. Трябва да направите нещо, което хората си мислят, че могат да направят сами.

Можете да си представите колко е неловко. Само Майка може да приеме подобна ситуация, в която знае, че децата ѝ са такива, но това да е без значение. А всеки друг би казал: "Върви по дяволите, какво ме е грижа!? Защо да поемам отговорност за някого и защо да им казвам подобни неща? Щом са такива егоисти, да вървят по дяволите!"

Ето каква е всъщност ситуацията. Но да предположим, че някой не е нищо друго освен състрадание и любов; да предположим. Тоест, това е само предположение за мнозина - не могат да повярват на това. Да речем, че някой е такъв; после, трябва да го направи. И ако някой трябва да го прави, защо да се ядосваме на това? Това не успях да разбера.

Както в Испания един мъж, получи Реализация и не можеше да повярва, че се е случило. Дойде при мен и заспори с мен по много странен начин: "Но защо Вие трябваше да го правите?" Казах му: "Направи го ти!" - точно това не го може. "Добре, ако си ядосан за това..." Понеже то се случи в мое присъствие, той ми беше ядосан. Питаше се защо той не може да го направи. Казах му: "Добре, сега ти можеш да го правиш, но преди това не можеше." А той се ядоса и на това - "Защо Бог да прави така, че даден човек да го прави?" Казах: "Наистина е ужасно, казвам ти." "Ако Той беше дал на сто души да го правят, щеше да е много по-добре." "Щях да си взема малка почивка." "Понеже вече съм на 60 години и кога ще се оттегля?" "Но не е така. Какво да правя?" И той пак ми беше ядосан - "Но трябва да има нещо, поради което го правите." Казах му, че има. Той попита какво е това нещо. Казах му: "Любов."

Той не можа да разбере, не можа да го разбере. А той продължи още по-ядосан: "Трябва да има нещо!"

После, много глупаво, един сахаджа йоги донесе моите обувки и ми ги обу,

за което никога не бях го молила. Никога не съм ги молила. Не би ми харесало.

Но на тях им харесва, защото има вибрации в моите обувки. Заради собствения си интерес го правят.

И той каза: "Това е причината, поради която правите всичко това!" Казах: "Наистина ли?! Много мъдро." И в този момент той напусна Сахаджа йога.

Така че има подобни "мъдри" хора по света. Аз говоря за нещо много велико, а мъдростта на хората е така ограничена. Качеството на мъдростта е лошо. Те са интелигентни, добре образовани, но качеството на мъдростта е много лошо.

Но ако отидете по селата, винаги откривате, че селяните са много по-мъдри от гражданите, казвам ви. Причината е, че живеят с Майката Земя, вземат цялата си невинност. Без невинност не можете да имате мъдрост. Невинността е основата на мъдростта. Обикновено хората, които живеят в града, трябва да се занимават с такива мошеници, че част от мъдростта се губи. И ето защо намирам, че липсва качеството мъдрост.

Ако го има, Сахаджа йога работи, дава ви това, което е ваше, а вие се радвате на това, което е ваше. За вземем един прост въпрос, просто нещо. Да речем, държите вашата собственост, украшения, при някого и той знае къде са ключовете и украшенията. Да речем, вашите предци са дали ключовете на този човек и той идва и казва: "Ключовете са при мен, вземи ги и използвай парите си." Вие ще се ядосате ли на този човек за това? За едното нищо, без да давате нищо, ще се ядосате ли? Но веднага хората се втурват като бикове: "Не, няма да ги вземем!" "Но защо?" Убеждавам ги: "Вземете ги! Моля ви, вземете ги. Радвайте им се. Ваши са. Желаехте ги, искахте ги; моля ви, вземете ги." Те казват: "Защо да ги вземаме? Кой си ти, че да ни даваш ключовете?!"  Умолявам ги: "Но те са при мен. Какво да направя? Моля ви, вземете ги!"

А те не отстъпват, точно като бикове. Но биковете са лесни, по-лесни са. Казвам ви, биковете са по-лесни. Ако в Индия има такъв бик, вземаме няколко люти чушки и ги слагаме в ноздрите му и това ще го събуди. Но какво да правим с човешките същества? Те са надменни и това наистина ме удивлява.

Не сте ли търсили, вие не търсите ли? Какво повече искате да кажа? Невъзможно е. Тест, дискутирах с тях и казах: "Какво да правим с тези хора?" Те идват, получават Реализация, изчезват просто ей така! След десет месеца ще се появят - "Майко, появи ми се такъв и такъв проблем." И защо не? Всичко ви е безплатно.

В Индия имаме голямо преимущество, бих казала, защото знаем какво да очакваме,

най-напред. Всеки знае, независимо дали отидете при някой от село или при образован човек, всеки знае какво да очаква; всеки един. Второ, там знаят как да разпознаят един истински човек. Тоест непозападнячени. Позападнячените не ги знам, а другите.

После, също имаме голямо предимство с определени предсказания, направени в страната ни, така че хората знаят как да приклещят нещото, когато то се случва. Вие също имате направени предсказания от хора като Уилям Блейк.

Но кой ти го разбира? - Никой. Така че всичко беше предсказано - как ще я получите, че ще се случи това.

Има книга, написана преди около хиляда години, че това ще се случи през 1970, че хората ще получат трансформация, че ще влязат в система, че ще се развие една нова система, чрез която ще получат своята Реализация.

Няма да нима нужда да ходят по болници след това. Даже има дума за това, че няма да ходят до никаква регуланай, тоест болница. И ясно е дадено преди хиляда години! И хората с нетърпение го очакват.

Но трагедията е, че повечето търсачи са родени на Запад. Все едно някой да има зъби, а да не може да стигне до храна, а друг, който има храна, да няма зъби.

И ето защо на Сахаджа йога ѝ отнема време да се развие.

Винаги ще е така, защото е такъв процес, жив процес. И това е живият процес на живия Бог, за който трябва да помолите.

Не трябва повече да гледате към неща, които се правят изкуствено, като кръщаването; както в индийските общности имаме церемония, която всъщност се нарича йагнопавита, където ви казват, че сте родени повторно. Всъщност се прави на 8-годишна възраст. Дори мюсюлманите го правят. И всеки в Индия получава един вид нишки, за да го отпразнува - "Сега ставаш брахмин, познаваш Брахма, ти си реализирана душа." Тоест, с удостоверение!

И те подскачат от радост. Мислят си, че са реализирани душѝ. А в Америка има мнозина, които се сертифицират като дважди родени. Самосертифицирани. Изненадана съм. В тази страна, казаха ми, хората сами си дават удостоверения, че са тотално луди. Не го знаех. Но наистина съм срещала хора, които идваха на мои програми и ги питах: "Защо се тресете така?" Някои отговаряха: "Имаме сертификат, че сме луди." - учудих се как така. - "Да, идваме от лудницата."

Но хората излизат с тоя тип самосертифициране. И как да им кажеш?

Невъзможно е, знаете. Мога да разбера един пияница, но не мога да разбера човек с напълно здрав разум да се напие така с глупост. Невъзможно е за разбиране. И това е една от спънките пред мен, усещам, че не зная как да убедя хората - "Моля ви, получете я сега. Тя е ваша, давайте. Вие сте гладни. Това е храна за вас. По-добре я получете!"

А после след Реализацията, както казах, вие сте тези, които можете да я предавате. Целият прогрес по-късно е извършван напълно от вас. Цялата видйа, цялата техника, Божествената техника, как да оперирате с Божествената техника, всичко това ви е казано и вие просто трябва да гледате да я изработите.

Ако искате, можете да я изработите; всеки от вас. Виждала съм хора, които дойдоха при мен абсолютно обсебени, абсолютно обсебени. Днес те са велики сахаджа йоги. Хората идваха абсолютно умствено... можем да ги наречем полулуди или напълно луди, луди с удостоверение, а днес са големи сахаджа йоги, даващи Реализация на хората. Да, да!

Хора, които бяха пияници, алкохолици, наркомани... Идваха всякакви хора. Всички те получиха Реализация и се установиха като добри сахаджа йоги.

Но как да се отнасяте с човек, който е глупав? Егото ви прави глупави, казвам ви. Егото, резултат от егото е глупостта!

Хората вършат толкова много глупости в наши дни, че даже децата ще им се смеят, като видят какви ги вършат. Но за тях това е нищо. Мислят си, че са велики. Тая работа с егото е много заслепяваща.

Но човек не бива да се притеснява, защото самият Христос е уредил нещата и изсмуква вашето его. Той го прави. Изненадващо - Дошлият да направи само това.

Не зная каква каша създадоха от Него, та онези, които Го следват, имат много повече его.

Ако погледнете, някой на пост в църквата няма да иска да говори с вас; той е високомерен! Не знаете как да подходите към него. Ходи с пет револвера в себе си. Ако му кажете нещо, може и да ви удари или да направи нещо друго; не знаете.

Понякога е по-лесно е да се срещнете с луд, отколкото със свещеник. Трудно е. Бог знае как ще ви нападне.

Днес имах лек сблъсък и бях доста притеснена. Но това си е така - Христос е толкова божествена личност. Имам предвид, че в Него не е останало нищо от човека, нищо от Божеството (след това - б.р.).

Той дойде на земята, а хората хубавичко Го съсипаха, наистина ви казвам. Не зная как можаха са направят такова нещо с Него, такава глупост.

Измежду всички хора, да вмъкнат този "свети" Павел в Библията, удивена съм!

Когато видях Библията, си казах: "Откъде се появи той?" А сега започнаха с това Харизматично движение; отидете и ги вижте сега - епилептици са. И вършат ужасни неща в името на Христос. Представяте ли си?! Той изтръгна (мъртви - б. пр.) духовете от хората, а тук хората викат духове!

Това е такава каша, казвам ви! Всички вие трябва да ми помогнете, защото всички вие сте мъдри и разумни хора.

И трябва да гледаме колко хора остават в Сахаджа йога - това е признак на мъдрост според мен.

Може стилът ви да е различен, не зная. Но моят стил, разбирам това, е, че ако имате чиста интелигентност, чистата интелигентност, която мнозина имат, изведнъж ще знаете кое какво е. Както в Испания се срещнах с един адвокат. Той слушаше една от моите лекции и това просто запали искрата в него. Не зная какво го накара да мисли така, не зная в кой момент го схвана, но каза: "Това е истината. Мога ясно да видя, че това е истината." Има мнозина като него. Може и да не са получили Реализация, но на умствено ниво стигат до точката - "Да, това е истината. Не може да бъде друго освен истината."

Няма нужда да бъдете много образовани или да ходите в никой университет.

Би могло да сте обикновена жена-домакиня, за да го разберете. Но човек, който има здрав разум, който се базира на мъдростта, би трябвало да знае, че трябва да станете Духа. Всички други безсмислени идеи като да си боядисвате косата, няма да ви отведат до Бог, аз ви го казвам. Като си боядисате косата, ако това можеше да ви отведе до Бог, щеше да е най-лесното. Или да си сложите пирони в носа, или да стоите на главата си, или да подскачате от сутрин до вечер, или да викате Бог от сутрин до вечер - как може това да ви отведе до Бог?

Нещо трябва да се случи отвътре. Еволюционно е. Трябва да е нещо живо. Говорим за живия Бог. Всичко, което сме правили преди Реализацията, е мъртво, мъртвия начин няма да ви отведе до Бог. Само след Реализацията, понеже ставате господари на живота си, животът започва да тече през вас,

можете да давате Реализация на другите. За първи път започвате да правите нещо, което е живо.

Можете да давате вибрации на цветята, можете да давате вибрации на дърветата, можете да давате вибрации на природата, каквото и да докоснете, го вибрирате.

Но първо трябва да станете реализирана душа. А после уважавайте Реализацията. Тя е страхотно нещо, но се случва много бързо, много лесно и ето как се изгубвате.

Ако някой е каран да работи с големи трудности за нещо, тогава вероятно осъзнава, че трябва да го има. Но ако предците са спечелили доста много, те искат да раздадат всичко на децата си, безплатно. Защо да се тревожат?

Но ние трябва да имаме мъдрост и да използваме това с уважение.

То е спечелено с много големи трудности. Например разпъването на Христос -

без Неговото разпъване не можехме да имаме днес Сахаджа йога, нямаше да я имаме. Докато Той не е пробуден в нас, не можем да даваме Реализация на хората, независимо дали ви харесва или не. А тези хора са се посветили изцяло, създали са всичко вътре във вас и ето как я получавате толкова лесно. Но трябва да имате уважение, трябва да имате разбиране, иначе всички техни усилия са погубени, а вашето търсачество също е изгубено. Бог да ви благослови!

Мога да ви позволя да ми зададете няколко въпроса, но хората от Какстън Хол са доста ядосани, защото ние винаги закъсняваме. Така че им обещах, че ще напуснем залата в 21:15 ч.

Моля, задавайте ми въпроси на английски, който мога да разбера, защото аз съм жена, която знае старомоден английски, и знам, че не мога да разбирам този модерен стил. Моля.

Гевин казва, че понякога използвам английски от преди 150 години.

Да, моля? [въпросът на търсача не се чува]

Какво е това? Какво не е наред? [въпросът на търсача не се чува] Защо искаш да го правиш без снимката?

[въпросът на търсача не се чува] Не можеш да го направиш така. Съжалявам. Наистина, в началото не можеш да го направиш, просто не можеш. Така е създадено. Цялата ситуация е такава.

Сега трябва да ви кажа нещо честно, нали? Не съм го казвала на никого, но днес трябва да ви призная нещо. Казах ви, че вашите предци са го изработили, нали? И за цялата тази работа никога не сте ги признавали, никога преди. Винаги сте ги отхвърляли. Да оставим фотографията, дори физически не сте ги разпознавали. Разпъвали сте ги на кръст, давали сте им отрова, били сте ги, всякакви неща сте вършили. Но при тази работа вие трябва да ме разпознаете. Съжалявам.

Това е първият път, когато го казвам. Защото не беше мъдро да го казвам, но сега за девета година работя в Англия.

Държах устата си затворена. Разбира се, не можете да ме разпнете, мисля, но е факт. Вие трябва да ме разпознаете, иначе нещата няма да проработят.

Хората искат ракът им да бъде излекуван безплатно, искат да получат Реализацията си безплатно, всичко да е направено безплатно. Но не искат моята фотография или да имат нещо общо с мен. Това не е възможно. Трябва да ме разпознаете. И Христос вече е говорил за вас, много ясно. Понеже аз съм нещо специално, трябва да кажа. Аз наистина съм специална личност.

Но не искам да го казвам, защото е доста неловко. Но е така. Без това смятате ли, че мога да давам масова Реализация на хората? Трябва да има нещо в мен или не, щом го правя? Ето това е.

Така че е по-добре да ме разпознаете. За вас е по-добре. Аз няма да ви отнема нищо, каквото и да е. Какво ще ми дадете? Само си помислете. Аз съм тук да ви дам нещо, но вие трябва да признаете, че аз съм даващата. Просто да признаете. Съжалявам да го кажа, но е така.

Постепенно ще разпознаете, когато имате вибрации. Когато говоря за вибрациите, вижте колко силно текат. Когато се хваля, вибрациите текат по-силно! Какво мога да направя по въпроса? Но аз съм много предпазлива.

Христос каза: "Аз съм светлината. Аз съм пътят." Убиха Го. Какво каза Той? Какво толкова каза? Какво толкова каза, че хората Го убиха и Го  разпнаха? И даже днес евреите не желаят да приемат Христос! Искат да имат страдания - имат ги. Ще имате не Христос, а ще имате Хитлер.

Вие трябва да разпознаете. Това е принудата върху вас.

Съжалявам, но така стоят нещата. Трябва да разпознаете Божественото. Трябва да признаете. Не е лесно да се даде Реализация на всички.

Ако сте били в Испания, щяхте да видите, че излекувах една жена, чийто мозък беше увреден и трябваше да отстранят част от мозъка. А за десет минути жената беше излекувана и започна да разбира всичко, и започна да движи ръката си. Но хората не разбират как се случи това. Но е лесно за разбиране за тези, които знаят какво да очакват.

Всякакви хора имат фотографии, всички онези (фалшиви - б. пр.) гуру имат. Какво са направили те за вас? Какво са направили? Само са взели парите ви. Тази фотография има вибрации. За първи път всъщност беше направена автентична фотография, благодарение на науката. Нямате никаква автентична фотография на Христос.

Не съм виждала никаква добра картина с изключение, бих казала, на много малко, като на Микеланджело или на някой като него, малцина - Рубенс, Микеланджело. Иначе Го изобразяват какъвто Той никога не е бил! Никога, никога не е бил такъв. Няма вибрации от тях.

Така че трябва да ви кажа, че има нещо специално в мен. Съжалявам, но е така.

Доста е опасно да се каже това във великата ви страна, където хората не приемат лесно нещата, но по-добре ги приемете сега. Късно е. Вече осем години работих в тази велика страна, защото тя е важна. Вие не знаете колко е ценна тази страна, не знаете каква роля ще играе за цялото човечество, за света. Ето защо дойдох тук. Аз изобщо не съм дошла като емигрант. Моят съпруг получи пост тук. Той беше избран от тридесет и пет държави и ето защо съм тук. Всичко е организирано!

И ето как аз съм във ваша услуга, но вие трябва да признаете моите услуги. Аз нямам (професионален - б. пр.) съюз за целта, но вие трябва да го разберете. Ако не разпознаете моите услуги, нищо няма да се получи. Съжалявам, но така съм направена.

(търсач евреин казва нещо за разпознаването на Майка и Христос)

Тъй като всички вие сте обусловени. Ти си евреин, обусловен си. Трябва да излезеш от тази обусловеност.

Вижте, ще се изненадате - ей така веднага можете да разберете кой е евреин. Когато Кундалини се издига, тя спира в точката на Христос. Това е най-големият проблем на евреите. Къде ще отидат те? Трябва да ги спасите.

[въпросът на търсача не се чува]

(към същия търсач) Всичко това са твои обусловености, дете мое. Как можем да Го разберем? Кажи ми. Как можеш да Го разбереш? Не можеш да Го разбереш. Евреите не искат да Го разберат.

Вижте, това е обичайна практика на човешките същества - не искат да разпознаят; това е главното. По-късно, разбира се, дори т. нар. християни, които построиха големи, огромни църкви никога не Го разпознаха. По онова време колко хора са били? Неговите ученици - безполезни хора! Попитайте ме и ще ви разкажа за тях! Абсолютно безполезни! Нямаше да повярват в Него, докато Той не възкръсне; после заприказваха: "О, Боже! О, Господи!"

Иначе този Матей беше ужасен човек и нямаше да признае, че може да има нещо такова като непорочно зачатие. Не могат да разберат Божествените неща. Какво са постигнали евреите? Кажете ми. Само погледнете по какъв начин се молят - всичко е безсмислено, просто като при християните, хиндуистите, мюсюлманите, всичко е едно и също. Какво правят в исляма? Що за "разумни" неща вършат? Различен свят е, казвам ти. Ще разбереш себе си, когато стигнеш до това ниво и видиш за себе си.

Тук имаме много евреи, които сега се установяват, много евреи. Кой знае, че докато издигаш Кундалини, трябва да кажеш името на Христос, а ако е на нивото на корема, трябва да кажеш името на Мойсей. Знаеш ли къде е установен Мойсей и къде е звездата на Давид? Знаеш ли го? В твоето същество ли? Каква е ползата от всички тия приказки, когато не знаеш къде е Христос, къде е Мойсей, къде е звездата? Ти не знаеш нищо, изобщо нищо. И за какво спориш?

Но ние можем да ти покажем с Кундалини. Но бъди мъдър и скромен. Без смирение не можеш да вървиш в Сахаджа йога, защото тя е Божествена. Ясно? Не като да си в клуб, или обусловеност. Тя е нещо, което наистина усещаш. "Ръцете ви ще говорят". - казва Христос. Можеш да видиш. Дори дете може да види това, само. Ясно ли е? Така че не живей с никакви обусловености, само защото си роден евреин.

Да речем, че се беше родил мюсюлманин - щеше да се намразиш, казвам ти. Нали? Изненадващо е. Тоест, преди можеше да си се родил като мюсюлманин. Виждала съм мнозина такива.

Хората се раждат с голяма омраза в друга религия и трябва да са мразели едно нещо в един живот, а друго нещо в друг живот, после мразят трето. Всичко е омраза. Това тук не е юдаизъм, не е Мойсей, не е това. Много е различно. Много е различно.

Сахаджа йога ще ви научи, че всички те са (божествата, светците - б.р.) братя и сестри, и Отеца и Майката и Сина, а ние само се борим срещу това семейство, което е Божествено.

Вижте какво са сторили всички тези религии - вкараха ви в пътя на обусловеностите и егото, а пътят на егото е странен, знаете. Всяка религия го направи, ето защо имаме този проблем. И това не са решения.

Ако сте истински християни, то спасете всички тях. Ако сте истински евреи, спасете всички тях. Ако сте истински мюсюлмани, спасете всички тях. Ето това е.

И това ще се случи с вас. Имаме един алжирец, мюсюлманин, който дойде тук. Всички там поддържаха фундаменталистите, а младежите се уплашиха, знаете. Помислиха си, че трябва да станат комунисти. А това момче дойде в Лондон. Когато пристигна, не знам как го намерихме някъде и той дойде да Ме види. Получи своята Реализация и се върна обратно, и каза: "Не, не е нито едно от двете. Бог е в центъра. " И даде Реализация на толкова много мюсюлмани, а те дойдоха тук и почитат Христос, почитат Мохамед, почитат всички други личности и знаят какво е това. А даже когато отидох в Париж, толкова много хора от Алжир дойдоха да ме видят. Навлизаме в Алжир, в Ливан, в мюсюлманските страни.

Ами вие, хора? До кога ще бъдем християни, евреи, хиндуисти, други? Всички ние сме човешки същества и сега сме пророци. Трябва да станем пророци и тези пророци ще имат силите да направят другите пророци, както е предсказано от великия поет на тази страна Уилям Блейк. Това време дойде. По-добре станете пророци. Нали? Забравете, забравете за това! Ще се оправите.

Търсач евреин: Може ли да Ви възразя за нещо? Моята религия ме учи да вярваме в един бог. И аз вярвам, наистина вярвам.

Шри Матаджи: Но твоята вяра е изкуствена. Тя няма смисъл. Дори и да вярваш в десет богове, каква е разликата?

Виж какво казвам: "Аз вярвам." Да речем, че вярвам. Тук е често срещано това "Аз вярвам". О, божичко - вярвате?! И какво от това? На кого правиш услуга? Щом вярваш, каква е истината зад това? Покажи ни къде е Бог. Ти вярваш в един Бог, казвам ...

Търсач евреин: Аз вярвам в Бог, а Вие ми казвате да не го правя.

Шри Матаджи: Не, не. Аз ти казвам да вярваш в Истината. Ясно ли е? Така че дръж ума си отворен. Ако кажеш "аз вярвам", то ти си затваряш ума. Аз ти казвам да вярваш в Истината. Да стоиш отворен. Ти вярваш в нещо понеже си обусловен, ето какво казвам.

Ако вярваш в нещо, сам си създаваш обусловености. В каквото и да си вярвал, то не е истината. Ако не е така, покажи ни! Просто е. Виж сега, ти вярваш в истината, нали? Вярваш в истината - сега открий истината и виж дали е истина или не. Толкова е просто. Нито повече, нито по-малко. Ти трябва да си вярващият в истината. А не понеже си роден евреин, да станеш евреин и да отричаш Христос.

Само защото си роден в еврейско семейство, отричаш Христос. Докато родените в християнски семейства ще отричат Мохамед. Но ние не го правим, защото не е истината.

Така че виж за себе си, открий за себе си. Трябва да държиш ума си отворен като учен.

Искам да се изложиш на науката на Бог. Хубаво?

Така че ако вярвате в нещо, то ще сте залепени за него. Тази вяра е изкуствена, няма доказателство зад нея.

Но ние можем да докажем, че всички те са свързани един с друг.

Вижте, те направиха сегменти и ето как създадоха различни религии. Ако можеха да ги съединят, тогава няма да вярват в една религия, така ли?

В това е въпросът.

*(about William Blake)