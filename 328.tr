9 Mayıs 1999
Sahasrara Puja
Campus, Cabella Ligure (Italy)
Sahasrara Puja, “Farkındalığımız, Paramchaitanya olmalıdır” Cabella Ligure, (İtalya), 05 Mayıs 1999.

Sahastrar Puja yapmak için burada toplandık. Sahastrar, ‘sahastr’ kelimesi, Sanskrit dilinde, ‘bin tane’ anlamına gelir. Ve beynimizde aydınlanmış olan bin tane taç yaprak vardır. Tabii ki doktorlar bu noktayı tartışıyorlar ama siz boş verin onları. Bu taç yapraklar aydınlanmamız için hazır halde tutuldular ve bunlar gerçekten de sinirlerdir, beynin aydınlanması için orada bulunan bin tane sinir. Bu sayede Kundalini yükseldiği zaman, bir taç yaprak gibi olan ve burada gördüğünüz gibi, bu alevlerin şekli gibi olan, bu bin tane siniri Kundalini aydınlatır. Ona işte bu yüzden ‘Sahasrara’ adı verilir. Sahasrara’nın merkezinde, insanoğullarında burası çok önemli bir merkezdir çünkü burası, düşündüğümüz ve hoşlanmadığımız her ne varsa durdurmaya çalıştığımız yegâne merkezdir. “Buna hayır, şuna hayır” demeye başlarız. Küçük şeylerde bile, birileri “ben bu halıyı sevmedim”, “ben bu evi sevmedim”, ben bunu sevmedim” diyebilir. Bu dilin kendisi şunu gösterir, - kimsin sen? Siz ilk önce bunu bulun! Ama bu Sahasrara, bu beyin açılmadığı ve Kundalini, Paramchaitanya ile bir olmadığı sürece, siz kendiniz olamazsınız. Bundan önce, neyin iyi neyin kötü olduğu hakkında tam bir cehalet içindesinizdir. Bu beyin için, siz her ne düşünürseniz, iyi olan budur, siz de onu yaparsınız. Ama gerçekte neyin iyi olduğunu bilmezsiniz çünkü sizler gerçeği bilmiyorsunuz.

Şimdi , bizim sahip olduğumuz bilinci anlamamız gerekiyor: hayatta olma bilinci, sahip olduğumuz birçok şeyin bilinci ve her şey hakkında sahip olduğumuz sözde bilgiyi. Tüm bu bilinç karaciğerin yakınında depolanır –bilginiz için- bu diyagramdan. Ama sonra, bu bilinç yükselmeye başlar, daha ve daha yükseğe. Sonra da siz farkına varırsınız. Evrimsel süreçte farkına vardınız, şeylerin farkındasınız. Beyniniz vasıtası ile değil, siz bunun farkında oldunuz. Nasıl? Düşünerek değil, anlayarak veya görerek değil ama siz farkında olursunuz çünkü beyniniz şimdi çok çok duyarlı bir şekilde çalışmaya başladı. Bu sayede bir tür korkunun veya belki de bir tür iyiliğin veya herhangi bir şeyin sadece farkında olursunuz ama bu daha öteye bile gider.

Farkında olan bilincin büyümesi, bir kişiden hoşlanmaya veya sizin birisinden hoşlanmamaya başladığınız, daha ileri bir noktaya gider. Ama bu kesin olan ve sizin emin olduğunuz bir şey değildir. Birisinden hoşlanmazsınız çünkü onun belli bir tipte yüzü, belki de belli bir tipte gözleri veya belki de bir şeyleri vardır. Veya belki de, siz çok hoş birilerini biliyordunuz, bu nedenle de bu imgeyi siz başkalarına transfer etmeye başladınız. Bu transfer edilmiş görüntülerle, birisini sevebilir veya ondan nefret edebilirsiniz. Sonra da aslında anlamlı bir dayanağı olmayan bir şekilde, “ben bundan nefret ediyorum, ben şundan nefret ediyorum” demeye başlarsınız. Ondan nefrete edersiniz çünkü belki de, belki de o kişi, şu şu kişi birisine benziyordur. Şimdi bununla daha ileriye giderseniz ve o zamanda şunu görürsünüz, şu şu kişi ile ben bir şeyler hakkında, kişiler hakkında konuşmuyorum, şu şu kişi beni incitti, negatif bir şeyler yaptı. Bu nedenle siz, bu kişiden nefret etmeniz gerektiğini hissetmeye başlarsınız. Şimdi o kişiden nefrete etmeye başladınız. Bu nefretle, ben bu kişiye nasıl zarar veririm gibi yeni kabiliyetler geliştirirsiniz. Sonrada bu kişiyi nasıl ortadan kaldıracağınızı, onun hayatını nasıl çekilmez hale getireceğinizi düşünmeye başlarsınız. Sonra bu kişiyi dövebilirsiniz, bu kişiye bağırabilirsiniz, bu kişiyi öldürmeye çalışabilirsiniz. Her şeyi yapabilirsiniz. Yani farkındalık ışık olmayan, diğer bir karanlık yöne doğru gidiyor çünkü ışıkta siz böyle bir şey yapmazsınız. Işıkta herkesi görürsünüz, herkes oturuyor, siz ne kadar uzakta olduğunuzu, nerede oturduğunuzu bilirsiniz. Eğer dışarıya çıkmak istiyorsanız, nasıl çıkıp gideceğinizi biliyorsunuz. Ama ne zaman karanlıktaysanız, sadece anlamazsınız ve başka türlü açıklanamayacak bir şekilde davranmaya devam edersiniz, bunun dışında, çünkü siz bir insansınız.

Hayvanlar bunu böyle yapmazlar. Hayvanlar üzerinde bir sınırlama var. Hayvanlar, eğer onlar bir şeyi yanlış bulurlarsa, bir şeyleri kesinlikle zararlı bulurlarsa, o zaman saldıracak veya kaçacaklardır ama onlar bir türde bir nefret veya başka bir şey taşımazlar. Ancak korku izlenimlerini taşıyabilirler, bu olabilir, kendilerine bir tür zarar vermiş olanları. Ama insanlar hayvanlar gibi değildirler. Birinden nefret etmek gibi bir şey için, her hangi bir özel nedenleri yoktur. Ama neden bu çalışır çünkü onlar egoları ile meşguller. Egoist bir kişi ne isterse yapmaya hakkı olduğunu düşünür. Herhangi bir kişiyi öldürebilir, herhangi birisini bombalayabilir, ne isterse yapabilir. Ama bunu yapmayan birisi, başka bir türdedir, o korkar, birilerinden korkar. Farkındalık devam ediyor. Bu süptil bir farkındalıktır çünkü eğer birisinden korkarsanız, onun evine gitmeyeceksinizdir, caddede ondan uzak duracaksınızdır, elinizden gelen her şeyi yapacaksınızdır. Yani diğer insanlar hakkındaki her tür bilgi de, aklınızda birikir. Sonra da bu şey kolektif seviyede çalışmaya başlar çünkü “bu grup çok kötü, bunlar iyi, bunlar kötü, onlar mükemmel” diye düşünürsünüz, bu çalışır. Kendi aklınızda, birilerinin bir grubu var ve diğer grup daha iyi veya başka grup daha iyi diye düşünürsünüz. Ve kolektif olarak, o zaman, bütün davranışlarınızı, farkındalığınızı çözmeye başlarsınız. Tıpkı insanlar karar verdiğinde, örneğin, onlar siyah insanların bitirilmesi gerektiğine karar verdikleri zaman, bunun üzerine tüm beyaz insanlar bir araya gelebilirler. Ya da Hitler zamanında olduğu gibi: O Almanlar dışında, diğer bütün insanların işe yaramaz olduğuna karar verdi. Bu yüzden de insanları kendi düşüncesi ve fikirleri etrafında topladı. Ve bu kolektif farkındalık ortaya çıktı, nasıl olduğunu bilmiyorum, ama bu birçoklarının kafasına giriyor. Asla itiraz etmiyorlar, asla doğru olup olmadığını sormuyorlar. Böylece bu gittikçe daha da fazla büyüyor ve daha sonra bu - böyle bir duygunun farkındalığının – buna böyle diyebilirsiniz – bu duygu ülkeye özgü hale geliyor. Ancak bunun doğru olup olmadığı anlaşılmamıştır, bilinmemektedir. Öyleyse, önemli olan, sizin gerçeği bilmenizdir, tam olarak neyin doğru neyin yanlış olduğunu bilmenizdir.

Bunun için, dediğim gibi, içinizde Kundalininin bu büyük gücü var. O bütün bu merkezlerden geçer ve her şeyden önce, Kundalini onları aydınlatır ve bu sayede farkındalığınız aydınlanır. Ve Sahasrarayı deldiğinde, sizi Bilgi olan, Sevgi olan, Gerçek olan, bu Her Yeri Kaplayan Güç ile birleştirir. Yani, bundan sonra, derhal bilirsiniz - bazı insanlar hemen bilmezler ama bazıları bunu yapar- şimdiye kadar ne düşündüysek, onların iyi olmadıklarını, yanlış olduklarını, her neyseler bunu düşünerek, bizim kendimizi başkalarından ayırmamız ortadan kaybolur. Bu tamamen ortadan kalkar ve o zaman siz, farkındalığın kendisinin, farkındalığın kendisinin pek çok başka koşul tarafından yönetildiğini anlarsınız. Örneğin, nerede doğdunuz, ebeveyniniz size ne öğretti, hangi deneyimleri yaşadınız. Ve o zaman, bunların tümünün yanlış olduğunu anlarsınız çünkü bu Gerçek değildir. Her ne şekilde duygularınız varsa, başka birisi için veya başka bir ulus için her ne fikirleriniz varsa, bunların hiç birisi doğru değildir. Çünkü sizin Sahasraranız uyandı, Her Yeri Kaplayan Güce bağlandı. Bu nedenle bu içinizde akmaya başlar. Bu aydınlanmış farkındalık, varlığınızın, beyninizin içine akmaya başlar ve sonra da sinirlerinize, bu farkındalığı hissedebilirsiniz. Bir şeyi bir kere bilmek isteyince, bunun doğru mu yanlış mı olduğunu – mutlak doğru veya yanlış. Bu bir görecelilik meselesi değildir – siz sadece ellerinizi bu kişiye veya bu şeye veya her ise ona doğru tutarsınız, derhal bu vibrasyonlarla, bileceksinizdir. Yani bu vibrasyonlar nedir, bu Paramchaitanya’dır, parmak uçlarınızdan akmaya başlayan şeye biz, ‘Brahmachaitanya’ deriz. Şimdi siz hangi çakraların catch ettiğini, onların iyi mi kötü mü olduğunu bilmeye başlarsınız ve sağduyunuz son derece düzelir.

Sizi yanılgılara ve yanlış tipteki bir yaşama sürükleyen beyin, kendisini derhal düzeltir. Örneğin, ben büyük bir hendeğin bulunduğu yerde, gözlerim kapalı bir şekilde yürüyorum. Hendeği göremem. Sadece yürüyorum ve aniden gözümü açıp, hendeği görür ve derhal bunun yanlış olduğunu bilirim, bırakıp, uzaklaşırım. Sahasraranız aydınlandığı zaman, aynı şekilde bu sizinde başınıza gelir. Topladığınız bilgi her ne ise, her neyin doğru olduğunu düşünüyorsanız, rüyanız her ne ise, yaşamınızdaki hedefiniz neyse, bütün bu özlemleriniz, eriyip gider. Ve sonrasında gerçeği kabul eder ve her şeyde gerçeği görmeye başlarsınız. Bu realiteyi kabul etmediğiniz sürece, sizde diğer bu kalabalıklarla beraber gideceksiniz. “Bu insanlar böyle diyorlar, o zaman bizde bunu yapalım”. “Onlar böyle diyorlar, o zaman hadi bunu yapalım”. Ama bunun doğru olup olmadığını, sizin için iyi olup olmadığını, ya da bunun size faydası olacak mı, bunu göremezsiniz. Bu tür bir şey tüm dünyada çok yaygın ve işte bu yüzden de, bu kadar fazla problem var. Çünkü gerçeği bilmiyorlar. Gerçeği bir kez bildiğiniz zaman, problemleri çoğu sona erebilir, çünkü beynin kendisi problem yaratıyor.

Her şeyden önce bu, her tür gaddarlığı, vahşeti, her şeyi yapıyor, sonra da kendisini haklı çıkartıyor ve sonra hatta daha da kötü şeyler yapıyor. Bütün bunlar, onların günah dedikleri şey, şimdi Sahaja Yoga’da bu bitti. Beyniniz her ne ile kirlendiyse, şimdi temizlendi, onda bilgi var ve bu bilgi sayesinde neyin yanlış neyin doğru olduğunu bulabilirsiniz. Bu noktaya kadar tamam ama sonra, doğru olan neyse, doğrudur, yanlış olan ise yanlıştır, bunu tamamen anlamak zorundasınız ve bizler yanlış olan hiç bir şey yapmamalı, her zaman doğru olan şeyi yapmalıyız. Bu noktada karar vermeliyiz. Şimdi biz sadece doğruyu yapmalı ve asla yanlış yapmamalıyız. Bu, ne zaman aklınıza gelirse, başlatacağı şey sizin azminizdir, bu bizim adanma, teslimiyet dediğimiz şeydir. Bununla, tüm sahte fikirlerinizi, tüm sahte kibrinizi, bu güne dek yaptığınız bütün diğer şeyleri bırakır ve derhal çok farklı bir kişi, çok güzel bir kişi olursunuz.

Şimdi daha önce size hiç olmamış olan ama şimdi başınıza gelecek olan üçüncü şey ise, şöyle hissetmenizdir. Ben aynı konumu başka insanlara vermedikçe, bu tamam olmayacaktır, onlarla konuşmak benim için tamam olmayacak diye hissetmenizdir. Bu nedenle kız ve erkek kardeşlerinizle konuşmaya başlarsınız. Sonra başka insanlarla konuşmaya başlarsınız ve sonra da bütün bir ulusla Sahaja Yoga hakkında konuşmaya başlarsınız. “Ben çok şey elde ettim, bende bunlar var, şimdi bunu siz neden almayasınız?” ama konularak, tartışarak, münakaşalarla, vaazlarla bunun olmasını beklerseniz, onlar asla almayacaklardır. Çünkü beyinleri, size anlattığım gibi, aynı onların, hala cehaletle doludur. Bu yüzden de yapmanız gereken şey, onların Kundalinilerini yükseltmektir. Kundalinilerini bir kez yükseltirseniz, beyinleri açılır, o zamanda sizinle aynı çizgide olurlar. Onların ne iyidir, ne kötüdür diye endişelenmelerine gerek yoktur, kendileri bunu bilirler. Şimdi, çok önemli olan şey budur. Bu dünyayı düzeltmek çok önemlidir, hepiniz neyin yanlış, neyin doğru olduğunu bilmelisiniz. Neyin yanlış, neyin doğru olduğunu bilmek için Paramchaitanya aracına sahipsiniz. Bu güç hareket etmeye başlar ve gördüğünüz gibi bu gün Sahasrarası açık pek çok insan var. Yani Sahasraranın açılışı evrimsel sürecin en önemli parçasıydı. Diğer tüm evrimsel süreçler insanoğullarını hangi seviyeye getirdi? Savaşlarımız oldu. Pek çok ülkeyi, pek çok insanı gerçekten mahvettiğimiz, her türde aptalca programlarımız oldu. Şimdi siz Her Yeri Kaplayan güç ile bir olduğunuz zaman, bu Saf bir güçtür. Bu Nirmal bir güçtür- kesinlikle saf olan güçtür. Bu size nasıl hareket etmeniz, nasıl yaşamanız ve neye sahip olmanız gerektiğine dair tam bir anlayış ve tam bir hissiyat verir.

Bu aydınlanmanın olduğu şeydir, onlar söylerler ama şunu söylemeliyim ki, sizlerin hala sahip olması gereken başka şeyler var. Ve en önemli şeyde, sizin tamamen farkında olmanızdır – Ben tekrar “farkında olmak” kelimesini kullanıyorum, dünyanın global dönüşümünün bu büyük planının neresinde durduğunuzun farkında olmanızdır. Sizin pozisyonunuz nedir? Bu global dönüşüm için siz ne yapmalısınız? Pozisyonunuz nedir? Nerede duruyorsunuz? Sizin yapmanız gereken iş nedir? “Ben bir şeyler yapmalıyım” şeklindeki bu mecburiyet hissi sizde olmalıdır. Bu rahatsız edici olmayan, tüyler ürpertici olmayan ve çok huzur verici, neşe verici olan bu mecburiyet duygusu sizde başladığı zaman, “ben başkalarının da kendisini bildiğini görmek istiyorum” dersiniz. Onların kendilerini bilmeleri için, her şeyden önce siz, kendi çakralarınızı bilmek zorundasınız. Evet, pek çok insan aydınlanmasını aldı, biliyorum, çok hızlı bir şekilde aldılar ama kendi çakralarını oturtamadılar. Kendi çakralarını görmeliler, neden çakralarınızda problemleriniz var. Problemleri olduğunu bilecekler ama yine de, buna bakmadan, buna dikkat etmeden devam edeceklerdir. Onlar için bu, bir tür “aklımda” tarzı bir şey, buna şöyle diyebilirsiniz. Bendeki bu problemler önemli değil. Ben Sahaja Yoga için çalıştığım sürece neyin önemi olabilir ki? Bu sadece başkaları için değildir, sizin içindir de. Çakralarınızı düzeltmeniz önemlidir. Sizler için en önemli şey budur ve sonrasında siz kendi öz bilginize sahip olacaksınız, bu anlamda kusurun ne olduğunu, nerede hata olduğunu bileceksiniz. Ben neyi yanlış yapıyorum? Ben ne yapmalıyım? Ve sonra bunu düzelttiğiniz zaman, bu merkezleri düzelttiğiniz zaman, tüm dünya hakkındaki farkındalığınız gerçekten de tamamen aydınlanır.

Şimdi bu muazzam bir şeydir - bu olağanüstü bir şeydir çünkü eğer bu çılgın dünyayı bizim çok makul bir şeye dönüştürmeniz gerekiyorsa ve onların hepsine de aydınlanma vermemiz gerekiyorsa, bu işin ne kadar büyük olduğunu, kaç kişi olduğunu düşünün, bizim bunu yapmaya ihtiyacımız var. Ama bu konuda arzu gücünüz yeterince güçlü ise, siz kendinizi bunu yapmaya mecbur hissedeceksiniz. Ama biz normalde zaten buna mecburuz çünkü bizler evlerimizi ayakta tutmalıyız, para kazanmalıyız, bunu yapmalıyız, şunu yapmalıyız. Sizler bunu yapabilirsiniz. Ama sizin yaşamınızdaki esas mesele, insanları dönüştürmek, global barış için bu dönüşümü halletmektir.

Tam bir dönüşümün gerçekleşeceğinin daha önceden kehanet edilip edilmediğini bilmiyorum ama onlar dönüşüm hakkında konuştular. Bu kısmını bilmiyorum ve kaç kişinin dönüşüm geçireceği hususunda kafamı yormuyorum ama dönüşümden sonra sizler durulmalısınız. Her şeyden önce huzurlu biri olup olmadığınızı görmelisiniz, kalbinizde huzur var mı? Eğer kalbinizde huzur yoksa, o zaman siz bir Sahaja Yogi değilsinizdir. Eğer heyecanlanırsanız ve insanlara bağırmaya başlar, bütün bu şeyleri yaparsanız bu sizin bir Sahaja Yogi olmadığınız anlamına gelir. Sizin çok ama çok huzurlu bir tabiatınız olmalıdır, bu çok önemlidir. Şimdi bu huzurla birlikte orada bulunması gereken şey, saf şefkattir. Ne yapıyorsanız, bu sizin yaranınıza değildir, çünkü sizler bu güç tarafından başkalarına iyilik yapmaya, onları dönüştürmeye mecbur bırakıldınız. Onların beyinlerini düzeltmek, sizin başkaları için yapabileceğiniz en büyük iyiliktir, onlar hastalıklarından kurtulurlar, problemlerinden kurtulurlar. Hepsi buradadır. Ama olan ilk ve en önemli şey şudur, onlar da başkalarını dönüştürme gücünü elde ederler. Başkalarını dönüştürme gücünü elde ettiğinizde, bunu ziyan etmemelisiniz, bunu kendiniz için kullanmamalısınız. Bu büyümenin tam olmadığı anlamına gelir.

Bunun hakkında konuşmak zorundasınız, bunu anlatmak zorundasınız ve bunu çalıştırmak zorundasınız. Her ne zaman mümkünse, bunu çalıştırmalısınız. Global bir seviyede bunu, tam olarak bir dönüşüm geçirebilecek insanlara yayabilmemizin yolu budur. Problemlerimizin tümü, Hindistan’da veya başka bir yerde de olsa, insanlar nedeni ile meydana gelmektedir çünkü onlar aydınlanmadılar. Eğer aydınlandıysanız, her hangi bir kavga, tartışma ve bunun gibi problemleriniz olmayacaktır. Eğer aydınlandıysanız, o zaman başkalarını sanki kendinizmiş gibi düşünür ve kafanızı onlar için yorarsınız. Artık kendinizi düşünmezsiniz. Eğer aydınlandıysanız, o zaman kafanızda herhangi bir zorbalık yoktur. Bu günlerde din adına, her şey adına çok fazla şiddet var. Eğer onların hepsi Sahaja Yogi olurlarsa, bu şiddet kolayca düzeltilebilir. Düşünün, eğer hepsi Sahaja Yogi olurlarsa, nasıl kavga ederler, ne için? Yani din oradadır ama tüm bu dinlerin üzerinde, hepinizin bir olduğu Sahaj Yoga dini vardır. Ve sonra, bütün bu din kavgaları kaybolacaktır. İnsanoğulları olarak sahip olduğumuz yegane problem bu değildir, bizim çok ciddi başka problemlerimiz de var. Şu ki, bizim bir arzumuz var. Bizler çok aç gözlüyüz. Kendimizi diğer şartlara göre ayarlayamayız. Tam bir konfor içinde yaşamak istiyoruz, şudur, budur. Ama bundan sonra siz her yerde uyuyabilirsiniz, her yerde yemek yiyebilirsiniz, yemek yemeğe ihtiyacınız yok. Siz bütün bu ihtiyaçların, bütün bu taleplerin üzerinde bir kişi olursunuz, kesinlikle. O zaman endişe etmezsiniz, kaygılanmazsınız. Ne için kaygılacaksınız? Diyelim ki, bir yerlerde kayboldum ve araba yanlış istikamete gidiyor, tamam, ben bu tarafa gitmeliyim, işte bu yüzden ben böyle gidiyorum. Bunun için üzülecek ne var ki? Hayatınızda üzüldüğünüz küçük, büyük pek çok şey olur. Ama şimdi, Sahasrara’nın bu kutsaması ile şaşıracaksınız, Paramchaitanya’dan gelen yardım vardır ve bu muazzam bir yardım demektir çünkü o global olarak hareket eder, bireysel olarak hareket eder, toplumlar üzerinde çalışır, uluslar üzerinde çalışır çünkü bir Tanrı vardır – bizim Divine dediğimiz, sürüp gitmekte olan Tanrısal bir oyun var. Ve bu Tanrısal oyun, insanların kendilerini düzeltmeye başladıkları olağan üstü güzel oyunlar oynar. Bu yüzden asla sinirli olmamalısınız, asla üzgün olmamalısınız, çünkü içinizde Tanrısal gücünüz var ve o düzeltecektir. O her şeyi düzeltebilir.

Demek istiyorum ki, geçenlerde kendisine bir kamyonun çarptığı bir oğlan vakamız vardı ve onun akciğerlerinin ezildiğini söylediler. Şimdi, akciğerleri ezilmiş birilerinin normale döndüğünü kimse işitmemiştir. Oğlan sadece normale dönmekle kalmadı, normal şekilde de nefes almaya başladı ve şimdi iyi. Bu sadece, bu iş sadece Paramchaitanya tarafından yapıldı. Sizin hiç bir şey yapmanız gerekmez. Önünüze gelen herhangi bir problemde, o size gerçekten dokunmadan önce, Paramchaitanya tarafından halledildi. Ama siz kendinize tamamen inanmak zorundasınız ve kendinizin aydınlanmış bir ruh olduğunuza inanın. Hiç kimse sizi incitemez. Eğer sizi incitmeye çalışırlarsa, tamam, bir süre için acı çekebilirsiniz. Ama aynı zamanda da, cefayı hissetmez ve bundan kurtulursunuz. Böyle bir güvenlik, böylesine bir uygun rehberlik oradadır. Her türlü saldırıdan ve yaptığınız her tür hatadan da korundunuz.

Bunun hepsi büyük bir Bilgi Bilgisayarı gibidir. O bilir. O ne yaptığınızı ve ne yapmamanız gerektiğini bilir. Nereye gidiyorsunuz ve sizin yolunuz ne olmamalıdır. O bilir, o bilir, her şeyi, hakkınızdaki her şeyi bilir. O zaman bu durumda siz bunun farkında olmalısınız. Bu sizin aydınlanmış ruh olduğunuzun farkında olmanız gerektiğini söyleyeceğim bir konumdur. Sizler farklısınız, çok eşsizsiniz. Sizler aydınlanmış ruhlarsınız. Sıradan insanlar değilsiniz ve sizler bu Paramchaitanya tarafından korundunuz. Hiç bir şey sizi değiştiremez. Hiç bir şey sizi rahatsız edemez, hiç bir şey size hükmedemez. Çünkü sizi bu Paramchaitanya’nın farkında da değilsiniz, işte bu yüzden biraz endişe ediyorsunuz. İnsanlar bazen Bana yazarlar, “kız kardeşimde yanlış giden bir şeyler var”, bunun gibi bir şeyler. Eğer bunu ona nasıl bırakacağınızı biliyorsanız, Paramchaitanya ile nasıl bir olduğunuzu, bunun parçası olduğunuzu biliyorsanız, her şey düzeltilebilir. Bu Paramchaitanya size bakar. Çok bilinçli bir çaba içinde olmanıza gerek yoktur. Çok bilinçli bir çabaya gerek yoktur. Yaşamı olduğu gibi kabul edin. Olduğu şekli ile, yaşam her ne ise, kabul edin. Misillemede bulunmayın, kızmayın, üzülmeyin. Sadece kabul edin. Sizi rahatsız etmekte olan aynı yaşamdan keyif alacaksınız. Bunun keyifli kısmını göreceksiniz. Ve tüm problemlerinizin üstesinden geleceğinizi görmeniz çok güzel bir yol olacaktır. Tüm düşmanlarınızın üstesinden geleceksiniz. Ve çok taze bir şekilde, güzel bir varoluşunuz olacak. Bu yüzden şimdi, hepiniz Sahaja Yogiler olarak, bu çok yüce bir pozisyondur. Bunun birlikte, eğer mütevazı iseniz, alçak gönüllü iseniz, o zaman bunu gördüğünüze şaşıracaksınız, Paramchaitanya ile kesinlikle irtibatta olacaksınız, sadece bu da değil, siz kendiniz Paramchaitanya olacaksınız. Bu Paramchaitanya ile her şeyi yapabilirsiniz. Ne yapabileceğinizi size söylememe gerek yok, çünkü bazılarınız Bana inanmayabilir. Ama işte Benim tecrübe ettiğim şey budur, eğer siz Paramchaitanya iseniz, eğer Paramchaitanya olduğunuzu biliyorsanız, o zaman bu sizin asaletinizi korur, pozisyonunuzu korur, dünyanızı korur, size bakar. Söylenilen veya arzu edilen her ne ise, sadece onu elde edersiniz. Arzularınız da değişir. İstekleriniz aptalca şeyler için değil, çok asil olan bir şeyler içindir. Sizin insanları dönüştürmek istemez, Sahaja Yoga işi yapmak istemeniz gibi. Siz yapmak istediğiniz, bundan hoşlandığınız ve bunu düşündüğünüz zaman, bütün bu arzular tamamen yerine gelir. Bu bir şeydir, hatta bir şeyleri görmektir, eğer bir şeyler görür ve bundan dolayı şaşıp kalırsanız, Paramchaitanya derhal bunu üzerine alacaktır, problemleriniz olmayacaktır, problem yoktur. Çünkü tüm bu zorluklara karşı ve yaşamdaki sözüm ona garipliklere karşı bizim tepki verme şeklimiz bir oyun olur, sadece bir oyun. Hayret edersiniz. Baktınız ve bitti. Şuna bakın ve bitti. İşte ışık bu şekilde karanlığın içine dalar ve karanlığı bitirir. Karanlık bitti ve problemlerimiz de bitti. Ve işte farkındalığımızın olduğu şey işte budur. Farkındalık Paramchaitanya olmalıdır, o zaman tüm fikirleri elde edersiniz, her şey Tanrısaldır. Ama sadece bu da değil, Divine’in yardımı ile de, Divine’in bütün çözümlerine de kavuşursunuz. Bu muhteşem bir şeydir.

Ve her şey sakinleşir, her şey oturur ve tüm bunları izlerken şaşırırsınız, siz bütün bu şeyleri yapmanın merkezindesiniz. Yaptığınızın farkında değilsiniz ve siz busunuz. Bu ego düşüncesi sizde kaybolur ama siz her şeyin etrafınızda olduğunu görürsünüz ve sonrada bunun nasıl olduğuna hayret edersiniz. Tüm yaşam şekli değişir, bütün anlayış değişir ve siz mutluluk, neşe ve başkalarının bilgisinin büyük bir kaynağı olursunuz. Hiç bir şey için ders çalışmanıza gerek yoktur, çok fazla şey bilmenize gerek yoktur ama siz her şeyi bileceksiniz, yanlış olan nedir, doğru olan nedir. Ve ancak o zaman “bu doğru değil” diye tam bir otorite ile bir şeyleri anlatabilirsiniz. Bu gün olduğu gibi, bir noktada ekonomik durum ve modern zamanların ekonomisi üzerine bir tartışmamız oldu. Ben, “bunların hepsi yanlış çünkü bu kendi kendisini yok eden bir şey” dedim. Bu ulusları yok eder, eğer sizin ulusunuzu değilse, o zaman diğer ulusları. O zaman sizin aile yaşamınızı da yok eder. Bu sizin değerler sisteminizi yok eder. Sizi tamamen yok eder. Öyleyse ne tür bir ekonomi bu? Bu sadece bir show, sadece bir balon gibi. Her an patlayabilir. Çok zengin insanlar gördüm, çok bir şey olan, kendilerinin hadsiz olduklarını düşünen ve sonrasında onlar iflas ettiler. Fena halde iflas etmiş olanlar ise, zengin oldular. Yani bu, onların bir kıyıdan diğer kıyıya atladıkları, bir tür kargaşa ama siz bu değilsiniz. Siz bu dramayı izlersiniz. Siz tüm bu dramayı izlersiniz ve huzurla her şeyi görebilirsiniz, sakin bir şekilde. Daha fazla sayıda böyle insanlar yaratmak sizin için zor değil, bu dünyayı dönüştürmek zor değil. Zamanı geldi, sadece uygun zaman. Uygun zaman gelince, çiçek açma zamanı gelince, pek çok çiçeğin meyve olması gibi. Bunun gibi, hepiniz olmalısınız. Sahaja Yoga’yı yaymak için tohumlar yaratmak sizin işinizdir. Sizler, Paramchaitanya’nın sizinle birlikte olduğu, kesinlikle onun sizin bir parçanız olduğu, size ihtiyacınız olan bütün yardımı, gereken bütün itibarı ve aynı zamanda gereken şahsiyeti de size verdiği bir farkındalık seviyesindesiniz.

Tanrı hepinizi kutsasın.

H.H. Shri Mataji Nirmala Devi