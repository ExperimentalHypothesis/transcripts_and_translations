Sahasrara  Puja - Kalateet, dharmateet, gunateet - Wenen, Oostenrijk - 05/05/1985

Translation not verified. Dear yogi, register as volunteer to do so.
Vertaling niet geverifieerd. Beste yogi, registreer als vrijwilliger om dit te doen.

De Sahasrara van de Virata is voor jullie een zeer bevoorrechte plaats om binnen te treden, om in het brein te verblijven als cellen van deze Sahasrara. Laten we zien welke de kwaliteit is van de cellen van de Sahasrara. Dit zijn speciale cellen die geschapen worden door de werking van de Swadisthan. Zij doorlopen alle chakra's en wanneer zij de Sahasrara bereiken zijn ze uitgerust om de hersenactiviteit te beheren zonder betrokken te worden bij andere elementen in het lichaam. Op dezelfde manier moeten de Sahaja Yogi's zich niet inlaten met de andere cellen, de menselijke wezens, van het lichaam van dit universum.

Het eerste wat met een Sahaja Yogi gebeurt op het niveau van de Sahasrara, is dat hij "verder, hoger, daarboven", "Ateet" staat. Hij overstijgt zoveel zaken: "Kalateet", hij gaat voorbij de tijd. Tijd is zijn slaaf. Wanneer je ergens naartoe moet ontdek je plots dat alles zo op hetzelfde ogenblik uitwerkt wanneer je in staat bent om het te doen. Laten we zeggen dat je de trein moet halen en je komt te laat op het station aan en je beseft dat de trein voor jou te laat is.

De dingen werken op zo'n manier dat je voelt dat zij actief zijn om het je gemakkelijk te maken. Zo ga je boven de tijd: "Kalateet".

Dan overstijg je het dharma: "Dharmateet". Dit betekent dat het dharma een deel van je wezen wordt. Niemand hoeft je te zeggen wat je wel of niet moet doen, je doet het gewoon niet. Wat je ook moet doen, doe je. Wanneer je al deze dharma's overstijgt die menselijke dharma's zijn, menselijk betekent dat de aandacht door lust of hebzucht naar iets wordt getrokken en er dan niet meer van kan worden losgemaakt.

Nu wordt de aandacht dharmateet wat betekent dat de aandacht zijn dharma verliest. De dharma’s van de aandacht zijn van die aard dat we de dharma’s die door de profeten werden onderwezen, moeten gebruiken om ze te controleren. Dit omdat we van het laagste niveau komen. Deze dharma's bestaan in ons wezen en beginnen zich te vertonen, en wanneer zij ons aanvallen moeten we iets hebben om dat te controleren.

Zo bouwen we onze dharma's op, onze zelfreglementering, en controleren deze dharma's die van onze lagere conditionering komen. Het fantastische van menselijke wezens is dat zij hun eigen dharma's gemaakt hebben boven de lagere dharma's.

Laten we zeggen dat koolstof vier valenties heeft en reageert en overeenkomt met die vier valenties, het kan er geen zes van maken. Maar menselijke wezens kunnen die valenties maken die verondersteld worden het menselijk dharma voor te stellen: het "Manudharma". Maar met het opstijgen tot de Sahasrara, verliest de aandacht deze eigenschap. Dit betekent dat het niet nodig is jezelf dharma’s en regels op te leggen. Je moet jezelf niet disciplineren, je wordt automatisch gedisciplineerd. Dat is het eerste teken van iemand die behoort tot de zuivere religie. Dat is zuiver. De aandacht wordt niet gebonden of aangevallen dor wat dan ook. Het is zo zuiver als het lotusblad, het water blijft er niet op hangen. Zo wordt je "Kalateet". Je wordt "Dharmateet". Je wordt "Gunateet".

Dit betekent dat je de drie gemoedstoestanden waarin je geboren wordt, links, rechts en het midden, overstijgt. De linkse gemoedstoestand is die waardoor je aandacht emotioneel gehecht is. De rechtse is die van de fysieke en mentale gehechtheden. De derde is de gehechtheid aan het dharma. De gehechtheid aan rechtschapenheid en aan het rechtschapen maken van anderen, aan het disciplineren van anderen en zichzelf: "Sattvika", waar men tracht zijn vijanden te controleren: lust, woede, fierheid, ijdelheid, gehechtheden en hebzucht. Al deze beperkingen van de aandacht gaan verloren en je wordt een vrij persoon met volledige wijsheid. Je aandacht zelf wordt dharmisch. Zo verlies je ook de guna’s en wordt je "Satgunis", Dit betekent deugdzaam op een spontane manier, niet door discipline. Je wordt op een spontane manier rechtschapen.

Zo'n mensen verwarren je soms. Zoals bijvoorbeeld Christus een zweep ter hand nam en de mensen sloeg die voor de tempels in de tegenwoordigheid van God dingen verkochten. Volgens wetten zouden we niet woedend mogen zijn, maar deze woede is die van een GUNATEET, en zo een woede komt spontaan, moet niet geanalyseerd worden, gebeurt spontaan. De woede van de Devi tegenover de rakshasa’s, het doden van de rakshasa’s, de samhara’s van Krishna, Krishna die Arjuna zegt deze mensen te doden omdat zij toch reeds dood waren. Dit alles kan worden uitgelegd omdat je erboven uitstijgt. Zo rijzen in de Ateet de voorwaarden van het overstijgen op. Alleen hij die controle kan uitoefenen overstijgt. Hij die erin vertoeft kan geen controle uitoefenen. Om een schip uit het water te trekken moet je op de oever staan. Alleen iemand die erboven staat kan dit doen. Zo overstijg je en word je “Ateet”.

Maar wanneer men het heeft over de kennis van zo een persoon kan men niet denken omdat hij boven het denken staat. Je kan hem niet beschrijven want zo een persoon kan niet beschreven worden. Je kan niet zeggen waarom Socrates ermee instemde het vergif in te nemen, waarom Christus zich liet kruisigen. Dat staat boven het menselijk begrip. Daarom gaan je gedragingen het menselijke begrip te boven en moet je van menselijke wezens geen machtigingen aannemen. Jouw machtigingen komen van de Almachtige God en niet van deze menselijke wezens die op een lager niveau staan. Het is alsof een hond over mensen zou schrijven.

Zo bereik je een toestand die kan beschreven worden met het woord "A" dat betekent "zonder". Zo een persoon is gedachteloos, hij denkt niet. Zo een persoon is ontdaan van hebzucht en lust. Van zo'n persoon wordt gezegd dat hij "Asesha" is, waaruit niets is weggelaten (of waar alles is inbegrepen). Wanneer je bijvoorbeeld een vacuüm wil creëren, blijf je dit doen en op elk moment is het vacuüm niet volledig want steeds is er nog ergens iets. Het volledig vacuüm is onmogelijk. Maar zo een persoon heeft een volledig vacuüm wat alle negatieve en agressieve kwaliteiten betreft, deze bestaan er helemaal niet, volledig niet.

Zo’n persoon is een eeuwig wezen, niemand kan hem doden, niemand kan hem kwaad doen of kwetsen. Hij wordt niet verstoord door beledigen of niet beledigen. Hij is niet opgetogen als hij geprezen wordt want hij is ontdaan van de eigenschap vreugde aan de geschenken van het ego te beleven. In het derde stadium dat hij bereikt verkrijgt hij de zegen van het woord "Nihi". Dit is het eerste deel van Mijn naam. Maar wanneer men het in het Sanskriet combineert met "Mala" wordt het "Nirmala". Maar het woord is "Nihi". Het is Ni die een beetje beeft: Niii. Dat betekent "zonder" en "Nira" betekent "louter, puur". Zoals in de woorden Nirananda, Niratma- louter Atma, louter vreugde. Kevalam, de enige, er is niets dan vreugde. Maar Nira of Nihi, wordt zoals ik zei, in twee vormen gebruikt. De ene met de betekenis van "zonder" of "ontdaan van". De andere met de betekenis van "de Enige, absolute". Het absolute. Hier wordt de vreugde dan Nirananda, absolute vreugde, niets dan vreugde. Dat is volledige vrijheid.

Zo zijn er vele soorten vreugde. Zoals ik jullie vroeger vertelde is er Swananda, de vreugde van de Spirit, Brahmananda: de vreugde van het welzijn, Leelananda, Krishnananda: de vreugde van het spel. Maar wanneer je de toestand van de Sahasrara bereikt is het Nirananda: louter absolute vreugde. Nira is Mijn Naam en betekent absoluut. Wanneer je dus zo een bijvoeglijk naamwoord voor iets anders plaatst, wordt het absoluut. Zo word je absoluut. En wanneer je dat stadium van het absolute bereikt, dan is er geen plaats voor iets anders behalve jezelf.

Laten we even bekijken wat absoluut is. Dat betekent dat het niet relatief is, het bezit geen relatieve eigenschappen. Iets absoluut kan niet vergeleken worden: "Atulniya". Het kan met niets in relatie gebracht worden, het is absoluut. Het kan niet begrepen worden omdat het met niets in verband kan worden gebracht waardoor we kunnen begrijpen. Het is absoluut. Langs welke weg je het ook probeert te kennen, het leidt je weg van het absolute. Waar je ook het absolute tracht te analyseren, zit je ernaast. Dit is wat je krijgt in de Sahasrara: Nirananda.

In de verschillende stadia van Sahaja Yoga moesten we starten vanuit de Shreeananda, dit betekent de Ananda van het lichaam, Manasananda, de vreugde van de manasa, de psyche. Dan kan je ook de Ahamkarananda vernoemen, de tevredenheid van het ego. Maar de toestand die nu in ons moet gevestigd worden is die van Nirananda. Wat betekent dan vrees? Wat betekent dan praten hierover?

Je kan er niet over praten want waarmee zal je het in verband brengen? Ik kan niet zeggen dat het zo of anders is. Er zijn geen woorden om het absolute te beschrijven. Het kan alleen door negatie. Het is niet dit, niet dat. Wat overblijft is het absolute. Zo bereik je de toestand van het absolute en dat is een toestand waarin een volledige verbinding is gevestigd en in die verbinding is er niemand anders dan het absolute in jou.

Dat is de Sahasrara Puja waarvoor jullie hier zijn. Dat is het niveau dat jullie moeten trachten te bereiken. Dat zou de spirituele groei moeten zijn. Wij zouden in onszelf moeten gevestigd zijn. Wij moeten niet naar de Himalaya's gaan en wij moeten niets doen dat drastisch is.

Wij moeten het absolute worden terwijl we in deze wereld verblijven.

De enige, "Kevalam". Het heeft niets te maken met hoe, je wordt het gewoon. Je wordt het zoals een bloem het fruit wordt. Het is in jullie ingebouwd. Laat het uitwerken.

Je wordt het alleen door overgave. Geef jezelf over en je zal verrast zijn dat je je in die toestand bevindt, waarin je van je “absoluut zijn” geniet. Het is absolute liefde, het is absoluut medevoelen, het is absolute kracht. Er zijn geen woorden meer, er is geen beschrijving meer.

Je wordt het absolute en voelt je absolute zijn met die eenheid.

Als er iemand niet bij je is, maak je je daarom geen zorgen. Je hebt geen gezelschap nodig. Je bent alleen en geniet van het absolute. Slechts daar kan je ook op de beste manier genieten van het absolute in anderen. Zonder iets anders te zien dan het absolute.

Moge God jullie zegenen.