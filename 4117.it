Navaratri Puja (riassunto), Cabella Ligure (Italia), 1996.

Oggi, come sapete, è un giorno speciale: veneriamo la Dea venuta nove volte su questa terra per uccidere tutti i demoni e tutte le negatività, e rendere i devoti liberi di adorare. Il Suo lavoro è già stato ampiamente descritto.

Eppure vediamo che oggi sono tornati dei nuovi demoni, un nuovo genere di persone negative. Forse doveva essere così. Doveva essere così perchè dopotutto siamo in Kali Yuga e la commedia, la rappresentazione, il gioco del Kali Yuga non poteva avere luogo in assenza di queste forze. Dunque sono venute a portare la commedia a compimento. Ma questa volta la guerra sarà diversa: sarà una guerra condotta da gente che è in pace. E la gente che è in pace è la gente di maggior successo in ogni attività della vita, anche in guerra.

Non era andata così, finora. Si dice che Gengis Khan, durante la sua guerra di conquista, entrò in un grande monastero buddista vicino a Ghaya e uccise tutti i monaci. C’erano circa trentamila buddisti lì. Non dissero nulla e furono uccisi tutti. Così la gente ha iniziato a non avere più fede nel buddismo. Tutti infatti si domandavano: “Ma che specie di buddismo è questo? Perchè Buddha non li ha salvati?”

E’ questo il modo di pensare degli esseri umani. Buddha avrebbe dovuto salvare quelle trentamila persone pacifiche, che non fecero nessuna resistenza e furono per questo uccise da quell’orribile persona che era Gengis Khan. Vi sorprenderà forse, ma in questi tempi moderni Gengis Khan è stato celebrato da molti commentatori e numerosi sono i libri che parlano di lui. Non era un musulmano, ma una specie di esaltato. Ha distrutto molte moschee e molti bellissimi monumenti, ed è arrivato fino in India dove ha governato per un breve periodo. Questa è storia.

Allo stesso modo ci sono state guerre tra i cristiani e i non cristiani, tra i musulmani e i non musulmani. E in ogni guerra di cui abbiamo avuto notizia, sono state le persone di fede a pagare di più, le persone sincere, quelle che adoravano Dio con piena fede. Queste si sono perdute. Così molti sono diventati atei, dicendosi: “Dio non esiste, il suo potere divino non esiste. Non sono mai esistiti né l’uno né l’altro. Siamo stati degli stupidi, dei pazzi a crederci.”

Dal canto loro tutti i responsabili religiosi hanno sfruttato al massimo le situazioni di conflitto, propapagando il punto di vista per cui: “…Quelli erano dei peccatori, lontani da Dio, per questo li abbiamo uccisi e siamo usciti vittoriosi.” Era il loro concetto di vittoria: avere successo massacrando altri esseri umani.

Arriviamo quindi all’epoca del Kali Yuga. Qui si è riprodotta la stessa situazione, in  un modo più sottile, in un modo diverso: è iniziata una grande guerra. Da una parte ci sono le persone  anti-Dio, che usano Dio per scopi personali e sono molto disoneste, corrotte e crudeli. Innalzano la bandera di Dio, il suo stendardo, senza alcun diritto. Dall’altra parte ci sono i Sahaja Yogi, che hanno ricevuto la realizzazione e devono combattere i primi. Ma c’è una grande differenza tra questa guerra e le guerre precedenti.

In quelle guerre coloro che erano considerati i vincitori ...Questo riguarda il periodo successivo alle nove battaglie della Madre Divina: la negatività, che è più volte rispuntata e che ha avuto dei successi, si sentiva molto fiduciosa perchè otteneva quello che cercava. Ma nel Kali Yuga, alla luce del Kali Yuga, tutte quelle vittorie storiche vengono considerate come qualcosa di cui vergognarsi, qualcosa di molto aggressivo e insensato, e questo punto di vista si è diffuso ovunque.

Il fatto, ad esempio, che i bianchi siano andati in America e abbiano ucciso tutti quelli che già vivevano lì, sta ora venendo alla luce.

I figli, i nipoti, i discendenti di coloro che si consideravano vincitori, ora si  vergognano di loro, si vergognano di ammettere che quelli sono stati i loro antenati. Tutto questo a partire dall’ultima guerra.

La venuta di questa consapevolezza è la vera vittoria dei tempi moderni, del Kali Yuga: tutto quello che era accettato come parte del gioco, come ovvio e scontato modo di vivere, viene messo in discussione ovunque nei tempi moderni. Tutto ciò che è aggressione, oppressione, crudeltà ora viene anche punito. Molti criminali di guerra potranno anche essere sfuggiti, ma molti sono stati processati, e questo non era mai successo prima. Nessuno ha mai processato Gensis Kan.

Adesso, in modo molto sottile, tutte queste persone cominciano ad aver paura di essere interrogate  e di dover forse scontare quello che hanno fatto.

Non so bene quando sia cominciato, ma, se ricordate, all’inizio del Kali Yuga in Italia c’era un uomo molto aggressivo chiamato Mussolini e alla fine è stato appeso.

In Germania c’era un uomo molto potente chiamato Hitler, e poi un altro chiamato Himmler, e tanti altri, e solo Dio sa cosa è successo loro. I tedeschi non vogliono nemmeno sentirli nominare, si vergognano tutti di loro.

Poi c’è stato qualcuno in Inghilterra, Warren..... che fu mandato in India, ed è stato messo in prigione. Tutto questo prima non era mai accaduto.

Napoleone aggrediva e pensava di riportare grandi vittorie, però anche lui non potè continuare, ha dovuto smettere. Vedete, chiunque sia stato aggressivo, abbia dominato, sia stato crudele,  demoniaco, ha dovuto pagare per questo e, di solito, nel corso della sua stessa vita. In caso contrario, alla sua morte ha perduto ogni fama e non viene considerato come un eroe. La gente non vuole erigere statue in suo onore. Nella mente delle persone si è quindi sviluppata una consapevolezza per cui se prendiamo ad esempio Stalin, che governò la Russia tempo addietro, oggi non è possibile trovare nemmeno una statua di Stalin.

Questi sono i tempi moderni. Questo è il potere dei tempi moderni, che fa paura a quelle persone che pensavano di poter continuare a comportarsi come volevano.

Molto presto capiranno che devono finirla con queste cose insensate, altrimenti dovranno pagare. Non saranno gli oppressi a soffrire, ma gli oppressori. Soffriranno fisicamente, mentalmente, emotivamente e inoltre la loro fama verrà infangata.

Così, la vittoria odierna del potere della Madre Divina sta compiendo una grande opera: smascherare pubblicamente. Coloro che si comportano scorrettamente verrano pubblicamente condannati.

Se vedete le cose da questo punto di vista, capite in che modo noi oggi siamo vittoriosi.

Molti si sono rattristati perchè non ho vinto quel premio (il Nobel per la pace). Questo premio per me non fa nessuna differenza e non la fa neanche per voi devo dire, perchè siete venuti senza che io avessi ricevuto nessun premio, e molti verranno anche senza che io riceva alcun premio del genere. Però questa volta, per la prima volta, le persone che hanno ricevuto il premio sono state criticate: ancora adesso si scrive contro l’assegnazione fatta, che viene fortemente criticata. Chi credeva di essere molto furbo deve sapere che la furbizia ha esaurito la sua corsa e non so quanto potrà continuare. Ancora oggi sui giornali si trovano articoli sul modo stupido in cui quel premio è stato assegnato e sul fatto che restano incomprensibili le ragioni dell’assegnazione. Non solo coloro che hanno fatto la scelta vengono criticati, ma ancora di più quelli che sono stati scelti.

Ora come Sahaja Yogis dobbiamo conoscere la differenza tra la coscienza, cosa che c’era nell’epoca passata, e la consapevolezza, che è una caratteristica nuova dell’animo umano, propria dell’epoca odierna.

Nei tempi passati era necessario uccidere quei demoni, fare piazza pulita, ma sono di nuovo tornati a calcare le scene. Ora che siamo nel Kali Yuga, vengono smascherati, condannati, imprigionati e puniti pubblicamente.

La consapevolezza collettiva ha avuto una vittoria così grande, ritengo, su queste persone che prima arrivavano, uccidevano e morivano senza subire alcuna condanna, per questo, alcuna diffamazione.

Vediamo ora cos’è la coscienza e cos’è la consapevolezza.

E’ un argomento sottile  che credo tutti voi possiate comprendere. La coscienza è tale che, se qualcuno vi rende consci di una cosa, allora ne diventatate consci.  Ad esempio.....la mia mano è qui, d’accordo, ma normalmente Io non sono conscia della mia mano. Se un uomo dorme non è conscio del fatto che sta dormendo. Quando però mi fate notare che ho la mano, ne divento conscia o se qualcosa mi punge allora ne divento conscia, altrimenti non lo sono. Vedo ogni cosa, ma non sono affatto conscia dei miei occhi. Supponiamo però che diventi cieca: non potrò vedere, allora divento conscia dei miei occhi, del fatto di avere occhi attraverso i quali ora non posso vedere.

Allora quando dite che la mano è lì, ne avete coscienza. Possiamo dire che questa è la conoscenza riguardo la mano. Acquisite una conoscenza riguardo ad essa. Una volta però che non siete più consci della mano, questa conoscenza sarà scomparsa.

Quindi dire che c’è l’ignoranza e c’è la conoscenza .......in realtà ambedue sono la stessa cosa. Non siete consci della vostra mano e quindi siete piuttosto ignoranti riguardo ad essa. Supponiamo però che qualcuno dica “Le tue mani sono molto belle”.  Qualcuno fa un’osservazione del genere. Allora divento conscio delle mie mani, del fatto che sono belle, altrimenti non avrei mai immaginato che fossero belle.

Normalmente quindi, tutti gli esseri umani vivono a questo livello: qualcuno deve dire loro le cose. Ora, qualcuno vi dice che state indossando un sari molto bello, d’accordo? Allora lo guardo e dico “Sì è molto bello,  non me ne ero resa conto”.

Qualcuno quindi ve lo deve dire, allora diventate coscienti, altrimenti non lo sareste. Tutti noi esseri umani a quel livello siamo così.

Cos’è invece la consapevolezza? E’ qualcosa di diverso. Vuol dire che, se vedo qualcuno che mi attacca, metto la mia mano così. Questo significa che sono consapevole del fatto che ho le mani. Non ne sono conscia, ma sono consapevole di avere le mani e che le devo usare. Come qui, in Italia, dove continuamente muovete le mani così......... questo significa che sapete, siete consapevoli di avere le mani e che dovete usarle per esprimervi con più enfasi.

In un certo modo quindi siamo anche consapevoli del nostro corpo, siamo consapevoli degli altri, li conosciamo, sappiamo che sorta di persone sono.

Questo fino a quando siamo realizzati. Dopo la Realizzazione del Sé cosa succede? E’ molto interessante. Dopo la realizzazione andate oltre ambedue queste cose: la coscienza e la consapevolezza, perchè andate al di là del pensiero.

Cosa vuol dire che andate al di là del pensiero? L’ira, tutti i tipi di idee, di aggressività, tutto quanto viene manovrato o messo in moto dalla vostra mente. Così se la vostra mente è persa, cosa farete? Non c’è più la mente.

Voi siete uno con la realtà, quindi non c’è più una mente con cui comunicare. La chiamiamo consapevolezza senza pensieri. Cosa vuol dire? Abbiamo conquistato tutti i nostri nemici liberandoci di quell’unico nemico che è la nostra mente.

Non c’è più una mente che suggerisca, che vi dica le cose, e quindi senza mente siete smarriti.

Ora, è stato detto di porsi questa domanda “Chi sono io?” Non appena vi fate questa domanda diventate senza pensieri e allora vi perdete, non potete rispondere a questa domanda. Altrimenti potreste rispondere “Sono una donna: Sono questo. Sono quello. Sono un cardinale. Sono il Papa..... sono questo e sono quest’altro”.

Ma una volta che siete anime realizzate, chi vi dirà chi siete? Perchè chi ve lo dice è la mente, che non esiste più. Non ci sono più pensieri. Questo vuol dire che vi dissolvete nel vostro Sè e questa è la realtà. Però siete anche consapevoli, e questo è un altro aspetto. Se vi ponete una domanda, non siete lì per rispondervi, ma siete consapevoli. Se il vostro nabhi è bloccato, subito ve ne accorgete. “Il mio Nabhi è bloccato, ho un problema al fegato”. Non avete bisogno di farvi delle domande. Oppure se qualcuno è vicino a voi e ha lo Swadisthan sinistro, subito: ”Oh mio Dio! Guarda un po' questo!”

Se qualcuno è arrabbiato o è molto irascibile, subito sentite un tale calore che emana da quella persona che vi dite “meglio allontanarsi al più presto”.

Questo quindi è un nuovo regno in cui siete entrati: è la realtà, di cui prima non eravate mai stati consapevoli.

Supponiamo ora che ci sia un uomo cattivo vicino a voi. Potrebbe essere un ladro, un assassino o qualsiasi  cosa. Normalmente non ne sareste affatto consci, tanto meno consapevoli. Ma quando siete un’anima realizzata, diventate consapevoli del tutto, della realtà, dei problemi, in modo collettivo, diventate consapevoli del collettivo, consapevoli dei problemi del mondo intero. Questa consapevolezza è molto differente.

La prima consapevolezza, come vi ho detto, è di questo tipo: se qualcuno vi dice che siete così e così, ne diventate consapevoli. Ma nell’altro tipo di consapevolezza nessuno deve dirvi nulla. Semplicemente è lì. Voi siete lì. Sapete di cosa si tratta. Questo è ciò che abbiamo raggiunto nei tempi moderni ed è anche la benedizione dei tempi moderni: noi sappiamo chi siamo.

Dite sempre: “Siamo il puro spirito”, anche ieri l’ho sentito dire. Ma ne siete sicuri? Cosa ve lo fa credere? Cosa vi fa credere di essere il puro spirito? Voglio dire, non avete visto il vostro spirito, non è vero? Non avete visto coi vostri occhi cosa siete, e allora come potete dire di essere il puro spirito? E’ solo che ....dite qualcosa perchè Io ve l’ho detta. Però voi siete il puro spirito, perchè qualunque descrizione venga data del puro spirito, esso è consapevole del potere divino. E’ consapevole del potere divino ed è per questo che voi siete il puro spirito. Perchè solo quando il puro spirito è nella vostra  personalità potete diventare consapevoli del potere onnipervadente.

Questo è scritto in tutti gli Shastra, in tutte le scritture, dappertutto. E cosa sapete di voi stessi? Sapete di essere lo spirito perchè conoscete i vostri Chakra, conoscete le vostre Nadi. Quello che è successo è che vi siete separati da voi stessi e potete osservarvi. Potete vedere voi stessi con molta chiarezza e iniziate a vedervi nel presente, nel passato e nel futuro.

Vedendo come eravate nel passato ne ricevete uno shock “Mio Dio, ero così!” Potete vederlo attraverso il vostro stato presente. Poi però ve ne dimenticate dicendovi “Lascia stare il passato, dimentica il passato!”.

Però ancora c’è il futuro e allora vi mettete a pensare al futuro. Per prima cosa pensano ai loro figli, alle mogli, anche se sono Sahaja Yogis. “Cosa accadrà ai miei bambini? Cosa accadrà a mia moglie?

Poi pensano “Cosa accadrà a Sahaja Yoga?” e poi “Cosa accadra a Mataji?” e inoltre pensano “Che ne sarà di questo mondo?”.

Perchè la vostra consapevolezza si è espansa. Non siete più dentro una sfera limitata. Potete pensare ai vostri figli, a vostra moglie, ma potete pensare anche al mondo intero e a tutti i suoi problemi.

Avete quindi raggiunto questo stadio, d’accordo? Siamo arrivati a questo stadio.

Ora, cos’è che abbraccia tutto questo o diciamo vi porta delle soluzioni per la vostra famiglia, per vostra moglie, per chiunque? Qual’è la soluzione ? Vostra Madre crede nel porgere soluzioni, non solo problemi. Oggi non ci sono gli stessi problemi che esistevano all’epoca del Navaratri.

Non è più possibile impugnare la spada e andare ad uccidere qualcuno. No, non è possibile: cosa volete tagliare?

Allora per come sono i problemi di oggi, per come li vediamo dentro di noi...... dentro di noi vediamo dei problemi, ne siamo consapevoli e vogliamo fare qualcosa per risolverli.

Sia che siamo nel passato, nel presente o nel futuro, vediamo dei problemi. Allora, quindi, qual’è la soluzione?

Non abbiamo nessuna arma per combattere e neanche sapremmo usarla. Molti non sanno nemmeno come si impugna una spada e molti non desiderano affatto impugnarla perchè sono così dentro la compassione, nell’oceano di compassione dove gioiscono pienamente.

Gioiscono della loro compassione e della compassione degli altri, della compassione della loro Madre. Allora però come si risolve il problema?

Il problema si risolve se voi stessi diventate molto potenti interiormente. Dov’è la vostra attenzione? Dovete muovervi verso l’interno. Dov’è la vostra attenzione? Voi dovete diventare molto potenti. Io ho fatto il mio lavoro, vi ho dato la realizzazione, siete così cresciuti e questa volta vi ho spiegato e detto tutto. Vi ho dato moltissimo amore, un oceano d’amore, direi, come voi dite o comunque si voglia dire ... ma ora voi dovete nutrire voi stessi, dovete diventare potenti dentro di voi. In che modo dunque potete diventare potenti?

Prima di tutto dovete credere di aver trasceso la vostra personalità umana e di essere diventati, ora, degli esseri super-umani. Innanzi tutto deve svilupparsi questo, ciò che chiamiamo fede. Questa fede non è falsa, non è una fede cieca che vi fa credere in qualche cosa, ma è un fatto. L’ho ripetuto centinaia di volte: “Abbiate innanzi tutto fede nella vostra ascesa, nella vostra posizione di Sahaja Yogis”.

La meditazione è fondamentale per questo, è molto importante. Senza la meditazione non potete avere una piena fede in voi stessi, in quanto non potete conoscere voi stessi chiedendovi “Chi sono io?” Non potete. Provate ora, fate dentro di voi la domanda: “Chi sono io?”. Sarete persi.

Quale fede bisognerebbe avere quindi? Perchè, se vi ponete la domanda “Chi sono io?”, vi smarrite. Raggiungiamo così  uno stadio in cui devo dirvi che la fede non è mentale, non è emotiva, non è fisica, ma è uno stato del vostro stesso essere, che possiamo definire uno stato spirituale.

In questo stato spirituale, nulla può disturbarvi, nulla può schiacciarvi, nulla può dominarvi, perchè se possedete questo stato siete parte integrante della realtà, siete un membro onorato del regno degli dei, siete la più riverita delle personalità, siete come una deità, come i ganas.

Quando siete in questo stato - è uno stato, lo ripeto, oltre lo stato umano - voi siete estremamente potenti.

Esiste una storia su Nizzamudin, un grande Sufi, in India. C’era un orribile re che si era dato il nome Tisha e Nizzamudin non voleva inginocchiarsi di fronte a lui.

Il re si arrabbiò molto, ma lui disse “Posso solo inginocchiarmi davanti a Dio, non davanti ad altri”.

Tisha disse “Se domani non verrai a inginocchiarti davanti a me, ti taglierò la gola”. Ma quella stessa notte la gola del re fu tagliata. E’ una storia, ma è accaduta davvero.

Qualcuno andò a tagliargli la gola e non fu certo Nizzamudin, lui non l’avrebbe fatto.

Quindi, se raggiungete questo stato che chiamiamo “stato di Shradda”, stato di shradda illuminata, fede illuminata, si crea un nuovo tipo di meccanismo e cioè diventate parte integrante del tutto.

Questo vuol dire che la luna, le stelle.........vedete non ho chiesto al sole di essere qui per il puja, non l’ho mai fatto né questa nè altre volte. Non chiedo mai nulla, non c’è bisogno. Tutto accade.

Non dico alle vibrazioni di formare delle croci o di produrre tutte queste foto miracolose. Non dico nulla, non c’è bisogno di dirlo. Fanno tutto per conto loro e a volte mi sorprendo nel vedere quali metodi ingegnosi utilizzino e come riescano a organizzare le cose. Io stessa ne sono sorpresa. Non sono stata io a dire che le due persone scelte per il premio dovevano essere criticate in questo modo da ogni giornale. Tutto funziona automaticamente, semplicemente funziona. L’unica cosa che c’è da parte mia, se qualcosa c’è, è una fede totale, completa di essere in questo stato. Ed è per questo che ho una pazienza enorme, completa (saburi). Completa pazienza, è questo che dobbiamo imparare.

Tutto accadrà comunque, perchè voi tutti siete in questo stato. Soltanto ... la meditazione è importante, molto importante, non per Me, ma per tutti voi.

Se tutti voi potete meditare anche solo 10 minuti ogni giorno, questo vi aiuterà moltissimo.

Ora, perchè esistono tutte queste statue della Madre, di Hanumana, di Ganesha, del Cristo?

Perchè, per cominciare, gli esseri umani non riescono a comprendere cose che non abbiano forma, non riescono ad andare in profondità a meno ché non ci sia una forma.

Però poi sono andati all’estremo opposto e si sono messi a venerare pietre qualsiasi come fossero Dio. Voi però ora avete discriminazione. Sapete cosa deve essere adorato, chi deve essere trattato come una personalità più elevata; lo sapete.

Prima però si può adorare ogni sorta di persone, come oggi, ad esempio, la gente venera il Papa, lo sapete molto bene.

Ma che fare? Non solo sono ciechi, non solo sono inconsapevoli, ma non sono neanche consci di questo. Sono tutti ad un livello tale che non gli si può dire nulla.

Voi quindi siete un nuovo tipo di persone, direi, che hanno lottato, hanno combattuto per conoscere la verità assoluta. Finchè non conoscete la verità assoluta, non siete arrivati da nessuna parte; non avete discriminazione, non avete comprensione, non avete saggezza.

Quando però conoscete la verità assoluta non dovete in nessun modo rimanere per metà da un lato e per metà dall’altro. Questa è una situazione molto pericolosa. Se ad esempio un seme è germogliato, non è nè un seme nè un albero e se non cresce sarà sprecato. Questo accade alla vostra consapevolezza, sto di nuovo parlando della vostra coscienza e consapevolezza..... e a quel punto voi non siete nè di qua nè di là.

Molte persone vengono in Sahaja Yoga per trovare, forse, della pace, ma ricevo lettere del tipo “Mia madre è malata, mio padre è malato, mia sorella è malata” oppure “Mia marito litiga sempre con me, vorrei divorziare” o come terzo argomento “ Ho perso tutti i miei soldi, devoQQQQQ avere del denaro”, quarto “Sono un grande artista, ma la mia arte non rende”. Mi sottopongono tutti questi stupidi problemi e ancora “I miei figli non sono bravi, creano molti problemi”, “Mia moglie non va d’accordo con me, mia madre non va d’accordo con me, mio fratello non va.....” e Io mi chiedo “Ma che razza di Sahaja Yogis sono?”

Lo stato dell’essere in cui si è uno con la realtà ... significa che tutta la realtà è ai vostri piedi. Tutto lavora per voi e una volta che possediate anche un solo barlume di questo stato, posso assicurarvi che voi sarete così in pace con voi stessi. Se vi dicono che siete un re, sarete un re, se vi dicono che siete un mendicante, sarete un mendicante. Che differenza fa per questo stato che è come l’oro più puro, che non può ossidarsi?

Dobbiamo sviluppare un simile stato della mente. E’ più che altro una sfida per noi. Siete Sahaja Yogis, d’accordo, avete avuto la realizzazione, d’accordo, potete cantare molto bene, d’accordo, avete raggiunto buone posizioni sociali, d’accordo, siete felicemente sposati, d’accordo, avete dei bei bambini, avete tutto, avete questo e quest’altro. E ora una forza negativa si affaccia per crearvi dei problemi........e allora? Che problema c’è? Se non ci fosse oscurità come potreste sapere di essere la luce? E’ una sfida al vostro stesso stato, per verificare a che livello siete.

La parola “stato” non è molto esplicativa, in sanscrito si dice “swarupa”. “Swarupa”: Swa è il vostro Sé e “rupa” vuol dire forma o stato.

Questo stato può essere raggiunto da ognuno di voi dicendo “Non questo, non questo, non questo, non questo”.

Allo stato attuale la vostra mente ha raggiunto quello stadio in cui non c’è più mente e quindi potete fare questo. Dovete però sviluppare un tipo di personalità che possa comprendere chi voi siate, e in questa comprensione voi siete solo consapevoli di ciò, non consci.

Prendiamo Me, ad esempio. Io sono consapevole di essere l’Adi Shakti, ne sono consapevole, lo so. Ma quando voi dite “Jai Shri Mataji”, anch’Io ripeto “Jai Shri Mataji”, dimenticando di essere Io colei di cui voi state parlando. E questo in realtà dovrebbe essere lo stato, che voi siete consapevoli.... si, siete consapevoli nel senso.....non so come dire, ma Io sono consapevole di esserlo. Se Mi chiedete “Madre, è Lei l’Adi Shakti?” vi rispondo “Si, lo sono” perchè lo so, so di  esserlo. Ma quando voi dite “Jai Shri Mataji”, mi dimentico di essere l’Adi Shakti e anch’Io dico “Jai Shri Mataji” insieme a voi. Me ne dimentico e devo dirmi “No, no tu non lo puoi dire!”.  E’ molto interessante.

Così voi mi fate sedere qui, come una regina e mi date dei regali, questa e quest’altra cosa... va bene. E’ la vostra idea delle cose, ma per Me, vedete, Io sono completamente dentro Me stessa. In Hindi si dice:”Ham hapne andar sama gae” cioè “Io sono persa dentro Me stessa”.

Va bene se fate una cosa, va bene se fate l’altra e se non la fate va bene comunque. Per Me non fa nessuna differenza. Potrebbe farla per voi, ma per Me non ne fa.

Vi ho detto molte volte “Non fatemi regali, non fatemi regali” e la sola spiegazione è stata “Sa nel corso dell’anno Le facciamo regali solo una volta e quindi Madre, perchè dovrebbe opporsi quando questo ci dà gioia?” D’accordo, se vi rende felici, fatelo, ma per Me non ha alcuna importanza, perchè non credo di esser lì. Semplicemente, vi vedo seduti qui, d’accordo, “Sono tutte anime realizzate” ...  ma Io sono una di voi. Non credo di essere molto speciale.

Se però me lo chiedete, allora vi risponderò “Va bene, sono l’Adi Shakti”, ma non credo nemmeno che l’Adi Shakti sia molto speciale, dato che non ho mente, ma comunque  ... non credo sia qualcosa di speciale. Siccome qualcuno è qualcosa ...... e allora? Ad esempio, il sole è il sole, e allora? E’ il sole! Se qualcuno è l’Adi Shakti, è l’Adi Shakti, e allora?

Ma quanto è successo a voi è qualcosa degno di credito, perchè voi non siete nati realizzati: avete ottenuto la vostra realizzazione. Voi, quindi, siete speciali, siete grandi, avete ottenuto qualcosa.

Io non ho ottenuto nulla. Io ero così e sarò così. Sia che combatta i demoni o che sieda di fronte a voi, non fa nessuna differenza. Rimango quella che sono. Però per me, voi siete grandi, perchè avete raggiunto questo.

Vedere oggi, in questo giorno del Navaratri, così tante persone sedute a rendermi omaggio .....così tante persone sono qui, così tanti Sahaja Yogis, è talmente straordinario!

E non è una mia conquista, vi assicuro, si tratta della vostra ricerca, perchè Io sono venuta su questa  terra molte volte prima, lo sapete, ma non è mai accaduto qualcosa del genere.

Molti sono venuti. Sono stati crocefissi, hanno subito questo e quest’altro, ma non hanno mai avuto persone di questo genere.

Arriviamo quindi allo stesso punto: noi dovremmo essere consapevoli di noi stessi. Completa shradda in voi stessi. Se avete shradda in voi stessi, avrete anche shradda in Me, perchè noi non siamo diversi. Se credete che quest’acqua  è acqua, allora, ovunque troverete dell’acqua, saprete che è acqua, non è così? Siccome so che questa è acqua, ovunque nel mondo ci sia acqua, capirò che quella è acqua. Quindi, se sapete di essere un Sahaja Yogi, ovunque ci sia un Sahaja Yogi, saprete che c’è un Sahaja Yogi lì, saprete che lui è un Sahaja Yogi.

Però, per quanto riguarda voi, vi dimenticate di quanto siete grandi e di dove potete arrivare.

Sono molto orgogliosa di voi, non sapete quanto, ma siccome sono una persona umile, non so come ostentare questo. Ho dei bellissimi figli, che sono tanti, così amabili.

Quei bhaktas, per cui Lei uccise tanti demoni e via dicendo, non erano come voi. Voi siete molto migliori, molto più elevati, di una qualità molto maggiore, ma dovete sapere di esserlo e non comportarvi come persone di natura molto rozza.

Voi siete cresciuti, avete prosperato e ora possiamo vedere i frutti.

Non so cosa fare per voi, veramente, ma....abbiate fede in voi stessi, allora scoprirete quanta fede avrete nella realtà, nel fatto che la realtà è con voi ad ogni vostro passo, in ogni momento. Nessuna paura, nessun senso di conquista, nulla. E’ finito, ora, terminato. Quando c’erano 5 Sahaja Yogis, ero felice, quando ce ne sono così tanti sono felice, ma vedendone così tanti penso “Ci sono tante potenti personalità che sono uno con la realtà”. Questa unità collettiva non era mai stata vista e in questo giorno vorrei dire che ciò che dobbiamo fare è uccidere i demoni dentro di noi. Questo è tutto. Se veramente volete adorarmi, questo è ciò a cui dovete pensare: quali sono i demoni dentro di voi. Questo è tutto, non  preoccupatevi dei demoni che sono all’esterno. Non possono farvi nulla.

Che Dio vi benedica!
