Navarátri Púdža: Všichni byste měli spoléhat na Paramčaitanju, 27/09/1998, (nekontrováno), Cabella, Itálie

Nedovedete si představit, jak se cítí matka, která má tolik krásných dětí a vidí je v tak radostné náladě, krásně usazené se svými rodinami, se svými dětmi. Je tak uspokojující vidět vás všechny tolik se radovat a v úplné jednotě s Božským. Člověk si musí uvědomit pouze jednu věc, že ačkoli je vás mnoho, v porovnání s populací tohoto světa, je nás stále velmi málo, kteří skutečně máme pravé vědění, opravdové vědění. Jste lidmi, kteří mají vědění, bezpochyby, ale také vědění, které není ozdobeno pravdou nebo které není opravdovým věděním, nemá žádný smysl. Všechno to zmizí jako pára nad hrncem, protože je to umělé. Skrze probuzení vaší Kundaliní jste všichni dosáhli toho stavu, kde můžeme říci, že víte. Víte, co je opravdové vědění. Ale mysleme na lidi, kteří nevědí, co to vědění je. Předpokládejme například, že říkáme, že naše vědění není nic než láska. Ale člověk by měl porozumět rozlišování. Vědění, které je uvnitř vás láskou, prostě z vaší bytosti vyzařuje ven. Nemusíte nic prohlašovat, nemusíte přemýšlet, nemusíte číst žádnou poezii nebo zacházet do nějaké romantické nálady. Je to jen čistá láska, která vyzařuje, a ta je také věděním. Takto si to musíte spojit. Vědění, které máte sami o sobě, je zřejmé, je absolutně projeveno na konečcích vašich prstů – a také vědění o druhých. Víte o druhých i sami o sobě. Toto je nejdůležitější jemné vědění, které máte. Nikdo jiný to neví, kromě vás, nikdo jiný nemá vědění o sobě nebo o druhých. Takže k vám přišlo toto vědění, které je nesmírně jemné, nesmírně mlčenlivé, naprosto tajné. Když o někom víte, tak víte. Ostatní nevědí, že je znáte a tak toto vědění, které máte, není nic než láska. Je velice obtížné spojit vědění s láskou, protože naše představa o vědění je velice odlišná. Co vyčteme z knih? Jak můžete milovat z knih? Láska pro nás znamená naše vazby, v nevědomosti se připoutáme k lidem, k dětem, k rodině, k věcem. Tím, že se připoutáme, jen dokazujeme, že nemáme žádné vědění. Jestliže máte vědění, pak by všechny připoutanosti měly prostě odpadnout a vy byste se měli stát globální osobností, kapkou v oceánu. Jsme připoutáni k mnoha věcem, jako například ke své rodině. Něco se v rodině stane – velmi se rozrušíme, nedokážeme to unést. Stane-li se něco našim dětem, cítíme se hrozně, jako když na vás padá celý svět. Pak postoupíte od rodiny – jste připoutáni ke svým přátelům, ke svým sousedům, také jste připoutáni ke své zemi. Připoutanost ke své zemi také není věděním. Jakmile jste realizovanou duší, prostě začnete vidět svoji zemi jasně; jaké má špatnosti, jakou má nevědomost, v jaké temnotě se nachází a jakým způsobem se hádá a bojuje za svá práva apod. Ale se znalostí, kterou máte uvnitř sebe, jasně vidíte, jaký má vaše země problém. Potom to zkoušíte napravit prostřednictvím své lásky. To znamená, že silou vašeho vědění je láska. Jestliže máte v sobě všechno vědění a jen sedíte doma a meditujete, tak to nemá žádný význam. Co musíte udělat, je jít a říci o svém vědění lidem, musíte se setkat s druhými lidmi, mluvit o tom se svými přáteli, se svou rodinou a dalšími příbuznými. Jestliže to nedokážete udělat, pak vaše vědění není spojeno s láskou. Takovéto spojení existuje mezi těmito dvěma. Cítíte, že byste všem rádi řekli, že jste dostali svoji realizaci, cítíte, že byste rádi řekli každému, že jste realizovanou duší, ale přitom cítíte, že ukazujete své ego. Dobrá, můžete jim sdělit, že máte opravdové vědění, nějakým jiným způsobem. Když máte falešné vědění, můžete dostat ego. Můžete si myslet, že:  ́Znám toho tolik, vím toto... znám barvu koberců, všechny odstíny, všechno. ́  Znáte-li nějakou hloupou věc, myslíte si, že jste velmi velcí. To je také znakem hlouposti ve vaší hlavě, pokud si myslíte, že znát toto, je velmi významné. Nyní jsme zjistili, že přes všechny druhy získaného vědění na celém světě jsme ničeho nedosáhli. Stále pokračují války. Přicházejí všechny druhy zkáz. Viděla jsem v televizi tohoto George, což je tornádo, které se šíří a zabíjí tolik lidí, ničí tolik lidí. Bez porozumění, co dělá, ale je tam a počíná si velmi dobře. Je to tak, že nerozumí, nebo je to tak, že rozumí a že dělá něco, jen aby napravil lidi? Tomu bychom měli také plně porozumět. Jako například včera, když jsem sem přišla, tak hodně pršelo. Pak jsem se posadila a náhle se to zastavilo. Zastavilo se to, dokud celý program neskončil. Dokud jsem mluvila, tak to nepracovalo, ale najednou, když jste začali tleskat, také to začalo tleskat, tak to bylo. Tak dokonce i příroda ví, kým jste. Ale musíte znát přírodu, o to jde. Příroda se bude chovat podle toho, jaká je vaše úroveň duchovnosti. Kupodivu jsem vždy cítila, že nemohou existovat úrovně duchovnosti. Cítila jsem, že jakmile získáte realizaci, jste tam. Ale později jsem zjistila, že jsem se mýlila, že tomu tak není. Zjistila jsem, že dokonce i po získání realizace, lidé měli tolik překážek ve vzestupu. Bylo tam tolik pokušení, která je držela dole. Takže jsem musela pracovat na různých čakrách, různých nádích, všemožnými způsoby, abych vás zdokonalila. Protože pouze vnitřní dokonalost, vám dá pravomoc používat toto vědění. Existují, jak jsem vám řekla, dvě cesty, jak to dělat. Onehdy jsem vám řekla, že byste neměli reagovat. Reagovat je lidskou přirozeností, je to naprosto lidské. Ale jestliže byste se měli stát nadlidskými, tak byste neměli reagovat. Díky nereagování budete růst, určitě budete růst. Ale když reagujete, pak růst nemůžete. Protože pracujete pod tlakem něčeho, čím nejste. Dejme tomu, jak jsem řekla, vidím tyto koberce, vyznám se v barvách a podobně a budu na to reagovat – konec. Jestliže na to reaguji, nebudu mít žádnou soudnost. Ale nebudu-li reagovat, pak budu vědět, zda tyto koberce mají vibrace, nebo ne. Vyzařují vibrace, nebo ne? Co jsou tyto vibrace? Je to láska. Takže to spojení je takovéto – máte-li světlo, můžete věci vidět. Takže, když vidíte, existuje tu světlo a světlo vám dává vnímavost, dává vám rozhled, abyste viděli. Stejným způsobem, když jste osvíceni, tyto vibrace začínají proudit – zrovna tak jako světlo, a v tomto světle můžete vidět věci, které jsou dobré a které jsou špatné. Ale někdy používáte stejné parametry, jako to dělají lidské bytosti. Například jdete do nějakého domu, velmi krásného domu, velmi kvalitního – všechny tyto věci vás rozradostňují, ale jaký je ten dům ve skutečnosti? Má dobré vibrace, nebo má špatné vibrace? Stojí za to tam bydlet, nebo ne? Jako mi nedávno řekli, že mohou získat k pronájmu velice levně krásné místo v Miláně – kousek za Milánem. Řekla jsem: „Proč je to tak levné?“ Okamžitě jsem cítila vibrace toho místa. Řekla jsem: „Šli jste a vyzkoušeli jste vibrace toho místa?“ Šli a viděli – všechno bylo tak horké (vibračně)! Pak zjistili, že tam spolu bydleli několik let scientologové. Řekla jsem: „To není místo, kde můžete žít.“ Vy musíte mít velmi čisté místo. Dokonce chatrč chudého muže by byla lepší než toto tzv. komfortní místo. Takže člověk musí stále používat vibrace, abyste rozuměli všemu, co děláte. Může to být také zavádějící. Někteří lidé cítí vibrace a řeknou mi: „Matko, cítila jsem vibrace a cítila jsem, že bych si měla vzít tohoto muže.“ Řekla jsem: „Cítila jsi vibrace, ano?“ „Ano, cítila, velmi silně. Musím si vzít tohoto muže.“ A když jsem ho viděla, viděla jsem v něm také bhúta. Řekla jsem: „Můj Bože, jaký typ vibrací ohledně něho tato žena cítila?“ Takže ve vašem posuzování není žádné čisté vědění. Podívejte, jak jsou spojené – vibrace, které jsou láskou a také další věc, kterou musíte mít, je vědění, čisté vědění, opravdové vědění. Můžeme říci, že čisté vědění a opravdové vědění je jako energie, jako elektrická energie. A způsob, jakým to cítíte, způsob, jakým tomu rozumíte, to je láska. Lidé také nerozumějí tomu, co je to láska. Začnou po někom šílet a řeknou: „Matko, myslím, že jsem se do té osoby zamiloval.“ A za pět dnů přijdou a řeknou: „Ne, Matko, nechci mít nic společného s tou osobou.“ Proč? Protože jste nezískali čisté vědění, necítili jste čisté vědění v té osobě skrze své vibrace. Podívejme se, jak je to propojeno. Je to, můžeme říci, jako slunce a sluneční světlo. Jaký je mezi nimi rozdíl? Slunce je tu; když přijde slunce, je tu sluneční světlo. Tak jaký je v tom rozdíl? Nebo můžeme říci měsíc a měsíční světlo. Jaký je v tom rozdíl? Mezi těmito dvěma není žádný rozdíl – jedno je měsíc a druhé je světlo. Takže všechny tyto věci jsou velmi matoucí. Nechápeme, jak jsme v tom zapleteni. Nerozumíme, jak nás mohou naše vibrace zmást. Protože vibrace jsou tady – v pořádku. Ale někdy, dokonce, i když je postrádáte, jen abyste se ospravedlnili, tak řeknete: „Máme vibrace a cítíme, že je to velice dobré, výborné.“ A později zjistíte, že tomu tak není. Takže dokonce i nyní, když jsme realizované duše, bychom měli vědět, co nás obklopuje, co je okolo nás, co způsobuje, že cítíme:  ́Je to v pořádku, je to dobré, to bychom měli mít. ́ Jakmile začneme rozumět, že vibrace čistého vědění jsou velmi odlišné povahy, pak nebudete připoutáni k té osobě, nebudete připoutáni k té rodině, nebudete připoutáni k té zemi – k ničemu. Ale co cítíte, jsou čisté vibrace, které k vám přicházejí. Toto je věc, která je velice matoucí – když říkáte: „Moje vibrace jsou dobré, mám rád tyto vibrace,“ zatímco skáčete do oceánu špíny. Mnoho lidí se mě ptalo: „Matko, proč někdy děláme chyby?“ Chyby neděláte vy, je to vaše nevědomost, která je temnotou. A proto pokaždé, když se do ní ponoříte, padnete do problému. Takže musíte porozumět, že naše vědění musí být naprosto čisté. Dejme tomu, že máme v domě lampu, která je špinavá. Nemůže dávat světlo. Stejným způsobem, jestliže naše srdce není čisté, hlavně naše srdce, jestliže není čisté, pak začneme dělat věci, věříce, že jsou správné, ale kterými zraňujeme sami sebe nebo druhé. To je velmi běžná chyba v lidské povaze, označit špatné věci za správné, a prostě ze sebe udělat něco velkého, něco božského. Jak jsem vám řekla, existují lidé, kteří chtějí dělit zemi – z jednoduchého důvodu. Chtějí rozdělovat, protože chtějí mít důležitost. Několik lidí, kteří chtějí mít důležitost, bude podněcovat další, říkat jim: „Takže, musíme získat svobodu. Budeme-li mít svobodu, budeme mít tuto zemi jen pro sebe. Pak se můžeme rozvinout.“ Nebo část země, která je bohatší, která je na tom lépe, budou si myslet:  ́To je v pořádku, pak budeme mít všechny peníze pro sebe, budeme mít vše jen pro sebe. ́ Tak rozdělují. Mohou rozdělovat ve jménu náboženství, ve jménu blahobytu, čehokoliv. Ale jestliže rozdělíte zemi, jste vlastně postaveni tváří v tvář velkému problému, protože jste viděli, že kdekoliv se lidé odtrhli, spadli do jakéhosi temného žaláře, ze kterého se nemohou dostat ven. Je to pouze několik lidí, jejichž ego je takové, že chtějí mít nějakou zemi jako svoji vlastní, ale zemřou, nejenže zemřou, někteří z nich jsou zavražděni. A takto se celý nápad, že  ́budeme vlastnit zemi ́, vytratí. Stejným způsobem se můžeme dívat i na menší věci. S malými věcmi se také velice ztotožňujeme.  ́Když budu mít tuto věc, všechno bude v pořádku. ́ Nedokážete pochopit, jak lidé jednoduše skáčí na věci a otevřeně říkají: „Ó, Matko, toto je naše, tamto je naše, musíme to pro sebe udělat.“ Nemyslí si, že je špatné říkat: „Toto je moje země, musím to udělat pro svoji zemi.“ A druzí říkají: „Toto je moje země a musím to udělat pro svoji zemi.“ Dokud je tu toto  ́moje ́ a  ́já ́, to znamená, že tu není žádné vědění. Vědění, jak jsem vám řekla, čisté vědění, je to, které vám dává čisté světlo. Čisté světlo znamená čisté vibrace. Vibrace mohou být zavádějící, jak jsem vám řekla, nebo by mohlo přijít méně nebo více vibrací. Existuje jiný způsob, jak se na to dívat – podívat se na to sám pro sebe:  ́Proč chceš udělat tuto konkrétní věc? ́ I mentálně, můžete používat parametr mentálního chápání.  ́Proč to chci udělat? Co tím všichni lidé získají? ́ Když o tom začnete přemýšlet z tohoto úhlu –  ́Co tím druzí získají? Co tím získají, proč bych to měl dělat? ́ – budete ohromeni, dostanete reálný obraz toho, co děláte. Takže se musíte stále udržovat ve stavu, kde jste si svědkem. Vidíte se: „Proč toto dělám? Co je smyslem?“ Někdy to mohou být nějaké podmíněnosti, může to být nějaký druh psychologické záležitosti, může to být cokoliv. Ale když se začnete pozorně sledovat –  ́proč dělám toto? ́ budete překvapeni, že vaše vibrace k vám začnou sami promlouvat na konečcích vašich prstů. Ale někdy přicházejí vibrace tak povrchně – „Ach, dostal jsem vibrace, jsem toto, jsem tamto.“ Z tohoto důvodu říkám znovu a znovu, že, ačkoli jste tak krásná moje rodina, a všichni jsme tak požehnáni a máme tolik vědění, měli bychom být velice moudří. Jestliže tu není žádná moudrost, není-li tu žádná moudrost, nemůžeme nikdy pochopit, co děláme. Nuže, abychom rozvinuli tuto moudrost, co musíme udělat? Víte, pokaždé, když něco řeknu, přijdou – „Matko, jak získáme moudrost? Jakým způsobem získáme moudrost?“ Moudrost už uvnitř máte, Šrí Ganéša, který vám dává moudrost, tam již je! Ale musíte se Šrí Ganéšovi oddat. Zjišťuji, že se někteří stávají tak závislí na Šrí Ganéšovi, až ztrácejí svoji totožnost, naprosto. Stávají se velice otrockými v této věci a prostě věří, že jsou velmi duchovní, že jsou velmi velcí. Všechny tyto falešné myšlenky nejsou dobré. Dává vám váš Ganéša moudrost? Musíte teď spočítat, kolik moudrých věcí jste až dosud udělali. Kde jste vzali to velmi moudré rozhodnutí? Byli jste moudří něco udělat, nebo jste to dělali jen proto, že jste ztotožnění s konkrétním typem života nebo s konkrétním typem odpovědi? Takže moudrost je věcí, která vám především dává úplný mír. Jestliže je vaše moudrost rozvinuta, pak se stáváte velice mírumilovnými. Protože cokoliv lidé mohou říci, cokoliv mohou udělat, jakkoli mohou být agresivní – vy jste mírumilovní. A vidíte hloupost jiných lidí, jiných národů a rozumíte tomu, proč to dělají. Tato moudrost je tak důležitou věcí v lidských bytostech; protože zvířata nemají tolik moudrosti, jako máme my. Někdy, samozřejmě, jí máme dokonce méně než zvířata. Ale přesto, díky zkušenosti se musíme naučit, že jsme dělali chyby. Až dosud jsme se dopustili tolika chyb. Nuže, chystáme se dopustit ještě dalších chyb, nebo budeme moudří? Moudrost není patrná zvenčí. Nemůžete říci, že je někdo moudrý, tím, že se na toho člověka podíváte. Ale ve vibracích budete vědět, že ten člověk je extrémně moudrý. Může mluvit, nemusí mluvit. Jestliže mluví, bude mluvit o něčem tak hlubokém, tak moudrém a tak krásném. Bez toho, aby vás zranil. Jestliže si rozvinete takovouto povahu, stanete se moudrými, v každém ohledu. Například, někteří jsou velice připoutaní ke svým dětem. Tolik připoutaní, že zapomněli, že jsou částí a součástí této Božské síly a začínají dělat všechno možné. Onehdy jsem se setkala s jednou paní, jejíž syn byl velice nemocný. Vzala ho do nemocnice a doktoři mu dali všechny možné léky a jemu se ještě přitížilo. Potom mi zavolala: „Matko, nevím, co se stalo, šla jsem k doktorovi a doktor mu dal takové a takové léky a dítěti se přitížilo.“ „Proč ses mě nezeptala předtím? Proč jsi šla nejprve do nemocnice?“ – Nedostatek moudrosti. Jsem tady, proč se nezeptáte? Měli jsme jeden případ tady v Cabelle. Jedno dítě spadlo a zlomilo si ruku. Matka neprojevila žádnou moudrost. Vzala dítě do nemocnice a doktor řekl: „Zítra ho budeme operovat a dáme mu umělou ruku.“ Ale otec byl rozumný, řekl: „Dobře, zítra, dnes vezmu dítě domů.“ Přinesl dítě ke mně okolo tří hodin v noci. Řekla jsem: „Dobře, napravím to.“ Následující den, když ho vzali do nemocnice, řekl doktor: „Ale teď není potřeba žádné operace, protože jeho ruka je v pořádku.“ Podívejte na ten rozdíl – když mají starosti, půjdou okamžitě k doktorovi. Místo toho, aby se se mnou poradili, aby požádali mě – a to jsou sahadžajogíni. Ale oni půjdou a požádají doktora, aby něco udělal. Jakmile doktor začne něco dělat, pak přijdou za mnou. Existuje mnoho zázraků, které se staly v Sahadža józe, musím říci, a měli byste vidět, že vám v tom pomáhá moudrost. Samozřejmě, moje pozornost je vždy tam, bezpochyby, ale přesto byste to neměli pokládat za samozřejmost – musíte požádat. Jednou, víte, jsem jen tak seděla a zrovna mě napadlo, že bych měla komusi zatelefonovat do ašrámu v New Yorku. Nikdy jsem tam netelefonovala. Tak jsem našla telefonní číslo a zavolala. Zeptala jsem se, jestli je to dítě v pořádku. Tamní lídr byl překvapen, protože chlapec spadl do vody a nějaký čas byl ve vodě a byl celý naplněný vodou, dokonce i jeho mozek byl plný vody. Jako obvykle tam byli nějací doktoři, kteří řekli, že nemůže přežít a, i když přežije, v jeho mozku je tolik vody, že nemůže být normální. Tak jsem jen řekla: „Žádný strach,“ nic jsem nevěděla, nikdo mi nic neřekl, „žádný strach, chlapec bude zcela v pořádku.“ Byli překvapení, jak to, že jsem to řekla. Za prvé, jak jsem věděla, že chlapec spadl, že tam nějaký takový chlapec vůbec byl. A pak nechápali, jak jsem řekla, že bude v pořádku, a on je v pořádku, je naprosto v pořádku. Takže byli udiveni mými vědomostmi:  ́Jak to, že Matka ví, že je tu chlapec, který je tak nemocný? ́ Řeknu vám, že je to čisté vědění. Víte, že je moje pozornost stále kolem vás. Stále se vámi zabývám. A vím to, protože tato moje pozornost je globální. Takže cokoli se vám stane, jakkoli se rozrušíte, kdekoli se vyskytne odchylka, moje pozornost je tam. Okamžitě vím, že je někde něco špatně. Nevím, jak jde moje pozornost na jednotlivá místa a dělá život lepším, pomáhá lidem v nouzi. Nedělám nic ohledně této pozornosti, ale tato pozornost je moudrostí. Moudrostí, jež se šíří všude kolem. S touto moudrostí víte, co je špatného s druhým člověkem nebo s jakoukoli jinou organizací, která je v Sahadža józe. Všechno se dozvíte. Chcete-li vědět, to je něco jiného, prostě víte. Jako když se všude rozšíříte. Například, když musíte telefonovat, tak musíte použít telefon, ale já nemusím používat telefon, já to prostě vím. Takže toto přišlo z čisté nevinné moudrosti. Nevinná moudrost je prostě jako dítě, je všude a komunikuje a říká, co se děje, jaký je problém. Mnoho lidí bylo v Sahadža józe vyléčeno, mnoho jich bylo vyléčeno. Mohli by říci: „Matko, jak jsme se vyléčili? Co jsi udělala? Viděla jsi naše čakry? Našla jsi, co bylo s námi špatného?“ „Ne, neviděla, nenašla, ale nechávám to, ve své moudrosti, nechávám to Paramčaitanje, aby tuto práci udělala.“ To je ta hlavní věc – dokážete ve své moudrosti všechno přenechat Paramčaitanje? Jestliže to nedokážete, pak jste dosud v sobě nepocítili opravdové vědění. Je to úroveň, na které jsou někteří lidé. Nejsem si nyní tak jistá, že ti, kteří dostali realizaci, jsou všichni tak moc naplněni čistým věděním. Někteří jsou, ale ne všichni. Učí se pomocí zkušeností. Učí se tím, že se setkávají s lidmi. Ale mít moudrost, čistou moudrost, je pro ně obtížné, protože se nespoléhají výhradně na Paramčaitanju. Cokoliv se stane, Paramčaitanja prostě ví, ona rozumí, zařizuje, miluje, dělá všechno, taková je to energie – dělá vše. A jak se dějí tzv. náhody, to je opravdu řízeno Paramčaitanjou. Jako jsem vám řekla, jak včera pršelo. Déšť přišel a odešel. Má moudrost. Přirozeně ví, že zde sedím. Má začít program, tak se zastaví. Květiny mě znají. Nevíte, že když máme květiny, jsou takto velké, nic s nimi nedělám, začnou růst, růst a najednou se takhle rozpuknou. Člověk by řekl: „Matko, jak to vědí?“ Protože jsou přirozené. My jsme nepřirození, přijali jsme tolik umělostí jako nedílnou součást života. Podívejte se na všechny druhy zdvořilostních frází. To všechno není nutné. Všechny tyto hloupé zvyky, které jsme přijali, nás někdy drží mimo čisté vědění. A když tu není čisté vědění, nevíme nic o tom, co se děje – jen se vylekáme kvůli maličkostem, rozrušíme se kvůli ničemu. Chci říct, že je velmi překvapivé vidět, že se sahadžajogín znepokojuje. Mezi stovkou lidí, jestliže je, dejme tomu, nějaký problém, tak pokud jste sahadžajogínem, musíte být jen svědkem a pozorovat. Jestliže to nemůžete udělat, tak nejste sahadžajogínem. Ale není to jako cvičení, víte, jako říkají, že když chcete mít požehnání Šivy, musíte říci stoosmkrát Jeho jméno. Takhle to není, nemá to rád. Víte, nikdo nemá rád tento druh mumlání. Představte si, že někdo přijde a stále říká u vašich dveří vaše jméno – vyhodíte ho. Takže takhle to není, to je špatná představa, že stále opakujete něčí jméno a dané Božstvo vám pomůže. Nejprve se musíte stát dostatečně moudrými, abyste pochopili, že jste nedílnou součástí Paramčaitanji. Pomocí toho se vše vypracuje a vypracuje se to tak nádherně. Samozřejmě, někteří lidé mají těžké časy, neříkám, že nemají. Ale není to těžké, protože, když jste jedno s Paramčaitanjou, a víte, že ona dělá tu práci, necítíte tu těžkost, nevolnost nebo cokoliv. Všichni lidé, kteří mi píší o svých problémech, nevím co jim říci. Můžu jen říci: „Věříte v Paramčaitanju?“ V pořádku, ona ví – ví, co se má udělat, ví, co se má napravit, ví, co má být řečeno. Víte, může vytvořit poezii, může vytvořit hudbu, může vytvořit cokoliv, ale necháváte vše na Paramčaitanje? Toto je druhá stránka moudrosti. Máte moudrost nechat vše na Paramčaitanje? Po zkušenostech také... Jako například jedna paní jela v autě a zjistila, že má rozbité brzdy. Nevěděla, co má dělat. Jestliže brzdy více nebrzdí, jak to zvládne? Bylo to v Německu. Všechna auta jela velmi rychle a ona nevěděla, co má dělat. Tak položila svoji hlavu na volant a řekla: „Nechávám to na Paramčaitanje.“ Řekla, že to nechává na mně, dobře, to je stejné. Takže, co se díky tomu stalo – řekla: „Matko, já nevím, když jsem zvedla hlavu, viděla jsem, že je mé auto na jedné straně silnice a nikdo tam nebyl. Všechna auta projížděla kolem, ale toto auto tam bylo jaksi přeneseno, velice bezpečně, díky nějaké síle.“ Takže moudrost spočívá v porozumění činnosti Paramčaitanji. Jak vás vede, jak vám pomáhá, jak vás ochraňuje. Jak, v závislosti na Paramčaitanje, můžete žít nadále velmi šťastně. Myslím, že jsme v Sahadža józe ztratili jen velmi málo sahadžajogínů. Žijí dlouho, neumírají, a když se zeptáte na jejich zkušenosti, je to velice ohromující, jak se to vypracovává. Pokud nechtějí žít, mohou zemřít, ale když chtějí žít, Paramčaitanja se toho ujme a můžete žít dlouho. Ale žít dlouho neznamená, že se budete trápit, jako co budete dělat se svými penězi, jak budete žít, jaký bude zdroj (vašich příjmů). Přicházejí k vám všechny tyto nesmyslné obavy – v pořádku. Pak Paramčaitanja řekne: „Dobře, dělej si starosti. Jestliže si děláte starosti, dobře, pokračujte, nevadí. Co se stane?“ Cokoliv se má stát, stane se. Ale Paramčaitanja do toho může zasahovat, pokud jí to přenecháte. Mnohokrát říkali: „Nechejte to Bohu, nechte to Bohu.“ Co ale znamená Bůh? Nevím, co měli  ́Bohem ́ na mysli. Bůh znamená Paramčaitanja, Bůh znamená dávající Božská síla, které dělá vše. Takže jiný způsob, jak se na to dívat, je moudrost. Měli bychom porozumět, že naprosto každý kousek tohoto světa je vytvořen Božským – Božskou silou. A tyto části a vše ostatní je úplně pod vedením a dozorem Paramčaitanji. Nic se nemůže pohnout, dokud na tom nepracuje Paramčaitanja. Je to něco tak propojeného, je to tak globální, že lidé nechápou, co dělají a co by měli dělat. Chci říct, že na různých úrovních zjišťujete, že se něco děje. Jako například, se teď něco děje v Americe. Jen zkuste objevit, co Amerika udělala jiným zemím – okamžitě získáte odpověď. Takže se také plně stará o lidi, kteří věří v Paramačaitanju, kteří vše dávají do rukou Paramčaitanji. Dáváme věci policii, dáváme to doktorům, dáváme to stavebním inženýrům, aby udělali nějaké věci. Ale oni mohou udělat chyby, mohou vytvářet problémy – ale vy to necháte Paramčaitanje. Je to něco tak pozoruhodného. I ve svém vlastním životě jsem viděla, že to pro mě stále pracuje. Stavěla jsem dům v Pune a měli jsme položit betonovou desku, velmi velkou desku, potřebovali jsme na to okolo 300 pytlů cementu. Takže jsem sehnala cement a lidi, ale řekli: „Začněte brzy ráno a můžete být hotovi další ráno, za 24 hodin.“ Řekla jsem – „Dobrá.“ Okolo páté hodiny jsem řekla: „Pojďme, práce je hotová.“ Řekli: „Jak to víte?“ Řekla jsem: „Vím, pojďme a uvidíme.“ Představte si, práce na ještě dvanáct hodin byla už hotová. A všichni dělníci chodili sem a tam. A každý říkal: „Matko, to je zázrak, jak může být tak velká deska položena v tak krátkém čase?“ Řekla jsem, aby porozuměli, víte: „Tuto práci musel udělat Hanumana.“ Ale všichni tito lidé, všechna tato Božstva jsou nedílnou součástí Paramčaitanji. Teď uctíváte Matku. Uctívat Matku je tou největší věcí, protože všechna Božstva a všichni jsou Jejími dětmi, pod Jejím vedením, pod Jejím přáním. Takže uctívat Matku – existuje, jak víte, příběh o Ganéšovi, kdy Matka řekla: „Kdo třikrát obejde matku Zemi, tomu dám dárek.“ Tak Šrí Ganéša si ve své moudrosti pomyslel –  ́Kdo je větší, než moje Matka? Nikdo. ́ Protože věděl, že nemůže soupeřit se svým bratrem, který měl páva jako dopravní prostředek. Tak řekl: „Jak ji můžu objet a vyhrát nad bratrem?“ Takže nejlepší je použít moudrost. „Moje Matka je větší než cokoli jiného.“ Takže třikrát obešel svoji Matku a dostal cenu. A druhý bratr byl ještě na cestě, a když se vrátil, zjistil, že je dárek už dávno pryč. Takže znovu a znovu musím opakovat, že je to moudrost, která pomáhá. Moudrost přenechat vše Paramčaitanje. A toto je něco, co moderní člověk velice těžko chápe. Nedokáže spočítat 2+2, je to tak zlé – kvůli těmto počítačům a podobným věcem. Pokud jsou potřeba nějaké matematické výpočty, tak je to zcela zoufalé. Musím říct, že nevím, jak zacházet s počítačem ani s kalkulačkou. Ale když se mě zeptáte: „Matko, kolik to bude?“ Řeknu: „Tolik.“ a bude to tak. Bude to tak. Ale jsem si tím tak jistá, že to nemůže být nic jiného než to a takto to pracuje. Někdy, samozřejmě, chci-li říci něco špatně, jen abych zmátla tu osobu, pak mohu něco říci, ale normálně vím, že je to tak. Ale nevím to tím způsobem, jakým známe, prostě to vím, tak je to, prostě to vím. Takže neříkám, že si vyvinete své vědění do takového rozsahu, že tohle můžete dělat, ale svoji moudrost. Když začnete používat svoji moudrost, vždy se to bude hodit. Na vše, co děláte, pohlížejte s moudrostí. Moje rada pro vás je taková, že jako vaše Matka, která miluje celý svět, která vás všechny miluje a stará se dokonce i o ty, kteří nezískali realizaci – měli byste také zkoušet vytvořit více lidí pro Sahadža jógu. Ale když se začnete chovat způsobem, že neustále říkáte: „Chytáš toto, jsi bhút, jsi toto, tamto...“ Já jsem nikdy toto nikomu neřekla. Tak byste neměli mluvit, není v tom láska, není v tom pochopení. Pochopením je, že vy jste byli stejní, jako ta osoba, a nyní jste znalí a tak musíte použít své vědění pro nápravu té osoby, ne ho srážet, a také, že tato náprava není slovní. Můžete napravovat druhé lidi jednoduše prostřednictvím svých vibrací. Viděla jsem, že se někdy většina sahadža práce zastaví, protože jsme velice metodickými, stáváme se něčím jako velcí učitelé, začínáme lidem vyprávět báchorky a pak nás začnou mít až po krk. Takže když máte na starosti druhé lidi, jak jsem řekla, musíme rozšiřovat vědění, to je velice důležité, nemůžeme si to nechat pro sebe. Ale není to kvůli žádné ctižádosti, kvůli žádnému vůdcovství, kvůli žádnému druhu uznání. Ale prostě používání naší moudrosti, používání našeho vědění, protože chceme druhým z lásky pomoci. Ne kvůli nějakému ocenění, ne kvůli nějakému postu, nic takového. Prostě to chceme dělat, protože je milujeme. A jsem si jistá, že toto bude pracovat velmi účinně a osoba, které bude pomoženo, nebo lidé, kterým bude pomoženo, se na vás prostě navážou, protože naleznou opravdové vědění. Ale dejme tomu, že k vám někdo přijde a řekne: „Znám pravé vědění.“ Řeknete: „Možná víte, ale musím vědět, co víte.“ Pak se té osoby zeptáte a on vám dá velkou lekci. Řeknete: „Ne, tak to není,“ jen se usmějete a řeknete, „tak to není.“ Je to tak, že skutečné vědění je nedílnou součástí vaší bytosti. Je to prostě ve vás. Není to nějaká pevně daná věc, kterou jste přečetli nebo které jste porozuměli, ale prostě se to stalo ve vás světlem, a to světlo tam je. Není nutné, abyste byli velmi vzdělaní nebo abyste byli velice inteligentní nebo vysoce postavení – to není nutné. Záleží na tom, jak je vaše srdce čisté. Sídlí to v srdci. Představte si, že všechny další znalosti sídlí v mozku, zatímco čisté vědění sídlí v srdci – je to velmi překvapující. Ale také nevíme, že naše srdce ve skutečnosti ovládá hlavu. Kolem srdce existuje sedm aur, které kontrolují mozek takovým způsobem, že jednáme pod vlivem Paramčaitanji. Pokud je vaše srdce čisté, pokud máte ve svém srdci krásný obrázek osoby, která je velmi, velmi čistá, nemůžete nic dělat mentálně. A jestliže chcete dělat věci ze srdce, vaše srdce musí být velice čisté a neobyčejně moudré. To je bod, do kterého se musí člověk dostat, – kdy je vaše srdce moudré. Například, když se k někomu příliš připoutáte, když se s někým příliš ztotožňujete, to ukazuje, že vaše srdce není čisté. Má tolik svázaností. Otevřete své srdce, úplně. A proto říkají, že Bohyně sídlí v srdci, ve středním srdci Sídlí ve středním srdci, protože je tak vyrovnaná. Sídlí ve středním srdci jako šakti a dává vám vše, co chcete. Je ve vás usazena, jako mnoho věcí. Znáte písma, která říkají, že je v nás usazena jako vědění, je v nás usazena jako paměť, je v nás usazena jako spánek, také je v nás usazena jako iluze, bhranti. Ona je tou, která nás uvádí do iluzí, protože ještě nejsme zcela dokonalí. Musíme se stát paripakwa, což znamená úplně vyspělí. Dokud nejsme dospělí, tato Matka vás osobně uvádí do iluzí a hraje si s vámi tak, abyste se naučili, jak být moudrými. Takže člověk by měl porozumět, že si s vámi pohrává a vy byste se měli snažit být velmi opatrní a nepadat do Její máji, protože jestliže vás uvede do máji, budete chodit kolem dokola a nedostanete se nikam. Takže tato síla bhranti je také velice důležitá. Tento klam, můžete to tak nazvat, nebo to můžete nazvat věcí, pomocí které Ona vytváří drama, v němž jste odhaleni jako hlupáci. Takže tato hloupost a to všechno mohou být odstraněny touto bhranti, kterou vytváří. A tato síla bhranti existuje, protože lidské bytosti, takové, jaké jsou, neporozumí ničemu přímočaře. Takže to musí probíhat pořád dokola, dokud nedosáhnou bodu, kdy porozumí, že to byla hra Matky, která je přivedla k břehu moudrosti. Takže je důležité pochopit, že pro nás Paramčaitanja udělala velice mnoho. Matka pro nás udělala velice mnoho. Co se nyní chystáme sami udělat, abychom získali všechny tyto síly, které nám dala, abychom byli zcela osvíceni a rozvinuti? Co jsme až dosud udělali? Nic nemusí být uděláno jako takové, až na rozvinutí hluboké oddanosti, hlubokého porozumění. A tato hloubka je dosažitelná, zcela dosažitelná, protože teď jste na své cestě k dokonalosti. Takže letos je to v Cabelle poslední púdža a jako Matka vám chci říci, že byste se všichni měli spoléhat na Paramčaitanju. Je to velice důležité, abyste se spoléhali na Paramčaitanju. Také je zvykem mnoha lidí dávat vinu druhým. Jako například: „Jsem napaden od této osoby, jsem napaden od tamté osoby.“ Jste napadeni pouze sami sebou. Všechny takové myšlenky jsou k ničemu. Postavte se sami sobě, poznejte sami sebe a musíte se zdokonalit, to je tak důležité, protože v tomto časovém bodě si lidé myslí, že se stane něco velkého. Nevím, rok 2000 bude podle nich něčím významným, ale já nevím, protože to je všechno umělé. Rok  ́2000 ́ a rok  ́3000 ́... je vytvořený člověkem. Ale jak bylo mnohými předpovězeno, je to možné. Vzhledem k vašemu porozumění a k vaší moudrosti, jsem si jistá, že se na tomto světě může stát něco velkého a že může být život pozvednut na patřičnou úroveň porozumění duchovnosti. Protože toto je Poslední soud a v tomto Posledním soudu musíte hrát velmi podstatnou úlohu, kterou, jsem si jistá, můžete hrát, jestliže se rozhodnete dosáhnout něčeho pro budoucnost. Nechť vám Bůh žehná!