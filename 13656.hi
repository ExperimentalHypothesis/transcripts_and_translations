9 अप्रैल 1990
Adi Shakti Puja
कोलकाता (भारत)
Talk Language: Hindi | Transcript (Hindi) - Reviewed

Shri Adi Shakti Puja, 9th April 1990, Kolkata

कलकत्ता की आप लोगों की प्रगति देखकर बडा आनन्द आया। और मैं जानती हूँ कि इस शहर में अनेक लोग बड़े गहन साधक हैं। उनको अभी मालूम नहीं है कि ऐसा समय आ गया है जहाँ वो जिसे खोजते हैं, उसे पा लेते हैं। आप लोगों को उनके तक पहुँचना चाहिये, और ऐसे लोगों की खोजबीन रखनी चाहिये जो लोग सत्य को खोज रहे हैं। इसलिये आवश्यक है कि हम अपना विस्तार चारों तरफ करें, लेकिन उसी के साथ हमें  अपनी भी शक्ति बढ़ानी चाहिये। अपना भी जीवन परिवर्तित करना चाहिये। अपने जीवन को भी एक अटूट ज्योति जैसे प्रज्वलित करना चाहिये, जिसे लोग देखकर के पहचानेंगे कि ये कोई  विशेष व्यक्ति है। इस व्यक्ति में कोई ना कोई विशेष बात है । इतना ही नहीं किंतु जब आप अपनी शक्ति का उपयोग करेंगे, तो लोग यही समझेंगे कि ये लोग सिर्फ बातें नहीं करते हैं, किंतु जो कुछ कहते हैं वो कर भी सकते हैं ।

इस पर मैं यह कहूँगी कि ध्यान धारणा करना बहुत ज़रूरी है। कलकत्ता भी एक बड़ा व्यस्त शहर है और इस व्यस्तता में, इस शहर की व्यस्तता में मनुष्य डूब (2.25) जाता है। उसको समय कम मिलता है। ये भी बात सत्य है किंतु ये जो समय हम अपने हाथ में घड़ी के तरह बाँधे हैं, ये समय सिर्फ़ अपने उत्थान के लिए और अपने अंदर के प्रगति के लिए है। हमें  अंदर की प्रगति अगर प्राप्त करनी है, हमें  अगर अंदर से अपने को पूरी तरह से जान लेना है, तो आवश्यक है कि हम थोड़ा समय इसके लिए अवश्य रोज़ दें। जो लोग रोज़ ध्यान धारणा करते हैं शाम के वक्त, और सबेरे थोड़ी देर उनमें, और जो नहीं करते हैं उनमें, बहुत अंतर आ जाता है। विशेषकर जो लोग बाह्यत: बहुत कार्य कर रहे हैं, सहजयोग के लिए बहुत मेहनत कर रहे हैं, और इधर उधर जाते हैं, लोगों से बातचीत करते हैं, लेक्चर देते हैं, समझाते हैं - उनकी जो रूहानी शक्ति है, जो दैवीय शक्ति है, वो धीरे-धीरे कम होती जाती है। इसलिए और भी आवश्यक है कि ऐसे लोग ध्यान धारणा अवश्य करें। और ध्यान धारणा करने के लिए कोई विशेष कार्यक्रम नहीं होता है।

सोने से पहले आप थोड़ी देर घ्यान कर लें।

और सवेरे नहाने के बाद थोड़ी देर आप ध्यान कर लें, यही काफी है। लेकिन जब घ्यान होता है तो कैसे पहचाना जायेगा कि आपका ध्यान ठीक हुआ। ध्यान करते वक्त, आपको निर्विचारिता पहले स्थापित करनी चाहिये।

उस वक्त आपको “ये नहीं” “ये नहीं” या “नेति” यं “नेति” इस तरह से अपने विचारों को वापस कर देना चाहिये। करते करते दो श्वास लेने से, पहले श्वास लेने से आप देखेंगे कि आपमें निर्विचारिता आ जाएगी। अर्थात फोटो वगेरह सामने रखना चाहिये। और उसके सामने दीप जलाके, पैर पानी में रखके बैठना चाहिये।  जिस वक्त निर्विचारिता आ जाए, और दोनो हाथ में चैतन्य बहना शुरू हो, तो आप पैर पोंछकर के, और फिर जमीन पर ध्यान में बैठ जाएँ। ध्यान में बैठकर के, और उसकी गहनता को आप जानें। फिर विचार आना शुरू हो जाएं  तो उसे फिर कहना कि “ये नही” “ये नही”, या “क्षमा” क्षमा”। क्षमा शब्द बहुत ज़रूरी है। उस शब्द से भी आपके विचार की प्रगति हो सकती है। क्योंकि जब तक शांति नहीं रही तो आपकी अंदरूनी प्रगति किस प्रकार हो सकती है? जब के समझ लीजिए भूजाल  आ रहा हो, भूजाल में किसी वृक्ष की प्रगति नहीं हो सकती । तो उस वक्त मनुष्य जब एक विचारों के भूजाल में फँसा हुआ होता है तब उसकी प्रगति होना असम्भव है। इसलिए आवश्यक है कि वो उस वक्त अपने को शांत कर ले। उसके लिए भी एक दो मन्त्र हैं वो आप कह सकते हैं  जिससे आपके अन्दर शांति पहले प्रस्थापित्त हो। धीरे धीरे आप को आश्चर्य होगा कि ये सब प्रयास करने की जरूरत पड़ेगी नहीं। आप हठात एकदम ही निर्विवार हो जाएँगे और निर्विवार हो करके और आप हठात इस चीज़ को प्राप्त कर लेंगे जिसे हम कहते हैं  निर्विचारिता। वैसे भी चलते-चलते रास्ते में ही, कहीं सहज में ही, आप एकदम निर्विवार हो जाएँगे।

किसी बड़ी सुन्दर सी वस्तु या कलात्मक वस्तु को देखते ही आप एकदम निर्विचार हो जाएँगे। धीरे-धीरे ये आदत बढ़ती जाएगी और निर्विचारिता की अवधि जैसे जैसे बढ़ेगी ऐसे ऐसे आपकी अंदरूनी प्रगति होती रहेगी । मने ये के आप एक दालान में अपने आ गए लेकिन और दालान में भी आपको जानना है और पहचानना है अपने को। इसलिए आवश्यक है कि आप ध्यान धारणा में गहन उतरें। उसकी पहचान ये है कि जब आप ध्यान धारणा से उठेँगे तो आपका मन नहीं  चाहेगा कि उठें। थोड़ी देर आप फिर उसी ध्यान में लगे रहेंगे। आपको ऐसा लगेगा कि अभी बड़ा आनंद आ रहा है थोड़ी देर बाद उठें। एक दम से आप नहीं उठ सकते। गर ध्यान धारणा के बाद एकदम गर आप अपना चित्त किसी और चीज की ओर ले जा सकते हों , जैसे खाना खाना है, या सोना है, या बाहर जाना है, कोई सी भी चीज़ हो तो समझना चाहिये कि ध्यान नहीं लगा। क्योंकि ध्यान से छूटना  ज़रा सा कठिन काम है। इस तरह से धीरे-धीरे आपके अंदर प्रगति होती रहेगी और जब आप बाह् य में कार्य करेंगे तो आपको बड़ा आश्चर्य होगा के आपकी शक्ति क्षीण नहीं  होती, उल्टे बढ़ती जाती है।

8.15 अब बहुत बार ऐसा भी देखा गया है, ऐसा देखा गया है के लोग फौरन उसी वक्त पार होने के बाद ही दूसरों को जागृति देना चाहते हैं और फिर उनमें catches आ जाते हैं। असल में catches होते नहीं हैं। जैसे कि किसी बैरोमीटर में या किसी यंत्र में आप जान सकते हैं कि यहाँ धुआं निकल रहा है, कि यहाँ प्रकाश हो रहा है, उसी प्रकार आप भी अपने अंदर सब कुछ जान सकते हैं। किंतु गर आप उससे अगर पीड़ित हों या उसमे तकलीफ़ हो जाए तो बेहतर है के आप कुछ दिन के लिए अपनी प्रगति साध्य कर लें। और एक तरह का निर्वाज्य स्वभाव आ जाना चाहिये माने detachment आना चाहिये। फिर आपको पकड़ नहीं आएगी। आप कितने भी लोगों पे हाथ चलायें कितनों को भी जागृति दें, कुछ भी कार्य करें। कितनी भी बिमारियां ठीक करें , आपके अन्दर उसका कोई असर नहीं आएगा। पर ये दशा आए बगैर ही अगर आप लोगों पर हाथ लगाने लगें  तो बड़ी मुश्किल हो जाएगी।

9.36 दूसरी बात ये है कि आप लोग पार हो गए हैं, और आपकी एक स्थिति आ गई है और आप बहुत ऊँची स्थिति में आ गए हैं। बड़ी कठिनाई से ये बात होती है। तो आपको ऐसे लोग मिलेंगे जो अभी-अभी सहज योग में आए हैं। वो समझ लेना चाहिये कि अभी आए हैं, और उनपे कोई भी आक्रामक बात नहीं करनी चाहिये। अपने प्रेम से, बड़े जतन से, सम्भाल करके, हो सके तो कुछ खिलाने-पिलाने की भी व्यवस्था करिए। जिससे वो लोग आपको इतना भयंकर न समझें क्योंकि साधु-सन्त लोग तो हाथ में डंडा लेके बैठते हैं। उस प्रकार नहीं होना चाहिये। होना चाहिये इस तरह से के वो अपने को ये सोचें की हम ऐसे स्थिति में आ गए हैं जहाँ सब हमारे बिल्कुल भाई बहन आप इष्ट हैं।

10.25 और उससे ही उन लोग जम सकते हैं। और अधिकतर मैंने देखा है कि एकाध दो आदमी ऐसे आ जाते हैं सहजयोग में, कि जो लोगों को बहुत ज्यादा discipline सिखायएंगे  यहाँ नहीं खड़े हों, वहाँ नहीं खड़े हो, ऐसा नहीं करने का, वैसा नहीं करने का। ख़ास सहज योग में discipline कोई नहीं हैं। क्यों कि  आपकी आत्मा इतनी प्रकाशवान है कि उसके प्रकाश में धीरे धीरे आप स्वयं ही अपने को देखते हैं कि मुझमें ये बड़ा ego था,  और मैं इस तरह से करता था, मेरे में ये ग़लतियाँ थीं, ये था और धीरे धीरे आप अपने ऊपर ही हँसने लग जाते हैं।

आप सोचते हैं अरे कितना पागल था मैं क्या इतना बड़ा यहाँ आनंद का सागर पड़ा था इसको छोड़कर मैं कहाँ फंसा हुआ था। तो धीरे-धीरे आपने जैसे अपनी प्रगति को प्राप्त किया, ऐसे ही वो लोग भी अपनी प्रगति को प्राप्त धीरे धीरे कर लेंगे।

11.17 लेकिन इससे कोई discipline आत्मा का क्या होगा जब प्रकाश ही आ गया तो आप जानते हैं कि प्रकाश में किस तरह से चलना चाहिये, किस तरह से रहना चाहिये किस तरह से संभलना चाहिये और ये प्रकाश आपके व्यवहार पर भी पड़ता है और दूसरों के व्यवहार पर भी । अधिक आप अपने को जैसे देखते हैं जैसे कोई प्रतिबिंब सा होता है। आप देखते हैं मुझमें ये ख़राबी है वो ख़राबी है तो बेकार चीज़ है इसे फेंक देना चाहिये। समझ लीजिए गर  इस साड़ी में कहीं दाग लगा है तो हमे दिखाई नहीं देता तो हम मानेंगे ही नहीं, पर जैसे ही हमे दिखाई देगा हम चाहेंगे के इसे साफ़ कर डालें। उसी प्रकार ये जो देखना मात्र है इसकी व्यवस्था होनी चाहिये।

सहज योग में एक स्थिति जिसे हम कहते हैं साक्षी स्वरूपत्व प्राप्त होता है। साक्षी स्वरूपत्व में ये बात है के आप किसी चीज की  ओर देखते मात्र हैं उसके बारे में सोचते नहीं।

कोई भी आपके अन्दर उसकी reaction प्रतिक्रिया नहीं आनी चाहिये।

12.14 जैसे के हम आए यहाँ, हमने देखा बड़ा सुंदर सब सजावट है, बड़ी सजावट है, अब इसे देखते मात्र रह गए। तो जिसने इसे बनाया जिसने इसे सजाया उसने जो अपना प्रेम और जो इसमें आनंद डाला है वो पूरा निराकार आनंद जो कि साकार यहाँ हो गया फिर से निराकार बन कर के, और आपको ऐसा लगेगा कि जैसे कोई गंगा आपके सर से बह रही है आनंद में। एकदम उसे देखते ही आप प्लावित हो जाएँगे। तो निरंजन देखना, निरंजन देखना माने ये कि किसी चीज़ की और देख करके उससे कोई सी भी प्रतिक्रिया न होना। बगैर किसी प्रतिक्रिया के उसे देखना मात्र, ये सबसे बड़ी आनंददायी चेष्ठा है। इससे बढ़ के और कोई आनंददायी चेष्ठा नहीं है।  के आपमें कोई भी उसके प्रति लालसा नहीं होती। अच्छा जैसे समझ लीजिए अब एक यहाँ carpet बिछा है, बहुत अच्छा बिछा है,  और हमारे इसके प्रति एक हम कोई क्रिया करें, तो हम ये  सोच सकते हैं कि भई ये अगर मेरा है तो चिंता हो जाए कि कहीं जल न जाए, ये ना हो वो ना हो।

13.20 अच्छा मेरा नहीं है नसीब तो उससे आधी तो आपकी परेशानी दूर हो जाएगी कि मेरा तो है नहीं, जिसका होगा वो देखे। अच्छा अब गर दूसरे का है तो उसको देखने पर भी आपको लगेगा कि ये कितने का होगा, कितने का खरीदा होगा, इनके पास कहाँ से इतना पैसा आया, ये हुआ वो हुआ ऐसी बातें भी आ सकती हैं। और उससे आगे ऐसी भी बातें आ सकती हैं कि  अगर मैं लेना चाहूँ तो कहाँ से लूँगा। सो विचार ही आते रहेंगे तो विचार पहाड़ के जैसे बीच में आ जाएँ तो इसका आनंद था, जिसने बनाया उसका आनन्द तो आपको मिला ही नहीं। इसलिए जैसे निर्विचारिता में आने पर जैसे कि कोई सरोवर एकदम शांत हो, उसमें एक भी लहर न हो, कोई लहर ना हो, कोई तरंग न हो, ऐसे शांत अपना मन हो जाए और उस शांत मन में, उस सरोवर में, जितना उसके चारों तरफ बना हुआ निसर्ग, सुन्दर निसर्ग है जो कुछ भी सुंदरता है वो सारी उसमें पूरी की पूरी छा के, उसमे पूरी की पूरी प्रतिबिम्बित हो और दिखाई दे, ऐसा ही आपका मन हो जाता है।

14.26 और जैसे ही आपका मन हो जाएगा आप आश्चर्य हो जाएँगे आपको लगेगा कि मैंने कभी ये देखा ही नहीं, हर वस्तु में इतना आनंद है मैंने कभी देखा ही नहीं, किसी मनुष्य में इतना आनंद है ये मैंने कभी देखा ही नहीं और जाना ही नहीं। कलकत्ते की बात है जब मैं अमेरिका जा रही थी पहली मर्तबा, तब हम एक होटल में ठहरे थे। वहाँ पर एक महाशय आए मुझसे मिलने और वो मेरे पैर पे गिर पड़े। उनके अंदर एकदम जागृति हो गई और बहुत जोरों में जागृति हो गई। तो जो लोग हमारे साथ आए थे दूसरे कमरे में थे वो सब दौड़े दौड़े चले आए। मैंने कहा क्या हुआ। कहने लगे पता नहीं इतने ज़ोर की चैतन्य की लहरियाँ आईं कि  हमने कहा पता नहीं माँ के कमरे में क्या हो रहा है। और कुछ नहीं एक बड़ा महानुभाव ही कहना चाहिये, एक बड़ा परमात्मा को खोजने वाला साधक मेरे चरणों में था और कोई बात नहीं थी। पर उसकी जो कुछ भी क्रिया हुई अंदर में, जो कुछ भी उसके साथ घटित हुआ वो इन सबको एकदम हलचल सी लगी इतनी चैतन्य की लहरियाँ क्यों आई जैसे कोई पूजा हो रही हो। तो ये मानस पूजा ही थी उनकी। तो वो लोग आए, आते ही साथ उन्होंने देखा, बड़े ख़ुश हुए और सबको गले से लगा लिया उस आदमी को तक जानते नहीं उसका नाम जानते नहीं वो कौन है कौनसे गाँव से आया है किसलिए आया है। किस कुछ जानते नहीं एकदम गले से लगा लिया और सब (unclear) आल्हादित हो गए माने जैसे कि कितने ही गुलाब की वर्षा इनपर हो गई।  और मैं देखती ही रह गई भई ये भी नहीं पूछा तुम कौन हो, क्या हो, कैसे आ गए। इस प्रकार आपकी स्थिति हो जाएगी कि आप जब दूसरे सहजयोगियों से मिलेंगे तो आपको बड़ा एक ऐसा अनुभव होगा जैसा के कोई मैं मुझसे ही मिल रहा हूँ।

16.22 इस पर एक नामदेव की बात बताऊँगी आपको। नामदेव एक कवि थे और एक बड़े भारी साधक और कहना चाहिये कि आत्मसाक्षात्कार में बहुत ऊँचे उठे हुए एक संत थे। उन्होंने वो एक दर्जी थे। और एक दूसरे संत थे उनका नाम था गौरा कुम्हार जो कि कुम्हार का काम करते थे। तो ये दर्जी थे वो कुम्हार थे। तो ये मिलने गए कुम्हार से। तो कुम्हार साब मिट्टी अपनी ले कर के उसको पैर से रौंद रहे थे। कि उनको कुछ तैयार करना होगा, कोई सामान, उसकी मेहनत हो रही थी। उसके सामने जाते ही एकदम हठात ऐसे खड़े हो गये और देखने लगे। तो गौरा कुम्हार ने कहा क्या देख रहे हो? कहने लगे मराठी में है कविता, लेकिन कविता का अर्थ ये है कि मैं तो यहाँ निर्गुण देखने आया था, चैतन्य देखने आया था, वो तो सारा निर्गुण साकार हो गया। सारा निर्गुण साकार हो गया। इस तरह की समझ और इस तरह की सूझबूझ, एक संत को ही दूसरे संत के लिए हो सकती है। आज तक तो मनुष्य द्वेष ईर्ष्या इसी में रहता है। लेकिन जब सहजयोगी हो जाता है तो उसको दूसरा सहजयोगी ऐसा लगता है कि मैंने जो निर्गुण को जाना था वो ये सगुण में खड़ा हुआ, ये निर्गुण है। कितनी ऊँची पदवी उन्होंने गौरा कुम्हार को दी और वो पहली मर्तबा उनको मिले थे। इस प्रकार आपसी प्रेम जो है ये बड़ा सूक्ष्म, बड़ा गहन और बड़ा आनंददायी हो जाता है। कहीं कोई सहजयोगी मिल जाए तो दिल बाग-बाग हो जाता है, वाह ये तो सहजयोगी है।

18.10 इसी प्रकार एक और किस्सा है जहाँ कि एक सहजयोगिनी थी और वो कहीं पर गई थी बहुत दूर सिसिली [Sicily] में। और वो असल में रहने वाली थीं स्विट्जरलैंड [Switzerland] की। और वहाँ दूसरी सहजयोगिनी गई थी इटली [Italy] की। वहाँ बैठे बैठे उनमें एक आकर्षण सा हो गया तो, वो दूसरी उठ के आई। तो उसने कहा कि क्या आप आत्मसाक्षात्कारी हैं ? एकदम से पूछा। कोई किसी से पूछता नहीं। तो उसने कहा कि हाँ। क्या आपको श्री माताजी ने आत्मसाक्षात्कार दिया ? कहने लगीं हाँ और मुझे भी। और दोनों खूब गले मिलीं और खूब रोना हुआ आपस में और कहने लगीं देखो मैंने कितनी दूर से तुम्हें पहचाना। कहने लगीं मैंने भी तुम्हें पहचाना था। कहने लगीं कैसे पहचाना? कहने लगीं पता नहीं क्या अंदर से ही एकदम लगा कि तुम आत्मसाक्षात्कारी हो, और तुम सहजयोगिनी हो और मैं एकदम से तुम्हारी ओर देख रही थी और तुम ख़ुद ही उठ के चली आयीं और इस तरह से। और फिर दोनों को कुछ समस्या थी क्योंकि दोनों अकेली उस जगह में थीं, वो सारी समस्याएँ ठीक हो गयीं।

19.20 इसलिए ये जान लेना चाहिये कि हम एक बड़े ही सूक्ष्म, पर बड़े मज़बूत धागे से बंधे हुए लोग हैं। और आपसी प्रेम, इससे बढ़के आनंद की कोई चीज़ है ही नहीं। अब बहुत से लोगों में ये भी बात होती है कि मेरा लड़का, मेरी बहन, मेरा भाई, मेरा घर - ये जो ममत्व है ये भी काटता है। इस ममत्व को बिल्कुल ही कम कर देना चाहिये। बिल्कुल कम कर देना चाहिये। धीरे धीरे इसको कम करना चाहिये। तो आपको आश्चर्य होगा, इसके छूटते ही आपमें बहुत ही ज़्यादा आनंद आ जाएगा। ये भावना ही छूट जाएगी के मेरा कोई है। ‘मेरे’ की भावना जो है ये अपने को आत्मा से दूर करता है। किस प्रकार मैं बताऊँ? जैसे कि मैं कहूँगी कि मेरी आँख, ये मेरा हाथ, ये मेरे पैर, ये मेरा। पर मैं कौन हूँ? मैं तो आत्मा हूँ। और ‘मैं’ का तो कुछ है ही नहीं। मैं जो है अपना अलग खड़ा हुआ है। ऐसे तो हम नहीं कहते कि ये मेरा आत्मा है। गर ऐसा कोई कहे कि ये मेरा आत्मा है, तो समझ लेना चाहिये कि  सहजयोगी नहीं है।

20.28 आत्मा अपनी जगह अकेला खड़ा हुआ है, अछूता खड़ा हुआ है। इसका मेरा कोई नहीं है। इसका तो सिर्फ परमेश्वर से ही रिश्ता है और आपसे भी जो रिश्ता है वो भी इस तरह से जैसे कि एक पेड़ के अंदर बहती हुई उसकी, उसके अंदर बहता हुआ रस। पेड़ के अंदर बहता हुआ रस हर जगह जाता है, हर जगह उस रस से प्लावित करता है। पत्तियों को देगा, पेड़ को देगा और ऊपर जा करके फिर उसकी शाखाएं हैं, उन्हे देगा। उसके बाद वो फूलों को भी और फलों को भी रस दे कर वापस लौट आता है। सबको रस देता है लेकिन किसी में चिपकता नहीं। जहाँ वो कहीं चिपक जाए समझ लीजिए उसको ऐसी इच्छा हुई कि चलो ये फूल बहुत अच्छा है और ये मेरा है, इसमें मैं चिपक जाऊँ । वहीं गर रह गया तो वो पेड़ तो मर ही जाएगा और फूल भी मर जाएगा। ये प्रेम की हत्या है और इसलिए मेरेपन से एकदम छुट्टी लेनी चाहिये। जैसे ही ये छुट्टी आपको मिलेगी आप बड़े आश्चर्य में हो जाएँगे कि आप जो एक बिंदु मात्र थे, एक बूँद मात्र थे, वो सागर हो गए। क्योंकि ये आपकी परिधि है ये आपको बाँध लेती है ये आपकी मर्यादाएँ है ये सारी टूट करके आप अमर्याद हो जाते हैं। और इसी अमर्यादिता में जो आनंद है क्योंकि फिर आप समुद्र के साथ उठते हैं और गिरते हैं और डोलते हैं और मज़े में रहते हैं। फिर आपको ये फ़िक्र नहीं कि आगे क्या होगा पीछे क्या होगा? हो गया। ये रहता है कि इस वक्त तो मज़े में हैं और वो ही सबसे बड़ा है। इसी तरह से मनुष्य वर्तमान में आ सकता है। मैं का छूटना बहुत जरूरी है।

‘मेरा’ छूटना बहुत जरूरी है। इस ममत्व को छोड़ना बहुत ज़रूरी है। और जब ये ममत्व छूट जाता है तब एक बड़ा आंदोलन आपके अंदर हो जाता है। और उस आंदोलन से ही आप अत्यंत शक्तिशाली हो जाते हैं, अत्यंत शक्तिशाली हो जाते हैं और वही शक्ति जो है, वही शक्ति जो है, कार्यान्वित होती है।

22.30 और वही सामूहिकता में एक बड़ा भारी कार्य करने वाली है। और सारे संसार का उद्धार भी उसी शक्ति के द्वारा हो सकता है। ऐसे जितने भी बूंद हैं उनको अब सागर बनने की ज़रूरत है।

एक नया दौर शुरू हो रहा है।  सहजयोग में भी एक नया दौर आज शुरू हो रहा है।  मैं कहूँ मैं कहूँ कलकत्ते में भी हर जगह शुरू हो गया है। वो ये दौर है के अब हम एक बड़े ही आंदोलन में आ गए जहाँ हमें अपने प्रश्न नहीं रहते, अब हमारे लिए हमारे अपने प्रश्न नहीं रह गए पर सबके प्रश्न हमारे प्रश्न हो गए, सारे संसार के प्रश्न हमारे हो गए। और इसके लिए एक प्रगल्भता चाहिये, एक बड़प्पन चाहिये, एक ऊंचाई चाहिये, जिससे कि आप सारे प्रश्नों को ठीक से देख सकें और उसका हल दे सकें। अब इसकी जिम्मेदारी सब आप लोगों पर है, आप

23.30 लोगों पर है। ये समझ लीजिए कि सारे सहजयोगियों की जिम्मेदारी बहुत ज़्यादा है। यही नहीं कि आप ख़ुद सहजयोग से लाभ उठायें उसका फ़ायदा उठायें उसमे रजें, उसमे मज़ा करें -

ये सिर्फ़ नहीं है। इसमें ये है कि यही सबकुछ है, ये सबके घर घर में पहुंचना है, और सबको ये आनंद देना है और अगर ये कार्य करते वक्त आप लोगों ने किसी तरह से कमजोरी दिखाई या किसी तरह से ढिलाई दी, तो आप इसके लिए जिम्मेदार हो जायेंगे और ये बात बहुत ग़लत हो जाएगी। इसलिए सहजयोग में पनपे हुए लोगों को चाहिये वृक्ष की तरह खड़े हो जायें।  और मुझे आशा है अगले साल तक बहुत बड़ा कार्य यहाँ कलकत्ते में होने वाला है।

मुझे सारे हिंदुस्तान में कलकत्ते से सबसे ज़्यादा आशा है। क्यों सो मैं बता नहीं सकती आज, लेकिन एक दिन जरूर बताऊँगी कि किसलिए मैं इस कलकत्ते को बहुत बड़ी भारी चीज़ समझती हूँ, और ये जानती हूँ कि इसी कलकत्ते में सारे हिंदुस्तान का मर्म फंसा हुआ है। इसीलिए ज़रूरी है कि आप लोग खड़े हो जायें और इस कलकत्ते की जो पार्श्वभूमि है उसे समझते हुए आप आगे बढ़ें और अपनी प्रगति करें, औरों की प्रगति करें और एक अपने व्यक्तित्व को विशाल बनायें। जब भी आपके अंदर विचार आए कि ‘मेरा’ बेटा ऐसा है, ‘मेरी’ बेटी ऐसी है, ’मेरा’ घर ऐसा है - कोई भी ‘मेरा’ विचार आए, उसको कहना तुम दूर रहो, और  मेरा व्यक्तित्व में बैठती नहीं। मेरा व्यक्तित्व बहुत बड़ा है, और इस व्यक्तित्व में ये सब चीजें बैठती नहीं इसे छोड़ो इसमें कुछ रखा रक्खा नहीं। और तभी आप विशाल हो जाएँगे और ऐसेही विशाल लोगों की इस एक नए आंदोलन में ज़रूरत है और इसकी तैयारियाँ पूरी होनी चाहिये। आशा है ये साल आप सबको बड़ा मुबारक हो और एक विशेष साल है ये और इस साल में मैं चाहती हूँ कि इस कलकत्ते में ही बहुत से लोग सहजयोग में आयेंगे, उनको सम्भालिए।

सम्भाल कर के, प्यार से, आदर से, समझा करके। कभी कभी आक्रामक होते हैं कभी कभी ग़लत बातें भी कहते हैं, एक तो यहाँ हरेक आदमी दिखित है, ये बड़ा प्रश्न है कि सब दिखित हैं, किसी न किसी जाल में फसें हैं। रशिया [Russia] में सबसे अच्छी बात ये थी, ना उनको धन, ना उनको कोई गुरु, ना उनके कोई दिखित, नहीं कुछ नहीं सब एकदम जिसको कहते हैं की clean प्लेट उस तरह के लोग थे। बहुत आसान था सबको पार कराना।  यहाँ तो कि मैं इस धर्म का हूँ, उस धर्म का हूँ, मैं इस गुरु का हूँ, मैं उस गुरु का हूँ। आप अपने नहीं हैं और इसलिए बहोत समझा बुझा के बात करनी चाहिये।

26.17 फिर यहाँ और भी बहोत सारी बीमारियां – ‘दर्शन’। गुरु के दर्शन करने जाना। गुरु दर्शन की बात तो मेरे समझ में नहीं आती है, गुरु का काम दर्शन देना नहीं, उसके लिए तो अवतरण वग़ैरह हैं, मंदिर में जाके दर्शन करें।

गुरु का काम है बोध, बोध करना लोगों में जागृति करना। जब तक वो कोई ज्ञान ही नहीं देते तो वो गुरु कैसे, गुरु का मतलब है ज्ञान देने वाले, जो लोग ज्ञान नहीं देते ऐसे लोगों के दर्शन, ‘उसने मुझे दीक्षित कर दिया’। यहाँ तो सभी दिखित लोग हैं। और कोई ज्ञान नहीं दिया। ज्ञान माने आपके नसों में आप जानें कि ये चैतन्य क्या है। ये जब तक नहीं दिया तब तक इस सृष्टि में फंस जाना भी एक तरह से अपने को नष्ट करना है। आप लोग सब बहुत बड़े साधक थे और आपने प्राप्त कर लिया। और इसी प्रकार अनेक लोगों को भी आप इसका वरदान दें और उनको सुखी करें। हमारे अंदर जो कुछ भी त्रुटियां हैं वो हमारी अपनी हैं, व्यतिक भी हैं, व्यष्टि में, समष्टि में भी हैं। सामूहिक में भी सबकी कुछ कमियाँ हैं। उन सब कमियों को देखना चाहिये। और बड़ा आश्चर्य मुझे होता है कि सहजयोग में आने के बाद गर कोई ईसाई होगा तो ईसाई धर्म के सब बताएगा कि सब क्या-क्या गड़बड़ है, बहुत हंसेगा।

अरे भाई, ईसाई धर्म में हमने ये किया वो किया। उसमे धंधे किए, कुछ फायदा नहीं। इतना रुपया दिया, पोप को इतना दिया। कुछ हमको फायदा नहीं हुआ। और ऐसेही सब पागल चले जा रहें है ईसाई धर्म के पीछे। फिर गर कोई मुसलमान से पूछे तो बताएगा, कल ही एक मुसलमान साब थे, ईरान से आए थे, तो वो बता रहा था तमाशे सारे, कि मुसलमानों ने क्या क्या तमाशे करे हुए हैं और कितनी आफ़तें करीं हैं।  इसका कोई फायदा नहीं। हज पे गए, ये किया वो किया, सब कमर्शियलआइसेड  commercialised है। फिर आप किसी हिंदू से पूछिये तो वो भी ये बताएगा कि, अरे मंदिरों में गए, कहीं हिमालय में गए, इतना कहाँ कहाँ घूमे फिरे, कुछ नहीं मिला।

ऐसे ही जैनियों से पूछिए तो वो बताएँगे। हर एक आदमी से पूछिये तो बताएगा की भाई इत्ते चक्कर काटे किसी काम के नहीं। तो ये क्या मतलब है माँ। तो ये है कि ये मनुष्य ने बनाये हुए धर्म हैं जो बड़े बड़े हो गए। लोग जिन्होंने ये धर्म बनाये थे वो नहीं रह गए। अब आप लोगों को जो धर्म बनाना है वह असलियत का धर्म है, उसमे नक़लियत बिल्कुल नहीं होनी चाहिये। कोई नहीं। मनुष्य ने गर धर्म बना लिया वो तो ग़लत होना ही हुआ। क्योंकि मनुष्य को अभी परमात्मा का संबंध ही नहीं हुआ।

तो उन्होंने इन अच्छे भले धर्मों को ही ग़लत रास्ते पर डाल दिया। लेकिन अब आप लोगों को जो धर्म बनाना है, जो विश्व धर्म बनाना है, उस धर्म में किसी भी तरह की ऐसी मनुष्य की जो ग़लतियाँ हैं  वो नहीं आनी चाहिये। क्योंकि ये दैवीय है और आप लोगों ने आत्मसाक्षात्कार प्राप्त किया है।

तो ईमानदारी के साथ इसको ऐसा बनाना चाहिये कि जो शुद्ध हो, बिल्कुल शुद्ध धर्म होना चाहिये, और अंदरूनी धर्म हो। बाह्याचार नहीं हो, उसमे कोई ऐसी बातें ना हो। तो इसी प्रकार हर आदमी जब देखेगा कि हमने इसमें जो पाया है, ये सत्य पाया है और फिर सबसे बड़ी कमाल ये हो जाएगी कि आप जानेंगे कि जिस धर्म को हम कहते थे हम इस धर्म के हैं,

उस धर्म का तत्व तो हमने यहीं पाया, और उसमे नहीं पाया।  वो मनुष्य का बनाया था और ये जो है हमारे अंदर जागृत हो गया ये धर्म।

क्योंकि एक बात है आप किसी भी धर्म का पालन करें, बाह्य के मनुष्य के बनाये किसी भी धर्म का पालन करें, आप कोई सा भी पाप कर सकते हैं कोई बंधन नहीं, आप किसी का भी मर्डर कर सकते हैं चोरी कर सकते हैं, आप किसी का सत्यानाश कर सकते हैं। किसी का धन लूट सकते हैं चाहे जो चाहे आप पाप कर्म कर सकते हैं, लेकिन सहजयोग में आने के बाद आप वाक़ई में धार्मिक ही हो जाते हैं क्योंकि आप कर ही नहीं सकते। आप सबका भला ही कर सकते हैं, किसी का बुरा नहीं। मतलब धर्म आपके अंदर जागृत हो जाता है। पर जो लोग नए आते हैं, उनके साथ चर्चा करते वक्त बहुत संभल के बात करना, क्योंकि हो सकता है वो इसमें उनको महसूस हो के उनके ऊपर आक्रमण हो रहा है। तो इसको बहुत सम्भल करके को उनको समझाना है कि धर्म हमारे अंदर जागृत होना चाहिये। जब तक हमारे अंदर जागृत नहीं होगा तब तक इन्होंने जो कहा हुआ है वो हमारे अंदर कैसे, जैसे इशू मसीह ने कुछ कहा वो जब तक हमारे अंदर नहीं आया

इशू मसीह ने कहा है कि “Thou shalt not have adulterous eyes” तुम्हारी आँख निरंजन होनी चाहिये। कितने ईसाईयों की आँख निरंजन है - किसी की भी नहीं।

इसी प्रकार हरेक बड़े महानुभावों ने ऐसी बड़ी बड़ी बातें कही हैं।

30.45 लेकिन वो सब होता ही नहीं। उससे उल्टे ही बात हो गई । इसका मतलब ये है कोई ना कोई ग़लत रास्ता पकड़ गया है लेकिन किसी को कुछ कहने की बात नहीं। सारे समझते हुए उसको जानते हुए धीरे-धीरे क्योंकि ये अँधेरे से प्रकाश में आ रहे हैं।

जो अँधेरे में खड़े हैं उनसे कोई सी भी बात कहने से वो मानने वाले नहीं। इसीलिए धीरे धीरे समझाते हुए उनको अनुभव पहले देने, उन्हें अनुभव देते हुए, उन्हें इस गलत फ़हमी से निकाल लेना है और ला करके और उनको वाक़ई में धर्म में स्थित करना पड़ता है। ‘धर्म धारयति साधर्मा’। धर्म की जो धारणा है वो उसके अंदर होना चाहिये। जब तक वो धारणानहीं होती, सिर्फ बाह्य के सब धर्म कर्म होते रहते हैं। तो एक बिल्कुल बेकार, बेकार के अपनी शक्ति को व्यय करना है। बेकार। उसका कोई अर्थ नहीं है और इसीलिए बहुत से लोग कहते है की धर्म वर्म सब पाखंड है। भगवान सब झूठ है सो बात नहीं। सब सत्य है लेकिन सत्य के मार्ग पर चलने वालों को ही वह मिल सकता है।

और जो जो जिस जगह से भी आ जाए उन सबको स्वीकार्य करना चाहिये क्योंकि इनमे से बहुत से लोग ऐसे हैं जो वाक़ई वो सत्य को खोज रहे हैं हालाँकि वो सोचते हैं कि ये ही ठीक है पर वो अंदर से जानते हैं, इससे भी परे कोई चीज़ है, जिससे प्रकाश मिलने वाला है। इसलिए एक तरह से आपने ये प्राप्त कर लिया कि हमें ज्योत मिल गई। अब ज्योत का कार्य क्या हो सकता है?

ज्योत जब तक जली नहीं तब तक सब काम होता है। ये इसको सफाई करो इसको ये करो ठीक करो, जब जल गई उसका कार्य होता है प्रकाश देना।

32.27 तो अब आपका कार्य क्या है ? सबको प्रकाश दें। जिस प्रकाश को आपने प्राप्त किया है वही आपको सबको देना चाहिये और पूर्ण आत्मविश्वास के साथ, कोई घबराने की बात नहीं। बिल्कुल नहीं। हमने देखा है कि छोटे बच्चे बड़े आत्मविश्वासी होते हैं। और उनका आत्मविश्वास इतना जबरदस्त होता है कि वो किसी की परवाह नहीं करते। उनको जो ठीक लगता है कहते हैं । यही ठीक बात है, ये ही मैं करूँगा।

लेकिन जब हम लोग बड़े हो जाते हैं तब ज़रूर दिमाग़ में, और चीज़ें भरी रहती हैं। वो निकलना मुश्किल होता है, और सब संस्कार बहोत सारे होते हैं।

तो सिर्फ़ ये बात समझ लेनी चाहिये कि हमें  एक बहुत सूझ बूझ  के साथ, समझदारी के साथ, एक प्रगल्भता के साथ, जिसको मेच् योरिटी [maturity] होनी चाहिये, इसके बड़प्पन ले कर के सबके साथ व्यवहार करना चाहिये।

33.12 बड़प्पन ले करके। ये नहीं होना चाहिये के हमें  ये - या ऐसा सोचें के हमें ये ठीक करना है लेकिन एक बड़प्पन के नाते, एक पिता माता की दृष्टि से समझ लीजिए, आपको सबसे बातचीत करनी चाहिये और प्यार दिखाना चाहिये।

33.32 सबसे बड़ी चीज़ यह है कि ये प्यार ही की शक्ति है और इसी को प्राप्त करना है। आप सबको अनंत आशीर्वाद है।

33.42 शक्ति की पूजा - आज तक आदिशक्ति की पूजा हुई नहीं तो कलकत्ते में सोच रहे हैं कि आज आदिशक्ति की ही पूजा की जाये। [तालियाँ]। अब आदिशक्ति के बारे में थोड़ा सा बताना होगा के आदिशक्ति से ही सारी शक्तियां निकली हैं। महाकाली, महालक्ष्मी, महासरस्वती - जो तीनों शक्तियां हैं, आदिशक्ति से ही निकली हैं । और फिर उन्हीं में समाहित होती हैं ।

आदिशक्ति के सिवाए ये कार्य हो नहीं सकता था। ये कार्य सिर्फ आदिशक्ति ही कर सकती हैं । कारण सारे चक्रों में उनका प्रभुत्व है। और वो ही हैं के जो हर तरह के चक्रों के आपसी संबंध को संभालती हैं। जैसे permutations and combinations कहना चाहिये,

उसको वो संभालती हैं । और इतना ही नहीं वो हर सूक्ष्म से सूक्ष्म बातों को जानती हैं । जैसे कि आप कोई से भी अवतरण को देखिए जो बहुत महत्वपूर्ण है और अपने हरेक प्रगति पर या कहना चाहिये कि हमारे जो उत्थान हुआ है हमारे जो evolution हुआ है उसके हरेक सीढ़ी पर milestone बने खड़े हुए हैं। लेकिन सबका एक ही प्रकार का कार्य है। सबका एक ही प्रकार का कार्य करते हैं। जैसे देवी का कार्य था दुष्टों का संहार करना और जो भक्त थे उनको बचाना।  लोग हो गए थे इसलिए श्री राम ने लीला रचाई, श्री कृष्ण ने लीला रचाई थी, ये लीला है, ये सब लीला है।

इसमें इतनी गंभीरता की कोई बात ही नहीं, ये लीला है। ये सब लीला है। इसीलिए लीलाधर संसार में आए। उन्होंने उनपर जो कि श्री राम ने जो नींव डाली थी, उसपे उन्होंने ये बड़ी सुंदर सी एक रचना की के माधुर्य को ले कर के मनुष्य मधुरता, उनकी मधुरता से ही उन्होंने सबको जीता था।

36.00 और दूसरा ये कि वो उनको वो जो टेढ़ी खीर थी, जो खीर थी उसको निकाल नहीं सकते तो कहते थे की उँगली टेढ़ी करनी चाहिये। इस प्रकार उन्होंने थोड़ा सा शौर्य  कर्म किया ऐसा कहना चाहिये या ऐसा कर्म किया कि जिससे हमारी जो भ्रांतियाँ दूर हो जाए।

विशेष करके कोई सी भी बात प्रियकर नहीं थी। गोल घुमा करके और ये कृष्ण का कार्य ऐसा ही माना जाता है कि कृष्ण का कार्य जरा सा गोल घुमा करके थोड़ी सी मिठास डाल करके और वो किस तरह से अपनी चीज़ को कह देते थे। एक बड़ा ही सुंदर सा उनका अवतरण रहा। और उसके बाद में, और भी महावीर जी और बुद्ध वगैरह जो हैं इनका भी बड़ा गंभीर अवतरण रहा और बड़े गंभीरता से इन्होंने आत्मदर्शन की ही बात करी और सम्यक दर्शन की बात करी जो सहजयोग में हम लोग सम्यक ज्ञान की बात करते हैं।

वही सम्यक ज्ञान की बात उन्होंने करी पर सब बड़ी गंभीर चीजें हो गईं और सर्वसाधारण लोग इसकी ओर नहीं आए जो आए सो बेकार ही गंभीरता के इसमें चले गए वो फिर और  भी उन्होंने जैसे monastries बनवा दी बुद्ध की monastries हैं ये है वो है।

37.18 और जो अपना रोज़ का जीवन है उसको उन्होंने बड़ा ही क्लिष्ट और बड़ा ही कठिन बना दिया लोगों का ही करना हुआ ऐसे तो कोई ना ही बुद्ध ने कहा था ना महावीर जी ने कहा था लेकिन इन लोगों ने इसको क्लिष्ट बना दिया और वो क्लिष्ट बना करके जो करना था वो ना करके उन्होंने तो सब ने मनन ही करने को कहा था। लेकिन फिर इन्होंने स्तूप बनाने शुरू किए, मंदिर बनाने शुरू कर दिए, इस तरह से सब चीज़ें बदलती गईं। अब मानव जाति में जब तक आत्मसाक्षात्कार नहीं होता, तब तक उसका ज़्यादा देर तक सीधा चलना नहीं होता। ईसा मसीह के बाद भी और Gnostics लोग आये जिन्होंने जो जो आप ही जैसे समझना चाहिये कि उन्होंने प्राप्त किया था।  लेकिन उसके बाद जो लोग आए,

वो सब सर्व साधारण लोग आये तो उन्होंने फिर ये Paul के कहने से जो कुछ भी धर्म की रचना करी उसकी वजह से सारी गड़बड़ियां हो गईं। हर एक धर्म में इस तरह से, इस प्रकार गड़बड़ियाँ होती गईं।

और इसलिए आप देखते हैं के धर्म जो है बड़ा कठिन और बहुत ही अगम सा बन गया। और लोग सोचने लग गए कि इससे अच्छा ये है कि बस आप भजन गाओ

या कुछ गाना करो, मंदिर में जा करके दर्शन करो - ये ही सब कुछ है।

इससे आगे कुछ होने वाला नहीं और यहाँ तक की आज के आधुनिक काल के बहुत से लोगों ने भी कुंडलिनी के बारे में ग़लत सलत लिख दिया।

38.39 अब प्रश्न ये था कि मनुष्य को किस तरह से ये बताया जाए कि परमात्मा हैं और

सत्य हैं  वो आत्मा स्वरूप हैं इसलिए फिर आदिशक्ति का अवतरण जरूरी है

आदिशक्ति ही ये कार्य कर सकती है क्योंकि वो सारे चक्रों को जानती है

सारे चक्रों का कार्य जानती है और वो मानव जाति में आकर, मानव जाति जैसे ही बनकर के उसको मानवीय अवतरण लेना पड़ता है। इससे वो समझे कि इनके अंदर क्या क्या दोष हैं

और फिर वो दोष निकालने के लिए क्या करना चाहिये।

कुंडलिनी का जागरण इन दोषों के रहते हुए भी कैसे हो जाए, कैसे ब्रह्म नाड़ी में से ही

कुंडलिनी को जागृत कर दी जाए, जिससे मनुष्य इसको प्राप्त करले। पहले पहले इसको थोड़े से अंदर से, थोड़े प्रकाश में देखे। देखते देखते स्वयं ही समझ जाए फिर उसको अपनी ही ओर दृष्टि करके देख कर के वो उसको ये शक्ति आ जाए कि उसको ठीक कर ले।

ये कार्य ऐसा था कि  जिसमें सभी देवी देवताओं का,  सभी अवतरणों का, और सभी महान पुरुषों का, सबका ही आना जरूरी था उसी शरीर में धारणा कर के और संसार में अवतरण आना जरूरी था। और इसीलिए ये अवतरण हुआ है, इस सारे संसार का उत्थान होना है।

इस परमात्मा ने ये सृष्टि बनायी है, इसने ये सारा संसार रचा है, वो कभी नहीं चाहेंगे के

ये संसार मनुष्य के हाथों बर्बाद हो जाए। और इसलिए ये कार्य अत्यंत विशाल है।

इसमें ये नहीं के हम कहें कि अच्छा चलो सुदर्शन चक्र लेकर सबकी गर्दनें काटते फिरो या ये नहीं हो सकता कि आप क्रॉस पे चढ़ जायें, या ये नहीं हो सकता की हम मनन पे बातें करते चले जायें।

इस पर मनुष्य को भरना होगा बनाना होगा, काफ़ी मेहनत का काम है और ये सिर्फ़ माँ ही कर सकती है।

40.32 माँ की ही शक्ति है जो इसे कर सकती है और उसमे वो अगर प्यार और वो अगर सहनशीलता और वो सूझबूझ ना हो तो वो कर ही नहीं सकती। इसलिए इस अवतरण की बड़ी महत्ता है और आज ऐसा कुछ मौक़ा आया कि पूर्णिमा का दिन है और इसलिए बेहतर है की आप आज आदिशक्ति का ही वरण करें और इसको पाने पर फिर और कुछ कहने की

तो बात ही नहीं है, सबकुछ तो हो ही जाता है। क्योंकि आप जानते है के आदिशक्ति की जो महामाया स्वरूपिणी प्रकृति है उसमे एक बड़ा भारी कारण के गर वो महामाया ना हो तो आप उसको कभी जान ही नहीं सकते। वास्तविक में ऐसा है कि जब तक महामाया स्वरूप है

तभी तक आप मेरे नजदीक आ सकते हैं, नहीं तो अआ नहीं सकते आप उससे भाग खड़े हो जाएँगे।

आप सोचेंगे के ये तो शक्ति इनके पास कैसे जायें, इनके पैर कैसे छुएँ, इनसे बात कैसे करें।

तो ये महामाया स्वरूप लेने से ही ये चीज़ बहुत सौम्य हो गई है और इस सौम्यता के कारण ही आज हम लोग सब एक हो गए हैं। और ये भी बहुत जरूरी था इस महामाया स्वरूप में ही हम रहें और आप लोग इसे प्राप्त करते रहें और खो ना जायें क्योंकि जिन्होंने प्राप्त किया वो समुद्र में खो गए।  जैसे की कबीर ने कहा “जब मस्त हुए फिर क्या बोले”

42.00 सो खोने की बात नहीं, आप सबको जागृत रहना है और सबको देना है।  मैं आपको खोने ही नहीं दूँगी, इस आनंद में पूरी तरह विभोर हो के कोई नहीं खो सकता।

इस आनंद को बाटें बगैर आपको चैन ही नहीं आने दूँगी। इस तरह की चीज़ होगी तभी आप लोग समझेंगे कि आपको क्या कार्य करना है। तो आपका भी कार्य साधु संतों से एक तरह से अधिक है। कि साधु संतों ने किसी को रियलाइज़ेशन [realization] नहीं दिया था। हाँ उनको उपदेश दिए उनको समझाया। आपका कार्य है कि आप सबको रियलाइज़ेशन [realization] दें और उनको आत्मसाक्षात्कारी बनायें और सारे संसार का इस तरह से आप उत्थान प्राप्त करें।  मने बहुत महत्वपूर्ण और दिव्य कार्य है और इस कार्य के लिए आदिशक्ति का आना जरूरी था और उस आदिशक्ति के आगमन से ही ये कार्य शुरू हो गया है। और बहुत अच्छे से हो रहा है।

आशा है आप लोग इसे समझने की कोशिश करेंगे। और बहुत से आज फोटो, ऐसे ऐसे फोटो आ रहे हैं, आपको हम भेज देंगे, मेरे पूरे सहस्रार का भी पूरा कमल उसका फोटो आ गया है वो भी आप लोगों के पास आ जाएगा उसे देखिए।

पर जो दूसरे लोग हैं इनको दिखाना नहीं चाहिये, क्योंकि उनको विश्वास ही नहीं होगा।

उससे में भी निक भेक निकालेंगे आप लोग जरूर इसे देखिए और समझिए कि ये भी कार्य जो हो रहा है, ये भी ये परम चैतन्य पूरी तरह से ना जाने इतने तरह के फोटो बनाएँगे।

और एक साधारण कैमरा जिसमे कि कोई विशेष शक्ति नहीं है

उससे ये इस तरह के फोटो आ रहे हैं। और अगर इतना प्रकाश मेरे सर में है तो वो

किसी को दिखाई क्यों नहीं देता सिर्फ वो कैमरा में क्यों आता है? ये भी समझने की बात है।  आप लोगों के लिए तो मैं  महामाया ही हूँ, पर कैमरा के लिए शायद नहीं हूँ।

वो लोग मुझे पहचानते हैं कैमरा के अंदर की जो अणुरेणु है वो मुझे जानते हैं  वो बराबर चीज़ को पकड़े हुए हैं आपको यही कहना है कि आपको परमात्मा ने स्वतंत्रता दी है।

इस जड़ वस्तुओं को स्वतंत्रता नहीं वो तो परमात्मा के ही आज्ञा से चलते हैं। और पशुओं को भी नहीं है वो भी उन्ही की आज्ञा में रहते हैं।  
लेकिन आपको स्वतंत्रता दी है उस स्वतंत्रता में किसी भी तरह की बाधा ना आए, इसीलिए महामाया स्वरूप है जिसे आप को कोई problem न हो। आपकी स्वतंत्रता में ये ना लगे के ये कौन होती हैं, ये कौन हैं, तो आप ही जैसे हम हैं बिल्कुल हर तरह से और पूरी तरह से आप देखिएगा कि हममें  कोई ऐसी विशेष बात आप नहीं पाइयेगा। सर्व साधारण आप ही लोगों जैसे हमारा सारा व्यवहार है और आज के दिन बड़ा अच्छा है कि आज आदिशक्ति का ही हमने पाचारण किया है और आशा है कि आज की पूजा आप लोगों की संपन्न होगी।