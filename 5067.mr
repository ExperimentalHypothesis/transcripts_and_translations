7 फेब्रुवारी 1984
Devi Puja
Satara (India)
Talk Language: English, Marathi | Transcript (Marathi) - Draft

शिवाजी महाराजान बद्दल सांगत होते कारण साताऱ्याला राजधानी स्थापन केली होती .त्यांच्यात जे गुण होते ते आपण घेतले पाहिजेत .त्यांच्यातला विशेष गुण असा होता कि त्यांच्यात कोणतेच दोष नव्हते जे आपल्या माणसं मध्ये दोष असतात कुणाला कशाची सवय कुणाला कशाची लत ,कुणाला काहीतरी वेड्या सारखं कशाच्या मागे लागले तर लागले .त्या च्या वरून हे सिद्ध होत कि ते अंशावतार होते .अंशावतार असल्या मुळे त्यांना कोणतीच वाईट सवय ,वाईट खोड ,खोट बोलणं ,दारू पिणं ,या गोष्टी त्यांना सांगाव्या लागल्याचं नाहीत .ते तसे नव्हतेच .दुसरं अत्यंत स्वभावाने गोड होते .स्वभाव फार गोड होता .अत्यंत गोड स्वभावाचे आणि आईला पूर्णपणे समर्पित होते .कधीही त्यांनी कुणाला वाकडा शब्द बोलला नाही किंवा कुणावरही ओरडले नाहीत का कुणावर बिघडले नाहीत .हे दोन गुण फार कठीण असतात .जेव्हा मनुष्याला इतकं आईच वरदान असत आणि त्या वरदाना मध्ये एक महत्व हि येत कारण ते महाराज होते .पण तरी सुद्धा स्वभावा मध्ये अत्यंत गोडवा होता .आणि स्वतः बद्दल शिष्ट पणा नव्हता कि मी राजा आहे आणि हे गोर गरीब आहेत आणि हे मावळे आहेत त्यांच्याशी कस बोलायचं .त्यांच्या बरोबर बसायचं त्यांच्या बरोबर भाकरी खायची ,कांदा भाकरी त्यांच्या बरोबर मजेत खात असत .रात्रन दिवस प्रवास करायचे ,घोड्यावर कुठे हि रात्रीच झोपायचं ,काही करायचं अशा रीतीने त्यांनी आपलं आयुष्य काढलं .आणि अत्यंत हाल अपेष्टा त्यांनी सहन केल्या आणि त्याच्या नंतर जेव्हा संभाजी महाराज आणि शाहू महाराज यांचं भांडण झालं त्याला कारण एकाच होत भाऊबंदकी .त्या आपल्या मराठा लोकां न मध्ये स्वभाव आहे कि अंगात वळण आलेलं आहे त्याच्या शिवाय आपल्याला झेपत नाही म्हणजे सहनच करायला आपण तयार होत नाही कि भाऊबंदकी आपल्यात आहे .हि गोष्ट ऐकायला पण आपण तयार होत नाही पण हि गोष्ट आतमध्ये अगदी मुरलेली आहे .तेव्हा लक्षात ठेवलं पाहिजे .सहज योगात पण भाऊबंदकी मी बघते सारखी ,कुठेही गेलं कि भाऊबंदकी आहे .हा महाराष्ट्राचा एक फार मोठा दुर्गुण आहे .भाऊबंदकी मुले आपण एक राज्य गमावलं .आता परमेश्वरच साम्राज्य गमावू नये ..जे लोक परमेश्वराच्या कार्यात आहेत त्यांना सगळ्यांना जोडून असलं पाहिजे . तोडलं नाही पाहिजे ,तोडून बोलायचं नसत .शिवाजी महाराजांची प्रथा अशी नव्हती ,ज्यांनी काही कार्य केलं त्याच ते केव्ह्ड कौतुक आणि महत्व करत असत .. आपल्याला माहित आहे सिहंगड जिंकल्यावर ते म्हणाले गड मिळाला पण सिह गेला .हि केव्हडी मोठी गोष्ट आहे , कि गड मिळाला काय झालं पण सिह गेला ना आमचा आणि ते जे काय सगळं त्यांचं वागणं होत त्याच्या मध्ये आपण हे शिकलं पाहिजे कि सहज योगात सुद्धा दुसऱ्या माणसाचं महत्व करणं फार जरुरी आहे स्वतःच महत्व करत बसायचं नाही .आम्ही विशीष्ट ,आम्ही विशेष ,आम्ही सगळं काही असं नाही केलं पाहिजे .पुष्कळ लोकांना वाटत आपण शिकलेले आहोत ,सहज योगात काही लीक सुखवस्तू आणि शिकलेले आहेत तर ते इतर ग्रामीण लोकांशी मिक्सअप होत नाहीत .हि चुकीची गोष्ट आहे .ते लोक वेगळे आम्ही वेगळे ,आम्ही वेगळं राहायचं त्यांनी वेगळं राहायचं अशी जर भावना अली तर सहज योग्य तुम्हाला मिळाला नाही .योग्याला जात पात काही नसते ,ऊच्च नीच काही विचार नसतो .इतक च नव्हे तर श्रीमंत गरीब असा विचार पण योग्यानं मध्ये नसला पाहिजे .तरच तुम्ही योगी झाले .तर योग्यांची ओळख हि आहे कि सरमिसळ सर्वजण आपण एक आहोत .आपण आईची सगळी मूल बाळ आहोत आपल्या मध्ये काहीही फरक नसला पाहिजे ,पूर्ण पणे समता असली पाहिजे .आपल्या देशाला जर बदलून काढायचं आहे तर जस आपण आपल्या समोर शिवाजीचं च एक उदाहरण ठेवलेलं आहे आणि बघितलेलं आहे कि पहिली गोष्ट स्वतः मध्ये काही दोष नसला पाहिजे .स्वतः त दोष असलेला माणूस दुसऱ्या ना काय सांगू शकणार .दुसरं म्हणजे असं कि जे त्यांचे फोल्लोवर्स होते त्यांना सुद्धा त्यांच्या बद्दल नितान्त श्रद्धा होती . सारखं तुम्ही आपले लीडर शी भांडत असाल त्यांचे दोषच काढत असाल तर ते हि चुकीचं आहे .दोन्ही मेळ असायला पाहिजे तरच भाऊबंदकी होत नाही .आणि हा जर दोन्ही मेळ बसवला नाही तर मात्र भाऊबंदकी सुरु होते . तुटक पणे फार बोलणं हे फार चुकीचं आहे .तसेच आपल्या लीडरला मान न देणं ,त्याचा सारखा पान उतारा करणं ,सारखं त्याच वाईट काढणं ,त्यालाच शिकवायला जाण हे फार चुकीचं आहे .तेव्हा या जर दोन गोष्टी आपण सांभाळल्या तर आपल्या देशातली भाऊबंदकी संपणार .ती नसली पाहिजे अगदी निघाली पाहिजे मुळातून निघाली पाहिजे .आणि दुसऱ्याचा दोष बघून कधी निघणार नाही स्वतःचा दोष काढला पाहिजे .मी साताऱ्याला एव्हड्या साठी म्हणते कि या साताऱ्यातच स्वराज्याची स्थापना झाली आणि साताऱ्यातच स्वराज्याची बेबंदशाही सुरु झाली .तेव्हा दोन्ही गोष्टी लक्षात ठेवल्या पाहिजेत कि आपल्या मध्ये बेबंदशाही नसली पाहिजे .हे प्रेमाचं कार्य आहे .आणि प्रेमाला जोडत गेलं पाहिजे बाकी जेव्हडे काही विचार आणि आणि हे सगळं लोक करतात ,काही बुद्धिवादी लोक असतात ते बुद्धीच्या जोरावर दुसऱ्या पासून दूर होतात प्रेमाच्या दमावरच तुम्ही राहील पाहिजे .प्रेम हे सहजयोगाचं अन्न आहे .आपण किती दुसऱ्यावर प्रेम केलं ,दसऱ्याचे दोष काढण्या पेक्षा आपण दुसऱ्यांना किती दिल हे बघितल पाहिजे तेव्हा दोन्ही गोष्टी जपून वापरल्या पाहिजेत .साताऱ्याला आता हे कार्य सुरु झालेलं आहे मला फार आनंद झाला .आणि काल मला फार बर वाटलं .कितीतरी साधक तिथे होते .इतके लोक पार झाले .सहजयोग मध्ये फार मोठं मोठं करायचं आहे आणि फार मोठी माणस होणार आहेत .हेच उद्याचे सगळे पुढारी आहेत इथे बसलेले .हे सगळं बघून फार मला आनंद झाला .पण लक्षात ठेवलं पाहिजे जे आपलं पूर्वी राजकारणात चुकलं ते आता परमेश्वराच्या साम्राज्यात चुकलं नाही पाहिजे .परमेश्वराच्या राज्याचे कायदे फार जबरदस्त आणि कडक असतात .जो माणूस त्या कायद्याच्या विरोधात जाईल तो तिथेच हाणला जाईल .तेव्हा सांभाळून असायला पाहिजे ,फार सांभाळून असावं लागत . त्याचे आशीर्वाद हि अनंत आहेत ,क्षमा हि अनंत आहे पण एका मुदती पर्यंत असत ते .त्याच्या नंतर मात्र हात त्याचा जोरात पडतो .तिथे तुमचं मग काही चालू शकणार नाही .म्हणून लक्षात ठेवलं पाहिजे आता आपण परमेश्वराच्या साम्राज्यात येत आहोत तेव्हा अशी सुबुद्धी धरली पाहिजे कि इथे कोणतंही असल्या तऱ्हेचं गलिच्छ जे राजकारण आहे ते आणायचं नाही .या गलिच्छ गोष्टी वर आणायच्या नाहीत .आपण प्रेमाच्या राज्यात सर्व एका दुव्यानी एकदुसऱ्याला बांधलेले ,एकाच आईची मुले आहोत .तेव्हा आपापसात जी सत्ता मिळवायची ती स्वतः वर मिळवली पाहिजे .दुसऱ्यांवर सत्ता मिळवायची हि जागा नव्हे .स्वतःवर सत्ता मिळवली पाहिजे हि जागा आहे .हे समजलं पाहिजे .जर का सत्ता तुम्ही स्वतःवर मिळवली तर पहिली गोष्ट तुमच्या व्हयब्रेअशन मध्ये दिसेल ..तुमचे व्हायब्रेएशन कसे आहेत त्या वरून मला कळत तुमच्यात काय चाललं आहे आणि कुठे बिघाड होतो आहे .तेव्हा कृपा करून कोणतीही भाऊबंदकी आणि अशा तऱ्हेचे ग्रुप्स बांधायचे नाहीत आणि बांधले गेले कि लगेच तोडत जायचं .माताजींनी सांगितलं आहे कि ग्रुप्स बांधायचे नाहीत .कुणाच्या विरुद्ध बसून बोलायचं नाही .कुणाला वाईट म्हणायचं नाही .सगळे मिळून राहील पाहिजे .हा विचार मला साताऱ्याला आल्यावर आला कि आता इथे लोकांना याची नोंद करायला सांगितली पाहिजे .जाणीव दिली पाहिजे कारण सहजयोग म्हणजे फार सहज मिळतो .आणि त्याच्यात जी पहिली गोष्ट होती म्हणजे ती कि मनुष्याला सत्ता येते त्या सत्ते मध्ये तो दुसऱ्याला दाबू लागतो .सहजयोगात एक गोष्ट लक्षात ठेवली पाहिजे कि माताजींनी एकेक माणसाला प्रत्येक ठिकाणी नियुक्त केलं आहे .आणि प्रत्येकाशी त्या संबंध ठेवतात .त्यांचा संबंध त्या एका नियुक्ती मुळे होतो .जस आपल्या डोक्यात सुद्धा एक ब्रेन आहे .त्या ब्रेन पासून आपण सगळ्यांचा संबंध ठेवतो .तसच सहजयोगात करावं लागत तेव्हा त्या माणसात काही बिघाड झाला तर माझ्या लगेच लक्षात येईल आणि मी त्याला ठीक करू शकेन .पण तुम्ही त्याचे दोष काढून सगळंच खिळखिळं करून टाकाल .लक्षात अली ना गोष्ट तुमच्या जो एक माणूस लीडर असेल त्याला तुम्ही मान्य करा .आणि मी त्याला बघते ,त्यांनी जर चुका केल्या तर मला सगळं समजत .प्रत्येकाचं मला समजत .इतकं मला बारीक माहिती आहे तुम्हाला माहित नाही .मी सांगत नाही म्हणत नाही याचा अर्थ असा नाही कि मला कळत नाही .मला सगळ्यांचं माहित आहे तेव्हा ज्या एका माणसाला आपण लीडर केलेलं आहे त्याला मान्य केलं पाहिजे .माताजींवर भरोसा आहे झालं तर .तुम्ही जास्त शिकलेले असाल किंवा तुमच्या जवळ जास्त पैसे असतील किहीही असलं तरी तस काही करायचं नाही .एक जो माणूस आहे जो पर्यंत मला तो ठीक वाटतो तो पर्यंत त्याला राहूद्या .पुढे जर त्या माणसाचं काही वाईट असेल तर मी त्याला काढून टाकेन .मला स्वतःला ते समजत एव्हडं लक्षात ठेवलं पाहिजे .म्हणजे सहजयोग वाढणार आहे कारण जरी सहजयोग आपण म्हणू त्याच्या मध्ये काहीही संस्था नाही काही तुम्हाला पैसे द्यावे लागत नाहीत ,मेम्बरशिप नाही तेव्हा कशाने जोडले जाणार आपण तर प्रेमाने जोडले जाणार .सगळयांनी प्रेमानी जोडून घ्यायचं .आणि दुसरं म्हणजे असं कि प्रेमाची सत्ता जी येते आहे ती माताजीं पासून येते आहे .तेव्हा त्यांनी ज्या माणसाला ठेवलं आहे लीडर म्हणून त्याला ठेवायचं .नंतर त्या माणसात वळत दोष दिसला तर मी काढून टाकणार आहे .अगदी नक्की काढून टाकणार .तेव्हा माझ्यावर पूर्ण भिस्त ठेवली पाहिजे .आणि आपलं चरित्र आहे ते कस बनवायचं ,आपण त्यात कस वागलं पाहिजे हे शिकण्या साठी तुमच्या समोर मी आहे ना .बर तुम्हाला जर वाटत असेल मी माताजीन सारखं नाही राहू शकत आहे तर शिवाजी महाराज आहेत त्यांना बघा .काहीही कठीण नाही .सहज योगात पार झालेल्या लोकांना काहीही कठीण नाही .पुष्कळ लोक आहेत अगदी आयुष्य एकदम बदलून जात ,या लोकांना बघा किती बदलले .जमिनीवर बसू शकत नव्हते पाच मिनिट सुद्धा ,मेहनत करून करून जमिनीवर बसायचं शिकले .तर ध्यान धारणा वैगेरे व्यवस्थित करावी रोज संध्याकाळी निदान झोपायच्या आधी जर पंधरा वीस मिनिट ध्यान धारणा केली तरी स्तिती बारी होते आणि सकाळच्या वेळेला बाहेर जायच्या आधी एक पाच मिनिट पूजा केली फोटोची कि मग झालं पण प्रत्येक आठवड्यात सगळ्यांनी भेटलं पाहिजे .तर ते झालं नाही तर सहजयोग वठत नाही प्रत्येक आठवड्यात सगळ्यांनी भेटलं पाहिजे कारण हि सामूहिक चेतना आहे .तुमि म्हणाल माताजी आम्ही तुमचा फोटो ठेवतो ,पूजा करतोतरी आम्हाला हा त्रास झाला काही उपयोग नाही माझं लक्ष नसत मी आपल्याला कालच सांगितलं कि जेव्हा ताक घुसळतो आणि त्यातलं लोणी बाहेर काढतो तेव्हा गोळ्याला चिकटलेलं लोणी आपण बाहेर काढतो आणि बाकीचं फेकून टाकतो तेव्हा गोळ्याला चिकटलेले लोकच आमच्या जवळ आहेत बाकीमाझं लक्ष नसत .तेव्हा त्या ठिकाणी यायला पाहिजे जिथे दहा माणसं भेटतात बोललं पाहिजे चर्चा केली पाहिजे .पण उद्धट बाजी करायची नाही बोलणं कमी असावं आणि ध्यान जास्त असावं म्हणजे बर होईल .पण गट बाजी असली म्हमजे मी तुझं ठीक करतो ,मी तुझं फिक्स करतो ,असं सुरु झालं म्हणजे गेलं .इथे येऊन ध्यान धारणा करायची सगळ्यांनी भजन म्हणायच आरती म्हणायची ,काही आपापसातले प्रश्न असतील तर ते मिटवायचे .पण तिथे बसून काहीतरी वादविवाद करणे किंवा हे करणे ते करणे हे सगळं करू नये .उलट सहजयोगा मध्ये जे काय मिळवायचे आहे त्याच्या वाढीला मदत करायची आहे .आमची वाढ काय झाली ,कशी झाली ,कुठे आम्ही पोहोचलो हे बघायला पाहिजे .हळू हळू महाराष्ट्रात सहजयोग जमेल .पण पुढची मात्र कधी कधी काळजी वाटते कि एव्हडी माझी केलेली मेहनत वाया नाही गेली पाहिजे .तुमच्यावर सर्व जगाची भिस्त आहे हे लक्षात ठेवा .सर्व जगाची भिस्त हि महाराष्ट्रीयन लोकं वरती आहे हे लक्षात ठेवलं पाहिजे .आणि जर तुम्ही बुडवलं तर ते हि शक्य आहे तुम्हाला तेव्हा तस करू नये आपल्या मध्ये जे दोष आहेत ते काढू न टाकायचे .स्वभावा मध्ये गोडवा आणला पाहिजे प्रेमाने बोललं पाहिजे .आणि सगळ्यनशी समतेने वागले पाहिजे .हे वागण्यात आलं तर ते आतमध्ये सुद्धा येईल .कारण आता तुमच्यात आत बाहेर एकच झाले आहे .जे तुम्ही आत कराल ते बाहेर येईल आणीबाहेर कराल ते आत येईल कारण आता तुमच्यात आत बाहेर एकच झाल आहे .असं होत नसत पण आता संबंध झालेला आहे .समजा हे बाहेरच खराब झालं तरी आवाज येत नाही आणि आतलं खराब झालं तरी आवाज येत नाही .दोन्ही वस्तू नीट असायला पाहिजेत .पुष्कळांचं असं म्हणणं असत कि आम्ही ध्यान करतो माताजी आम्हाला व्हायब्रेएशन ठीक आहेत पण तरी बाह्यतलं ठीक व्हायला पाहिजे .नाहीतर हळू हळू आतलं आहे ते संपून जाणार .म्हणून आत आणि बाहेर दोन्ही माणसाला एक सारखं असलं पाहिजे .आणि दिसायला तेजस्विता असली पाहिजे .पण त्या तेजा मध्ये कोणत्याच तऱ्हेचा दाह नसला पाहिजे ,दाहकता नसली पाहिजे .पण अत्यंत सौम्य ,सुंदर ,चंद्रा सारखं शीतल असायला पाहिजे पुढच्या वेळेला मी येईन तेव्हा आणखीन मंडळी राहतील आणि पुष्कळ मंडळी मिळून आपण इथे पूजन करूयात .पण ह्या वेळेला मात्र मी येणार नाही पुढल्या वर्षी मी येणार त्यावेळी मी एक रात्र इथे राहणार आहे .तेव्हा बघू काय जमलं तर करूयात