Shri Fatima Puja. Istanbul (Turkey), 18 May 1993.

Olkaa varovaisia, että matto ei mene pilalle. Istukaa, olkaa hyvä. Hyvä on. Toivottavasti kuulette Minut sinne taakse, kuuletteko? Voisitte ehkä tulla vähän lähemmäksi. Tänään on suuri ilo, että olemme kaikki täällä Turkissa tekemässä pujaa Fatimalle. Kuten tiedätte, Hän oli Muhammed Sahibin tytär ja naimisissa Alin kanssa, ja Hänellä oli kaksi lasta, Hassan ja Hussein, jotka sitten kuolivat Karbalassa fanaatikkojen toimesta, jotka silloin kutsuivat itseään sunneiksi. Kaikki tämä tapahtui fanaattisuuden takia, ja fanaattisuus saa ihmiset aina ajattelemaan, että he ovat oikeassa, ja että heillä on täysi oikeus olla vihaisia, taivutella ja saada toinen osapuoli, toinen ihminen vakuuttuneeksi. Ja tällainen fanaattisuus kasvoi pitkän aikaa – se ei ole mikään uusi asia. On aivan selvää, että suurin ongelmamme maailmassa on fanaattisuus. Fatima menetti kaksi lastaan, ja Hän oli Gruha Lakshmin ruumiillistuma. Hän sijaitsee Vasemmassa Nabhissamme. Niinpä kaikki pernaan liittyvät sairaudet, kaikki Vasempaan Nabhiin liittyvät ongelmat voidaan korjata vain Fatiman avulla. Siksi teidän on pidettävä Fatima heränneenä sisällänne. Olemme nyt keskellä islamilaista kulttuuria, ja voimme sanoa, täällä noudatetaan islamilaista kulttuuria; islamilaisessa kulttuurissa vaimolle annettiin hyvin tärkeä rooli. Muhammed Sahibin aikaan kamppailtiin, taisteltiin ja käytiin sotia eri heimojen välillä. Sen seurauksena monet nuoret miehet saivat surmansa. Vain vanhemmat miehet ja suuri joukko naisia selvisi hengissä. Tämän vuoksi Muhammed sanoi: "Miehet voivat ottaa itselleen neljä tai viisi vaimoa; mutta naiset eivät saa jäädä ilman avioliittoa, sillä muuten he ajautuvat avioliiton ulkopuolisiin suhteisiin. Se olisi islamin, koko uskonnon suurin tuho." Hän ymmärsi, että jos naiset eivät pysy täydellisen siveinä, täysin puhtaina, ei Jumalan valtakunta voi syntyä. Sanskritiksi on sanonta: “Yatra narya pujyante, tatra ramante devata”, tarkoittaa: "Siellä, missä naisia kunnioitetaan, missä heitä palvotaan, ja he ovat sen arvoisia" – se ei tarkoita sitä, että heitä pitää palvoa, vaan että he ovat kunniallisia – "vain siellä voi olla Jumalan valtakunta". Näin paljon vastuuta on asetettu naisille. Meidän on tiedettävä Fatiman elämästä, että Hän ei poistunut kotoaan, ja Hän pysyi aina kotiäitinä, ja Hän kasvatti kaksi lastaan sellaisiksi, että heidän oli käytävä sotaa fanatismia vastaan. Hänen miehensä Ali oli myös siellä. Näin nainen, joka on kotiäiti, voi osoittautua voimakkaaksi, että vaikka hän on vain kotonaan, ja vaikka hän näyttää olevan vain äiti, hän onkin hyvin voimakas! Mutta nykyään on syntynyt aivan uudenlaisia ajatuksia. Miehetkin ovat käyttäytyneet hyvin rumasti ja aggressiivisesti naisia kohtaan. Sen seurauksena on syntynyt suurta vastustusta miehiä kohtaan, ja miesten ja naisten välille on syntynyt eräänlainen suuri kuilu. Kun miehet alkoivat muuttua irstaiksi ja perversseiksi ja alkoivat käydä huonojen naisten luona, niin hyvät naiset alkoivat myös ajatella: "Miksi emme mekin alkaisi käyttäytyä samoin?" ja niin hekin alkoivat tehdä väärin, mitä he eivät olisi saaneet tehdä. Näin koko yhteiskunta alkoi rappeutua. Miehet ovat vastuussa politiikasta ja taloudesta ja myös kansakunnasta sen hallinnoijina, mutta naiset ovat vastuussa yhteiskunnasta. Olipa nainen sitten kotonaan tai kodin ulkopuolella, tekipä hän työtä kotonaan tai sen ulkopuolella, hän on vastuussa yhteiskunnan ylläpidosta. Silloin naisesta saattaa joskus näyttää siltä, että häntä dominoidaan, että hänen miehensä dominoi häntä, ja hänen miehensä perhe dominoi häntä. Mutta naisen laatu nostaa yhteiskunnan tasoa. Sen lisäksi häntä kunnioitetaan silloin myös perheessä. Kotiäidin rooli on hyvin tärkeä; ehkä emme koskaan tajua sitä. Näemme täällä paljon valoja, ja sähkö virtaa niissä. Mutta mistä tämä sähkö saa alkunsa? Eikö sähkön alkulähde olekin paljon tärkeämpi kuin nämä valot? Tavallaan miehet ovat kuin kineettinen energia, mutta talon nainen on potentiaali. Mutta nykyään tilanne on muuttumassa hyvin kummalliseksi. Yllätyin käydessäni Italiassa, kuinka naiset ovat tehneet itsestään halpoja. Ja he haluavat näyttää viehättäviltä jokaisen miehen edessä. Minkä takia? Miehet eivät saa siitä mitään todellista iloa, ja naiset tekevät itsestään täydellisen halpoja. Tällainen halpa käytös ei tuo naisille minkäänlaista vahvuutta tai iloa. Tiedän, että naiset ovat hyvin onnettomia siitä, kuinka miehet kohtelevat heitä. Mutta teillä täytyy olla oma persoonallisuus ja oma ymmärrys siitä, että olette nainen, olette Shakti, eikä shaktia pysty kukaan nujertamaan. Mutta jos ette pidä kiinni omasta persoonallisuudestanne, tai omasta siveydestänne, ette pysty saavuttamaan päämäärää elämässänne. Ja teidän elämänne päämäärä on antaa voimaa pojallenne, ja miehellenne; nainen antaa voimaa koko yhteiskunnalle. Tiedätte, että olen myös nainen, jolla on perhe. Vaikka Minulla on kaikki voimat, en koskaan näyttänyt sitä heille. Kuuntelin aina miestäni, tottelin häntä, vaikka joskus hän saattoi olla melko kohtuutonkin. Hän myös tuli yhteisöstä, joka oli enemmän islamilaisuuteen suuntautunut. Mutta se vain huvitti Minua, koska ajattelin: "Hän on kuin lapsi, ja Minun on oltava hyvin kärsivällinen hänen kanssaan." Hän sanoo aina, että Minun voimieni ansiosta hän on saavuttanut kaiken elämässään. Hän sanoo aina näin kaikkien kuullen. Siitä en tiedä, mutta olen ehdottomasti tyytyväinen omaan avioliittooni. En koskaan ajattele niin kuin muut, että meidän pitää yrittää dominoida aviomiestämme, meidän pitää vastustaa häntä, meillä pitää olla oikeus tehdä niin. Oikeus on sisällämme, sisällämme olevissa voimissa. Miesten täytyy myös ymmärtää, että heidän on kunnioitettava naisia. Ei kuitenkaan siinä määrin, että vaimo voi käskeä tekemään jotain väärää, ja eksytte väärälle tielle - se ei ole oikea tapa. Se on orjamaista. Miesten on oltava miehiä. Se ei kuitenkaan tarkoita sitä, että miehet alistaisivat naisia - en tarkoita sitä sillä tavalla; sillä jos teillä on omat voimanne, ja millainen mies sitten onkin, hänen on lopulta pakko ymmärtää, mitä haluatte. Hänen on tiedettävä mikä te olette. Olen nähnyt monet kerrat oman elämäni aikana, että juuri näin on käynyt. En koskaan sano mitään. Jos vaikka hän suuttuu, Minä pysyn hiljaa. Hyvä. Loppujen lopuksi hänen on taisteltava ulkopuolella, ja hänen on saatava purkaa kiukkunsa Minuun – jota hän ei voi tehdä ulkona: jos hän tekisi niin muita kohtaan, he kävisivät hänen kimppuunsa, joten on parempi, että hän purkaa kiukkuaan Minuun. En koskaan tuntenut niin, että hän dominoisi Minua. Ajattelin, että hän purkaa vain kiukkuaan. Mutta näin, että aina kun sanoin hänelle jotain, hän ajatteli asiaa. Olen hänen elämänsä aikana tehnyt yksitoista päätöstä, ja näistä päätöksistä ja hän muistaa edelleen joka ikisen ja tietää, että ne olivat hyvin tärkeitä. Muissa asioissa en ole koskaan neuvonut häntä. Kaikkein tärkeintä on ollut periaate. Hän ymmärsi myös, että Minulla on hyvin tärkeä tehtävä. Siksi hän antoi Minulle rahaa, aikaa ja täyden vapauden. Mutta ensin Minun täytyi vakiinnuttaa asemani kunnollisena, omistautuneena vaimona. Miehet yleensä ottaen ovat täysin erilaisia, ymmärrättehän. He ovat ulospäin suuntautuneita, ja mitään, mitä naiset pitävät tärkeänä, he eivät pidä. Se ei haittaa, koska naiset ja miehet täydentävät toisiaan. Kuten Ali hoiti kaikki asiat kodin ulkopuolella, ja Fatima Bi taas sisällä, kotonaan, eikä koskaan poistunut sieltä, mutta Ali tiesi, mistä hänen energiansa lähde oli peräisin. Koska naisia ei kunnioitettu shakteina, he alkoivat ajautua kohti sellaisia länsimaisia moderneja ajatuksia, kuin "meidän on vastustettava miehiä, he aiheuttavat ongelmia, he häiritsevät meitä, ja meidän pitää kostaa heille". Yhteiskunta ei voi toimia tällä tavalla. Naisilla on paljon suurempi vastuu kuin miehillä. Miesten tarvitsee vain mennä toimistoihinsa, tehdä siellä jotain ja tulla takaisin. Naisten täytyy koko elämänsä ajan olla energian lähteenä lasten kasvamiselle, miehen suojelemiselle, kaikille käytännön asioille, jotka kuuluvat hänelle. Siksi meillä on Intiassa sanonta: "Naisen on saatava osakseen täydellistä kunnioitusta, ja hänen on oltava kunniallinen". Ja Intian lisäksi olen nähnyt kaikkialla, että niitä naisia, jotka ovat kotiäitejä, kunnioitetaan aina. Esimerkiksi, jos menen mieheni kanssa johonkin tilaisuuteen, Minua kunnioitetaan yhtä paljon kuin häntä. Esimerkiksi, Hänen avustajaansa ei kunnioiteta niin kuin Minua, hänen sihteeriään ei kunnioiteta. Ei ketään. Hänen vaimonaan Minua kunnioitetaan samalla tavalla, koska olen hänen vaimonsa. Kukaan ei katso Minua halveksivasti, koska olen jonkun vaimo. Tämä pätee kaikkialla. Kerron tapauksen eräästä naisesta, jonka tunsin. Hän ajatteli olevansa hyvin tyylikäs, piti huolta ulkonäöstään, piti itsensä hoikkana ja halusi miellyttää kaikkia miehiä, ja halusi tehdä kaikkea tällaista. Hän halusi pukeutua farkkuihin, vaikka hänellä oli jo ikää. Hänen miehensä oli hyvin tärkeässä asemassa, hän oli kansliapäällikkö, paljon meitä vanhempi. Kerran meidät oli kutsuttu illallisille. Mutta hänen vaimonsa ei ollut paikalla. Kaikki kyselivät häneltä: "Missä vaimonne on?" Hän vastasi: "En tiedä missä hän on. Hänen piti kyllä tulla." Minäkin ihmettelin missä hän mahtoi olla, minne hän oli mennyt, koska hänelle oli aivan erityinen paikka varattuna. Ennen illallisen alkua menin käymään naistenhuoneessa. Ja siellä tämä naisparka istui nurkassa. Kysyin: "Miksi istut täällä?" Hän vastasi: "Minut pantiin tänne istumaan. En tiedä, mitä tehdä." Toin hänet pois sieltä. Kysyin emännältä: "Miksi laitoitte hänet istumaan sinne?" Illan emäntä luuli olevansa hyvin tyylikäs, oli laitattanut hiuksensa kauniisti, ja hän näytti joltain filmitähdeltä. "Ooh, onko hän kansliapäällikön vaimo?" Vastasin: "Kyllä." "Voi luoja! Luulimme häntä sihteeriksi. Miten hän voi olla vaimo? Hänessä ei ole lainkaan arvokkuutta, hän oli pukeutunutkin typerästi. Miten olisimme voineet uskoa häntä vaimoksi? Hänessä ei ole sellaista arvokkuutta, jota korkea-arvoisen intialaisen herrasmiehen vaimolta vaaditaan." Naisparka istui siellä puoli tuntia tupakkaa poltellen... He eivät uskoneet sitä todeksi. He vielä kysyivät: "Oletteko varma, että hän on se vaimo?" Vastasin: "Kyllä, aivan varma." Ja hän tuli pöytään, mutta kukaan ei noussut ylös. Ja kaikki muut luulivat edelleen, että paikalle tuli hänen sihteerinsä. Ja meidän piti kertoa heille: "Tämä on hänen vaimonsa". Ja tämä emäntä ajatteli olevansa tyylikäs nuori nainen; ja että tämä vanha nainen käyttäytyi typerästi. Lännessäkin naista kunnioitetaan, jos hän on hyvä kotiäiti. Häntä kunnioitetaan kaikkialla. Tunsin myös erään korkea-arvoisen henkilön, hallituksen ministerin Englannissa, ja hän oli... häntä pidettiin hieman oikukkaana, eikä kukaan ollut huomaavinaan häntä. Ei kukaan. "Älkää katsoko häntä!" En ollut kovin perehtynyt diplomaattipiireissä oleviin skandaaleihin, ja kysyin: "Miksi ette puhu tämän miehen kanssa?" "Ei, ei kannata." Kysyin: "Miksi?" He vastasivat: "Hän on kamala. Hän ei ole hyvä mies." "Mutta miksi? Mitä hän on tehnyt?" He vastasivat: "Hän on kova flirttailemaan, hän katselee muiden naisten perään ja tekee kaikenlaista," ja sitten he kertoivat hänestä. Hyvä Luoja! Sellainen suuri mies kuin ministeri... Miksi hän käyttäytyy tällä tavalla? Käyttäytyy kuin typerä aasi... Kukaan ei halunnut kätellä häntä. Miehetkään eivät katsoneet häneen päin. Nyt tietysti uusi yhteiskunta muodostaa tällaisia typeriä ihmisiä. Se on eri asia. Jos kuka tahansa sahaja-joogi menee tällaiseen paikkaan, hämmästyy sitä, kuinka typeriä ihmiset ovat. He näkevät sen heti. Kaikkien vasen Nabhi on epäkunnossa, olipa kyse sitten naisista tai miehistä. Miehille se on paljon vaarallisempaa, jos heillä on tällainen vaimo. Jos vasen Nabhi on epätasapainossa, mitä tapahtuu? Mitä sairauksia voi saada? Kaikkein ensimmäiseksi voi saada verisyövän. Vasemmasta Nabhista voi saada verisyövän. Naiset luulevat voivansa dominoida miehiään, he voivat tehdä niin miehilleen, he voivat panna heidät ojennukseen, mutta he eivät tiedä, että he voivat aiheuttaa sellaisen vakavan sairauden, kuin verisyövän. Tiedän erään, joka sairasti verisyöpää, mutta saimme parannettua hänet, ja silloin huomasimme, että vasen Nabhi oli edelleen huonona. Sairaus palasi aina vain uudestaan. Silloin huomasimme, että syy oli hänen vaimossaan. Tämä nainen oli todella vaaraksi hänelle. Eikä mies halunnut jättää häntä, ei halunnut. Silloin sanoin hänelle: "En hoida sinua enää, jos jatkat elämistä hänen kanssaan. On parempi heittää hänet ulos tai lähettää jonnekin muualle. Mutta jos jatkat elämistä tämän naisen kanssa, en hoida sinua enää." Mies kutsui vaimon paikalle, ja sanoin hänelle suoraan: "Olet hyvin dominoiva, kamala äkäpussi, ja jos jatkat miehesi piinaamista, häntä ei voida parantaa." Mutta nainen vain jatkoi. Ja lopputulos oli todella kamala. Miehen perna paisui näin suureksi, se poistettiin kokonaan, ja lääkärit kertoivat: "Tulet menehtymään kuudessa kuukaudessa". Sanoisin, että he molemmat vaikuttivat, vaimo dominoi miestään, ja mies oli silti kiintynyt häneen. Tämä on tapahtunut aivan äskettäin. Olemme mies ja vaimo, koska rakastamme toisiamme, täydennämme toisiamme. Nainen on nainen ja mies on mies. Miesten ei pidä odottaa naisten olevan kuin he itse – hyvin nopeita; eikä naisten pidä odottaa miesten olevan kuten he – tavallaan hyvin yleviä. Naisen ja miehen ominaisuudet ovat erilaiset. Mutta naisen suurin voima on hänen puhtautensa, siveytensä. Jos naisen siveys järkkyy, hän muuttuu vaaralliseksi persoonaksi, hyvin vaaralliseksi. Hän voi vahingoittaa oman miehensä lisäksi myös lapsiaan ja yhteiskuntaa. Meidän kulttuurimme muistuttaa paljon islamilaista kulttuuria. Intian kulttuuri on sellainen. Intialaisessa kulttuurissa naiset kunnioittavat siveyttään enemmän kuin mitään muuta tässä maailmassa. He voivat luopua kaikesta muusta, mutta eivät siveydestään. Kerran... Minun täytyy kertoa teille tämä hyvin kiinnostava tarina eräästä kauniista naisesta nimeltään Padmini. Hän oli kuninkaan vaimo. Eräs kamala muslimikuningas halusi nähdä naisen, koska oli kuullut tämän olevan hyvin kaunis. Tämä on hyvin kummallinen juttu. Hän meni hoviin ja sanoi: "Minun täytyy saada nähdä tämä nainen, muuten tuhoan koko kuningaskunnan." Ihmiset sanoivat: "Hän ei voi tehdä näin, hän on kuningattaremme. Ei hän voi tulla katsomaan kuningatartamme tällä tavalla." Kuningatar ajatteli: "Hyvä on. Hänen ei tarvitse nähdä minua, mutta hän voi nähdä kuvani." Hän meni seisomaan peilin eteen, ja muslimikuningas näki kuvajaisen. Silloin hän tuli vielä hullummaksi ja sanoi: "Minun on saatava tämä nainen itselleni. Jos ette anna häntä, minä tuhoan teidät kaikki." Kuvitelkaa, että kuningas tekee tällaista typerää naisen takia – se osoittaa kuinka tyhjänpäiväinen mies hän oli. Niin hän sitten toi koko sotaväkensä ja asettui lähelle linnaketta, jossa nämä ihmiset olivat, ja lähetti viestin: "Jos ette luovuta kuningatarta minulle, minä hyökkään". He eivät olleet valmistautuneet, eivätkä tienneet, mitä tehdä. He sanoivat: "Taistellaan häntä vastaan. Emme voi luovuttaa kuningatartamme heille. Tässä on kyse arvovallastamme." He ottivat sata palankiinia. Tiedättekö, mikä on palankiini (kantotuoli)? He ottivat siis sata palankiinia. Näiden sadan palankiinin sisällä istui neljä sotilasta aseineen ja latteineen, ja kaksi miestä kantoi heitä. He sanoivat: "Hyvä on. Kuningatar tulee sadan palvelijattarensa kanssa." Tuohon aikaan muslimit... Muslimikuningas joi ja juhli ja oli iloinen, koska kuningatar oli tulossa. Niin sotilaat sitten pääsivät sinne ja tulivat esiin palankiineistaan ja alkoivat taistella. He olivat kertoneet linnakkeeseen jääneille naisille: "Jos voitamme, niin aamu viiteen mennessä sytytämme tulen, ja kun näette tulen, tiedätte, että olemme voittaneet. Mutta jos ette näe, silloin tiedätte varmasti, että emme ole voittaneet taistelua." Heitä oli vain jotain neljäsataa tai kuusisataa, kun taas muslimikuninkaalla taas oli tuhansia sotilaita, aseita, kanuunoita ja kaikkea. Niin taistelu sitten alkoi. Ja taistelussa muslimikuningas voitti, koska hänellä oli ylivoima, ja hän tappoi melkein kaikki. Myös hindukuningas tapettiin. Ammu viiteen mennessä tulta ei oltu sytytetty, eivätkä naiset nähneet mitään tulta. Niinpä he rakensivat valtavan suuren rovion, kiipesivät sen päälle ja sytyttivät sen palamaan, ja kaikki kuolivat. Kolme tuhatta naista kuoli, koska he eivät halunneet muiden miesten koskevan heitä, koska silloin heidän siveytensä olisi mennyttä. Intiassa on paljon tällaisia tarinoita. Kuinka nämä naiset kunnioittivatkaan siveyttään! Katsokaas, on helppoa langeta kaikenlaisiin kaikenlaisiin houkutuksiin, mutta jos tämä on teidän voimanne, miksi antautuisitte johonkin näin typerään? Sahaja Yogassa meidän on oivallettava tämä. Miesten on myös tiedettävä, että jos heidän vaimonsa ovat niin puhtaita ja hyviä, heidän on kunnioitettava heitä. Heidän on myös ymmärrettävä, että heillä on rakhi-siskoja, mikä tarkoittaa sitä, että olemme hyvin puhtaita ihmisiä. Me kunnioitamme rakhi-siskon siveyttä, emmekä halua olla millään tavalla tekemisissä kenenkään sellaisen kanssa, joka ei kunnioita siveyttä. Silloin miehistäkin tulee siveitä. Kun naiset ovat siveitä, miehistä tulee myös siveitä. Tämä puhtaus on teidän tärkein voimanne, tämä puhtaus on Shri Ganeshan voima. Kun saatte itsellenne tämän Shri Ganeshan voiman, tiedätte, kuinka voimallisia teistä tulee siinä viattomuudessa, joka on herännyt sisällänne. Ilman siveyttä naiset eivät saa aikaan mitään Sahaja Yogassa. On luovuttava kaikista menneisyyden käsityksistä, menneisyyden tapahtumista ja myös siitä pommituksesta, jota tulee sanomalehdistä, mediasta, kaikkialta. Luin äskettäin erään hienon kirjan, josta tuli suosittu, nimeltään "Media vastaan Amerikka". Siinä kerrottiin, kuinka media on syöttänyt naisten ja miesten päähän ajatuksia, jotka halventavat avioliittoa, kuinka se on tappanut avioliiton. Ihmiset menevät naimisiin, sitten eroavat; menevät naimisiin, eroavat. Sama jatkuu koko ajan. Sahaja Yogassa asiat eivät tietysti ole niin huonosti. Tällä kertaa meillä oli 86 hääseremoniaa. 86, joista yksi oli mennä myttyyn, mutta nyt sekin on saatu kuntoon. Sahaja Yogassa asiat ovat paljon paremmin. ihmiset ymmärtävät avioliiton tärkeyden. Se on näytelmää, mutta myös 'tapas': se on 'tapasyaa', jonka avulla alatte ymmärtää omia voimianne. Sanoisin, että mies on kuin aurinko, mutta nainen on kuin Äiti Maa. Ero on tällainen: aurinko loistaa, antaa valoa, se antaa myös tavallaan ravintoa Äiti Maalle. Ja Äiti Maa antaa kaiken, Hän kantaa niin monia asioita, Hän kantaa kaikki syntimme. Kotiäiti on kuin Äiti Maa. Hän antaa iloa kaikille, miehelleen, lapsilleen. Hän ei ajattele itseään. Hän ei ajattele, kuinka voisi saada itselleen paljon vaikkapa kauneudellaan, kauniilla vartalollaan, koulutuksellaan, voimillaan, joita hänellä on – hän ei ajattele niin. Mutta hän ajattelee: "Kuinka voisin tehdä muista voimallisia, miten voisin antaa heille voimaa, miten voisin auttaa heitä." Tällaista on tyypillinen naisen ajatusmaailma. Jos näin ei ole, hän ei ole nainen. Tarkoitan, että jos joku sanoo: "Haluan tulla kotiinne päivälliselle", hän on hyvin onnellinen. "Voi kuinka mukavaa. Mitä ruokaa laittaisin? Mitä valmistaisin?" Tämä on naisen asenne. Kerran noin kahdenkymmenen viiden ihmisen joukko oli tullut tapaamaan Minua. Istuin heidän kanssaan avarassa tilassa, ja lähetin sanan tyttärelleni, että vieraat ovat täällä, ja saattaa mennä myöhään, joten olisi hyvä valmistaa heille päivällistä. Keskustelun jälkeen sanoin: "Täällä on päivällistä, mennään syömään". He ihmettelivät: "Kuinka?" Sanoin: "Kaikki hyvin." Tyttäreni oli niin kovin iloissaan. Hän oli valmistanut kaikenlaista, ja hänen ystävänsäkin olivat tulleet auttamaan. Kaikki ulkomaalaiset olivat ihmeissään: "Äiti, kuinka hän on niin iloinen tästä? Jos minä kerron vaimolleni..." – tämä oli Sahaja Yogan alkuaikoina – "...että vain kolme henkilöä oli tulossa päivälliselle, hän hyörisi ja pyörisi ympäriinsä..." Kysyin: "Miksi?" "... ja hän nurisisi ja marisisi ja olisi kiukkuinen kaikille ihmisille." Olin aika hämmästynyt. Katsokaas, Sahaja Yogassa me elämme tällä tavalla. Me haluamme antaa rakkautta, ja miesten pitää arvostaa sitä ja nauttia tästä rakkaudesta; olittepa sitten veli, aviomies tai poika, mikä tahansa, niin naisen rakkaus on teitä varten. Ja nainen antaa sellaista rakkautta, joka tekee teistä ei vain täydellisen iloisia, vaan myös henkisiä. Koska se on suhteellista. Jos nainen alkaa käyttäytyä huonosti, se on pahinta yhteiskunnalle: miehet alkavat myös käyttäytyä huonosti. Miehet ovat ulospäin suuntautuneita. Jotta heidät saisi asettumaan ja huolehtimaan perheistään, naisten on tiedettävä, miten kohdella heitä. Ei ole helppoa hoitaa kotia, pitää huolta perheestä, ei ole helppoa pitää huolta lapsista – se on vaikeaa. Ne naiset, joilla on tällaiset ominaisuudet, ovat naisista parhaita, ja heiltä se onnistuu. Ajatelkaa vaikka omia äitejänne, kuinka paljon he rakastivat teitä, sekä miehet että naiset. Miksi? Miksi ajattelette niin paljon äitiänne? Koska hän uhrasi kaiken, mutta ei näyttänyt sitä, että uhrasi. Hän teki niin paljon puolestanne, että voisitte olla naisia. Naisen rakastamisen potentiaali on aivan valtava, valtava! Tämä meidän pitää oppia Fatimalta. Hän antoi kaksi lastaan tapettavaksi. Hän tiesi tämän, koska Hän oli myös Vishnumaya; Hän oli Vishnumayan inkarnaatio. Hän tiesi, että hänen lapsensa tapettaisiin, mutta silti Hän antoi lastensa mennä: "Hyvä on. Sillä ei ole merkitystä. Vaikka tiedänkin, että he kuolevat, se ei haittaa." Mikä urheus, mikä rohkeus, mikä ymmärrys lastensa velvollisuudesta. Tänä päivänä muistamme heidät nimillä Hassan ja Hussein. Mitä jos Hän olisi sanonut: "Ei, ei, ei, älkää menkö sotaan. Jääkää kotiin." Ja jos Hän olisi pakottanut heitä jäämään, silloin he eivät olisi lähteneet. Emme olisi puhuneet heistä tänään, eikö niin? Joka tapauksessa he olisivat kuolleet joskus, mutta he kuolivat sankarikuoleman äitinsä takia. Tietysti hekin olivat eräänlaisia inkarnaatioita, mutta Fatima antoi heille absoluuttisen, täydellisen rohkaisun: "Menkää ja taistelkaa oikean asian puolesta". Koska fundamentalistit yrittivät tarjota ihmisille fanaattisuuttaan. Tänään Minun on kerrottava myös miehille, että heidän on opittava kunnioittamaan naista, joka on siveä. Olkaa hyvä ja ymmärtäkää, että jos vaimonne on siveä nainen, niin teillä ei ole oikeutta aiheuttaa hänelle minkäänlaista harmia. Ei vaatia häneltä kunniallisuutta, vaan katsoa, että kaikki kunnioittavat häntä, että kukaan ei loukkaa häntä, että pysytte hänen vierellään, samaistutte häneen. Mutta jos hänessä ei ole siveellisyyttä, ja jos hän on sen tyylinen, on parempi pysyä kaukana. Minulla ei ole niin paljon rohkeutta sanoa, että "Hyvä on, jatka vain hänen kanssaan ja Minä pidän huolta teistä." Se on hyvin vaikeaa. En tiedä, mitä kaikkia hankaluuksia voi tulla vastaan. Kaikista kokemuksista voi oppia yhden asian varmasti, että nainen on paljon enemmän sisäänpäin suuntautunut, hänellä on paljon enemmän voimia, ja hän on paljon viisaampi kuin muut, jos hän pitää kiinni siveellisyydestään. Tämän pisteen päällä pyörivät kaikki hänen tekemisensä ja koko hänen persoonallisuutensa. Hän voi olla mitä tahansa. Intiassa on ollut naisia, kuten eräs nainen, joka oli vain seitsemäntoista ikäinen, ja hän joutui leskeksi. Hänestä tuli leski vain seitsemäntoista ikäisenä, ja hän taisteli erästä kauheaa kuningasta, Aurangzebia vastaan, ja hän taisteli vastaan kaikin voimin; ja naisen nimi oli Tarabai. Meillä on ollut Intiassa tavallaan hyvin eri luonteisia naisia, hyvin eri luonteisia, jotka taistelivat eri tavoin, mutta kaikki he olivat ennen kaikkea kotiäitejä. Kaikki heidän voimansa olivat kotiäidin voimia. Joten älkää väheksykö kotiäitejä. Kun matkustan lentokoneella, Minulta kysytään: "Äiti, mikä on ammattinne?" "Kotiäiti." Ammattini on kotiäiti. Olen erittäin suuren perheen kotiäiti. Pidän huolta lapsistani, rakastan heitä, he rakastavat Minua, ja Minusta tämä ammatti on paras, koska se antaa niin paljon iloa, se on niin kaunista. Se on rakkautta. Se antaa paljon energiaa. Ja tässä iässä en koskaan tunne itseäni vanhaksi, koska olen kaikkien teidän Äiti. Minulle ei koskaan tule mieleen, että olen nyt vanha, ja Minun pitää nyt tehdä niin ja näin, Minun pitää levätä, eikä Minun enää pitäisi tehdä tällaista työtä... Minulla on tämä rakkauden tunne lapsiani kohtaan: Minun on ravittava heitä, Minun on huolehdittava heistä, koska Minun on annettava kaikki voimani heille. En ole koskaan kehuskellut voimiani teille millään tavalla. Teidän pitää vain imeä itseenne kaikki voimani. Ainoa toiveeni on se, että teistä tulisi yhtä voimallisia kuin Minusta. Tietysti olette saaneet selville, että Minulla on voimia, Mutta omasta puolestani haluaisin, että unohdatte, mitä voimia Minulla on, ja yrittäisitte saada kaikki nämä voimat itsellenne, että voisitte pelastaa maailman. Se on ainoa asia, jonka haluan teille antaa. Ja haluan vakuutta teille, että voitte kaikki saada kaiken, mitä Minulla on; ainoa asia, jonka voisitte muistaa – yksinkertaisen asian elämässä – että meidän on oltava oikeudellisia. Emme voi leikitellä, emme voi käyttäytyä huonosti. Nykyään tulee esiin monia asioita, joita miehet tekevät ja naiset tekevät; me emme tee. Evoluutioprosessissa saatamme sanoa, että oli apinoita, simpansseja, joista tuli ihmisiä. Mutta ei, välissä oli toisenlaisia ihmisolentoja, jotka kehittyivät, mutta sitten hävisivät. Vain hyvin harvoista tulee sahaja-joogeja, jotka pelastuvat. Loput eivät tule säilymään: heistä ei tule apinoita eikä ihmisiä, he häviävät. Nämä kaikki ovat itseään tuhoavia asioita, jotka tappavat perheen, jotka tappavat siveellisyyden sisällämme, ja sitten olemme pulassa. Meitä ei ole olemassa. Meillä on sairauksia, meillä on huolia, meillä on ongelmia. Olkaa siis varovaisia, hyvin, hyvin varovaisia. Tämä erityinen puja Fatima Bille on puja Vishnumayalle. Myös vasemmassa Vishuddhissa oleva syyllisyys voidaan parantaa, jos vahvistatte siveellisyyttänne. Ette koskaan tunne syyllisyyttä, koska teissä on hyveellisyys niin vahvana. Siinä hyveessä ette ikinä enää tunne syyllisyyttä, ja voitte nousta vastustamaan kaikkea typeryyttä, koska seisotte siveyden totuudella. Tänään on erityinen päivä, jolloin saamme palvoa tätä suurenmoista siveellisyyden ihannetta, Fatima Bitä. Jumala siunatkoon teitä.