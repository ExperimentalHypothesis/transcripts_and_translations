TV Interviu Plymouth

21 Octombrie 1982 

Discipolii o văd ca pe un mare lider spiritual capabil să vindece toate bolile, chiar şi cancerul. Aţi auzit astfel de pretenţii probabil şi înainte de la mulţi aşa-numiţi guru, dar pentru cei care o urmează, din ce în ce mai mulți, Mataji Nirmala Devi este diferită. În seara asta îşi va expune mesajul la un program public în Exeter.

Reporter: Mataji, lumea celor care vindecă şi a presupușilor guru, este plină de fraude şi şarlatani. Acceptaţi că mulți ar putea fi sceptici la afirmaţiile Dvs.?

Shri Mataji: Sigur, aşa şi trebuie. De ce nu sunt, asta nu înţeleg. Trebuie să dați curs inteligenței şi să trageţi concluziile corecte. De ce căutaţi, ce căutaţi şi pe cine urmaţi? Cei care vă cer bani, trăind ca niște paraziţi pe seama voastră, nu pot fi guru, sunt oameni fără respect de sine.

Reporter: Dvs. nu cereţi bani?

Shri Mataji: Deloc. Cum aş putea cere bani pentru asta? Este Iubirea lui Dumnezeu. Cum aş putea cere bani pentru asta?

Reporter: S-a afirmat că până şi cei care Vă văd pe ecranul TV pot simți manifestarea fizică a puterii Dvs. Cum are loc procesul?

Shri Mataji: Da. Dacă ţin mâinile spre Mine în felul acesta, chiar şi acum, pot simţi o briză răcoroasă în palmele lor. Ar putea să o simtă mulți, aşa cum au simţit în Hong Kong... Dar dacă sunteţi caractere complicate, vă va lua ceva timp. Însă, de obicei, oamenii simpli simt briza răcoroasă în mâinile lor. Şi aceasta este briza Sfântului Duh. Reporter: Doar îndreptând mâinile spre ecran în acest moment?

Shri Mataji: Da, da, aşa.

Reporter: Mesajul Dvs. este conștientizarea Sinelui, Realizarea Sinelui. Ce anume înseamnă asta?

Shri Mataji: Sinele este reflectarea lui Dumnezeu Atotputernic în inima noastră, dar sălăşluieşte în creştetul capului. Iar Realizarea Sinelui, explicată simplu, este adevăratul botez. Este adevăratul botez. Asta înseamnă că Spiritul vostru se manifestă în conștiința voastră, în mintea voastră conştientă, în sistemul vostru nervos central, astfel încât începeţi să conștientizați Spiritul, care curge prin voi sub formă de energie. Aceasta este energia Puterii Atotpătrunzătoare a lui Dumnezeu.

Reporter: Dar sunt sigur că mulţi simt că se cunosc deja foarte bine, fără să aibă nevoie de o altă putere.

Shri Mataji: Aceasta este părerea lor. Dar există o cale de a descoperi. Dacă te cunoşti pe tine, trebuie să ştii centrii care se blochează, atât în cazul tău, cât şi a altor persoane. Transformarea este importantă, nu proiecţia mentală că „Sunt aşa şi aşa.” Spunând că sunt guvernatorul unui loc, devin Eu asta? Nu. Trebuie să am putere.

Reporter: Dar puteţi simți problemele unei persoane doar privind-o?

Shri Mataji: Da, uitându-mă la o persoană îi pot spune asta, dar ceilalţi Sahaja Yoghini, pot simți blocajele în degetele lor. Însă noi folosim alt limbaj. Nu spunem „Ai cancer” pentru că nu e bine. Spunem, „captezi la acest centru sau la altul.” Presupunând că cineva este foarte egoist, nu spunem: „Eşti egoist”, ci „Captezi la Agnya” astfel încât să nu se simtă rănit.

Reporter: Dar identificându-i problemele îl puteţi de asemenea vindeca.

Shri Mataji: Da. Dacă le identificăm problemele, ştim şi cum să-i vindecăm.

Reporter: Cum era acum 20 de ani, când nici nu se auzise de acești guru în Occident? Se pare că am supraviețuit perfect fără ei.

Shri Mataji: Vedeți, acesta este timpul Învierii, este timpul Judecăţii de Apoi. Chiar și marele vostru poet William Blake a spus că în aceste timpuri o nouă categorie de fiinţe umane, pe care i-a numit „oamenii lui Dumnezeu”, se vor naşte pe pământ, și vor deveni profeţi, având puterea să-i facă şi pe alţii profeţi. Desigur, a fost profețit şi în India acum mii de ani, că acest proces va începe în 1970 şi că mulţi oameni îşi vor primi Realizarea. A fost deja prezis.

Reporter: Iar acum este acel timp?

Shri Mataji: Da, acel timp a venit, de aceea s-au născut aceşti oameni. Şi sunt mulți copii care s-au născut realizaţi; şi nu ştiţi ce sunt cu adevărat, pentru că au vibrații şi sunt oameni diferiţi.

Reporter: Mataji, vă mulţumesc foarte mult.

Shri Mataji: Vă mulţumesc.