Makar Sankranti Puja beszéd. Pratishthan, Pune (India), 2002. január 14.

(Nem ellenőrzött szöveg, nincs elérhető hang, videó felvétel)

A Makar Sankranti jelentése „Sankram” [szanszkritul „átmenet”], vagyis az a nap, amely valamilyen változást hoz. Ezen a napon a Nap megkezdi mozgását az északi félteke felé. Indiában minden fesztivált a Hold állásához igazítanak. Ezért különböznek a dátumok a különböző években. A Makar Sankranti a Nap helyzetén alapul, ezért ezt a fesztivált minden évben január 14-én ünneplik.

A Makar Sankranti azt a napot jelzi, amikor a Nap felmelegszik. A Nap melege jótékony hatással van az emberiségre. Ettől a melegtől (a Naptól) tudunk járni, beszélni. A Nap melege feldühíti az embert. Ez az oka annak, hogy ezen a napon jaggery-t eszünk, hogy édesen (kedvesen) beszéljünk.A Nap melege felelős a Föld minden növényzetéért és gazdagságáért. Ezen a napon gyümölcsöket és zöldségeket ajánlunk fel az Istennőnek, és megkapjuk áldásait. Adishakti áldásaival a föld elem lehűl, és az emberi faj fejlődik.

A Sankranti fesztivál kulturális jelentőséggel bír. Az emberek nagyon lelkesen ünneplik ezt a fesztivált egész Indiában. Más országokban is ünneplik. De Indiában különös jelentőséget tulajdonítanak neki. Indiában nincsenek szélsőséges hőmérsékletek, az éghajlati viszonyok meglehetősen kiegyensúlyozottak.

India az Adishakti áldásával bír. Más országban ez az egyensúly nincs meg. Rendkívül meleg vagy rendkívül hideg idő van náluk. Ha az időjárás vagy a természet változása változást idéz elő bennünk, akkor az nem helyes. Ha dühösek leszünk a Nap melege miatt, akkor az nem helyes. Haragudni helytelen. Lényünk hat ellensége (Satru) [marathi nyelven ellenség] között a harag a legrosszabb. Sahaja jógik vagyunk, és a Kundalinink felébredt. Ezért meg kell tanulnunk nyugodtnak maradni. A sahaja jógik többnyire jók és fejlettek. Csak egy százalékuk fut alakshmi (pénz) után. Természetes, hogy dühösek leszünk rájuk. De nem a ti dolgotok kijavítani őket. Ez az Adishakti munkája. Nyugodtnak maradva jó sahaja jógivá kell fejlődnötök. Minden Isten kegyelméből történik. Ezt tudnotok kell. Vannak, akik nagyon rosszak. Azt hiszik, hogy a pénz minden. Ilyen embereknek nincs helye a Sahaja jógában. Az Adishakti maga gondoskodik róluk.

Amerika elnöke, George Bush is felismer Engem. Nemrég írtam neki egy levelet, és a dolgok javulni kezdtek. Musarraf tábornok is javulást mutatott, és nemzetéhez és az iszlámhoz szólt a levél alapján, amelyet Bush úrnak írtam.

Ti is kezelhetitek így a helyzetet. Ehhez nagyon finomnak kell lennetek, és gondolatmentes tudatos állapotban kell maradnotok. Spirituális tudással kell rendelkeznetek, az összes többi vágy haszontalan. Nem lehetnek világi vágyaink. A sahaja jógiknak még sokat kell fejlődniük. A Mindenható Isten áldásával eljuttok ebbe az állapotba. Ne aggódjatok és legyetek nyugodtak!

Sankranti azt jelenti, hogy a Nap ereje. A Nap ereje önbizalmat jelent. A Nap meleget és fényt ad nekünk. Most rajtunk múlik, hogy megperzselődünk a Nap melegétől, vagy önbizalmat nyerünk a Nap fényétől és ragyogóvá válunk.Örök áldás mindnyájatoknak!
