[embed]https://vimeo.com/129316135[/embed]

Shri Ekadasha Rudra Puja. Faggeto Lario, Como (Italy), 1984. szeptember 16

Ma egy különleges puját tartunk Eka Desha Rudra tiszteletére.

Rudra Shivának, a Léleknek a pusztító ereje. Egy olyan erő, amelynek természete a megbocsájtás. Megbocsájt nekünk, mert emberek vagyunk, hibákat követünk el, helytelen dolgokat teszünk, engedünk a csábításoknak, zavart a figyelmünk, tehát Ő megbocsájt. Megbocsájt akkor is, amikor beszennyezzük a tisztaságunkat, erkölcstelen dolgokat teszünk, lopunk és Isten ellen cselekszünk, ellene szólunk. Ő megbocsájtja felszínességünket, a féltékenységünket, a sóvárgásunkat és a haragunkat. Megbocsájtja a ragaszkodásunkat, a kis féltékenységeket, a hiúságot és a birtoklási vágyat. Megbocsájtja az egoista viselkedésünket, és ha alávetjük magunkat a helytelen dolgoknak. De minden tettnek van következménye, és amikor Ő megbocsájt, akkor azt gondolja, hogy nagy kegyelmet gyakorolt és a tetteink következményei haragként gyűlnek fel Benne, haragként azokkal szemben, akik megbocsájtást nyertek és ennek ellenére még nagyobb hibákat próbálnak meg elkövetni. Különösen így van ez akkor, ha valaki már megkapta az Önmegvalósulást, megkapta a fényt és a fényben még mindig egy kígyóhoz ragaszkodik, ekkor a haragja csak növekszik, hiszen látja, hogy milyen ostoba vagy - ez különösen az Önmegvalósulás után van így, ekkor sokkal érzékenyebbé válik arra, hogy az emberek, akik megkaptak egy ilyen hatalmas kegyet, mint az Önmegvalósulás, még mindig helytelen dolgokat tesznek, ekkor Ő még haragosabb lesz.

A mérlegen a megbocsájtás elkezd csökkenni és a haragja elkezd növekedni. De amikor megbocsájt a megbocsájtás eredményeként hálát érzel. Ekkor az Ő áldásai elkezdenek feléd áramlani: hatalmas erőt ad neked, hogy megbocsáss másoknak, lecsendesíti a haragodat, lecsendesíti a sóvárságodat, lecsendesíti a kapzsiságodat. Mint egy gyönyörű harmatcsepp, az Ő áldásai elérik a lényünket és gyönyörű virágokká válunk. És elkezdünk csillogni az Ő áldásainak fényében. Ilyenkor arra használja a haragját és a pusztító erejét, hogy elpusztítson mindent, ami nekünk bajt okoz. Ő védi az önmegvalósult lelkeket minden ponton és minden módon. A negatív erők megpróbálják megtámadni a sahaja jógikat, de az Ő borzasztóan erős védelmi ereje semlegesíti ezeket. Az Ő vibrációs tudatossága terel bennünket a helyes útra. Az Ő gyönyörű áldásai vannak leírva a 23. zsoltárban, ugye, ez a 23. zsoltár. Az Úr az én pásztorom és itt leírja, hogy pásztorként hogyan gondoskodik rólunk. Ő nem gondoskodik a gonosz emberekről, hanem elpusztítja őket. Azokat az embereket, akik beléptek a Sahaja Jógába és még mindig folytatják, a gonosz viselkedésüket elpusztítja. Azokat, akik eljönnek a Sahaja Jógába és nem meditálnak és nem fejlődnek, elpusztítja, vagy kidobja őket a Sahaja Jógából.

Azokat, akik zúgolódnak Isten ellen és nem viselkednek Sahaja Jógihoz méltóan, őket eltávolítja a Sahaja Jógából. Tehát az egyik erejével védelmez, a másik erejével kidob. De amikor az Ő pusztító ereje nagyon felgyülemlik, akkor mondjuk, hogy az Eka Desha Rudra aktív. Ez az Eka Desha Rudra fog megnyilvánulni akkor, amikor Kalki maga cselekedni kezd majd és ez a pusztító erő el fog pusztítani minden negativitást ezen a földön és megment mindent, ami pozitív. Tehát nagyon fontos, hogy minden sahaja jógi gyorsítsa fel a saját felemelkedését, ne elégedjen meg csupán a társadalmi életével, a házasságával és minden áldással, amit Isten adományozott neki. Mindig látjuk, hogy Isten mi mindent tett értünk, mennyi csodát, de vajon mi mit tettünk magunkkal. Mit teszünk a saját felemelkedésünk és a saját növekedésünk érdekében?

A tizenegyből, mert az Eka Desha tizenegyet jelent, öt a void jobb oldaláról ered, öt pedig a void bal oldaláról. Az első öt a baloldalon onnan származik, ha behódoltál hamis guruknak vagy rossz könyveket olvastál, vagy rossz emberek társaságában voltál, vagy olyan emberekkel szimpatizáltál, akik rossz utat követnek, vagy te magad voltál ilyen emberek vezetője vagy guruja. Most ezt az öt problémát meg lehet oldani, ha teljesen feladod mindazt a rosszat, amit tettél. És Mohammed Sahib megmondta, hogy a shatan, ami a sátánt jelenti, shoebeat-elni kell, de nem csak mechanikusan, hanem szívből. Sok ember jön a sahaja jógába, akik azt mondják nekem, hogy az apám ezt vagy azt a gurut követi, és belevonódnak ebbe az apjukkal, az anyjukkal, a testvérükkel, vagy mással és megpróbálják elválasztani őket ezektől a guruktól és összezavarodnak.

Vagy néhányan behódolnak más erőknek, például tudom, hogy Maureen, aki velem volt és az ő szülei és a férje szülei azt mondták neki, hogy „ezt a gyereket meg kell keresztelni”, én mondtam, hogy „Nem keresztelheted meg ezt a gyereket, mert ő Önmegvalósult lélek”. De ő nem tudott nemet mondani nekik és elvitte a gyereket megkeresztelni és a gyerek nagyon furcsa lett, olyan volt, mint egy bolond gyerek. De azután képes volt mindent feladni és így megvédte őt, de tegyük fel, hogy a következő gyerekénél ugyanúgy helytelenül cselekedett volna, akkor a második gyerekkel valami nagyon, nagyon rossz történt volna. Az a baj a sahaja jógikkal, hogy bárki, aki eljön a Sahaja Jóga programra, azt gondolja, hogy ő már sahaja jógi, pedig nem így van. Vagy nagyon érzékenynek kell lennetek, vagy a testetekben kell, hogy érezzétek, vagy az intelligenciátokkal kell, hogy megértsétek, hogy mi a Sahaja Jóga. Egy olyan ember, aki még mindig negatív, vonzódni fog egy másik nagyon erősen negatív emberhez és nem érti meg, hogy a másik nagyon erősen negatív és ez inkább lenyűgözi őt. Ilyen körülmények között ezt az embert kiüti a másik negatív ember és Shiva nem tudja megvédeni.

Nem szabad szimpatizálni valakivel, aki negatív, akár őrült, akár valami baj van vele. Semmilyen szimpátia nem megengedhető. Éppen ellenkezőleg, egyfajta haragnak kell lennie afelé az ember felé, egyfajta nem-kötődésnek, haragos nem-kötődésnek. Ez a haragos nem - kötődés az egyetlen alkalom, amikor haragosnak kell lennetek. De én már láttam, hogy néhányan mérgesek a nagyon jó sahaja jógikra, de nem haragszanak a saját feleségükre vagy férjükre, aki pedig rendkívül negatív. Tehát amikor az Eka Desha Rudra elkezd működni ezen az öt oldalon, vagyis azt mondhatjuk, hogy a jobboldalra mozog, mert a baloldalról jön és a jobboldalra megy át, ekkor az ember negatív lesz, de az egójával cselekszik. Az ilyen ember átveheti az irányítást a saját kezébe és azt mondja: „Ilyen és olyan sahaja jógi vagyok, és én ilyen vagyok és nekünk ezt és ezt kellene tennünk és így kellene viselkednünk” és elkezd parancsolgatni az embereknek. Bármit megtehet. És a középszerűek vagy néhány félig sahaja jógi talán megpróbálja őt megérteni, de a többség tudni fogja, hogy ez az ember már kifelé megy, már úton van kifelé a sahaja jógából.

Tehát mindezek a dolgok vezetnek el a baloldalas fejlődéshez vagy hívhatjuk úgy, hogy a fejen, a mehda ezen a lapos részen, amit mehda-nak neveznek szanszkritül.  Most a jobboldali az olyan ötlet emberektől jön, akik azt gondolják magukról, hogy „én magam egy nagy guru vagyok”. Ők elkezdenek prédikálni a Sahaja Jógáról, mintha már nagy jógikká váltak volna. Van néhány ember, akik nagy előadásokat tartank bármilyen programon és soha nem engedik, hogy az én felvételeimet lejátsszák. Ők azt hiszik, hogy már szakértővé váltak. Azután azt gondolják, hogy „már olyan naggyá váltam, hogy nincs szükségem lábáztatásra vagy másra, nincs szükségem arra sem, hogy meditáljak”, néhányan vannak ilyenek. Vannak olyanok is, akik azt mondják, „a bűnök nem érinthetnek meg bennünket, most már Sahaja jógik vagyunk. Nagyszerű fejlett lelkek vagyunk”.  De a legrosszabbak azok, akik a nevemet használják, és azt mondják „Anyánk azt mondta és azért mondom neked, mert Anyánk mondta” Amikor én soha nem is mondtam ilyet- az mind hazugság.

Most van néhány ember, akik a Sahaja Jóga pénzét használják és kihasználnak Sahaja jógikat, kihasználják őket és az ilyen emberek nagyon kedvezőtlenek lesznek. Bárki, aki megpróbál ilyen dolgokat csinálni, az szégyenteljesen távozik majd a Sahaja Jógából, de senkinek sem szabad közelednie az ilyen emberhez, ne legyen közötök az ilyen emberhez, ne szimpatizáljatok vele, mert ez a kedvezőtlenség megsebesíthet mindenkit, tehát jobb távol maradni az ilyen embertől. Amikor ez a tíz Eka Desha Rudra kifejlődik egy emberben, akkor ő biztosan megbetegszik rákban és más gyógyíthatatlan betegségben, különösen, amikor a tizenegyedik, ami ténylegesen itt van, ami a Virata csakrája, ami a kollektivitás, amikor ez is érintett, akkor ez az ember nem tud megszabadulni ezektől a betegségektől. De ezek, ha a tizenegyből öt közösen érintett például a Mooladharaval vagy az Agnyaval, akkor az ember nagyon súlyos visszataszító betegségeket kap. Ezért mondom mindig, hogy legyetek óvatosan az Agnya csakrával, mert ez az egyik legrosszabb dolog, és ha egyszer elkezdődik kombinálva ezekkel az Eka Desha-kal, vagy az Eka Desha részeivel, akkor bármi történhet ezzel az emberrel, szörnyű baleset érheti, valaki megütheti vagy megölheti, bármi megtörténhet ezzel az emberrel, akinek érintett a jobb Agnya-ja és valamelyik Eka Desha jobb- vagy baloldalon. Ez az ötöt jelenti, ötöt ezekből, és ha az egyik az ötből kombinálódik az Agnya csakrával, akkor az Isten védelmi erői a legkisebbek.

Az Agnya csakrát rendben kell tartani – mondjuk most - , amikor beszélek, Engem nézzetek, hogy gondolatmentes tudatosság legyen és az Agnya csakra megnyugodjon. Ne mozogjon a figyelmetek ide-oda állandóan. Később eléritek majd, hogy fokozatosan a figyelmetek kiegyensúlyozódik a gondolatmentes tudatosságban és a figyelmetek olyan módon rögzül, hogy nem kell aggódnotok semmiért. A gondolatmentes tudatosságban senki sem érhet hozzátok, tehát ez a ti váratok. A meditációval megalapozzátok a gondolatmentes tudatosságot és ez a jele annak, hogy magasabb szintre emelkedtek. Sok ember meditál, és azt mondja:”rendben, Anyám, mi mechanikusan csináljuk” és ezt is teszi, és azt mondják: „igen, megtettem ezt, megtettem azt, megtettem azt is”, de elértétek-e a gondolatmentes tudatosság minimumának a minimumát? Éreztétek-e a hűvös szellőt kiáradni a fejetekből? Máskülönben, ha valamit mechanikusan csináltok, az nem fog segíteni, nem segít rajtatok és nem segít senkin sem.

Tehát az önmegvalósulás után védelem alatt álltok és minden áldást megkaptok és egy nagyszerű jövőt, ugyanakkor lehetőséget kaptok a teljes pusztulásra is. Úgy mondanám egy hasonlattal, hogy másztok felfelé és mindenki segít nektek mászni, fogja a kezeteket és sok dolog védelmez benneteket, hogy feljussatok, és nem tudtok véletlenül visszaesni, de ha megpróbáltok megszabadulni a szeretet és az igazság kötelékeitől és folyamatosan bántalmazzátok azokat az embereket, akik támogatnak benneteket, akkor nagyon magasról fogtok lezuhanni. Úgy értem, hogy minél magasabbra emelkedsz, annál nagyobbat tudsz zuhanni és annál nagyobb erővel, és persze annál mélyebbre, de az Isteni erő minden erőfeszítést megtesz, minden támogatást megad, minden gondoskodást megad, de ha ennek ellenére le akarsz zuhanni, akkor abból a magasságból az nagyon veszélyes. De az Eka Desha Rudra ekkor, amikor valaki megpróbál ártani a Sahaja Jógának miután már benne volt a Sahaja Jógában, ekkor olyan nagyot üt, hogy a támadás egészen széleskörű lesz.  De az egész család védelem alatt állhat, ha a család néhány tagja a Sahaja Jóga munkáját végzi, de abban az esetben, ha a család mindig szembeszegül a Sahaja jógikkal és megpróbál bajt okozni nekik, akkor teljesen elpusztulhat, nagyon rossz véget érhet.

Most ezek az Eka Desha Rudrak, ahogyan már azt elmondtam a Void-ból jönnek elő, úgy is mondhatjuk, hogy a pusztítás része főként a Void-ból származik. De ezek az erők egy személyben testesülnek meg, aki Mahavishnu, aki Jézus Krisztus, mert Ő az egész univerzum támasza. Ő az Omkara megtestesülése, Ő a vibrációk megtestesülése, tehát amikor Ő haragra gerjed, akkor az egész univerzum megremeg, Ő az Anyai erő megtestesülése, ami átjár minden egyes atomot, minden molekulát, minden embert és mindent, ami élő és nem élő. Ha egyszer megzavarják, az egész dolog veszélybe kerül. Tehát nagyon fontos, hogy Krisztus kedvére tegyünk. Krisztus azt mondta, hogy olyanok legyetek, mint a kisgyermekek, akik maguk az ártatlanság, a szív tisztasága az, amivel az Ő kedvében járhatsz. Minthogy, különösen nyugaton, az emberek túlzásba vitték az agyuk fejlesztését, megpróbálnak játszani a szavakkal és azt hiszik, hogy senki nem tudja, hogy mit tesznek. Minden ilyen embernek tudnia kell, hogy Isten tud mindenről, amit tesznek. Ha a szívedben nem vagy tiszta, akkor nagyon veszélyes, ha eljátszod, hogy milyen jó Sahaja jógi vagy. Az ilyen emberek nem megszállottak, nem kondicionáltak, sem nem egoisták, hanem nagyon ravasz, okos emberek és teljesen tisztában vannak azzal, hogy mit tesznek. De vannak megszállottak is, akik azután megpróbálják elpusztítani magukat vagy sírnak, zokognak, és mindenféle hasonló dolgot tesznek.

Vannak olyanok, akik azt gondolják, ha kárt okoznak magukban vagy valamilyen extrém dolgot tesznek, akkor Isten boldog lesz, de ők sajnos tévednek. Ha nem vagy képes élvezni azt, amikor a Sahaja Jógában vagy, akkor tudnod kell, hogy valami baj van veled. Ha nem vagy képes érezni a boldogságot a Sahaja Jógában, akkor tudnod kell, hogy biztosan valami baj van veled. Ha nem tudod élvezni a sahaja jógik társaságát, akkor biztos lehetsz abban, hogy valami baj van veled. Ha nem tudsz nevetni és nem tudod értékelni Isten nagyságát, akkor valami baj van veled. Ha még mindig aggódsz a negatív emberek és az ő problémáik miatt, akkor tudd, hogy valami baj van veled. Ha szimpatizálsz a negatív emberekkel, akkor szintén valami baj van veled. De ha haragot érzel a negativitások iránt, minden iránt, ami negatív és Sahaja Jóga ellenes, akkor rendben vagy. Amikor ez a dolog megérik, akkor te magad válsz az Eka Desha Rudra erejévé. Bárki, aki sértegetni próbál vagy ártani próbál neked összeomlik majd. Sok emberrel megtörtént már ez, akik Engem próbáltak megsérteni vagy bármilyen módon ártani próbáltak Nekem, sokszor komolyan aggódom emiatt.

Olyannak kell lennetek, hogy magatok legyetek az Eka Desha. Senki sem tud ártani az ilyen embereknek, de az ilyen ember tele van együttérzéssel és megbocsájtással és az eredmény az, hogy az Eka Desha sokkal gyorsabban cselekszik. Minél több az együttérzés benned az Eka Desha annál erősebbé válik. Minél kollektívabbá válsz, az Eka Desha annál inkább cselekszik. Sok ember visszahúzódóan azt mondja:” Jobb ha otthon maradok, ez így van jól.” De ők nem tudják, hogy miből maradnak ki. Bármilyenek is a tapasztalataid a többiekkel, de együtt kell maradnotok, mindig részt kell vennetek a programokon, álljatok az élre, folytassátok, dolgozzátok ki és ezerszeres áldást kaptok majd. Eka Desha Rudra mindenek együttes pusztító ereje. Ez az erő Shri Ganesha pusztító ereje. Ez Brahma pusztító ereje (Vishnumaysha...ITT NEM HALLHATÓ EGY RÉSZ) Ez Anyánk pusztító ereje. Ez Ganesha pusztító ereje, és hogyan is mondjuk?- Shiva, Brahma, Ganesha és négyen Bhairava és Hanumana, Kartikeya és Ganesha. Sadashiva és Adi Shakti ereje is.

Minden inkarnáció összes pusztító ereje az Eka Desha. Végül, de nem utolsó sorban ez az Hiranya Garbha pusztító ereje, ami a kollektív Bramhadeva, és amikor ez az erő cselekszik, akkor minden atom felrobban és az egész ebből származó energia válik pusztító erővé, tehát a teljes és totális pusztító erő az Eka Desha Rudra. Rendkívül erős, robbanékony, de nem vak. Nagy a megkülönböztető ereje és rendkívül finomszövésű. Elkerüli a jó pontokat és megtámadja a rosszakat, a megfelelő pontokat találja el a megfelelő időben, úgy hogy a jó pontoknak nem árt. Ha az Eka Desha Rudra pillantása rávetül valakire, és például van valami Isteni vagy pozitív dolog az Eka Desha Rudra és e között a személy között lévő térben, akkor az Eka Desha Rudra átszivárog a pozitív dolgon anélkül, hogy ártana neki és a negatívat találja el. Egyeseket lehűt, másokat eléget (itt nevetés hallható az olasz fordítási probléma miatt), nem, nem fagyaszt meg!  Ez nem fagyaszt, csak lehűt. Tehát így működik, ilyen gondosan, ilyen finoman ugyanakkor nagyon élesen és fájdalmasan. Ez nem olyan, mint amikor valakinek egyetlen ütéssel levágják a fejét, ez lassan, lassan történik, az olyan szörnyűséges kínszenvedések, amelyekről már hallottatok, azok az Eka Desha Rudra megnyilvánulásai. Például vegyük a rák példáját, a rákban például az orrot eltávolítják, a nyelvet eltávolítják, azután a nyelőcsövet eltávolítják és ez így folytatódik tovább egymás után szörnyű fájdalommal. Vegyül a lepra példáját: a leprások nem érzik az ujjaikat, nem érzik őket tehát ha egy foszlány leválik az ujjukról nem érzik azt, így lassan elveszítik az ujjaikat. Ez az, ahogyan az Eka Desha megeszi az embereket, felfalja őket, de az Atyának ez a haragja meglágyul és édessé válik, ha a saját gyermekeire néz.

Ez a történet az Anyáról szól, egyszer nagyon haragos lett, az Ősi Anya, annyira haragos, hogy el akarta pusztítani az egész világot az Eka Desha Rudra erejével és megpróbálta elpusztítani az egész világot és amikor ebben az állapotban volt, már az Atya maga is érezte, hogy az Anya túlságosan haragos. Amikor az Anya elkezdett pusztítani és lesújtott jobbra, balra, az Atya nem tudta mit tegyen, tehát megfogta az egyik gyermekét, aki mondhatjuk azt, hogy a Sahaja Jógát képviselte, vagy mondhatjuk, hogy Krisztust képviselte vagy valakit az Ő nagyszerű gyermekei közül és letette az Anya lábához. Amikor az Anya ott topogott a lábaival hirtelen meglátta a gyermekét a lába alatt, hatalmas kiáltás szakadt ki belőle. És akkor megállt. Egyensúly! De ez csak egyszer történt meg. Tehát az Eka Desha Rudra után végtére is a teljes pusztítás Sadashiva haragjából ered, amikor a végső totális pusztítás megtörténik. Így láthattuk, hogyan működik az Eka Desha Rudra és hogyan kell a Sahaja Jógiknak Eka Desha Rudrává válniuk. Ahhoz, hogy ezt az erőt kifejlesszük, ahhoz ki kell fejlesztenünk a nem-kötődés hatalmas erejét. A nem-kötődés erejét. Nem kötődni a negativitásokhoz. Például a negativitás jöhet olyan emberektől, akik nagyon közel állnak hozzátok, például a testvérektől, az anyától, jöhet a barátoktól, jöhet a rokonoktól. Jöhet egy országtól, jöhet valamilyen politikai nézettől, közgazdasági gazdasági nézettől, bármi ilyesmitől, ha bármikor tévesen azonosítjátok magatokat valamelyikkel, akkor ez elpusztíthatja az  Eka Desha Rudra erőtöket. Nem elég azt mondani, hogy  átadom magam a Sahaja Jógának és én Sahaja Jógi vagyok, de értenetek kell, hogy mi a Sahaja Jóga, intelligensen meg kell értenetek, hogy mi a Sahaja Jóga. Mivel különösen nyugaton az emberek túl intelligensek, és ha a Sahaja Jóga fénye nem világítja meg az intelligenciátokat, akkor sohasem tudjátok legyőzni a kötődéseiteket. Ez nem azt jelenti, hogy elég sokat beszélni a Sahaja Jógáról vagy előadásokat tartani róla, de mentálisan meg kell értenetek, hogy mi a Sahaja Jóga.

A mai egy nagyon különleges nap, amikor azt kértétek, hogy Eka Desha Rudra puját tartsunk a mindenféle vallási szekták miatt, a hamis guruk miatt, akiket Isten nevében követnek. Bármilyen vallás, amelyik nem beszél az Önmegvalósulásról, nem éri el az Önmegvalósulást és nem kapcsolódik össze az Istenivel, az hamis. Tehát bármilyen dolog, ami csak hamisság, ami csak beszél Istenről, de nincs vele kapcsolata, az nem lehet igaz vallás. Természetesen ez adhat egyensúlyt az embereknek, de ha úgy ad egyensúlyt, hogy közben az emberek pénzéből él és megpróbálja élvezni a jólétet ebből a pénzből, akkor ezt még nagyon alacsony szintű vallásnak sem lehet nevezni. Mint az egyensúly. Látjátok a vallásnak először is egyensúlyt kell adnia, de ebben az egyensúlyozásban, ha azt mondják neked: „Egyensúlyban kell lenned, de adj ezért pénzt, add ide a pénztárcádat, add ide mindenedet.”, azután ezt nem lehet kiegyensúlyozni, ennek nem lehet a legcsekélyebb köze sem Istenhez vagy Isten áldásához. Vagy bármilyen vallás, aki behódolásra késztet benneteket bárki más előtt, mint az inkarnációk, az nem vallás, hanem valami abszolút hamis.

Az igazi vallás egyensúlyba hoz és mindig a felemelkedésről fog beszélni, de nem fog pénzt kérni vagy behódolásra késztetni valamiféle ember előtt. Tehát meg kell tanulnunk különbséget tenni a hamisság, a negatív dolgok és a valódiak között. Ha kifejlesztitek magatokban a megkülönböztető képességet a vibrációs tudatosság vagy az intelligenciátok által, akkor uraljátok saját magatokat és azután az Eka Desha erejévé váltok, akkor megalapozzátok az érettségeteket. Ma megáldalak mindnyájatokat, hogy mindannyian az Eka Desha Rudrává váljatok és kifejlesszétek magatokban azt az őszinteséget, ami elvisz ebbe az állapotba.

Isten áldjon benneteket!

H.H. Shri Mataji Nirmala Devi