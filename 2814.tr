Shivaratri Puja, Pune (Hindistan), 16 Mart 2003.

(Shri Mataji konuşmaya başlamadan yaklaşık altı dakika kadar sessiz kaldı.)

Bu gün Shri Shiva’ya, Sadashiva’ya ibadet edeceğiz. Onun kalitesi, kendisinin affediciliğin kişileşmiş hali olmasıdır. Onun sahip olduğu affediciliğin büyük olması bir çoğumuzun var olmasına yardım etti. Aksi taktirde, bu dünya çürüyüp gidecek, bir çok kişi bitirilmiş olacaktı çünkü sizler insanlığın ne durumda olduğunu biliyorsunuz. Onlar neyin doğru neyin yanlış olduğunu anlamıyorlar. Bunun yanısıra, affedemiyorlar. Hatalar yapmaya devam ediyorlar. Bu önemli değil ama başkalarını affedemiyorlar. İşte Shri Sadashiva’dan öğrenmemiz gereken şey bu.

(Hindi konuşma)

Bu gün bizler Shri Sadashiva’ya ibadet edeceğiz. O affediciliğin bedenlenmiş halidir, o kadar güçlüdür ki, hiç kimse karşısında duramaz, meydan okuyamaz. Her ne olursa olsun, O tüm  hatalarımızı affeder. Eğer  affetmezse dünyayı tamamen silip atabilir çünkü Onun içinde bütün yaradılışı mahfedebilecek  yok edici bir güç vardır.  Affediciliğin  doğasında olan bir kalite olmasına rağmen, bu yok etme gücü de içinde uyanabilir.  Onun affetme gücü olgunlaşana – vadesi gelene kadar kademeli olarak olarak artar ve sonra, nihayetinde O yok edebilir.

Bu yüzden ilk once, Onun affedicilik kalitesini kazanmaya ihtiyacımız var.  İnsan olarak bizler bir dereceye kadar affetmeye muktediriz ama buna ragmen öfkeleniyoruz ve savaşmaya hazırız. Ama şimdi affetmenin kendisinin bedenlenmesi olan O, yok edici güçlerinin uyanabileceği bir noktaya ulaşıyor.  Bu nasıl olur?  Bu güç bir kez uyandığında O bütün evreni, hali hazırda yaratmış olduğu her yaratığı, hatta kendisini bile silip atabilir.  Bu yüzden, böyle bir durumda insanları affetmeyi öğrenmediğimizi, affetmenin içimizde yerleşmediğini hatırlamalıyız. Bu yok edici güç bir gün uyanacaktır.   Ve sonra bizler, kendi insanlarımızı bile yok edeceğiz.

İşte bu yüzden, başkalarına karşı boşu boşuna öfkelenmeye gerek olmadığını her zaman aklımızda tutmalıyız. Diğer insanlara öfkelenmek gibi bir hakkınız kesinlikle yok. Eğer Shiva yapmıyorsa,  neden siz yapasınız?  Ama insanlar sık sık ve çok şiddetli şekilde son derece öfkelenirler. Hayvanlar  asla bu kadar fazla öfkelenmezler. Onlar bir sebep olmadan rahatsız olmazlar. Bizler küçük şeyler için öfkelendiğimizde, Shiva’nın gücünün kendi içimizde de mevcut olduğunu her zaman hatırlamalıyız. Shiva`nın içimizde mevcut olduğunu unutmak, kesinlikle bizi diğer insanlara karşı öfkeli kılan ve onları hataları ve yanlışlarını affedememize neden olan şeydir.

Fakat  böyle davranmamıza sebep olan nedir ve böyle bir insan neye ulaşabilir? Her nerede ve her ne zaman büyük olaylar ve fırsatlar belirdiğinde insanlar  gurur ve kibir nedeni ile başka insanları yok etmeye başladılar. Bu yok edici güç, insanların birbirini sebepsiz yere yok ettikleri  geçmiş zamanlar da daha da kuvvetliydi.  Bizim, bu davranış şeklinin nereden ve nasıl  geldiğini  düşünmemize gerek yok. Hatırlamamız gereken tek şey, dikkatimizi böylesi bayağı bir şeyde tutmamamız.   Eğer barış içinde yaşayabilirsek, her bir şeyde huzur görebiliyorsak, yaşamlarımızı da huzurlu kılabilmeye muktedir olacağız.  Ama konu şu ki, insanoğlu kendini kontrol edemiyor.  Üstelik onlar birilerine öflenmekten ve cezalandırmaktan zevk alıyorlar, o kadar ki ülkeler bile bundan etkileniyorlar. Eğer bir kişi, başka bir ülkeden birisi ile kavga etmeye başlarsa, herkes onun arkasından gidiyor ve hiç kimse tartışmayı düşünmüyor, herkes savaşmaya hazır. İnsanoğlunun bu eğilimi çok garip.  Bir kişi, birisine öfkelendiği, baskı yaptığı, kavga ettiği veya birilerini öldürdüğü için nasıl kendini mutlu hissedebilir?  Fakat kendiniz  görebilirsiniz. Düşünün yolda giderken bir kalabalığın toplandığını gördünüz. Ne yaparsınız?  Bazılarınız kalabalığa katılır ama bazıları sadece seyreder.  Bazen böylesi garip öfke patlamaları, içimizdeki Shri Shiva gücünün dışarı çıktığının bir işaretidir.

Buna  güce ibadet ederek,  güçlü insan öfkesi ve gazabı ortadan kaldırılabilir.  Bu hayırlı bir şey olarak adledilir, hatta Shri Krishna öfkeye karşı en büyük bir başarıyı gösterdi. Her şey öfkeden doğdu, tüm yaradılış. Ama sizler yaptığınızla çok gurur duyuyorsunuz ve bundan dolayı kendinizi çok güçlü sayıyorsunuz. “Bu konuda sana çok kızgınım”. Davranışlarınızda insanlığın güzelliğini göremiyorum. Küçük şeyler için öfkelenmek çok tipik bir şey. Çok kolayca öfkelenirsiniz ve başka birisinin hataları için özür bulamazsınız. Fakat bu öfke bir çok soruna yol açabilir. Savaşlar başlayabilir. Evler yıkılabilir, ülkeler kaybolup gidebilir. Geçen her gün ile birlikte insan öfkesi ve gazabının  azalmayıp, arttığını ve insanların bu gururla ilan ettiklerini  görebiliyorum.

(İngilizce konuşma)

Sadece ingilizce konuşmamı istediğinizi biliyorum. Ama İngilizce bilmeyen insanlar sizden daha fazlalar. Söylemeye çalıştığım şey, Shri Shivashankar’a ibadet ettiğiniz zaman, Onun affetmenin tam bir bedenlenmesi olduğunu anlamamız çok önemlidir.  O affeder. Herşeyi çok tatlı bir şekilde affeder. Bir kişinin bütün küçük çocukları  yaptıkları şeyler için affetmesi gibi, O affeder. Kızmaz. O kadar kolay rahatsızlık duymaz.

Hatırı sayılır derecede önyargılarımız var. Örneğin, Hindistan’daki bir kadın, eğer konuşursa, insanlar bundan hoşlanmazlar. Kadın konuşmamalıdır, bir erkek konuşabilir. Bir kadın asla vuramaz.  Erkek karısını öldürüyor bile olsa, bir kadın bir erkeğe asla vuramaz. Bu Hindistan’da iyi bir eşin veya iyi bir kadının olmanın ölçüsüdür. İşte, erkekler durumu nasılda kendi muhakemelerine göre ele alıyorlar. Verilen bu tür bütün imtiyazlar çok tehlikelidir, bütün toplum için yıkıcıdır.

Aynısını yurt dışında da gördüm. Karılarını dövmeye devam eden, eşlerini öldüren insanlar var. Bilemiyorum, bu tür her şey. Çünkü onlar birisi ile evlendiler, kendileri hiç bir şekilde iyi biri olmasalar bile, eşlerinden her şeyin iyisini beklemek için her hakları olduğunu düşünüyorlar ve eşlerine işkence etmeye devam ediyorlar. Yalnızca bu kadar da değil. Okullarda öğretmenler öğrencilere çok kötü davranıyor. Öğrenciler bunu öğreniyor ve sonra bu başkalarını dövme ve kötü davranma geleneğini sürdürüyorlar.

Çok kızgınım dediğiniz her seferde, kendinize yanlış yolda olduğunuzu söyleyin. Bir çoğunuza bir çok defa dedim ki, en kötü şey kızgınlığınızla böbürlenmenizdir. Çünkü, bu tıpkı işlediğiniz günahlarla böbürlenmek gibi bir şeydir. Bunlar günahtır. Ayyaşları, delileri, aklını yitirmiş olanları anlayabilirim. Ama delilerin çok duyarlı olduğunu görürsünüz aksi halde çok acımasız ve tehlikeli olabilirler. Bu nitelikleri nereden aldığınızı söylemek çok güç, çünkü Tanrısal kişiliklerin hiçbirisi  bu tür bir şeye sahip olmadı. Sebepsiz yere öfkeye kapılmadılar ve hatta öfkelenseler bile, bu yok etme noktasına kadar varan çok  önemli bir nedenden dolayı meydana gelmiş olmalı. Ama, onları anlayabiliyorum, çünkü onlar dünyanın devamlılığını sağlamak zorundalar ve insan olduğu varsayılanlarla ilgilenmek zorunda oldukları için yaptılar bunu. Ama Ben, insanoğlunun bazen hayvanlardan daha kötü olduğunu görüyorum. Hiç sebep yokken ateşleniyorlar. Nedeni ne? Neden öfkelisiniz? Size tamamen mantık dışı bir mazeret sunarlar.

Bu dünyaya, huzur ve sevinçten neşe duymak için geldiniz. Huzur olmadan, neşe duyamazsınız. Eğer başkalarına huzur veremezseniz, nasıl neşeniz olur? İnsanların başkalarına karşı diğerlerini hor gören şekilde davranmaları, çok şaşırtıcı bir şey. Kendilerini ne sanıyorlar? Neden başkalarını bu kadar hakir görmeliler? Bir adamın küçük küçük şeyler için öfkelendiğini görmek anlamanın ötesindedir ama gerçekte korkak onlar. İş, hayattaki bazı gerçek problemlerle yüzleşmeye gelince geri çekilirler. Sonra da öne çıkamazlar. Her şeydeki en büyük trajedi budur.

(Hindi Konuşma)

Ülkemizdeki öfkeli insanlar herkes tarafından bilinirler.  Köylerde onlara hırçın, dırdırcı veya  aniden parlayan derler.  Kimse onlarla birlikte yaşamayı sevmez. Tamam, düşünün birisi bir hata yaptı. Onu affedin, eğer birisi çok yanlış bir şey yapmışsa,  onu  affedin çünkü yarın sende aynı şeyi durumda kalabilirsin. O zaman birisi gelebilir ve sana sorular sorabilir ve bir ceza verebilir.  Bu yüzden bizler Sahaja Yogiler olarak herkesi cezalandırmaya, kimseye vaaz etmeye hakkımız olmadığını anlamalıyız. Shri Shiva`ya saygı göstermeliyiz. Yapılması gereken doğru şey bu. Bu sayede kişi Shri Shiva`nın tabiatına kendi içinde sahip olabilir, kişi doğru yoldadır ve Shri Shiva tarafından korunur.  Açık kalpli olanların ve vicdanlı olanların endişe edecekleri bir şey yoktur. Shri Shivshankar onlara bakar ve onlarla ilgilenir. Eğer bu böyle ise, öfkelenmenize ne gerek var. Bu çok garip.  Her zaman siz diger insanlara iyi umutlarınızla güvenirsiniz. Ve aynı zamanda yanlış olan hiçbir şeyi affetmeye muktedir değilsiniz. Birisi yanlış yaptığı zaman onun mahvolmasını dilersiniz. Bu arzunun üstesinden gelen dek, kendi gerçek tabiatınızı anlayamayacaksınız. “Bir insan mısınız yoksa bir hayvan mısınız?” sorusunu cevaplayamayacaksınız. Hayvanlar asla sebepsiz yere öfkelenmezler. Shivajinin gücü onların içinde çok kuvvetlidir.  Fakat insan, kesinlikle tüm insanlığı yok etmeye muktedir olandır. O yüzbinlerce insanı yok etmeye hakkı olduğunu zanneder. Böyle birisi Hitler di. Bir çocuk bile yapamadan pek çok kişiyi öldürdü.  O kim olduğunu düşündü.  Tüm bu insanların aileleri de mahfoldu ve ülkeleri de mahfoldu.  O adam kim olduğunu düşündü. Dünyada onun gibi az sayıda insan vardı ama sizin onun örneğini izlemeniz gerekmez. Sizler Sahaja yogilersiniz, bu nedenle affetmelisiniz. Vicdanlı ve açık kalpli insanlar affedebilirler. Onların affetme kapasiteleri çok güçlüdür. Ama affediciliğin bedenlenmesi Shri Shivshankar dır. İşte bu yüzden O en üstün olandır. Hiçbir mala ihtiyacı yoktur. Her giysiyi giyebilir ama eğer hiç giysisi yoksa, bedenini örtmek için basitçe biraz kül kullanacaktır. Her şartta yaşayabilir ve hayatta kalabilir. Hiçbir şeye ihtiyacı yoktur. Ama birisi öfke hissederse ve birilerine işkence ederse, sonunda Shri Shiva onu yok edecektir.  Onun affetme gücü, yok etme gücü kadar kuvvetlidir. Bu neden böyle?  Çünkü bir adam birilerine eziyet edildiğini gördüğü zaman, acıma hissetmelidir ve eğer birileri böyle davranmaya cüret ederse- başkalarına eziyet etmeye- bilmelidir ki, o kişi yakında bitirilecektir. Bu gün bu şekilde davranmaya cesaret eden çok fazla sayıda insan yok, geçmişte çok daha fazla idi. Çok sayıda insanı öldürmüş olmakla, işkence etmiş olmakla ünlüydüler ve bir çok ülkeye müdahele ediyorlar veya yok ediyorlardı. Ama bugün hiçkimse onların resimlerini duvara asmıyor, kimse onları hatırlamıyor, kimse onların idollerine ibadet etmiyor. Hiç kimse onların yüzlerini de hatırlamıyor. Bu tür bir öfke yaratmanıza gerek yok. Şunu anlamaya çalışmanız daha iyi, eğer öfkeli iseniz insanlar korku nedeni ile size itaat edebilirler ama tehdit altında yapılan bir şeyden siz memnuniyet duyacakmısınız. Ve bunda o kadar özel olan şey nedir.  Kendiniz için düşünün, bu dünyadaki kaç kişiye öfkelendiniz ve kaç kişiyi yok ettiniz. Kaç kişi ile kavga ettiniz.   Dharması öfkeli olmak ve her zaman küçük şeyler için kavga etmek olan kimi insanlar vardır. Biri ile sabah tartışırlar, birisi ile öğleden sonra ve bir başkası ile akşam üstü. Insanlar bu tür kişilerden uzak durmaya çalışır. Bu tür kavgacı insanlarla sokakta karşılaşmaktan bile kaçınmaya çalışacaklardır.  Tüm bunların sadece saf sevgi ile üstesinden gelinebilir. Sahaja Yoga saf sevgidir ve bizlerin Jesus Christ gibi izleyeceğimiz yüce bir örnek vardır. Eğer affetme kalitesini içimizde İsa ile aynı ölçüde oturtmuşsak, Shri Shiva’nın gerçek doğasını anlayabileceğiz ve Onun kalitelerini elde edeceğiz. Birilerine öfkelenmek, hiç bir şekilde  alışılmadık bir şey değil. Işte bu yüzden bu gün hepiniz, kendiniz için düşünmelisiniz – başka insanları ve yaşayan varlıkları yok etmeyi arzu ediyor musunuz ve ne ölçüde bunu istiyorsunuz. Sahaja Yogiler olarak bunu tamamen bırakmalısınız çünkü bu faydasız ve yapmaya değmez. Bu gün Shri Shiva’ya ibadet ederken siz, hiç bir durumda öfke duymamaya karar vermelisiniz. Eğer bunun anlamı yoksa,  öfkelenmenize neden gerek olsun. Bunu yapmak sizi sadece daha kötü hissettirecektir. Bu yüzden bu gün, haydi hepimiz Shri Shiva’ya ibadet edelim ve Onun kalitelerini elde etmek için dua edelim.

Tanrı sizi kutsasın.

