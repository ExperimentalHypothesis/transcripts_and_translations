9 Şubat 1975
Talk to Sahaja Yogis
Mumbai (India)

Meditasyon ve Dua, Mumbai, 1975-02-09,

Sahaja Yoga'nın en önemli kısmı, ilerlemeniz için meditasyon yapmanızın gerekmesidir. Meditasyon çok önemlidir. Meditasyon dışında, meditasyon yapmak dışında başka hiçbir şey yapmasanız bile, Sahaja Yoga'da ilerleyebilirsiniz. Size söylediğim gibi, bu yeni bir yol, yeni bir boyut. Yeni bir şey. Bu sizin içine atladığınız bir şey. Zihninizde, o denize girdiniz ama onun içine girmek istiyorsanız, meditasyon yapmanız gerekir.

Bazıları, “Anne, benim meditasyon yapmak için vaktim yok” der. Modern insan, zaman kazanmak için saat kullanır ama ne için zaman kazandığını bilmez. Bunu bilmez. Zaman ,Sahaja Yoga için kazanılır. Londra'ya gitmek isteyen bir beyefendi vardı. “Anne, lütfen bana bilet alın, Air India'dan biriyle konuşun, lütfen beni oraya gönderin, bu uçağa binmem gerekiyor” diyordu. Anne sordu: “Ne oldu,  bu kadar önemli olan ne?” O da “Anne, oraya gitmem gerekiyor, zaman kazanmam lazım” dedi. “ ”Ne oldu, neden oraya gitmek için zaman kazanıyorsun?“ ”Anne, özel bir akşam yemeği var ve sonra da bir balo var."

Unutmayın, elinizdeki saat sadece Sahaja Yoga içindir. Tüm zamanını Sahaja Yoga'da geçiren bir kişi için ofis işi veya ev işi yapmak önemli değildir, ama bunu Meditasyon içinde yapmalıdır. Her görevi yaparken “nirvachar” olabilirsiniz. Düşüncesiz olduğunuzda, her şeyi elde edersiniz: güzelliği, o görevin bilgisini ve o görevin tüm sevincini. İnsanlar bunu anlamazlar, bu yüzden meditasyon için zaman bulamadıkları için kavga etmeye başlarlar ama bundan keyif almaya başladığınızda, meditasyona başladığınızda uykunuzun bile kısaldığını, uykunuzda bile meditasyona girdiğinizi fark edersiniz.

Hiçbir şeyi bırakmanıza veya azaltmanıza gerek yok. Ancak sizin çok önemli olduğunu düşündüğümüz şeylerin önemi kalmaz, özel olduğunu düşünmediğimiz şeyler ise özel hale gelir.

Meditasyondan önce bir şeyi unutmayın, bu alaap (Raaga'nın ilk notaları) hangi enstrümanda (Veena) başlayacaksa temiz (senkronize) olmalıdır. Siz o Veena veya o Alaap değilsiniz, ama onların sahibisiniz. Onu çalan ve alaap'ın tadını çıkaran sizsiniz. Eğer o Veena akortlu değilse, telleri paslanmışsa, onu temizlemeniz önemlidir. Eğer doğru değilse, hayatınızda o tatlılığı bulamazsınız, o güzelliği elde edemezsiniz. Görüşünüzde o bir halsizlik, kuruluk ve dengesizlik olur.

Bazı Sahaja yogilerin bu kararlılıkla meditasyon yapıp daha derine inmesini görmek benim için çok önemli. Oysa diğerleri bunu yapmıyor. Hepinizin bu duruma ulaşıp ulaşamayacağınızı söyleyemem. (Sahaja Yoga’da) başarabileceğiniz her şeyi bu yaşamda başarmaya çalışmalısınız. Kazandığınız zamanı buna harcamalısınız. Diğer şeyler önemli değildir.

İnsanlar her şey hakkında konuşurlar ama bundan daha derine inmek hakkında konuşmazlar. Meditasyon gibi, kendini geliştirmek, kendini temizlemek gibi. “O şöyle dedi, bu böyle dedi, bu olmamalıydı, şu olmamalıydı” gibi. Bu bir Sahaja yogisi için iyi bir şey mi? Nirvichar'ın (düşüncesizlik konumu) bu muazzam zenginliğine sahip olduğunuzda, bunu tam olarak ortaya çıkarmalıyız.

Her an onu kazandığınızı ve kaybettiğinizi biliyorsunuz. Her an önemlidir. Tutmak ya da bırakmak konusunda size bir şey söyledim mi? « Öyleyse aile hayatımı bırakmalı mıyım? » Hayır, bak Ben bıraktım mı? Çoğunuzdan daha çok çalıştığımı biliyorsunuz. Ama yorgun değilim, çünkü sizler bana neşe veriyorsunuz, sizi gördüğümde neşe duyuyorum. Kalbim neşeyle doluyor.

Önemli olan ne varsa, dikkatinizi oraya verin. 24 saat burada oturmanız gerektiğini söylemiyorum. Ama her nerede oturuyorsanız, o tahtta oturmaya devam edin. Pek çok insanın fiziksel sorunu yok, ama yine de bazı zihinsel sorunları var. Bütün bunları unutun. Herkes bunu elde edebilir. Bu sizin doğuştan hakkınız, çünkü doğduğunuzda bu sizinle birlikteydi ama meditasyon yapmalısınız. Ama bunu düzenlemek için endişelenmeyin, endişe etmeyin. 10 kişi fazla ya da 10 kişi eksik olmasının ne önemi var? 1000 tane kötü insan yerine, sadece 10 tane iyi insan Sahaja için yeterlidir. Lütfen Sahaja'nın tadını çıkaran, Sahaja'nın işini büyük bir sevgiyle yapan, bundan keyif alan ve ilk sırada duran 10 kişiden biri olun. Herkesin baktığı en yüksek yer olan Himalayalar gibi. Herkesin size bakıp şöyle düşünmesini sağlayın: «Ben de o kişi gibi olmalıyım, Sahaja'da büyürsem, onun gibi büyürüm. »

Bu içsel bir şeydir, dışsal değil. Kimin nereye gideceğini biliyorum. Kendinizi engelliyorsunuz, başka kimse sizi durduramaz. Dünyada hiç kimse, mantra - tantra sizi durduramaz. Kendinizle kalın. Sadece kimin ne konuştuğuna tanık olun, o kişide bir negativite olduğunu ve bu yüzden o konuyu konuştuğunu anlayacaksınız. Kocanız ya da karınız olsun, tartışmanıza gerek yok, bunun bir anlamı yok. O kişi kendi kendine düzelecektir.

Sadece bu da değil, herhangi bir deformiteniz varsa, ellerinizi nasıl hareket ettireceğinizi ve temizleyeceğinizi bilirsiniz. Parmaklarınızda ve ellerinizde bile tüm Deityler uyanmıştır. Ancak bu Deitylere hiçbir yerde hakaret edilmemesi çok önemlidir. Onlara uygun şekilde ibadet edilmelidir. Ellerimiz ibadet edilebilir olmalıdır. İnsanlar bu ellerin Shri Ganga'nın akışına sahip olduğunu hissetmelidir. Ganga Nehri'nin saf olmasının nedeni, onun vibrasyonlar sayesinde ellerinizden akmasıdır. Tüm evreni yöneten enerji sizden akmaktadır. Enerjinin aktığı bu elleri ve bacakları saf tutun. Bu sadece temizlemekle ilgili değil, her şeyi güzellikle ve ibadet edercesine yapmakla ilgilidir.

Sizin işiniz meditasyonda hız kazanmak, sizin işiniz bu. Birisi size “Ben şunu yapıyorum, bunu yapıyorum” derse, bilin ki o kişi Maya'sını salıyor ve bu yüzden birçok insan zarar görüyor. Bu sadece oluyor, bu hareket ediyor, bu geliyor. Her şeyi “akarma” ile yapın. Güneş asla “Ben herkese ışık veriyorum” demez. O sadece verir. O, kendisinden o muazzam enerjiyi akıtır. Tıpkı o enerjilerin size akması gibi, çünkü siz mikro makinelerisiniz. Siz Güneş gibi bir makine değilsiniz, ama çok özel bir makinesiniz, mikro bir makinesiniz. Sizin içinden akan vibrasyonlar sadece size özel bir deneyim vermekle kalmaz, başkalarına da verir. Onların vücutlarının çok süptil yönlerini ve içlerindeki minik aletleri iyileştirebilirsiniz. Akan enerji sevgidir ve bu yüzden onu nasıl tarif edeceğimi bilmiyorum.

Bu dünyevi makineyi temizlemek isterseniz, parçalarını değiştirerek, bir şeye sürterek, törpüleyerek tamir edebilirsiniz. Ancak insan makineleri bundan çok daha karmaşıktır. Bu şekilde tamir edilemezler. Sadece sevgiyle temizlenebilirler. Çok fazla yara izleri vardır. Bunları sadece sevgiyle tamir edebilirsiniz. İnsan çok üzgündür. Bu vibrasyonlar sevgiden başka bir şey değildir. Sevgiyi kaybettiğinizde, vibrasyonları da kaybedersiniz.

« Anne, bir badha yaşadık, bu vibrasyonlar gelmeyi kesti! » Bu, sevginin kesilmesinden kaynaklanıyor. Sevgi [tekrar] başladığında, vibrasyonlar da tekrar akmaya başlayacak. Sevgiye tutunursanız, vibrasyonlar akmaya devam eder. Tanrı'nın sevgisi olan bu vibrasyonlar akmaya devam eder. Akan tek şey budur. Bu muhteşem bir duygu, muhteşem bir an. Bana tam destek vermediğiniz için yok olacak mı?

Kendiniz bildiğiniz her şeyi bilirsiniz, geri kalan her şeyi size açıklamak için ben buradayım. Ama size küçük bir öneride bulunmak istiyorum, bir düşünün, bunu elde etmeye layık mısınız? Programlarıma katıldığınız için layık olmuyorsunuz. O derinliğe ulaştığınızda layık olursunuz. Tencere gibi, ne kadar derin olursa o kadar çok su alır. Küçükse taşar. Meditasyonunuzda o derinliğe ulaşmalısınız. Meditasyon yapanlara bakın. Düşüncesizlikten sonra daha derine inin. Bilinciniz aracılığıyla Bilinçdışı'na [Kolektif Bilinç] ulaşacaksınız.

Kendi bilinciniz kaybolacak ve sonra da Bilinçdışı'nı bileceksiniz.

Kolektif Bilinç aracılığıyla kendinizi ve başkalarını ilk kez tanıyacaksınız. Ama çok az insan buna değer veriyor.

Bazılarınız diyor ki, Anne, insanlardan para alırsanız, onlar buna değer verirler ama para bir Bhoot'tur. Para alarak onun değerini anlıyorsanız, almamanız daha iyidir. Kimse paradan bunu anlayamaz, kendinizi vermelisiniz. Ve karşılığında çok daha fazlasını ve çok daha çabuk alırsınız.

Kolektif olarak tamamen meditasyona girmelisiniz. Bu çok önemli. Ayda bir kez bile olsa yapmalısınız. Bu Virata'nın bir parçasıdır, bu yüzden her parçası uyanmalıdır. Ne kadar çok uyanırsa, o kadar çok lamba yanar.

Her gün evde meditasyon yapsanız bile, her gün buraya gelip yükselen 6-7 kişiye kıyasla çok az şey yaptığınızı görebilirsiniz. Meditasyonda gözlerinizi kırpıyorsanız, Agnya çakranız zarar görmüş demektir. Bunu kişisel algılamayın, bu onu düzeltmeniz gerektiği anlamına gelir. Meditasyonda otururken vücudunuz titriyorsa, Mooladhara çakranız zarar görmüş demektir. Bu çok daha tehlikelidir. Bu yüzden Mooladhara'nızı düzeltmeniz gerekir.

Anlamak için tüm konuşmalarımı dinleyebilir ve her şeyi öğrenebilirsiniz. Ancak birkaç yeni gelen kişi sizden önde olabilir. Bu, öğrenip öğretmekle ilgili bir şey değildir. Bu öyle bir şey değil. Elleriniz titriyorsa, içinizde ciddi bir sorun olduğunu anlamalısınız. Bu sorun için shoe beat en iyi çözümdür.

Dün bir beyefendi geldi ve bana ağırlık hissettiğini ve önümde titremeye başladığını söyledi. Ben de ona “gurunuz kim?” diye sordum. Pune'da Bhagawat adında biri olduğunu söyledi. Ne iş yaptığını sordum. “Bir spiritüel merkez açmış ve bana diksha (inisiyasyon) vermişti” dedi. Ona hangi diksha'yı aldığını sordum. Titreme diksha'sı. Sonra şöyle dedi: « 16 yıldır sağlık sorunlarım vardı ve işimi bile kaybettim. » Ben de « Bilgeliğin yok mu? Eğer gurun varsa, bu olmamalıydı. Ne kadar ödedin? » Şu ana kadar beş - altı bin rupi ödedim. Ben de “Beş bin, altı bin rupi ödedin ve tüm hastalıkları mı aldın?” dedim. Sonra bu Bay Bhagawat'a ve merkeze shoe beat ritüelini yaptık. Sonrasında elin sallanması durdu. Bu olay dün hepinizin önünde oldu. Onlara açıkça konuşmalıyız, bir gurunuz ve bir badha'nız (yakalandığınız şey) var, utanacak bir şey yok.

Ama fark ettim ki, bir kişide catch varsa, başka bir kişi de o kişiye çekilir. Catch eden tüm kişiler bir sıra halinde otururlar. Böyle oturmamalısınız.

Ayrı ayrı oturmalısınız. Grup oluşturmayın. Grup oluşturmak kötüdür. Örneğin, Thane'den (Mumbai'nin kuzeyindeki bir kasaba) gelenler bir arada otururlar. Ayrı ayrı oturmalısınız. Kimi  yaşlılar, bazı orta yaşlılar ve bazı çocuklar var. Çocuklar için sorun yok. Yaşlılar gençlerle, gençler yaşlılarla oturmalıdır. Yaşlılar bir arada oturursa sorun çıkar, tüm gençler bir arada oturursa da sorun çıkar. Bunu göreceksiniz. Yaşlı ve gençlerin anlayışı [duyulmuyor] ve kolektif vibrasyonlarla anlaşılabilir.

Yaşlılar bilge olmalı, baddapan (büyük kalpli) olmalı ve gençler, yaşlıları dinlemeli ve gençler yaşlılardan daha aktif olmalı. Yaşlılar saygı görürse, insanlar da onlara saygı gösterir. Ancak yaşlılar saygın olmaya çalışmalı ve gençler de yaşlılara saygı göstermelidir.

Bir Sahaja Yogi, başka bir Sahaja Yogi'ye saygısızlık göstermemelidir, çünkü hepiniz tanrılar ve tanrıçalar gibisiniz. Tüm bunları meditasyonunuzda anlayabilirsiniz.

Birini içtenlikle düşünmeye çalıştığınızda, bunun diğer kişinin Agnya catch’i veya Kalp yakalanması nedeniyle olduğunu anlarsınız, bu yüzden bu olur. Bu yüzden [vücudumuzdan çıkan ve veena gibi olan] ses bile doğru şekilde çıkmaz ve siz kendinizi kötü hissetmezsiniz, diğer kişi de kendini kötü hissetmez ama kendinizi kötü hissederseniz, bu çok büyük bir negativitedir. İnsanlar benim söylediklerimden dolayı bile kendilerini kötü hissediyorlar, başkaları hakkında ne söylenebilir ki? Bu yüzden, söylediklerimden dolayı kendinizi kötü hissetmemelisiniz, çünkü bunları sizin iyiliğiniz için söylüyorum.

 Ne hakkında konuşursanız konuşun, konuşurken kundalininizin nerede olduğunu, nereye gittiğinizi, nasıl olduğunu düşünün. Diğer her şey gereksizdir. Dharma'da ne kadar ilerledik? Ne kadar sevinç duyuyoruz? Tanrı'nın sevgisini ne kadar tadıyoruz? Aramızda paylaşabileceğimiz tek deneyim bunlardır, geri kalan her şey boştur. Diğer konularla ilgili tartışmalarda, maouna (sessizlik) en iyi yaklaşımdır. Bu tür Sahaja Yogiler olduğu zaman, bu büyük bir fark yaratacaktır. Sahaja Yoga'nın yansıması sizden gelecektir. Siz yansıtmak istediğinizde, çok temiz olmalısınız. Tamamen yansıtıcı olduğunuzda, [duyulmuyor] olmayacaktır.

Sahaja Yoga büyük gruplar, etkinlikler, büyük organizasyonlar yoluyla yayılmaz. Bunların hiçbirinden bir şey olmaz. Hayatımda bu kadar çok sayıda aydınlanmış insan görmedim. Bu inanılmaz. Ama dediğim gibi, modern zamanlarda kimse tam bir aziz değildir. Sizler eskiden azizdiniz, ormanlarda yaşıyordunuz. Şimdi bu dünyaya doğdunuz ve onun bir parçasısınız. Bu azizliğe ulaşmaya çalışın, keyif alacaksınız. Bu, Ganga Yamuna nehrinde, Saraswati'nin akmaya başlaması gibi olacak.

Meditasyona girerken, dışarıdaki tüm sesleri unutun. Meditasyondayken kulaklarınızı kapattığınızda, Sahasrara'dan dinlediğiniz için hala duyabilirsiniz. Buraya gelen ve duyamayan çocuklar, Sahasrara'dan biraz duymaya başladılar. Sahasrara'nız açıksa, limbik bölgenizde, limbik bölgenizde belirli noktalar vardır ve bunlar uyarıldığında ağız, kulak ve burunla aynı işi yaparlar. Tüm organlar hissedebilir. Aynı Sahasrara'yı açarsak, nefes almaya ve burnumuzdan koklamaya gerek kalmaz, bunu Sahasrara'dan yapabilirsiniz. Tüm vücudunuz yok olsa bile, Sahasrara'nızdan her şeyi yapabilirsiniz. Ama bu olmaz. Vücudun sağlığı sürekli iyileşir, hastalıklar çoktan ortadan kalkar. Bazıları (hastalıklar) kalsa bile, kolayca iyileşir.

Meditasyonda, büyümek istiyorsanız, gerçekten ihtiyacınız olan bir guna vardır. Buna masumiyet denir. Bir çocuk gibi. Küçük çocukların ne kadar çabuk büyüdüğünü görebilirsiniz. Kurnaz insanlar, aşırı zeki insanlar, bunu başaramazlar. Birine acı verirseniz veya incitirseniz, bu da masumiyete aykırıdır. Bu kadar çok insanın başına oturursak, masum olabilir miyiz? Birisi (davranışlarımızla) incinirse, o kişi masum olamaz. Masumiyet, dünyaya sadece neşe ve güzel koku veren, açılmış bir çiçek gibi olmaktır. Asla kimseye acı vermeyin veya incitmeyin. Evet, bazen insanlar kendi aptallıkları yüzünden incinirler, bu anlaşılabilir bir şey. Ama bunu bilinçli olarak yapmayın. Sizde masumiyet anahtarı yok. Eğer masumiyet anahtarınız olsaydı, onu takar takmaz Agnya'nız hemen temizlenirdi. Sizde ne huzur anahtarı, ne şefkat anahtarı var, içinizde tüm bu anahtarlar yok. Önce içinizdeki tüm Deityleri uyandırın, sonra tüm bu anahtarlar tek tek ortaya çıkacaktır. Ama en kolay takılan masumiyet anahtarıdır, çünkü çocukken çok masumduk. Çocuklarla vakit geçirip onlarla konuşursanız veya onların sözlerini hatırlarsanız, çok fazla masumiyet geliştirirsiniz.

Masum olanlar, cennet krallığına girmeye hak kazanırlar. Meditasyonunuzda, zihninizin şu anda hangi kurnaz plana, hangi aptallığa yöneldiğini gözlemleyin. Sadece tanık olun. Düşüncesizlik masumiyettir.

Meditasyona girdiğinizde – bugün o kadar uzun meditasyon yapmayacağız – hangi çakranın catch ettiğini kontrol edin. Parmaklarınızda, hangi parmakların catch ettiğini anlayabilirsiniz, eğer yanıyorlarsa onları sallayın ya da bandhan verin ama dikkatinizi Sahasrara'ya vererek düşüncesizlik içinde kalın. İlk kez gelenlerin, aydınlanma almadıklarını görmemiz gerekiyor. Hangi sorunlardan muzdarip olduklarını ve hangi çakralarının catch ettiğini. Tüm bu catchler dışarıdadır.

Ellerinizi bu şekilde hareket ettirerek bile bandhan verebilirsiniz. Böyle bastırabilir veya böyle dışarı atabilirsiniz. Bu da başlı başına büyük bir teslimiyettir. Tam ortada Shushumna Nadi vardır. Onun uyanması gerekir. Uyanırsa, tüm bu parmaklarınızdan serin hava alacaksınız. Bu serin esintiyi hissediyorsanız ve düşüncesizseniz, ilerliyorsunuz demektir, sanki uçaktasınız ve ilerliyorsunuz, nereye gittiğinizi bilmiyorsunuz ama gidiyorsunuz.

Ben buradayken, Sahaja yogiler aktif olarak katılmalı ve ilerlemelidir. Ben gittiğimde bile, kolektiviteyi  bozmayın. Aptalca bir şey söylediğinizde, kendinizi cezalandırmalısınız. Başkalarına Sahaja Yoga dışında başka bir şey hakkında konuşmamalarını yasaklamalısınız. Dışarıdan bahsetmeyin. İçeriden bahsedin. Kim catch ederse, temizlesin. Utanmanıza gerek yok. Elleriniz yanıyorsa, onları (çakralarınızı) temizlemelisiniz. Başka ne yapabilirsiniz?

Meditasyonda kendinizi temizlemenin başka yollarını biliyorsunuz. Tuzlu su yapın dediğimde gücenmeyin. Neden kötü hissediyorsunuz? Size bazı şeyler söylediğimde bu kadar önemsiz şeylerden dolayı kötü hissetmek aptallıktır.

 Kimsiniz siz? Büyük bir aziz misiniz? Büyük azizler bile kendilerini temizler. Kabira'nın dediği gibi, “Das Kabir jatan se odhi” (Bu bedenim, Tanrı'nın yarattığı çarşaf, onu aldığım gibi sakladım, bozmadım), kendisi o kadar büyük bir adam olmasına rağmen. Öyleyse neden kötü hissediyorsunuz? Birinden matka [toprak kap] getirmesini istersem, Bana kırılır.

Sonra çok büyük bir matka getirir! Kendimizle ilgili aptalca fikirleri terk etmeliyiz. Çocuk gibi olmalıyız, çocukça davranmamalıyız.

Şimdi meditasyona geçeceğiz

Hepiniz bu şekilde oturun. Daha önce de söylediğim gibi, kendinizi sevgiyle doldurun. Benim sizin anneniz olduğumu biliyorsunuz, bu da tam koruma altında olduğunuz anlamına gelir, başınıza kötü bir şey gelmez. Ellerinizi bana doğru uzatın. Gözlerinizi yavaşça kapatın ve düşüncelerinizi izleyin, düşüncesiz olacaksınız. Düşüncesiz olur olmaz, kendi içinize gireceksiniz. Bugünden itibaren kimseyi incitmeyeceğinize karar vermelisiniz. Ve Tanrı, beni inciten herkesi affetsin ve lütfen beni de affetsin, çünkü ben de birçok insanı incittim. Ne derseniz, Tanrı onu yapacaktır. Huzur isteyin, size huzur verecektir, ama huzur istemeyin. Memnuniyet dilersen, sana memnuniyet verecektir. Ama sen bunu dileme. İyi bir karakter dilersen, sana iyi bir karakter verecektir. Artık dua bir anlam ifade ediyor çünkü artık Tanrı ile bağlantın var.

Lütfen bana sevgi ver. Tüm dünyaya sevgi. Lütfen bana tatlılık ver, madhurya. Lütfen bana hoşluk ver.

Ne dilersen, sana verecektir. Başka bir şey isteme, sadece kendin için dile:

“Lütfen beni ayaklarının dibinde tut.

Ayaklarının dibinde bana bir yer ver.

Bu damlayı okyanusa dök.

İçimdeki tüm kirliliği temizle.”

Tanrı'ya sen ne dersen, o gerçekleşecektir:

"Lütfen beni genişlet.

Lütfen beni bilge birisi yap.

Lütfen bana bilgeliğini ver.

Lütfen bana bilgini ver.

Tüm evren kutsansın.

Tüm dünyada sevgi olsun.

Yeryüzünde sevgi krallığı olsun.

Lütfen, bu lamba bunun için yansın.

Bedenim, kalbim, zihnim bunun için yansın”.

Güzel olan her şeyi isteyin. O size verecektir. Çirkin şeyler isteseniz bile, O size verir. Yararsız şeyler isteseniz bile, O size verir. Öyleyse, gerçek bir şey isterseniz, size vermez mi? Yüzeysel olarak değil, bunu kalbinizden isteyin.

Tanrı’ya dua etmeli ve istediğiniz şey neyse, söylemelisiniz. Şunu isteyin: Kalbimde tam bir tatmin, kalbimde neşe, kalbimde mutluluk olsun, bu sayede tüm dünya mutluluk içinde olsun. Bana sevgi ver, öyle bir sevgi ver ki... tüm dünyayı sevebileyim ve tüm dünya sevgide birleşsin. Acı çeken bu insanlığa kurtuluş verin. Beni ayaklarınızın yanına alın. Sevginizle beni temizleyin. Şimdi bakın bakalım, Tanrı var mı yok mu? Bunu kendi içinizde hissedebilirsiniz. O sizi duyar. Sizi anlar. O tüm görkemlerin görkemidir.  O sizi sever. Sizi korur. Size yol gösterir. O sizi Kendisinin sevgisini açığa çıkarmanız için yarattı, ama bunu kabul edin. Aklınıza herhangi bir düşünce geldiği zaman Ona dua edin ve sizler düşüncesiz farkındalıkla başlayan ve bilinçs dışı bir zihin olan o okyanusun dalgaları üzerinde  hareket ediyor olacaksınız. Eğer düşüncesiz kalamıyorsanız, O’na dua edin: “Yaptıklarım için beni bağışlayın ve bana zarar verenleri bağışlayın.