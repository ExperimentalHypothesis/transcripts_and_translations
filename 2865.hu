https://vimeo.com/902669440

Makar Sankranti, Pratishtan, (India), 2008.01.17.

Ma Sankranti napja van. Sankranti azt jelenti, hogy ma valami új fog történni. A Kundalini felébredt bennetek, és új emberekké váltatok ahhoz képest, akik korábban voltatok. De Sankranti napján tudnotok kell, hogy a bennetek lévő Istennő kedvére kell tennetek. Mit kell tennetek, hogy boldoggá tegyétek Őt? Szezámmagot és jaggeryt kell adnotok egymásnak. Ez a szeretet miatt van. Hogy növeljük az egymás közötti szeretetet, szezámmagot és jaggeryt adunk.

Ma a Nap elhagyta a helyét és északi irányú mozgásával felénk jött. Ebben a pillanatban nagyon hálásnak kell lennünk a Napnak. A Nap jóvoltából oly sok minden történik hazánkban. Ma namaszkart kell adnunk a Napnak, és az Ő erejének, tudásának és fényének el kell jutnia hozzánk.

Mindannyian önmegvalósultak vagytok és vibrációk áramlanak rajtatok keresztül. Most használnotok kell ezeket a vibrációkat, meg kell teremtenetek a shaktit magatokban, meg kell teremtenetek a békét magatokban, és meg kell mutatnotok a világnak, hogy ez az erő bennetek van, és hogy azzal rendelkeznetek kell. Ezt jó tulajdonságokkal és igaz beszéddel ápolnotok és javítanotok kell.

Ma egy nagyon különleges nap van, mert a Nap különösen jóindulatú velünk ezen a napon, és mindezt Neki kell megköszönnünk. Sokat kaptatok. Még több jön, és sokkal többet fogtok kapni. Növelnünk kellene. Mindannyian annyi puját tartottatok Nekem. Csodálkozom, hogy mit szeretnétek kapni ezektől a pujáktól. Én azt kívánom, hogy legyetek nagyszerű sahaja jógik, és vezessétek az embereket a helyes útra ebben a világban. Tanítsátok meg nekik a helyes életmódot, és engedjétek, hogy megtapasztalják a bennük áramló energiát. Nagyon örülök, hogy mindannyiótokkal találkoztam. Akkor most mehetünk?
