6 юни 2004
Ади Шакти пуджа
Campus, Cabella Ligure (Italy)

Пуджа на Шри Ади Шакти

Кабела Лигуре, Италия – 6 юни 2004 г.

(...) Днес трябва да говорим за тази сила, която е скрита във вашите сърца и чрез която можете да създадете каквото пожелаете. Можете да създадете нов свят, ново семейство, нови стандарти, всичко, което не е познато до момента. Това е твърде възможно и е правено, но особено трудното е как да се направят хората по-приспособими, по в съзвучие един с друг... Изглежда това е трудно нещо. Те са си добре сред своите, ако имат собствени приятели, свой начин на живот... Но да станат абсолютно Едно, едно един с друг, в един тон, е много трудно за един човешки живот...

Сега проблемът е, че имаме красиви хора, прекрасни души, но те не стават толкова единни един с друг, колкото би трябвало да бъдат. Как да се реши този проблем?

(...) ако погледнете първоначалната идея, с която започнахме този нов вид разбиране, нов вид проникновение, защото искахме да открием Единството във всеки човек. Би трябвало да бъдете много благодарни за това, че всички вие сте Едно, Едно отвътре, и няма нищо друго. Съществува само Едно и това Едно, когато говори и когато иска да ръководи нещо, тогава ще се учудите, че то цялото е направено по един и същи начин, че е едно и също нещо и действа по един и същи начин. Няма промяна, няма разлика между двете. Въпреки това умовете ни се лутат в един и същ вид проблеми, които са без значение в Сахаджа Йога. Основният проблем, който имаме, е, че не разбираме, че нямаме проблеми. Ние сме без никакви проблеми. Мислим си, че има проблеми, с които трябва да се справим, но нито един от тези проблеми не съществува. Аз не виждам никакъв проблем никъде... Онези, които си мислят, че имат проблеми, ги помолих да ги напишат, а Аз ще се опитам да им отговоря и да им кажа що за проблем е това. Но преди Аз да мога да направя каквото и да е, бих искала да кажа, че все още нашите Сахаджа йоги не са достигнали до това ниво да разберат Единството, уникалността в техните сърца... всичко това идва отвътре, а не отвън, така че всички усилия, направени отвън, нямат полза.

Трябва да сме “без усилие” и да станем това, което сме. То съществува, просто трябва да сте това, да станете това. Доста е трудно да бъде разбрано от хора, които са с различни носове, различни лица, всичко им е различно, как да станат едно. Но вие сте, вие сте. Тъй като не знаете какво сте, затова изглеждате различни. И трябва да ви кажа едно нещо: всички вие сте Едно. Едно, в смисъл че всичко ваше – импулси, чувства, разбиране – е едно и също...

(...) то ви дава много погрешна представа, че има различия, но всъщност няма. Има само Едно, една връзка и тази връзка е с Ади Шакти – вие сте част и частица от Ади Шакти. Каквото и да опитвате, не можете да се отделите от Ади Шакти. Вие сте породени от Нея и сте водени от Нея... На Мен всичко ми изглежда едно, докато вие, хората, мислите, че има различна линия на поведение, което е погрешно.

Каквото и да казвам, то трябва да бъде доказано, иначе защо ще приемате... Самата Аз съм едно с вас и винаги ще остана едно и също с вас. За Мен няма разлика... Ако този характер се промени малко, вие ще откриете единството между всичко и различията ще изчезнат за нула време...

Много е изненадващо как се разбирате един с друг. Докато нямате подходящо разбиране един за друг, не можете да постигнете нищо. Това е основното, правилното, това е истината. Истината започна преди много време, много преди някой и да си помисли да има истина. Всичко изчезна заради многото неща, които бяха неистински, и тогава Истината си тръгна...

Истината не е лесна за възприемане поради неистината. Защо? Защото подкрепяме неистината. Цялото наше разбиране е неистина и ние трябва да променим разбирането си за Истина, което не е трудно, защото сме истината. Ние сме Истината. Защо трябва да бъде толкова трудно да станем Истината, което сме си. Не би трябвало, но се случва и това значи, че има нещо нередно някъде в нас, което трябва да открием. И това, което не е наред, е, че не можем да застанем лице в лице със себе си. Ние гледаме другите, а не себе си. Никога не виждаме себе си. Нямаме представа какво е положението ни. И за това имате нужда от Майка, да ви покаже. 

Ето така Майката дойде на Земята, за да ви каже какъв е проблемът вътре във вас. Този принцип трябва да бъде прилаган и ще се изненадате колко много вече сте научили за себе си и за тези... Няма нищо специално, нищо толкова изключително, а единственото нещо е да сте приемливи за себе си. Аз мисля, че хората стават Сахаджа йоги, но те не са. Не са Сахаджа йоги, но се опитват да станат. Напротив, би трябвало да знаят, че са Сахаджа йоги и не трябва да стават нещо. Тогава няма да има проблем... Трябва да знаем, че сме Едно, едно и също. Няма нужда от никакво невежество. И когато това се случи, проблемите на целия свят ще бъдат решени без никакви усилия.

Днешната пуджа е специална, защото правите пуджа на нещо, което никога не е било подложено на никаква трансформация, което изобщо не се е променяло, .... останало е същото, родено е същото и все още е същото. На такава пуджа какво може да се каже? Нищо. Просто бъдете едно с вашето Себе... Трябва да бъдем едно с нас самите и да не се изгубваме в атмосферата или в движенията на мозъка. Защото това е времето, когато мозъкът се раздвижва и когато се раздвижи, губи контрола върху себе си. Като змията - докато си стои на едно място, няма опасност; но щом се раздвижи, става опасно. По същия начин, трябва да знаем, че нашият ум е много, много труден и не бива да тръгва в погрешна посока.

За това трябва да правим пуджа на Първичната Майка, защото би трябвало да се опитаме да сме на една линия с Първичната Майка. Трябва да запазим себе си Първични. Трябва да изработим нашето Първично Себе, а не да променяме другите. Ние просто сме самите себе си и ето това трябва да постигнем – Единството със самите нас.

Нека Бог да ви благослови.