8 dubna 2007
Easter Púdža
House in Pratishthan, Pune (India)
Velikonoční púdža: Buďte mírumilovní, 8/4/2007, Pratištán, Indie

Říkám, že dnešek je velmi důležitý. Je to nový začátek pro vás pro všechny. Pokuste se pochopit, že jste zatím pracovali velmi tvrdě. A chtěli jste toho udělat mnohem víc, než kolik jste zatím byli schopni. Bylo to vaše přání a vypracuje se to. Rozhodně se to vypracuje. Pokud bude vaše přání silné, věci se vypracují a budete mít velkou možnost pomoci lidem. Tak jako jste pomohli sobě a máte z toho radost. Je lepší, pokud se rozhodnete pomoci druhým, je to důležité. Všichni byste měli být požehnáni. Můžete to udělat. Vaše vůdcovství je v tom, že to musíte dát ostatním. Většina z vás to získala, - pro sebe, ale musíte to dát ostatním. Umožněte také ostatním získat jejich duchovnost. Vím, že velmi mnoho z vás získalo svou realizaci a jste do ní ponořeni a jste všichni velmi šťastní a radostní. To je první známka toho, že jste realizovaní, že máte realizaci. S touto realizací můžete dát realizaci druhým.

Zvláštností dnešního dne je, že Kristus znovu ožil, aby pro nás něco vykonal. Je to tedy velmi důležitý den pro nás všechny. Dnes byste měli pochopit, že máte tuto sílu dávat realizaci druhým. Máte ji, ale nyní ji musíte používat. Ti, kteří mají realizaci, by neměli plýtvat svou energií, ale měli by ji dávat. Tento svět je plný zmatku, svárů a nekončících bojů. Takže vaší povinností a prací je mluvit k lidem a říci jim, že nejdůležitější je, aby se sahadžajogíni stali mírumilovnými a radovali se z plodů Sahadža jógy. Jsem si jistá, že se vše vypracuje. Vypracovalo se to u vás a vypracuje se to i u druhých. Nejsou to jen slova, ale něco se děje. Pokuste se tedy pamatovat na to, že jste všichni sahadžajogíni a že si zasloužíte velkou pomoc, velkou pomoc ode Mne a od Boha všemohoucího. Není důvod být znepokojený, jsou to všechno jen různé zkoušky, které ve vás vypracují dobro, a dosáhnete výsledků. Zjišťujete, že sahadžajogíni jsou výjimeční. Je velmi hezké vidět tolik z vás, kteří jste se snažili získat realizaci, ale už skutečně jste realizovaní. Je mnoho těch, kteří chtějí získat realizaci, ale je už i mnoho těch, kteří jsou již realizovaní a kteří mohou udělat mnoho pro druhé, kteří chtějí pomoc. Dnes je dobrý den pro vás všechny, abyste rozhodli o své budoucnosti. Musíte se rozhodnout, že musíte pomoct ostatním sahadžajogínům získat více sahadžajogínů.

Musíme šířit Sahadža jógu. Je zde mnoho problémů, a čím více sahadžajogínů máme, žádné problémy nezbudou, všechny se vyřeší. Přeji vám tedy mnoho štěstí, abyste se, prosím, pokusili dát svoji realizaci do pořádku a upevnili ji. Doufám, že o tom nepochybujete. Pokud máte jakékoliv pochybnosti, můžete mi napsat. Nyní máme nějaké velmi milé, dobré lidi, kteří přišli do Sahadža jógy. Je tedy vaší povinností dohlédnout na to, aby se stali dobrými sahadžajogíny a radovali se z požehnání. Jsem velmi šťastná, že vidím tolik z vás přicházet a dnes, kdy je také velmi dobrý den. V životě Krista se stala velká věc, že se stal nebo už byl sahadžajogínem a pokoušel se udělat mnoho sahadžajogínů, pokud to bylo možné, ale v té době lidé nebyli tak připravení, jako jste vy. Jste výjimeční lidé, kteří hledají a kteří nalezli, a můžete to dát dalším. Není to k tomu, abyste si to nechávali pro sebe. Pokud jste to získali, nemyslete si, že jste získali poslední příležitost, ale dejte příležitost ostatním. Jsem s vámi se všemi, a pokud kdokoliv z vás má jakýkoliv osobní nebo jiný problém, měl by Mi napsat. Omlouvám se, že vám nebudu moci nic dát k tomuto mimořádnému dni. Nechť vám Bůh žehná.