15 mája 1982
Lalita Puja
Gillian's House, Brighton (Anglicko)
Som naozaj pyšná mama, keď vidím tak veľa sahadžajogínov. A musíme pochopiť, že aj keď budete mať málo ľudí, ktorí prídu prvý raz, aj keď je ich málo, musíte si však uvedomiť, že každý z vás je teraz realizovaná duša. Každý z vás vyrástol natoľko, že môže sám vytvoriť nové centrum. A po tom, ako ste spolu kolektívne narástli, sa zo všetkých sadeničiek teraz stali silné výhonky, ktoré možno bezpochyby preniesť na iné miesta. A tam môžu pracovať, pretože každý z vás je teraz prorok. Zaujímalo by ma, či si to uvedomujete, alebo nie. Samozrejme, pocítili ste radosť z Realizácie, dostalo sa vám blaženosti, všetkého. Vyrástli ste. Pomaly, postupne ste to dosiahli a keďže ste teraz narástli ako strom, je každý z vás veľmi dôležitý a mocný. Viem, že prichádza málo ľudí do kolektívu, a že je pre vás spočiatku ťažké zistiť, ako s nimi zaobchádzať, pretože ešte stále nenarástli ako treba, ešte nie sú tam, kde by byť mali, kde by si uvedomili svoju vlastnú dôležitosť. Mali by ste však všetci pochopiť svoju dôležitosť a kvalitu, ktorú ste dosiahli.

V akejkoľvek inej organizácii, nazvime ich nepravé, zoberte si napríklad cirkev, majú len jedného kňaza. V celej oblasti je jeden kňaz. Že ničomu nerozumie, je teraz vedľajšie, je tam však len jedna osoba, ktorej dá cirkev oprávnenie. Každý musí počúvať túto jednu osobu. Teraz sú z vás všetkých dynamickí ľudia. Všetci ste schopní urobiť dobrú prednášku. Samozrejme, každý z vás vie veľmi dobre dávať Realizáciu, o tom niet pochýb. V každej skupine by ste sa mali snažiť stáť na vlastných nohách. Skúste to vo svojej skupine. Pomyslite si na všetky dimenzie, do ktorých môžete vyrásť.

Teraz ste totiž pripravení, teraz ste proroci. Nemusíte sa spoliehať na niekoho určitého ani sa nemusíte spoliehať na svojich kolegov, čo sa toho týka. Môžete to robiť individuálne. Hoci ste spolu prepojení, všetci rozumiete tej istej reči, dostali ste spoločne pravdu a ste všetci spolu, dynamizmus sa musí v každom z vás prebudiť individálne a každý môže vo svojej oblasti, po svojej vlastnej línii pracovať, pretože viete o Sahadža joge všetko. Tí, čo sú nedopečení, možno nevedia. Ešte stále možno čosi rozoberajú, nevadí, aj tí budú v poriadku. Ale pokiaľ ide o vás všetkých, ste všetci proroci, a ako proroci musíte zaujať svoje miesto. Kamkoľvek idete, hovorte o Sahadža joge, povedzte im: „Dostali sme to a toto je svetlo. Vieme o tom všetko.“ Veď nemáte o tom žiadne pochybnosti, je tak? Problém však je, že máte pocit, že by vás iní nemuseli pochopiť, že sú to hlúpi ľudia, že sú pobláznení alebo egoistickí či agresívni, alebo že vám to či ono urobia.

Je to pravda, musíte však vedieť, že nebojuje len jeden jediný človek, ale že sú na celom svete tisíce takých, čo poznajú váš jazyk, ktorí vedia, o čo vám ide, a všetci vedia to isté. Takže nebojujete sami. Keď to pochopíte, prekvapí vás, koľko sily začne do vás prúdiť, čím viac budete na to myslieť. Meditujte o sebe, povedala by som, a vedzte, že ste sami prorokmi. A potom uvidíte dimenzie, do ktorých... Mám toľko dimenzií, vidím to, ako tu sedím. Takže v každej oblasti, pri každom kroku v živote, kamkoľvek sa pohnete, musíte o tom hovoriť a povedať o tom ľuďom. Ďalej, sú isté veci, vytvorili sme si isté pravidlá a predpisy pre Sahadža jogu, pre sahadžajogínov. Sú len na to, aby sme videli, ktorí sú ešte nedopečení a ktorí sú už dopečení. Takto sme si vytvorili isté pravidlá a predpisy, pretože tí, čo sú naozaj dopečení, ich príjmu bez akýchkoľvek problémov, postavia sa plne za ne. Teraz, ako vieme, je mnoho kategórií ľudí, ktorí k nám prichádzajú.

Ľudia najvyššej kvality sa dostanú do Sahadža jogy bez akýchkoľvek problémov, sú to ľudia najvyššej kvality. Nadobudnú svoje sily, ujmú sa svojich síl, začnú svoje sily uplatňovať, proste sa tým stanú. Ako keď, môžeme povedať, máte so sebou prsteň a treba doň len vložiť diamant. A nájdete diamant, ktorý pasuje. Jednoducho sa v nej usadia. Ale niektorí ľudia ešte aj po Realizácii prechádzajú raz na tú, raz na druhú stranu. Nevadí, všetci budú v poriadku. Ale tých, čo patria k najvyššej triede, je aj tak... Musím povedať, je ich dosť veľa. Teda, môžem vám povedať, že poznám veľmi veľa guruov, ktorí sú skutočnými guruami, na rozdiel od týchto falošných, na tých zabudnite. Ale skutoční nemajú ani jedného takého, ani jedného.

Aj Gagangar Maharadž mi to veľmi otvorene povedal. Povedala som: „Prečo im nedáš Realizáciu?“ Odvetil: „Kto dal mne Realizáciu? Musel som ťažko pracovať.“ A tak ďalej. „Dobre,“ riekla som, „ mal si gurua, ktorý ti dal Realizáciu, ako guru si teda povinný dávať ju.“ Povedal: „Dal som ju jednému človeku. Robil som na ňom dvadsaťpäť rokov. Vyčistil som jeho Agyu, vyčistil som všetko, dal mu Realizáciu. A čo robí teraz?“ Riekol: „Teraz ho, Mama, občas stretnem. Mala by si ho vidieť, tohto chlapíka, je hrozný, zarába veľké peniaze a behá za ženami.“ Po Realizácii, po dvadsiatich piatich rokoch jeho práce! Povedal: „Nechcem mať s týmto človekom nič spoločné.“ Tento chlapík sa volal Anna Maharadž. Povedala som: „Dobre, budem sa na neho musieť pozrieť, ak príde do Bombay.

Prišiel teda do Bombay a jedna z mojich žiačok ho pozvala do svojho domu. Bola to dosť bohatá pani a riekla: „Mama, Anna Maharadž prišiel a povedala si, že by si sa s týmto človekom rada stretla, nuž prišiel sem. Prišla by si?“ Šla som tam, samozrejme sa dotkol mojich chodidiel, ako sa patrí, ale fajčil v mojej prítomnosti, len si predstavte! Dotkol sa mojich chodidiel a sadol si. Začal škaredo rozprávať o svojom guruovi, po prvé, o človeku, ktorý na ňom dvadsaťpäť rokov pracoval! Viete si to predstaviť? Nuž, vy ste veľmi milí. Nerozprávate o mne škaredo, hoci som na vás nepracovala dvadsaťpäť rokov. A pozrite sa na neho! Ohovára svojho gurua.

A povedal: „Viete, môj guru, načo chodí... Prečo by mal chodiť do Bombay? Načo by to bolo dobré?“ Keďže tento chlapík zarábal v Bombay peniaze, nechcel, aby tam prišiel jeho guru a niečo proti nemu povedal. „A načo by chodil do Bombay? Nemal by odísť zo svojho miesta. Bolo mu dobre na... Na vrchu hory. Načo sa trepal dole?“ A navyprával všetko možné. Povedala som: „Naozaj? Je to tvoj guru, nemáš o ňom škaredo rozprávať.“ Riekol: „Ale je to pravda. Nemal sem čo chodiť, viete?“ A celý čas tam fajčil. Povedala som: „Dobre, teraz musím ísť.“ Obklopovala ho fúra žien, čo mu masírovali chodidlá, a tak ďalej, nadájal sa mliekom a užíval si a fajčil a veľmi blahosklonne sa prihováral svojim takzvaným žiačkam.

Chudinky, boli to prostoduché ženy, viete? Povedala som: „Dobre, musím ísť. Daj si len... Dám ti len trochu kumkumu na čelo.“ Vzala som si teda trochu kumkumu a dala mu ho na čelo. Jeho Agnya úplne horela, ó, doslova, prst sa mi takto vykrivil! Povedala som: „Hotovo. Dobre, teraz mi, predtým ako odídem, môžeš dať na čelo kumkum.“ A vtiahla som jeho prst dovnútra, takže ním nemohol hnúť. Celkom jednoducho, bolo to celé... Povedal: „Pusti ma, pusti ma! Matka, prepáč, prepáč!“ Riekla som: „Tak! Len ak sľúbiš, že nebudeš ohovárať svojho gurua, len potom ťa pustím.“ Povedal: „Dobre, dobre, dobre! Prosím, pusti ma.“ A tak som mu prst pustila.

Teraz však dávajte pozor. Sahadžajogínku, čo tam bola, ktorú sme zbavili toľkých problémov, pretože bola jasnovidka, oklamal, bohapusto oklamal. Povedal: „Dával som Matke silu. Vidíte? Z diaľky pozorovali, čo sa stalo. Triaslo ma, pretože som dával silu.“ Poznáte to. Teda triaška bola znakom, že mi dával silu! Tá pani však mala vedieť, že keď sa trasiete, znamená to, že čosi s vami nie je v poriadku. A, viete, povedal: „Teraz vám dám tiež také sily, ako prešli do Matky.“ Boli to vtedy začiatky Sahadža jogy, povedala by som, úplné začiatky. „Preto bude treba urobiť yagyu.

Na ňu musíte všetci priniesť jeden a štvrť toly zlata.“ To je asi 10 gramov. „A dáte mi ho.“ To bol začiatok konca. O všetky peniaze, o celý majetok, o všetko ich obral. A jej sestra ma stretla, keď som raz cestovala z Dillí do Bombay, hodila sa mi k nohám a začala plakať. Povedala som: „Čo sa deje?“ Odvetila: „Mama, ten chlapík nás okradol.“ Povedala som: „Kto?“ „Anna Maharadž.“ Riekla som: „Ako?“ „Veď ste v ten deň videli, že ho triaslo.“ V tom bola pointa. Ako ju len ten chlapík pobláznil, čo jej povedal, takú bohapustú lož! Keby bola vyskúšala vibrácie toho muža, bolo by všetko v poriadku. A to je to, na čo sahadžajogíni zabúdajú. Sú proroci, majú svoje sily, ale ich sila spočíva v duši, vo vibráciách a oni vždy zabudnú: Dostali sme nové vedomie, vibračné vedomie. Všetko musíme posudzovať podľa vibrácií.

A to je jediná slabina všetkých prorokov. Ak niečo nie je pravda... Som veľmi dôverčivá, viete, veľmi prostomyseľná, jednoducho takýmto veciam nerozumiem. Viete, nepostrehnem prefíkanosť niekoho, čo si chodí a hovorí lži, zistím to však podľa vibrácií - na sto percent. Môžete mi narozprávať, čo chcete, nech ste akokoľvek prešibaní, inteligentní a neobyčajne rafinovaní. Viem, o čo vám ide, pretože to viem len na základe vibrácií. Ale inak som veľmi naivná, neviem niečo racionálne alebo inak pochopiť, ale pomocou vibrácií viem, na čej strane ste. Rovnako si aj vy vyviniete vibračné vedomie, citlivosť a pokúsite sa chápať prostredníctvom vibračného vedomia. Ak to dokážete, budete dokonalými prorokmi. Budete dokonalými prorokmi. Ďalej, aj medzi nami nájdete ľudí, ktorým ešte čosi chýba.

Takým ľuďom by sme nikdy nemali dôverovať. Nikdy by sme im nemali dôverovať, pretože sú ešte nedopečení, buď budú negatívni, alebo budú pozitívni. Nemali by sme im teda nikdy dôverovať a treba s nimi zaobchádzať s istým odstupom. Keď budú v poriadku, potom ich môžete prijať do svojej rodiny. Napríklad nedávno sa jedno dievča vydalo za niekoho, kto je veľkým sahadžajogínom. Pretože povedal, že ju miluje a podobné nezmysly. Povedala som: „Dobre, baba, ožeň sa s ňou.“ Aj keď som vedela, že vôbec nie je dobrá. Ale čo na to povedať? A potom sa táto pani pokúšala... Bolo to tak, že so mnou cestovala, a snažila sa mi zovrieť srdce pomocou bhootov, naozaj. Dvakrát.

Takí rafinovaní... Bhooti v nej sú takí rafinovaní, že keď sa vrátila do Austrálie, viete, zahrala im divadlo: „Ó, je veľmi neistá, a jej manžel sa o ňu nestará a tak ďalej.“ A všetci v ašrame by boli, len si predstavte, stratení! Ale ja som vedela, že sa čosi deje, a volala som medzištátny hovor. Hneď som ju prehliadla. Povedala som im: „Teraz sa pozrite na jej vibrácie.“ Povedali: „Mama, nevidíme na nej nič zlé.“ To značí, že nikdy neskúsili jej vibrácie, čo mali urobiť ako prvé, pretože čo sa potom stane? Keď stratíte vibrácie, nič nemôžete cítiť. Opantala ich všetkých natoľko, že necítili na nej nič. Viete si to predstaviť? Potom som im položila racionálnu otázku: „Chcete vymeniť Warrena za jeho ženu?“ A to ich naľakalo. Takže človek musí byť veľmi, veľmi ostražitý, nesmierne ostražitý, pokiaľ sa jedná o nedopečených ľudí. Vždy sa vás budú snažiť stiahnuť.

Nedopečení vás vždy budú chcieť stiahnuť, pokiaľ nie ste dosť silní, aby ste ich vytiahli nahor. To nie sú totiž oni, čo konajú. Neuvedomujú si to. Sú posadnutí takýmito ľuďmi a keď niečo robia, ide vždy o niečo, čo je proti Bohu. Ďalšia žena, o ktorej vám poviem, bola v Ženeve. Na začiatku nezvyknem hovoriť o nich otvorene. Pokiaľ je to možné, nehovorím otvorene, pretože to nie je správne. Dáme im šancu, dajú sa do poriadku, vypracuje sa to, nevadí. Poradím si s tým. Ale keď sa táto pliaga rozšíri na kolektív, musíme o nej hovoriť otvorene, viete?

Pretože takí ľudia chodia od jedného k druhému, niečo povedia jednému, niečo druhému, niečo tretiemu. Musíte sa teda mať veľmi na pozore. A pritom si to neuvedomujú, to je na tom to najlepšie! Neuvedomujú si, čo robia. Tá pani v Ženeve sa napríklad každého vypytovala: „Čo si myslíš o pánovi X alebo pánovi Y?“ Avy jej nejako odpoviete. Ak negatívne, hneď sa toho chytí. Predvčerom som bola veľmi šťastná, keď mi Ray povedal čosi pekné o Pamele. Povedal: „Pamela je veľmi umelecky založená pani.“ Keď začnete vidieť na druhých dobré stránky, teším sa z toho, som šťastná, radujem sa. Ak však vidíte na druhých zlé veci, nepáči sa mi to. Samozrejme, niekedy vás takto aj testujem.

Niekedy niečo poviem, viete? Zámerne poviem: „Fajn. Je niečo v neporiadku s Rayom?“ Môžem to povedať. Viem, či je to pravda, alebo nie, ide len o posúdenie toho, nakoľko ste vy schopní niekoho posúdiť. Pretože, ak vyzdvihnete niečo dobré, čo dotyčný robí, potom viem, že ste v poriadku. Páči sa mi to, cením si, naozaj vás za to obdivujem. Nech je pravda akákoľvek, mali by ste mi ju povedať, pretože ja pravdu poznám, len sa s vami hrám, aby som zistila, čo si myslíte o druhých. Snažte sa teda v druhých vidieť dobré veci. Mali by ste však pochopiť jedno, ak niekto vyhľadáva hádky, snaží sa vás ovládať... V Birminghame máme takýto problém, ktorý som ešte nevyniesla na svetlo, nehovorila som o ňom. Doteraz som ho tajila, ale povedala som ľuďom, že máme v Birminghame problém a že ten problém spôsobuje jedna osoba, ktorá si to neuvedomuje.

Porozprávam sa s tým človekom, poviem mu, že by sa mal daného problému zbaviť. Ak to však neurobí, budem o tom musieť hovoriť otvorene, pretože nechcem, aby centrum v Birminghame zaniklo. O Ženevu by sme boli prišli. Poviem vám, boli by sme o ňu prišli. Každý bojoval s každým a tento velikánsky problém spôsobila jedna osoba! Hoci ste dopečení, ešte stále nemáte také kolektívne vedomie a neceníte si iných tak, ako by bolo treba. Všetci ste jeden celok. Nielen že si máte druhých ceniť, ne- môžete jeden bez druhého existovať! A tak pomaly a vytrvalo, ako to zodpovedá anglickému naturelu, ktorý je dobrý, len niekedy veľmi pomalý... Pomaly a vytrvalo musíte vyrásť zo svojej ulity a objaviť krásu iných sahadžajogínov Vidieť to, čo je v ľuďoch dobré, aby ste si to osvojili. Niektorí ľudia majú isté kvality.

A, ku podivu, som sa potom rozprávala s Pamelou o Rayovi a veľmi ho chválila. A to ma naozaj naplnilo obrovským šťastím. Hoci musím povedať, že Brighton včera na programe veľmi neexceloval, bolo tam veľmi málo ľudí, nevadí to. Človeka naplní energiou, keď vidí, že sahadžajogíni si cenia jeden druhého. Ďalej, niekto má problémy... Povedzme, ľavostranní ľudia majú vždy problémy cez moju prednášku - zaspia. Prirodzene, musia. [Smiech] Nevadí to, vôbec. Pracujem na nich, aj keď spia. Keď na nich pracujem, musím aj ja zaspať, aby som do nich vošla, viete? Takže majú takéto sklony, ale to nevadí, budú v poriadku.

Sú spôsoby a metódy, ktorými sa to dá vypracovať. To však nie je pre mňa až také dôležité. Dôležité je, či spíte vo vzťahu k svojim druhom, k druhým sahadžajogínom? Ste ostražití, čo sa ich týka? Sú ako vaše ruky, oči, nos, všetko. Všetci ste jeden celok. Nezaobídete sa jeden bez druhého, pretože ste jediní ľudia, čo majú otvorené oči, aby videli. Ste jediní, čo sú si vedomí. A nie je nás málo. Zdá sa nám, že je nás veľmi málo.

Viete, možno iní guruovia... Možno získajú tisíce ľudí, nestoja však za nič. Ako prídu, tak odídu. Môžu si na seba dať, čo chcú - hoci aj chvosty a rohy! Nie sú to však vedomí ľudia. A vy ste vedomí. Na jednej strane musíte ťahať ľudí, ktorí nie sú natoľko vedomí, na druhej strane si musíte ceniť ľudí, ktorí sú vedomejší. A to je to, čo musíme pochopiť: hovoríte trochu menej, ako je treba. Musím vám povedať, že by ste mali hovoriť trochu dôraznejšie, ak chcete primäť vola, aby sa pohol, pravda? Povedzte trochu viac, ako ste schopný povedať, pretože čokoľvek poviete, nie je márne, a tu sa jedná o Nekonečno. Nemalo by to ale byť o toľko viac, že to neunesú.

Warren mal raz zážitok, o ktorom som mu povedala: „Povedz to len sahadžajogínom, nepovedz to nikomu inému, pretože ti neuveria.“ Nemal žiadny benzín v aute a musel ísť propagovať. Tak sa dal na cestu. A osem dní propagoval a keď prišli späť, nemohli kúpiť benzín, chlapík na benzínovej pumpe totiž povedal: „Máte plnú nádrž, načo chcete do nej benzín?“ Prečo nie? To sa dá zariadiť, ale nepovedzte to nikomu inému, pretože by povedali, že je to len rozprávka. Vidíte? Vidíte, počuli ste príbeh a chlebe a rybách. Keďže je v Biblii, veríme mu. Prečo nie dnes? Videli ste veľa takýchto vecí, teda, tak veľa vecí počas svojho vlastného života! Ak to však niekomu poviete, neuverí.

Takže vaša múdrosť je v tom, že veríte, že ste v Kráľovstve Božom a že Boh je všemocný a že vám dá všetko, čo chcete a čo si želáte. Ľudia tomu neuveria, viem. Ale je to pravda, čokoľvek si želáte, môžete dostať, ale keď to poviete ľuďom, neuveria tomu. Pokiaľ sa však jedná o Sahadža jogu, musíme robiť vyhlásenia, ktoré nie sú zdržanlivé, ale otvorené, s istotou. Ostýchavosť, ktorú do nich primiešavame, pretože sme tak naučení, je nanič. Smelo povedzte: „Áno, je to tak. Je to tak. Je to takto.“ Ako keď som šla prvý raz do Indie, Raul Bai, viete, jedna staršia pani, indické panie sa vždy hanbia, za všetko. Ona bola tá, čo s rukou vysoko nad hlavou, kričala: „Bolo Matadži Nirmala Devi!“ A Modi sa na to díval a nemohol zdvihnúť ruku, vidíte. Trochu sa hanbil.

Zakričala trikrát, potom zdvihla jeho ruku a riekla: „Čo je s tebou, taký vysoký človek? Načo ti dal Boh takú výšku? Zdvihni ruky a hotovo.“ A, chudák, musel zdvihnúť ruky. Takže takto je to. Buďte smelí, dôverujte si plne, že ste realizované duše, že ste proroci. Nie ste tu na to, aby ste boli nešťastní či ustarostení, teraz ste proroci. Chopte sa toho! V sanskrite sa vraví viradž. To jest energia preniká. Viradž znamená: tešte sa z tejto energie vo svojom vnútri.

Viradž, Ra, je energia, Viradž znamená, že sa tešíte z tejto energie na tróne, že sa jej zmocníte. Ste teraz králi, správajte sa tak. Nie je to arogancia, vôbec. Človek, ktorý je kráľom, nie je nikdy arogantný, ak je skutočným kráľom. Ak je to dosadený kráľ, je to niečo iné. Ale ak sú skutočnými kráľmi, nebudú nikdy arogantní. Týmto špeciálnym druhom kráľovského správania zaujmete ľudí. Nie je to len divadielko, ste takí! Naopak, ste skôr zdržanliví, prečo? Nemusíte sa obliekať ako žobráci ani ako šviháci, vaše šaty by však mali byť ako odev kráľa, buďte nad ne povznesení.

A udiví vás, že to bude fungovať. Ste ľudia, ktorým sa dostáva väčšina môjho času a mojej spoločnosti, a ovládam aj vašu reč. Viac som prednášala v angličtine ako v mojej rodnej reči či v hindi. Veríte tomu? A veľmi veľa Indov, čo sa neveľmi zaujímali o angličtinu po nezávislosti, sa teraz snaží naučiť anglicky a boja sa, že jedného dňa by angličtina mohla nahradiť sanskrit, ak vezmeme do úvahy, ako Mama ovláda angličtinu. Takže vás musím požiadať o čosi veľmi prosté: chopte sa, chopte sa svojich síl. Chopte sa ich. Už nie ste otroci. Ste teraz realizované duše. S takouto osobnosťou naozaj znásobíte krásu Sahadža jogy.

Pokiaľ na strome nie sú kvety, nemá strom žiadny význam. A kvety musia stáť vzpriamene! Videli ste niekedy kvet, čo sa skrýva? Pokryjú celú korunu stromu a voňajú, ujmú sa svojich síl. A šíri sa z nich vôňa. Všetci vedia, že sú všade kvety, všetky včely sú okolo. Takí musíte byť. Ujmite sa svojich síl, vo vnútri, navonok, obojako. Nielen vo vnútri, aj navonok. A ľudí udiví vaša sebadôvera, vaša milosrdnosť, vaše kvality a predovšetkým, úplná vídya, úplné poznanie Sahadža jogy, úplné poznanie o Kundalini, úplné, úplné poznanie o Bohu, ktoré máte.

Dobre? Teraz, Garwin, akúkoľvek chcete, takú pudžu môžete urobiť. Garwin, poď sem... Mal by si mať mená a veci. A Marcus. Ganešova pudža, Mama? Ganeša musí byť! Takže viete aj sanskrit... Obaja sa učia sanskrit... Jogín: „Máme všetkých, čo ešte nerobili Tvoju pudžu, zavolať dopredu?“ Dobre, ale nie celkom nových ľudí. Nie úplne nových, ale takých... Teda, ak chcú, je to v poriadku. Ale, viete, nie je dobré, že sú celkom noví. Ale vo Francúzsku to šlo... Jogín: „Niektorí prišli odinakiaľ a možno ešte nemali pudžu.“ Odinakiaľ?

Odkiaľ? „Áno, je tu pán z Devonu, Mama.“ Je tu? Dobre, to je pekné. A, viete, aj vo Francúzsku to šlo naozaj ako po masle. Na druhý deň sme mali pudžu a zavolali sme ľudí, ktorí dostali Realizáciu. A prijali ju naozaj dobre, viete, boli veľmi citliví, pretože boli hľadači. Pochopili zmysel a to nielen... Tí Alžírčania, títo moslimovia, akí úžasní boli, naozaj najvyššia trieda! Ľudia najvyššej kvality, viete. Ako sa volá ten právnik? Aychala.

Je to úžasný človek, je tak? Jeho žena... A povedal: „Toto je doba vzkriesenia, o tom niet žiadnych pochýb.“ A je právnikom a jeho žena tiež? Poviem vám, priviedol lietadlom štrnásť ľudí. Áno. Dobre. Ak proti tomu nič nemajú, dobre. Môžu mi prísť umyť nohy. To vždy pomôže. Ak však máte zábrany, nerobte to. Jednoducho to nerobte.

Viete, nepomáha to mne, pomáha to vám. Niektorí si myslia, že tým, že mi umyjú nohy, si ušetrím jedno umývanie nôh a podobne! Je to privilégium a ak to máte urobiť, mali by ste to urobiť – je to pre vás dobré, upevníte sa totiž hneď vo svojej Realizácii. Takže tí, ktorí sú noví, môžu prísť a najprv mi treba umyť chodidlá. Mnohí už rozumejú, poviem vám! Moje vnúčatá, sú... Veľmi dobre rozumejú protokolu. Dal mi dole ponožky a dal si ich na hlavu – na vrch hlavy! Rozumejú tomu ohromne, je to... Nick mi povedal, že sa musíme, čo sa týka protokolu, veľa učiť od detí. Dnes si ho odo mňa zobral, povedala, na večernú pudžu, a myslím, že ho tu nechám, aby ho používali. Takže tí ľudia, ktorí sú noví, poďte, prosím, sem.

Mali by robiť pudžu, oni majú privilégium, nie tí, ktorí... Kto prišiel z Devonu? Úžasné! Poďte sem. Poďte sem, poďte sem... Dobre. A za Brighton? Kde sú tí, čo by mi mali umývať chodidlá? Pretože to je najlepší spôsob, ako upevniť vašu Realizáciu. On bude prvý? Pochopili, aké je to privilégium. Veľmi dobre.

Myslím, Paul, myslím, že by si mi mal umyť chodidlá, bude lepšie, ak mi umyješ chodidlá. Dobre. Aha, to je dobre. Lepšie bude, keď poviete mantru. Mimochodom, komu som dala to, čo som vtedy pre teba priniesla? Na umývanie nôh. Komu som to venovala? Dala som to vám, ľudia? Takú veľkú vec. Nie, nie, nedávno.

Opýtajte sa Marcusa. Marcus, mali sme tú striebornú vec, veľkú vec? Veľkú ako toto? Nie, nie, nie takú. Bolo to len z Anglicka. Myslím, že Lane. Musí byť tam. Jogín: „Jednu si mi dala vo svojom dome, Mama, aby som to dal Nightingale Lane.“ Naozaj? Kde je? Musíš ju priniesť.

Viete, je veľmi dobrá. Je prekvapujúce, že som ju mala so sebou, bola z Anglicka a priniesla som vám ju späť. Vyrobená v Anglicku, viete si to predstaviť? V Sheffielde! Preto som vám ju priniesla späť, aby ste ju mohli používať. Takže ju nabudúce prineste, pretože nerez nie je taký dobrý ako toto, viete? Dobre, nevadí. Takže teraz budete hovoriť mantry, nie? Najprv ku Šri Ganéšovi. Máte ich?

.. Ako mi to teda budete dávať na chodidlá? Dávajte mi to na chodidlá spolu s ghee. Trochu z tohto kokosu by sme mali odložiť na neskôr. Dobre. 108 mien. Ale má preklad, je tiež potrebný. Ó, ten. Nech prečíta preklad, pretože je to pre nových ľudí. Toto je Šri Ganéša, ktorý sa inkarnoval ako Pán Ježiš Kristus, a toto napísali pred štrnásťtisíc rokmi! Treba to preložiť, aby ste videli, ako už vtedy zachytili jeho príchod, a ako to, čo je tu napísané, presne opisuje Krista, ktorým Ganéša je, čo ľudia nevedia, viete.

Hovoria o Kristovi - kto je Kristus? Pozrime sa. Teraz, Garwin, môžeš sa postaviť a čítať? Nie, nie, to je dobré, pošli to dopredu, daj to niekomu. Teraz, kto bude... Prečo niekoho nepožiadame, aby čítal? Pretože musíme prísť... Jeremy? Čítaj, nahlas. Nech mi všetky deti umyjú chodidlá, dobrý nápad. Nechajte umývať deti ako prvé. Je to lepšie.

Shona! Nech príde Olympia. Olympia, poď sem. Poď, poď. Koho tu ešte máme? Musíš mi umyť chodidlá. Dobre? Každý mi umyje chodidlá. Poďte sem. Sadnite si tam.

Každý mi umyje chodidlá. Dobre? Tak. Teraz poď sem. Vezmi vodu. Amit, sadni si. Vyzujte si topánky. Musíte si vyzuť topánky. Sadnite si, sadnite si. Sadnite si, sadnite si.

Sadnite si sem, presne tak. Prosím, sadnite si. Sadneš si? Sadni si! Sadni si. Teraz lejte vodu, poďte sem. Naber vodu, poď. Pozrite len teraz, všetky to robia. Poďte sem. Aha!

Kto to urobí? Ó, ó, dobre. Podaj mu ruku. Kde je Katie? Zavolajte ju. Pravú ruku, pravú ruku, daj pravú ruku. Nie, nie, nie, neplač. Neplač. Neplač. Kde je Katie?

Zavolajte Katie. Teraz umývajte, umývajte. Poď sem, poď. Poď, poď. Vie to robiť. Vie to. Už je veľká. Vie to. Teraz je to fajn. Je to teraz v po- riadku?

Pozri, stúpa chladný vánok. Dobre, dobre, dobre. Poď, Katie, poď. Katie prišla, vidíš? Ó, Katie prišla. Poď, Katie. Poď, Katie, zvládneš to. Pozri, každý to robí. Všetky deti to robia. Dobre.

Vidíte? Ide o to, že keď dostanete Realizáciu, Duch sa prebudí, to je Kristus – a že počúvate prostredníctvom jeho prítomnosti vo vás, pomocou nej počúvate. To jest Duchom, vidíte, o to ide. To je to, čo povedal: „Utešiteľ, Utešiteľ príde a On alebo Ona, to je jedno, vás uteší tak, že budete navždy prebývať v mojom Otcovi alebo že budete navždy pamätať na môjho Otca.“ To je Duch, koho si pripomínate. To je Duch, vidíte? Teraz to vidíte jasne. Viete si to predstaviť, je tu! Nikdy ste neumývali... Predstavte si... Grace, masíruj ich rukami vo vode. Jednoducho ich masíruj. Poď.

Len ich pomasíruj, vo vode. Masíruj silno. Musíš masírovať prstami. Vidíš? Moje chodidlá sú celkom v poriadku. Nič sa im nestane. Masíruj tak silno, ako len vládzeš. Jogín: „Mená Bohyne v podobe Šri Lality.“ Nahlas, teraz, postavte sa. Urobil by si to? Dobrý nápad, pretože... Môžeš mu to dať?

Dobre, len tam zostaň stáť... ..Preklad, inak tomu títo ľudia nebudú vôbec rozumieť. Môžeš si sadnúť? Bolo by lepšie sedieť na Matke Zemi, kvôli vibráciám. Teraz veľmi hlasno. Môžete povedať sakšat? Bolo by to lepšie... Nie toľko. Matadži Nirmala Devi bude lepšie. Povedzte to na začiatku. Keď to poviete, bude to v poriadku. Teraz nadobudnete istotu, dobre?

Nech vám Boh žehná! Uistila sa. Je to teraz lepšie. Toto sú to všetko tajomstvá, dobre? Ale nevidíte to. Vybrali ste na čítanie samé hrôzostrašné veci! Ra, Ra-dha: je... znamená... Ra je energia, ktorá preniká. Preniká. Radha je... Ra energia Radhy. Znovu hrôzostrašné veci!

Na začiatku povedia všetky hrôzostrašné veci, aby vás upevnili, asi preto... Dobre. Dobre, teraz pokračujte. Cukrová trstina! Predstavuje kauzálne elementy. Kauzálne elementy, vidíte? Príčinné. Napríklad Matka Zem je príčinou vône. Vôňa je produktom Matky Zeme. Vidíte? Vibrácie vyslané cez auru zavinú do seba všetky iné aury, celú Matku Zem.

To znamená, že je mesiac v splne z pižmovej vône. Je pižmový mesiac v splne. Vidíte, snažili sa použiť pri opisoch veľa poetických myšlienok. Vidíte, ide o to... Je tam rozdiel: je to krása a priaznivosť. Priaznivosť je tvár, vidíte, dáva vám šubhu – šubha značí to, čo prináša štastie. Tvár, ktorá prináša šťastie, keď sa na ňu pozriete. To sa rozumie pod priaznivou. Samozrejme, viem, že moderní ľudia neveria na takú tvár, že taká tvár môže existovať. Môže jestvovať tvár, ktorá vám, keď ju zazriete, prinesie šťastie. Priaznivá.

Jogín: „Pozdravujeme tú, ktorej jagot diamantov na nose zatieni aj hviezdy.“ Preto tu nič také nenosím! Je to kvôli radosti z krásy. Preto sa sahadžajogíni tešia z krásy kvetov, ktoré nosí. Kvôli vibráciám, o ne ide. Vidíte, je to prosté, čohokoľvek sa dotknete, sa navibruje, a ak sa práve na taký kvietok pozriete, budete šťastnejší, pretože má vibrácie. Jedine vibrácie vám ho dajú. Lotos... Lotos lásky. Šeila je kalich. Čo značí, ktorý vyjde z kapoly - tváre. Jedná sa o opis.

Kapola je toto miesto, ktoré opisujú. Pozrite sa, padmaraag, padmaraag je vôňa lotosu. Je to raag, to značí energia lotosu, ktorá vychádza z jej čela. Nie, tu je kapala a toto je kapola. Kapola je, prepáčte... Toto je kapala, toto je kapola, líca. Energia, ktorá prúdi z líc, je energia raagu, to jest... Raag vlastne znamená láska, milosrdnosť... lotosu. Ako nové lístky. Vidru sú lístky, viete. Ako nové lístky. Aký je preklad?

Je to veľmi majestátne, ale veľmi poetické, privádza to človeka do rozpakov. Privádza to do rozpakov! No dobre. Nové. Ako nové listy, viete, tak sfarbené. Viete, farba nových lístkov je ružovočervená, je tak? Takže jej pery majú takú farbu... Pery, ktoré zahanbia aj nové listy. Jedná sa o práve rozvinuté lístky, viete, ružové. Áno, sú však kontrolórmi nirmala vidye, šuddha vídye – čistého poznania. Zuby sú... Zuby sú prejavom... Predstavujú čisté poznanie.

Je to zárodok všetkých vídyí. Zárodok. Treba naniesť gáfor. A treba jesť betel, ktorý nejem, vidíte. Sanlapa znamená priaznivý. Alap je správa, hlásenie. Referencie. Teda... Vidíte, na môj pravdu, privádza to do naozaj veľkých rozpakov. Lepšie bude, keď to prečítate. Nie, nie, toto je tam napísané: ako zvuk veeny, boží zvuk veeny.

Saraswati. Vidíte, musíte sa dívať na subtílnu stránku vecí. Nevidíte všetky tieto veci, viete? V subtílnejšej podobe sú diamanty to, čo vyžaruje, vyžarujú, vidíte? Takže keď hovoria: diamanty na jej krku, nejde o to, čo nosí navonok, ide o to, že lásku vyžaruje cez náhrdelník, za tým účelom sa používa náhrdelník. Ale teraz ste vy diamantmi v mojom náhrdelníku, načo by som teda nosila diamanty? Kozmický, to je to. Viete, keď nemala svoje diamanty, musela nosiť tie, ktoré mala k dispozícii. Nosí vtedy tie diamanty, dobre? Ale vy ste teraz živé diamanty, takže načo?

Používala ich, pretože vyžarovali Jej silu. Teraz ich už nie je treba. Vy ste tí, ktorí budú vyžarovať Jej sily. Jogín: „Sme ozdobami Matadži, to by sme mali pochopiť a mali by sme sa snažiť zostať čistými, aby sme vyžarovali čo najviac... Jogín: „Samočistiace diamanty.“ To je ono. Všetko toto majú v sebe zabudované! Myslím, že to radšej nebudeme prekladať, radšej nie. Je to viac o hrudi Mamy. Keďže sa deti boja o hruď, je tam tento opis. Radšej nie. Nie, nie, nie, radšej nie.

Vidíte, je to napísané skôr pre ľudí, ako je Markandeya, a opisujú Mamu zvnútra i zvonka. Neviem, ako to všetko o Mame zistili. Viete, preto, lebo sú to deti. Viete, boli to deti. Deti teda vedia o Mame všetko, každý detail, takže opísali celý zrod. Sú tri záhyby. Mama je... Tri záhyby. Preto tomu hovoria... Privádza to do rozpakov! Kaméša je... Je Boh všetkých želaní. Kama je želanie.

Preto je jeho miesto v srdci. Príliš veľa lepidla. Nemôžem nosiť tieto moderné topánky... Urobili fotografiu, boli ste tam. Ale na jednej z fotografií videli plamene vychádzať z mojich chodidiel... Maha Šívaratri. Viete, toto všetko sa hovorilo, pretože keď to hovoríte, sú tieto sily nadšené, viete, cítia sa šťastné, sú nadšené. A pre mňa to nie je nič výnimočné, pretože ak sú moje, nie je to nič zvláštne. Jednoducho ich mám. Ale mali by ste vedieť, prečo ste dostali Realizáciu tak rýchlo. Zrejme je vo mne niečo výnimočné. Prečo ste dostali Realizáciu tak rýchlo?

Vyzerám ako vy, správam sa ako vy, všetko robím ako vy. Ale musí tu byť čosi veľmi subtílne, niečo veľmi dynamické, a vy musíte pochopiť túto kozmickú podstatu Mamy. To by vysvetľovalo, ako dostanete všetci Realizáciu, ako dávate Realizáciu iným. Preto proroci zanechali všetky tieto opisy. Boli to ľudia veľmi vysokej kvality, viete? Sú veľmi subtílni. Čím ste subtílnejší, tým viac rozumiete mojim silám, ako aj svojim vlastným silám. Je to však obojstranné chápanie, viete? Je to ako s očami: čím viac ich otvoríte, tým viac slnečného svetla vidíte. Je to to isté.

Ale čosi vo mne musí byť, že dostanete Realizáciu, a toto čosi je v tomto opise. Jogín: „Hovorí sa, že Bohyňa je taká veľkolepá, že dokonca aj Pán Ganéša sa pozerá len na Jej chodidlá. Nikdy sa nepozrie hore, aby videl Jej tvár.“ Sahadžajogíni takí nie sú, to je v poriadku. Je im odpustené. Majú byť viac ako hocijaké iné božstvo a podľa toho sa s nimi aj zaobchádza. Pretože k deťom, viete, sú aj božstvá veľmi, veľmi dobré, veľmi, veľmi milé. Vedia, že sú na javisku a že sa o ne treba starať a že sú preto mojimi obľúbencami. Jogín hovorí, že je aj iný opis, že nechty Bohyne netreba strihať, pretože sa zastrihávajú na drahokamoch, ktoré majú na korune božstvá, keď sa klaňajú pri Jej chodidlách. Je to pravda, málokedy to robím. Ale niekedy si myslím, že musím, pretože keď prichádzate k mojim nohám vy, ľudia, vy nie ste Brahma, Višnu, Mahéša, nemali by ste sa poraniť.

Nenosíte žiadne koruny! Pozrite sa, v pravú chvíľu! Vydaté ženy z Brightonu. Jogín: „Zdravíme tú, ktorej Pán je pod Jej mocou.“ Hm. Len si predstavte! ogín: „Význam je nasledovný: Boha možno dosiahnuť len cez Matadži.“ To je Jej sila. Vidíte, dokonca aj... Aj kontrola nad Šívom, Sadašívom, je v rukách Mamy... Nie je to pravda, nie v takom rozsahu. Jogín: „ Ale Ty si manifestáciou jeho sily.“ To je pravda, ale viete, moja láska, milosrdnosť je silnejšia, omnoho väčšia. Nie som plná hnevu. Ale ak sa správate príliš zle, ľudia, potom je rozhnevaný.

Môže sa stať, že ho nebudem môcť ovplyvniť. Pretože musím byť svedkom Božieho hnevu. Je milosrdnosť, je láska, je nevinnosť, má toto všetko, ale vie sa rozhnevať. Takže si dávajte pozor, musím vás varovať.