Hintli Yogilere Mektup, İngiltere, 1 Mayıs 1977.

Sevgili Sahaja Yogilerim:

Kutsamalarım hepiniz için,

Binlerce insanın Aydınlanma aldığı Muskwadi Köyü'nde (Rahuri) yeni bir Merkezin faaliyete geçtiği haberi Bana iletildi. Bu başarı, oradaki "işçiler" kendilerini sadece muhteşem bir sevgi bağıyla örüp bağladıkları için elde edildi. Asla herhangi bir konuda, hiç kimseye şikâyette bulunmaya çalışmazlar, bunun yerine bir kişinin hata olarak tanımlanabilecek bir şey yapması durumunda, onlar buna önem vermeyerek, görmezden gelirler. Bu açık fikirlik, kişinin kendisinde bir mutluluk duygusu yaratma yeteneğine sahiptir ve bu, başkalarının endişeleri üzerinde bir mıknatıs görevi görür. Bu açık fikirlilik insan bedeninin niteliğidir ve Kundalini'nin uyanışıyla çoğalır. Bu, onun Tanrısallığının tezahürüdür.

Ancak, sadece “yapay” ortamlar içinde kalanlar,  bu mutluluğun tadını çıkaramazlar. Kundalininiz uyandı ve beynin tepe noktasını (Brahmrandhra) deldi  ama yine de kalbin de bir  'uyanmış' hissetmesi gerekiyor. Bir kişinin kalbi taş gibiyse ve kimseye sevgi yağdıramıyorsa, başkalarıyla konuşurken hoş olmayan bir dil kullanıyor ve kendisinin gerçekten özel biri olduğunu özellikle vurguluyorsa,  o zaman bu kişi, bir Sahaja Yogi olmaya uygun değildir. Elbette ki, kimi insanların doğası böyledir. Çoğu zaman, bazılarınızın diğerlerini itmeye çalıştığını, öfkeyle kaşlarını çattığını ve benzeri şeyler gözlemledim. Birisi küçük çocuklara karşı sert bir şekilde konuştuğunda, o zaman Ben kalbime bir bıçak saplandığını hissederim. Söyleyin bana, Sahaja Yoga'da sevgi dolu duyguların sergilenmesi gerekmez mi?

Aynı Annenin çocukları olan insanlar, çoğu zaman gerçekte kendi Annelerinin çocukları olduklarının farkına varamazlar. Bu gerçek  tarafınızca çok iyi bilinmektedir. O halde neden bir başkasının sizden daha üstün ya da daha aşağı olduğu hissine kapılasınız ki? Kusursuz musunuz ve siz böyle bir yargıç olabilecek kapasitede misiniz? Ademoğulları, insanların evrensel kardeşliğinden bahsediyor ama eğer bizler,  birbirimizi gerektiği gibi sevmezsek, bu mümkün olabilir mi? Şu anda söylemem gereken tek şey, iç gözlem yapmanız ve ayırt ediciliğinizi kullanmanız ve kendinizi bu türden  'zehirlerden' kurtarmak zorunda olduğunuzdur  çünkü ancak o zaman  gerçek bir Sahaja Yogi olabilirsiniz. Eğer bir Sahaja Yogi evinize gelirse, onu sanki kendi (öz) kardeşlerimizden biriymiş gibi içeriye davet edin. Ona güzelce bakın. Bu evinizi arındıracaktır. Sahaja Yogilerin nasıl ve neden 'gruplar' oluşturduğunu anlayamıyorum, zira konumunuz her geçen an ya gelişiyor ya da kötüleşiyor. Bu tür oluşumlar özün tamamen yok olmasına yol açabilir.

Başkalarında iyi olan her şeye sahip olmaya çalışmalı ve böyle olmayanlarını da, yani Benim tarafımdan incelenebilecek gibi olanları ise, görmezden gelmelisiniz. Meditasyonda bunun Sonsuz Mutluluğa Açılan Kapı olduğunu anlayacaksınız.

Sizi her zaman hatırlayan birisi

Anneniz Nirmala

