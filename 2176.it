13 luglio 2003
Guru Puja
Campus, Cabella Ligure (Italia) | Translation (English to Italian) - Reviewed

Il Puja di oggi è per me importantissimo poiché ho improvvisamente scoperto che mia nipote non è presente e questo mi ha molto contrariata. Guardate me, che dovrei essere l’Adi Shakti: perché mai dovrei sentirmi così turbata per l’assenza di mia nipote? Ciò è dovuto (ad un aspetto) della natura umana che, (come) mi sono resa conto, abbiamo tutti. 

Se abbiamo qualche responsabilità e non possiamo intervenire, ci sentiamo contrariati. Grazie a Dio qui ci sono pochissimi bambini.

La maggior parte di essi è cresciuta1. Ma siamo tutti bambini, per il modo che abbiamo di preoccuparci, di essere in ansia.

Oggi vorrei che diceste tutti che è iniziato un nuovo anno e, in questo nuovo anno, dovremmo tutti prefiggerci un nuovo proposito per quanto riguarda noi stessi. È un proposito molto difficile per la gente: consiste nel rendersi conto che non siamo responsabili di nessuno. Apparteniamo a noi stessi e viviamo con noi stessi. Ciò è molto difficile.

Certamente, coloro che non hanno figli in questo senso sono persone “molto felici” (risate). Ma coloro che li hanno, che hanno certe responsabilità e certi impegni, stanno ancora sospesi a metà. Devo dire che non sono in alcun modo vicini a Sahaja Yoga.

La nostra principale responsabilità è (verso) noi stessi. È conoscere noi stessi e dipendere da noi stessi. È una grandissima responsabilità poiché adesso ricopriremo cariche importanti, e potremmo sentirci persi in tutto questo. 

Per favore, cercate di tenere a mente che dovete ricordarvi del vostro Sé. Dovete capire che è lì che siete. Questo è il messaggio che volevo trasmettervi e spero che ci rifletterete.

Che Dio vi benedica tutti.