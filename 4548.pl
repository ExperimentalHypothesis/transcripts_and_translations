28 sierpnia 1973
Kryszna Pudźa
Bharatiya Vidya Bhavan, Mumbai (Indie)
Shri Krishna Puja: Najbardziej Dynamiczna Moc Miłości, 28.08.1973, Bombaj, Indie

... przez Boga. Na przykład, jeśli znam tylko swoją głowę, to nie wystarcza. Jeśli znam tylko moją szyję, to nie wystarcza. Jeśli znam tylko moje nogi, to nie wystarcza. Ale im więcej wiem o sobie, tym bardziej dynamiczny się staję, tym bardziej ekspansywny się staję. I wszyscy wielcy, którzy istnieli - lub wszyscy ludzie, którzy nazwani byli wielkimi - są wielcy, ponieważ oni żyli w wielu istotach ludzkich.

Czuję to ciepło w atmosferze, tak jak wy czujecie, ponieważ wiecie, że oni nie są obcokrajowcami, oni są waszymi braćmi i siostrami. Jest tak wiele takich historii w Puranach, że... nie wymienię ich, ale kiedyś dwóch braci spotkało się w dżungli. Oni myśleli, że są wrogami i chcieli ze sobą walczyć. Ale kiedy doszło do ciosów, nie mogli uderzyć siebie nawzajem. Potem wyjęli swoje strzały - strzały nie działały.

Byli tym dość zaskoczeni, i kiedy zapytali jeden drugiego: "Kto jest twoją matką?" - odkryli, że mają tą samą matkę. A potem zdali sobie sprawę, że nie byli ani obcokrajowcami ani wrogami, ale zostali stworzeni z tej samej natury.

Jaką słodycz, jakie piękno dała im ta wiedza! I jakie bezpieczeństwo w zrozumieniu, że wszędzie na całym świecie mamy braci i siostry, którzy istnieją w swojej wewnętrznej istocie, w swojej boskości, i jak jesteśmy związani razem tą miłością!

Kiedy mówię o miłości, ludzie myślą, że próbuję uczynić was słabymi - ponieważ ludzie myślą, że ci, którzy kochają, są słabi. Ale najbardziej dynamiczną mocą na tym świecie jest miłość. Najbardziej agresywną mocą - jest miłość. Nawet my, kiedy cierpimy w miłości, wynika to z naszej siły, że ​​cierpimy, a nie z naszej słabości. Na przykład, był w Chinach nauczyciel, który uczył koguty jak walczyć. I tamtejszy król tego miejsca, wziął koguty do tego nauczyciela i powiedział mu: "Proszę, naucz je walczyć". Po upływie miesiąca, kiedy król poszedł zabrać te koguty, był zaskoczony, że koguty po prostu były ciche, nic nie robiąc. Rzekł do nauczyciela: "Co zrobiłeś moim kogutom? Nie są wcale agresywne, one nie robią nic! Jak one zamierzają to rozegrać? Będą zawody, będzie pokaz ich siły, i co my z tym zrobimy?"

On odpowiedział: "Po prostu je weź".

Wziął ze sobą te dwa koguty i umieścił je na arenie, gdzie były inne koguty, które miały walczyć. Te dwa koguty bardzo grzecznie stały. Wszystkie pozostałe koguty zaczęły je namawiać i torturować. A te po prostu stały patrząc na nie. Wszystkie inne koguty były zaskoczone ich zachowaniem i myślały, że te są bardzo potężne. I wszystkie one pouciekały.

Miłość, o której mówię, Boska Miłość sprawia, że ​​jesteście nie tylko silni, ale i dynamiczni. To jest największa, oświecona moc światła, jaką możemy sobie wyobrazić. Tylko wtedy, gdy miłość jest otoczona przez wulgarność, gubi się w grubiaństwie, wygląda jakby była słaba i "w kajdanach".

To jest czas uwolnienia dynamicznej siły miłości, która może przewyższyć wszystkie złe moce świata. Kiedy ludzie dostaną swoją Realizację, automatycznie ego odpada - w znacznym stopniu. Ponieważ mówicie, że wibracje przepływają; nie mówicie, że je im dajecie. Z powodu zredukowania ego, zdarza się czasami, że czujecie, że cokolwiek chcieliście mieć, otrzymaliście to, i lepiej nie mówić o tym.

Kiedy jest jakiś sprzeciw skądkolwiek, unikajcie tego i pozostajecie z dala od tego. Nie chcecie stawić czoła przeciwnikom - jakiejkolwiek negatywnej opozycji, czy to przez mowę lub przez... nawet przez złe metody. Uciekamy od tego, myśląc: "O Boże! Jak mamy się z tym zmierzyć?"

Wręcz przeciwnie, osoba która jest negatywna, przepełniona nienawiścią, staje się ... [słowo Marathi?] nazywają to, oznacza osobę, która udaje kogoś ważnego. Taka osoba mówi... zaczyna rzucać wielkimi słowami. Myśli, że jest ponad wszystkimi innymi, ona może oszukiwać cały świat. Bierze odpowiedzialność na siebie. Zakłada wielki ashram lub jakieś wielkie miejsce, gdzie zasiada z całą swoją ignorancją, i zaczyna szerzyć swoją tak-zwaną wiedzę wśród ludzi.

Poprzez swoje metody sprawia, że ludzie są pod wrażeniem, i oni wszyscy padają mu do stóp.

Podczas gdy [osoba] zrealizowana siedzi cicho w domu, zastanawiając się, co ci głupcy robią. Ale teraz to nie jest czas, żeby zrealizowani siedzieli i zastanawiali się, śmiejąc się z głupoty ludzi, którzy jeszcze nie są zrealizowani. Nawet nie litować się nad nimi, ale wyjść, wyjść z mieczem miłości, aby zdobyć cały świat. To bardzo, bardzo istotne.

Jeśli to Stworzenie ma zostać ocalone, to nie powinniście tego przemilczać. Wszystkie mylne wyobrażenia o miłości, wszystkie przekłamania na temat miłości, należy porzucić. Trzeba wiedzieć, że jest to moc dynamiczna. I ona nie pozwoli wam siedzieć wygodnie samemu ze sobą, ciesząc się pokojem i błogością, kiedy reszta świata nie cieszy się z tego i jest rozgrywką w rękach geniuszy zła, którzy przyszli na ten świat, aby zniszczyć, i wprowadzić szatańskie królestwo na tej Ziemi. Teraz skończyły się czasy, kiedy ludzie musieli cierpieć.

Chrystus cierpiał za nas. Oczywiście, Chrystus nigdy nie cierpiał, ponieważ On nigdy nie cierpiał. On nigdy nie płakał. Był jak te koguty, bardzo potężna osobowością. Ale dzisiaj jest dzień, aby rozświetlić wasze pojęcie o własnej sile, która jest w was.

Ci, którzy są przyziemni, powinni martwić się o swój brak bezpieczeństwa, swoje problemy, swoje organizacje - ale nie dotyczy to ludzi, którzy są zrealizowani.

Mówiłam wam wiele razy - i dzisiaj także on przypomniał - że powinniście wiedzieć, że nigdy nie jesteście sami, kiedy jesteście zrealizowani. Było wielu ludzi, którzy zostali zrealizowani, zanim się urodziliście, którzy istnieją, którzy pragną wam pomóc w każdym momencie. W naszych shastrach [pismach świętych] nazywamy je chiranjivas [wieczne istoty], wy je znacie. Są ludźmi, którzy są niranjanas [czyści, wolni od fałszu].

Jak on powiedział o Bhairavie i Hanumanie, wszyscy ci ludzie istnieją, i oni czekają tylko na wasze zawołanie. Pewnego razu poszliśmy na rynek, i pojawił się problem z czymś. I był tam ze Mną ktoś, uczeń... który także był ze Mną. Chciałam tylko zobaczyć, jaka będzie jego reakcja. Próbował spierać się z kimś, powiedzieć mu o czymś. Powiedział Mi więc: "Mataji, chodźmy już teraz". Kiedy wyszliśmy ze sklepu, powiedziałam: "Co zamierzasz z tym zrobić?" On odpowiedział: "Powiedziałem do Hanumany, żeby zatroszczył się o to". I praca została wykonana. To jest przyziemne, ale się zdarza.

Kiedy się nie uda [Shri Mataji może mieć na myśli "zawiedziesz"], możecie zostawić to każdemu z nich, i będą musieli dobrze to załatwić. Ponieważ to wy jesteście na scenie a nie oni. To są ludzie w tle. To są playbacki. Ale musicie otwierać usta; inaczej, jeśli oni zaczną myśleć, co powiedzą ludzie? Oni pomogą wam pod każdym względem, ale jak dalece polegacie na swoim poczuciu bezpieczeństwa? Jak dalece polegacie na swoich właściwościach, na swoim zrozumieniu siebie?

Trwa wielka wojna. Nie jesteście tego świadomi? Niektórzy z was są. Niektórzy z was zdecydowanie są tego świadomi, ponieważ mieli to doświadczenie walki z tym. To jest wielka wojna. Szczególnie teraz, gdy dziesięć rakshasów [demonów] inkarnowało się. Żebyście byli tak słabi... Wciąż jesteście małymi dziećmi, bez wątpienia, ponieważ macie swoją Realizację zaledwie od kilku dni. Ale jeśli chcecie, możecie bardzo szybko wzrastać. Możecie wyrosnąć na wielkich, wielkich gigantów.

Wszyscy możecie się rozwijać. Jedyna rzecz, to musicie zdecydować, że macie rozwijać się wewnątrz siebie. Jest tak wiele rzeczy, które tylko wy odkryliście, dzięki którym osoba wzrasta. Mogę dać wam pokarm, ale musicie rozwijać się sami.

Gdziekolwiek zobaczycie negatywność, musicie wstać i powiedzieć: "To jest negatywność i nic innego, czy wam się to podoba, czy nie". Przy tym, kochacie tę osobę, nie nienawidzicie. Mówienie tylko słodko, nie jest istotą miłości. Nie, czasami matka nawet zbeszta dziecko. To nie znaczy, że go nie kocha. Jeśli to konieczne, musicie to powiedzieć osobie, że to jest negatywność. Oczywiście, jeśli osoba jest zrealizowana, nie będzie miała nic przeciwko żadnej korekcie, ponieważ ona chce tej korekty, ona wie, że musi to zostać skorygowane. Instrument musi zostać naprawiony. Ale na osobie, która nie rozumie, musicie swoją miłość wymusić. Możecie wymusić tę miłość, wiecie to - siedząc tutaj.

Wiele osób próbowało dawać miłość wokół pewnych ludzi, którzy próbowali być złośliwi, i udało im się uzyskać świetne rezultaty. Ci ludzie zawrócili i przyszli z powrotem. Tylko poprzez położenie ręki i skierowanie uwagi na tę osobę, poruszając tą ręką w ten sposób, miłość otacza i ta osoba wraca.

Nie ma wątpliwości, że istnieje negatywność i pozytywność, nic pomiędzy nimi, musicie pamiętać. Nie ma kompromisu między tymi dwoma. Albo to jest światło i ciemność, lub jest to pozytywne i negatywne - zdecydowanie są dwie rzeczy, które walczą. Tylko jedna rzecz, wasza wola - jest problemem w całym tym żarcie. To wasza wola jest szanowana, wasza wola jest całkowicie szanowana. Jeśli macie wolę bycia gigantem, który kocha, możecie być.

Pewnego dnia spotkałam się z psychiatrą, a on miał bardzo zablokowane superego.

Powiedziałam: "Co jest z tobą nie tak?" Odrzekł: "Moje dzieciństwo. Moje dzieciństwo, nie mogłem dostać wiele miłości" Powiedziałam: "Teraz Ja tu jestem. Usiądź Mi na kolanach i weź tę miłość". Powiedział: "Chcę, aby moja miłość płynęła, Matko. Chcę się otworzyć, całkowicie, bez jakiegokolwiek strachu". Powiedziałam: "Po prostu to uruchom. Nie martw się, czy ludzie to źle zrozumieją, co ludzie powiedzą. To nic ważnego, co ludzie powiedzą, czy cokolwiek. Dla miłości, satysfakcją jest tylko miłość, to, że kochacie inną osobę".

Po prostu niech wasza miłość z was płynie i poczujecie, że to działa. Po prostu zdecydujcie - "Będę kochać ludzi". I kiedy już to zdecydujecie, całe niebo, cała moc niebios padnie wam do stóp. Uwierzcie Mi. Jeśli spojrzeć inaczej, jestem zwykłą gospodynią domową. Niektórzy ludzie zawsze mówią: "Mataji, jak to może być?" Dlaczego nie? Jestem taka jak wy. Mam te same problemy, co wy. Ale jedyne co wiem, że jestem jedynie ucieleśnieniem tej Boskiej Miłości, i bez niej nie mogę istnieć.

W każdym momencie mojego życia niech miłość płynie, niech płynie miłość. Każda fala mojego umysłu przekazuje miłość. A to sprawia, że ​​jesteście absolutnie potężni. Jeśli czytacie... Czytałam Devi Mahatmyam, że... oni mówią o rakshasie, który stanął przed Pierwotną Matką, Boską Matką i śmiał się z niej: "Ty kobieto! Co ty możesz mi zrobić, jesteś kobietą! Co możesz mi zrobić?" A ona uśmiechnęła się do niego i powiedziała: "W porządku, podejdź, zobaczmy". I jednym pociągnięciem, poderżnęła mu gardło. To bardzo wyraźnie pokazuje, że pozytywność może podciąć gardło negatywności. W tym przypadku nie ma w tym himsa [przemocy].

Musicie pamiętać o różnicy pomiędzy tymi dwoma. Jeśli negatywność zostanie przecięta a pozytywność wydobyta, to jest największa ahimsa [niestosowanie przemocy] jaką możecie wobec kogoś zastosować. Widzieliście, co negatywność wyrządza ludziom; teraz wiecie, co jest negatywne. Widzieliście, jak ludzie cierpią od duchów w nich. I tu oni też pragną być kochanymi na swój sposób, będziecie zaskoczeni wiedząc to - jeśli naprawdę ich kochacie. Oni sami przychodzą do Mnie i mówią: "Daj mi zbawienie, Matko". Przychodzą do Mnie tylko po to - czasami z wami - że powinnam dać im zbawienie. I jeśli obiecuję to, uzyskują ponowne narodziny.

Ale są rakshasy, rakshasy istnieją. Tak jak wam powiedziałem pewnego dnia, że Kali Yuga ułożyła piękny etap, i należy odegrać wspaniały dramat - w którym Ravana musi kochać Sitę jak matkę, Kansa musi paść u stóp Radhy.

Być może nie wiecie, że Krishna chciał zabić Kansę [brata swojej matki], który w tamtym czasie był Jego wujem. Więc widzicie, takie uczucie pojawiło się w Nim, [z powodu jego matki] że "w końcu jest moim bratem". [Shri Mataji może mieć na myśli "jej bratem"] Więc poprosił Radhę, a Radha go [Kansę] zabiła - Radha, która kochała cały świat w tamtym czasie. Ona jest ucieleśnieniem miłości, a zabiła Kansę - ponieważ tak miało być.

Kiedy odgrywacie [swoje role] w rękach Boga, wtedy, jeśli chce zabić kogoś, to on musi zostać zabity. Ale przede wszystkim musicie być całkowicie w rękach Boga. To jest tylko Jego miłość, który zabija to ciało. A kiedy pieśni o ich sile i zwycięstwie są śpiewane - widzieliście to, jak wszystkie Moje czakry zaczynają pracować i wibrować. Ponieważ siła tych zwycięskich dni wciąż trwa, i to będzie działać przez was. Ale co z waszym biednym instrumentem, który porusza się powoli?

Czas, w którym miłość musi rządzić, Satya Yuga, jeśli ma nadejść, to nastąpi poprzez wasze wysiłki, teraz. Przed Sahaja Yogą, bez wysiłków. Ale teraz wszystkie wasze wysiłki są boskie. Cokolwiek robicie, współczulny [układ] aktywujecie, dostajecie to przez przywspółczulny [układ] - w ogóle niczego nie robiąc. Ale sami możecie zobaczyć siebie, jakie stawki są w to zaangażowane. Wy jesteście wybrani, poza tym, dlaczego tak jest, że jesteście jedynymi ludźmi, którzy dostali tę Realizację i tak bardzo poszli do przodu? Niektórzy z was dostali to zaledwie kilka dni temu, a posunęli się bardzo daleko. Czemu?

Wy jesteście wybrani, i musicie wziąć to na siebie, być kanałami tej Boskiej Miłości, tej dynamicznej mocy, która przekształci całą koncepcję nienawiści, na której wszystkie te narody i wszystkie te różnice są tworzone. Czasami to wygląda: jak? jak to możliwe? Ale teraz minęły dni Gokul [miasto dzieciństwa Shri Krishny]. Myślałam o tym. O czasach, kiedy Krishna grywał na flecie i spróbował swojej Sahaja Yogi na pasterkach i na pasterzach. Och, próbowaliśmy i próbowaliśmy, i próbowaliśmy, w różnych żywotach! Nic nie działało. A teraz to klika jak iskra. Rozpocznie się reakcja łańcuchowa. Ale musimy mieć mocne maszyny do przenoszenia tego. W przeciwnym razie bezpiecznik się wyłączy.

Siła, która jest w was, jest odczuwalna wyłącznie przez waszą uwagę. Jedyna rzeczą, którą musicie zrobić, jest odczuwanie swojej uwagi i odrzucenie wszystkiego, co jest fałszem. Wszystko to jest fałszem, co widzicie w sobie, i będziecie wiedzieć, co jest fałszem i po prostu to odrzucicie. Akceptujcie tylko prawdę, a prawda da wam tę moc bycia prawdziwym instrumentem, aby dźwignąć ten kanał, tę siłę miłości. To nie powinno oznaczać, że macie być egoistyczni - nie możecie być, nawet jeśli spróbujecie.

Nie możecie nikogo skrzywdzić, nawet jeśli chcecie sprawić komuś kłopoty. Tak wielu z was wypowiadało się: "Mataji, dajesz to każdemu Dickowi, Tomowi i Harry'emu". Nie mogę dać tego Dickowi, Tomowi i Harry'emu - to musi być mężczyzna, który poszukiwał, to musi być kobieta, która poszukiwała w poprzednich żywotach. Powinniście wiedzieć, że cokolwiek macie, dostaliście to na własną rękę. Tak więc ktoś może wyglądać jak Dick, Tom, Harry, ale on nie jest, on jest wielkim świętym.

Wszyscy siedzący tutaj są świętymi. To jest centrum i jądro świętości, gdzie płynie całkowita Boskość. Jedyne pozwólcie temu emanować z was. To jest Moc Boga, i to nie jest wasza odpowiedzialność, aby się martwić, czy to będzie zrobione dobrze czy źle. Nawet jeśli myślicie, że może robić złe rzeczy według moralnych nauk tego świata, w ostateczności wszystko będzie dobrze. Dlaczego Jarasandha miał zostać zabity? Dlaczego Kansa miał zostać zabity? Dlaczego Ravana miał zostać zabity? Oczywiście, zabijanie wiele nie pomaga - z czego zdałam sobie sprawę. Ponieważ wszyscy, którzy zostali zabici wracają znowu w siodłach.

Ale nadal nie walczycie z tymi okropnymi ludźmi. Po prostu walczycie z samym sobą. Po prostu obserwujcie samych siebie. Gdzie jesteście? Co robicie? Czy jesteście w Boskości czy w przyziemności? Tylko pomyślcie o tym w każdej chwili, w każdej chwili medytacji. Pomyślcie o tej chwili i dynamiźmie tej chwili. Ta kompletna moc, która wypełnia każdą chwilę, aby wejść w was. Przepłynie przez waszą Sahasrarę wewnątrz was, i całkowicie okrąży wasze waszą istotę, i przekształci wnętrze w kompletną Chaitanya Shakti, pełną Boską Moc.

Pozwólcie Jej wejść, zaakceptujcie to. Przyjmijcie to bez obaw. Pozwólcie Jej wejść. W każdej chwili, w każdym momencie czuwajcie. To jest bardzo niepewny czas, w którym jesteśmy gotowi. Mam tylko dwie ręce, widzicie to bardzo wyraźnie. I choć Pan X mówi, że mogę zrobić wszystko, Ja mogę wszystko zrobić, ale nie mogę sprawić, żebyście wy działali. Wasza wola będzie szanowana przez cały czas. Wszystkie inne sprawy mogą być otoczone troską z wyjątkiem jednego - że to wy powinniście być idealną maszyną, doskonałym kanałem, doskonałym fletem, dla Mojego Pana, aby On zagrał tę melodię miłości. To jest dla was, aby oczyścić wszystkie wasze siedem otworów.

To jest dla was, aby oczyścić waszą pustkę i być kompletnym wewnątrz sobie - a On zna Swoją pracę. On jest artystą. Ale wy jesteście instrumentem. I harmonijna muzyka z tak wielu dusz, może wypełnić uszy tych złych ludzi, i może przeniknąć do ich serc i włożyć w nich miłość, i być może, że oni sami porzucą swoje złe drogi i padną u stóp miłości.

Krishna ma narodzić się dzisiaj w was. Pięcioletni chłopiec poszedł zabić Kaliyę [monstrualny wąż, który żył w rzece Yamunie]. To Krishna ma narodzić się w was. Poszedł i usiadł na Sahasrarze Kaliyi i naciskał swoimi stopami, i wszyscy ludzie widzieli ten wielki spektakl tańca Krishny na Sahasrarze Kaliyi. Krishna ma narodzić się w waszej istocie. Kiedy jesteście Krishną, to Go nie widzicie.

Wznieśmy się na poziom, który jest ponad słowami, ponad myślami, do królestwa świadomości bez myśli, gdzie Boskość nas hojnie błogosławi. Ci ludzie zdecydowali dzisiaj, aby mieć puję, i wiecie, co się ze Mną dzieje, kiedy celebrujecie puję do Mnie.

Tak więc, z tymi wszystkimi problemami, którym stawimy czoła później, chciałbym, abyście wszyscy mieli uwagę na pujy, aby w pełni to wykorzystać. Z tą pują otrzymacie ochronę Matki, na początek. I Moje czakry, kiedy zaczynają się poruszać, dają wami szczególną Moc Miłości i błogosławieństw na wszystkich waszych czakrach, i wypełnią je całkowicie. Więc chciałbym, abyście wy wszyscy - poprzez jakieś dwie osoby, które przyjdą to robić - poczuli, że wszyscy to robicie, i możecie to poczuć w ten sposób dzięki jedności.

I błogosławieństwa Mojej istoty przepłyną do was automatycznie.