Сахасрара
Пуджа. Кабелла Лігуре (Італія), 5 травня
2002 року

Сьогодні дуже великий день, повинна Я сказати, – святкування Сахасрари, Пуджа Сахасрари. Це дуже особлива річ, яка сталася, що ваші Сахасрари були відкриті. В усьому світі було дуже мало людей, були певні суфії, деякі святі, деякі інші люди також в Китаї - і все. Але зовсім мало, зовсім мало тих, у кого Сахасрари були відкриті. Тож, що би вони не говорили чи не писали, це не було зрозумілим для людей; вони насправді катували їх, розпинали і робили всі подібні жахливі речі, тому що не могли винести того, що хтось отримав цю Реалізацію.

Отож, це дуже великий день, тому що ця Сахасрара була відкрита колективно. Кожен з вас отримав це. Також по всьому світу у вас є так багато людей, у котрих відкрилась Сахасрара. Звичайно, нам потрібно набагато більше, щоби вони зрозуміли, наскільки це велика подія такого колективного відкриття Сахасрари. Дехто дуже сильно виріс після отримання Реалізації, дуже сильно. Вони зрозуміли Сахаджа Йогу дуже добре, і вони розвинули свою глибину, і їхня свідомість дійсно є великим усвідомленням єдності з Божественністю. Бути єдиним з Божественністю є найбільшим благословенням для людських істот. Поки вони були людськими істотами на нижчому рівні існування, вони мали всі проблеми того рівня, такі, як ревнощі, ненависть, всі види проблем, які є сьогодні: боротьба, непокоєння інших, руйнування інших, а не любов до інших. Всі ці проблеми існували, тому що їхня Сахасрара не була відкритою. Тож нашою основною проблемою є необхідність відкрити Сахасрару людей по всьому світу, що дуже просто, ви всі можете робити це, і це спрацює краще, якщо ви робитимете це колективно. Якщо ви колективні, ви можете працювати над цим дуже добре.

Подібно до цього в Сахаджа Йогу прийшло так багато людей, чия Сахасрара була повністю відкритою, і вони відчули свою глибину. Спочатку ви повинні відчути свою глибину. Якщо ви не відчуваєте своєї глибини, і ви не одне ціле із своєю особистістю, яка є такою ж глибокою, то ви не можете насолоджуватися Самореалізацією. Перш за все, ви повинні зрозуміти себе. Якщо ви не розумієте себе, як ви можете зрозуміти інших людей? Ви не можете. Тому, перш за все, ця Сахасрара повинна бути повністю відкрита. “Повністю“ – означає абсолютну єдність з Божественністю. Це не складно. Для цього вам потрібно медитувати хоча б трохи, і тоді це спрацює. Це спрацювало у багатьох людей. Я дуже рада бачити та зустрічати таких людей в Сахаджа Йозі, котрі досягли такої великої колективності, а також усвідомлення реалізованої душі. Отож, що таке усвідомлення реалізованої душі? Це те, що ми повинні зрозуміти сьогодні, це дуже важливий день, як Я сказала. Усвідомлення повинно бути таким, що зараз ви повинні знати, що відбувається у світі, і як ви можете допомогти. Як ви можете допомогти людям отримати таке усвідомлення? Допоки у вас не має цього повного, повного знання про себе, абсолютної сили у відношенні до себе та впевненості, – ви не можете зробити це.

День Сахасрари повинен святкуватись тільки для того, щоби зміцнити ваш зв’язок з Божественністю, так, щоби ваша свідомість стала абсолютно просвітленою, і ви могли мати правильну точку зору щодо будь-чого. Це було в багатьох країнах, Я бачила, люди набували цього дуже-дуже швидко. На диво в Африці, яка вважається не дуже розвиненою країною, це відбувається добре, тому що тисячі отримали Реалізацію. Ті ж, хто дуже розвинуті, – вийшли за межи точки сходження, Я вважаю. Це та точка, до якої вони повинні повернутись зі свого “розвиненого“ стану, в стан, де вони можуть піднятись. І, таким чином, люди, хоч і отримали Реалізацію, не зростають так швидко, як ті люди, котрі ще не так сильно “передові“ та “модернізовані“. Та все одно це працює, це спрацювало для такої великої кількості людей, і так багато людей отримали це зростання дуже добре. Але також, Я би сказала, що коли ви медитуєте, також ззовні ви повинні розвивати стан свідка. Ви повинні намагатись з’ясувати, в чому справа, що не так з вами, що не так з іншими, і як ви можете цьому зарадити. Тільки за рахунок ваших вібрацій ви можете скорегувати так багато речей у вашій країні, у вашій сім’ї, будь-де. І як ви бачите зараз, Сахаджа Йога зростає, що зараз є така потреба, таке бажання отримати Самореалізацію.

Але єдине – ваш підхід повинен бути сповнений любові й сповнений розуміння. Вони приходять з темряви невігластва, і вони повинні увійти до освітленої природи Божественності, котра може бути занадто яскравою для них. Отож, повільно, повільно, якщо ви розвиваєте цю палку доброту, любов до них, Я впевнена, ви зможете зробити значно більше для їхнього зростання. Немає сенсу злоститися на них, тому що вони неосвічені, вони не знають, що вони роблять, бачите... Як сказав Христос: «Вони не відають, що коять». Таким чином, що ви повинні робити, так це допомогти їм зрозуміти, що все, що вони роблять, все, що вони розуміють, і досі є порожнім, це ще не є настільки розширеним, як могло би бути, якби вони були реалізованими душами. Навіть після Реалізації, Я бачу, люди мають проблеми. Вони все ще мають проблеми з минулого життя, що скінчилося, воно мертве, але вони продовжують “носитися“ з цим, і свідомість, вже настільки “просвітлена“, тому й не показує, що не в порядку з ними. Наприклад, розглянемо випадок з еґо. Еґо настільки розвинуте. В західних країнах, де вони настільки розвинуті, еґо також розвинуте, і вони повинні з’ясувати, що не в порядку з ними. Це еґо приходить із усвідомлення, що ви є чимось великим, ви є це, ви є те, ваші батьки, можливо, були видатними, у вас є великі статки, чи ви обіймаєте дуже високу посаду або що завгодно... Воно може прийти від еґо, і ця свідомість проти вашого усвідомлення, тому що це не Істина. Ви не є чимось, що сформоване цією зовнішньою річчю, натомість, ви формуєтесь за рахунок вашого власного усвідомлення всередині себе. Це усвідомлення повинно рости. Звідки? З розуміння того, як ми отримуємо це еґо, за рахунок чого.

Вчора Я відчула, що було багато людей, на яких значний вплив мала їхня права сторона. Така права сторона не допоможе. Вона створить для вас проблеми, захворювання, а також не має жодної користі, щоби були правосторонні Сахаджа йоги. Отже, найважливіша річ – це зрозуміти силу любові. Сила любові є найвищою та найбільшою, і якщо ви можете так чи інакше відмовитися від свого гніву, відмовитися від своєї жадібності, а також свого еґо, якщо ви зможете зробити це, ви можете бути в Сахасрарі. Тепер тільки побачте гру еґо. Воно зупиняє ваше подальше сходження. Під впливом еґо люди можуть загубитися, тому що під впливом еґо люди рухаються вліво або вправо, і вони можуть зайти занадто далеко в праву сторону або в ліву сторону. Вони можуть потрапити в будь-яку з цих двох крайнощів.

Тож, перш за все, ми повинні скорегувати своє еґо. Що для цього нам потрібно зробити? Щоби скорегувати це еґо, ми повинні спостерігати за собою та сміятись над собою. Яке ми маємо еґо, від чого воно? Ми – людські істоти, які зараз стали божественними. І з цим Божественним всередині нас, з цим Світлом всередині нас ми повинні зрозуміти, що ми – невід'ємна частина Божественності, лише краплина океану Любові. Якби ви могли зменшити своє еґо, якби ви могли привести його у відповідність до фактичного сенсу вашого буття, тоді це спрацювало би краще. На Заході Я знаходжу, що це еґо дуже сильне, дуже-дуже сильне. І що би невірного вони не робили, вони гадають, що все гаразд, тому що еґо може підтримати вас в усьому. І навпаки, ті люди, які розвиваються, в країнах, що ще не дуже розвинуті, то такі люди мають проблеми не з еґо, а з супереґо. Це може бути виправлено. Але еґо – це ваш власний ворог, створений вами. Тож ви повинні подолати його і бачити для себе, звідки це еґо починається. Це може бути через країну, це може бути через сім’ю, через що завгодно.

Отже, перш за все, ми повинні стежити за еґо. Якщо це Сахасрара, ми повинні увійти в неї. Коли Я очікувала відкриття Сахасрари на колективному рівні, Я з’ясувала, що еґо людей було тим, що стримувало Мене. Мені потрібно було подолати еґо людей. Тому що Я жінка з дуже простими звичками, без пихатості, нічого такого, чим люди звикли пригнічувати Мене, говорячи Мені різного роду речі. Але Я розуміла їх, адже вони мали проблеми еґо. І коли це еґо розвивається і намагається домінувати, ми можемо мати Гітлерів у цій країні, ми можемо мати всіх таких жахливих людей по всьому світу. Отож, перш за все ви повинні зрозуміти: ми ніколи не повинні підкорятися тим людям, що мають еґо. Звісно, ви не повинні починати битися, але ви повинні мати віру в себе, що ви є люди, котрі отримали Самореалізацію. Ви набагато більш могутніші за них. Мої енергії працюють лише тоді, коли ви є реалізованими душами, ви будете здивовані. Вони вирішують багато речей, які можуть не працювати з людьми з еґо.

Як на днях Я чула з Африки, що люди раптом стали невидимими. Там був державний переворот, і Президент, – він Сахаджа йог, – став невидимим [для суспільних очей], ніхто не міг знайти його. Через те, що вони повністю віддалися на волю [Божественності], вони повністю віддалися на волю [Божественності], вони отримали сприяння Моїх сил. Ви всі також повинні використовувати Мої сили, сили захисту. Ця захисна сила дуже-дуже потужна, особливо для людей, котрі повністю знаходяться в Сахаджа Йозі, повністю знаходяться в ній. Тож, перш за все, ви повинні мати абсолютну віру в себе, що ви Сахаджа йоги, а не еґо. “Сахаджа йог“ означає, що у вас не може бути еґо. Всі ці справи еґо мають різноманітні джерела походження, ви знаєте про це, але ви повинні очиститись від цього. Подібно до того як, коли річка тече, то всі види сміття та бруду потрапляють в неї, але коли річка впадає в море, вона стає морем. Так і ви повинні стати такими. Щоби стати морем, що вам потрібно, так це забути всі ці притоки, які входили в вас, всі ці хибні ідеї, які приходили до вас. Вони можуть бути з будь-яких джерел. Я не знаю, як назвати їх, тому що є великий перелік таких джерел. Люди часом є божевільними з цим еґо. Тож, основна справа в тому, як бачити та спостерігати за вашим еґо, як воно працює, як воно псує ваш характер, як воно псує ваші стосунки, як воно робить вас дурним. Еґо це... перше, до чого призводить еґо, – воно робить вас дуже дурним, і ви починаєте поводити себе в такій манері, що люди починають думати: “О, ви найбільший дурень, який коли-небудь жив“. Але ж це не допомагає, тому що, якщо вони вірять в те, що ви бовдур, як це допоможе? І навпаки, якщо у вас є мудрість, якщо у вас є цей спокій, якщо у вас цей особливий вид характеру, що ви насолоджуєтесь усім в житті, й також колективний темперамент, то це спрацює. Вони будуть вражені, тому що в цьому світлі вони зможуть бачити свою власну дурість, хибність власних міркувань, все, і вони зрозуміють, що те, що вони думають, не є істинним. “Цей джентльмен набагато глибший за мене. Що такого він отримав, чого я не маю“. Це головне для всіх нас.

В Сахаджа Йозі у нас є люди, яких ми називаємо лідерами. Це не означає, що вони буквально стають лідерами, а значить, що вони мають більшу глибину. Якщо ж вони її не мають, вони випадають. Якщо в них є глибина, значить, вони лідери в тому значенні, що інші бачать їх і насправді насолоджуються, справді насолоджуються їхньою присутністю. Отож, в усьому ви можете бачити щось для себе, особливо, Я би сказала, це стосується лідерів, тому що люди бачать їх, і вони є певними ідеалами для них. Щодо Мене вони кажуть: «Мати, зрештою, є Матір’ю, що ми можемо добитися від Неї?» Але від лідерів вони можуть взяти урок, і вони розуміють, що це неправильно, це невірно. Перш за все, ви повинні бути взірцем, взірцями Сахаджа Йоги. І саме тому Я завжди вам казала, щоби ви позбавились свого еґо. Це є найгірша річ, тому що воно, перш за все, приносить злість. Ви думаєте, що ви є щось велике, і ви можете зробити це, ви можете зробити те, тому що ви Сахаджа йог, – це не так. Навпаки, ви стаєте надзвичайно покірним, надзвичайно покірним, і ви робите правильні вчинки. Ви більше не стаєте, більше не стаєте зарозумілим, а також сповненим гніву. Гнів полишає вас повністю, повністю! Це дає вам баланс, це дає вам мудрість, через котру ви можете бачити, що є вашою роботою, чому ви є на цій землі, чому ця енергія прийшла до вас, чому ви божественна особистість. Це дуже, дуже велика відповідальність! Вам не потрібно більше хвилюватися щодо себе, ні.

Божественність потурбується про вас повністю. Вона буде захищати вас, вона буде турбуватись про вас, Вона зробить все необхідне для вас. Але у випадку, у випадку, якщо у вас є це еґо, ви відгороджуєте себе від Реальності, від Істини, і ви стаєте дуже запальною і зарозумілою особистістю. Це має піти геть. Сахаджа йоги – святі. Не святі, а вони значно більші ніж святі, тому що вони можуть краще виражати себе. Вони мають в собі сили, які вони можуть використовувати, які вони можуть демонструвати іншим людям, що ви настільки сильні, що можете справлятися з речами набагато краще, ніж ви думаєте. Скажімо, наприклад, що є проблема, й увесь світ засмучений щодо цього. Єдине, якщо ви знаєте, як залишатись при цьому свідком, вона зникне, вона зникне в усьому світі. Вона не може залишитись. Так, сьогодні світ сповнений безладдя, як ви можете бачити, повен безглуздими людьми, які почали з’являтись, повен сварливими людьми, переважають домінуючі люди. Цього разу, якщо ви зможете дивитись на це у стані свідка, це зникне. Тому що ви дуже могутні, дуже могутні.

Але, перш за все, вам необхідно знати, що ви повинні мати певне оснащення, аби використовувати цю силу. Якщо ви маєте такий інструмент всередині себе, ви можете робити це. Але, маючи еґо, ви цього не можете. Еґо є найбільшою перешкодою для вашого сходження. Ви бачите, що еґо знаходиться в місці, саме яке ви повинні перейти, щоби потрапити в Сахасрару. А потім вийти в Сахасрару дуже просто. Інакше, якщо є еґо, то ви губитесь в цьому еґо. Отож, щоби подолати це, кожен має зрозуміти: ми повинні слідкувати за собою. Чи воно еґоїстичне? Що воно думає про себе? Еґо дуже обмежене, воно робить вас обмеженим, і ви не бачите мети свого життя. Чому ви стали реалізованою душею? Ви не розумієте. Ви просто втягнуті у свої власні справи, у ваші сім’ї, справи щодо ваших дітей, у ваші подібні тому справи дуже низького рівня. Але, якщо ви маєте, якщо ви маєте нееґоїстичний характер, тоді ви є дуже ефективним, працюють всі енергії. Що Я бачила, – сила Сахасрари є такою великою. В деяких людях вона творила чудеса, вони дуже добре її пропрацювали. Але через еґо так багато людей і досі не на тому рівні, щоби можна було сказати, що вони Сахаджа йоги.

Оскільки це так, то Я тут для того, щоби сказати вам це. І в ті дні, коли приходили святі, нікого не було поруч, щоби направляти їх, щоби щось сказати їм. Навпаки, оточення так сильно нищило їх [святих]. І люди ніколи не розуміли, чому у них немає еґо, чому вони настільки скромні, і зловживали цим. Але зараз у вас є сили. Ви повинні знати, як користуватись вашими силами. Але в будь-якому випадку це не повинно давати вам еґо, що у вас є сили. Навпаки, ви повинні ставати смиренним. У вас є сила бути смиренним, і, якщо ви можете бути смиренним, то зрозумієте, що ці люди ще не є реалізованими душами, що вони знаходяться на нижчому рівні. Вони ще й досі потрапляють в пастку еґо, вони на нижчому рівні, вони ще повинні піднятися. Коли ви усвідомите це, тоді у вас буде не лише почуття жалю, а й розуміння щодо них, і до вас прийде певного виду допомога від Божественності, яка вирішить ваші проблеми.

Я знаходжу, що більшість із вас часто мають проблеми дуже низького рівня. І тоді Я дивуюся, чому вас турбують ці проблеми. Розумієте, ви настільки могутні. Тому на рівні Сахасрари ви повинні знати, які сили там знаходяться. Там знаходиться одна тисяча сил, одна тисяча сил є всередині вас, і вони є просвітленими. Якщо ви можете зрозуміти це, то зрозумієте також, який тоді сенс мати еґо, адже у вас всередині є так багато сил, які ви не використовуєте. Ми повинні використовувати [їх], але, маючи еґо, ви не можете. За рахунок любові ви можете. За рахунок любові ви можете впоратись з цим, і ви здатні зробити багато. Тому сьогодні Я би хотіла просити всіх вас дати таку обітницю: «Ми більше не дамо жодного шансу нашим еґо. Ми відмовимось від нього. Ми відмовимось від нашого еґо». Тому що немає ніякого сенсу, щоби ця перешкода була між нами. Якщо Сахасрара бажає функціонувати, вона не зможе через перешкоду еґо, тому краще не мати жодного еґо. Ви можете бути гарним співаком, в житті ви можете бути ким завгодно, певною великою людиною, чи будь-ким, подібним до цього, байдуже. Але, що нам потрібно сьогодні, – це люди, які позбавлені еґо, і які мають сили, котрі в повній мірі течуть в них. З відкриттям Сахасрари всі ці сили повинні текти. Якщо Сахасрара повністю відкрита, то всі ці сили Любові повинні текти. Ви будете вражені, Я маю на увазі, що куди би Я не йшла, люди відчувають любов до Мене. Я не знаю чому, Я не роблю нічого для них, але вони просто відчувають Мою любов.

Ось як повинно бути, люди повинні відчувати вашу любов, і вони повинні знати, що ви – любляча особистість. Це те, що ви робите як особливі люди, дуже особливі для звільнення всього світу від будь-якої залежності. Це є ваша робота, а не збирання грошей чи здійснення різного роду безглуздих речей замість цього. Ви тут для дуже-дуже усвідомленої роботи, яка полягає у тому, щоб піднімати Кундаліні людей, і допомагати їм усвідомити їхню власну велич. Людські істоти не створені для того, щоби лише воювати та змагатися, не створені, щоби грати в політику та займатись усілякими брудними справами. Вони створені тут не для того, щоби вести життя, Я би сказала, непристойне і брудне, а в цьому світі ми для того, щоби робити таку велику роботу Бога, який створив нас. Тому це можливо, якщо ви усвідомлюєте, що ваші Сахасрари були повністю відкриті, і що в цій Сахасрарі знаходиться чистота, а не всі ці дрібні речі, якими ви переймаєтеся.

Деякі люди намагаються отримати вигоду від Сахаджа Йоги, гадаючи, що, о, вони можуть зробити краще, вони можуть отримувати допомогу інших. Нічого подібного! Ви можете допомогти собі самі, вам не потрібна чиясь допомога. Навпаки, це ви повинні допомагати іншим. Немає потреби очікувати будь-якої допомоги від будь-кого. Подивіться на Мене, адже Я є звичайною домогосподинею, але як це спрацювало по всьому світу. Але чому? Тільки через силу Любові. Єдина проблема, що Я можу використовувати Свою силу Любові, а ви не знаєте, як робити це. Це єдина проблема. Якщо ви хочете використовувати силу Любові, через медитацію ви може розвинути цю силу Любові. Через це ви можете приваблювати людей, через це ви можете розуміти їхні проблеми, що вони не є Сахаджа йогами, що вони не ті люди, які мають усі Благословення або зв’язок з Божественністю. Уявіть, ви з’єднанні з Божественністю. І Божественність є такою Величчю, котра створила весь цей всесвіт, створила вас і здійснила всю велику роботу. Тож ким ви є? Ви є невід’ємною частиною цієї Божественної сили. Тож, чому ми не використовуємо наші божественні енергії всередині нас повністю з любов’ю та розумінням, таким чином розвиваючи цю мудрість всередині себе? Ось, що ви повинні говорити самі собі: «Ми є реалізовані душі». Це є дещо особлива особистість, надзвичайно особлива.

У цьому світі не так багато людей, котрі є реалізованими душами, але зараз ми маємо їх так багато, Я можу бачити їх. Та все одно, якщо таких людей все ще бракує, є певні проблеми, то це все через наше еґо. Ніхто не повинен мати жодного еґо. Все є тлінним. Що не є тлінним – це Божественна любов, що не є тлінним, так це божественна особистість. Протягом всього часу ви могли бачити святих і подібних їм людей і, незважаючи на те, що вони вже померли, люди пам’ятають їх. Досі пам’ятають їхню поезію. Не зважаючи на те, що вони не могли робити багато роботи Сахасрари, вони не могли давати Реалізацію людям, все одно їх і досі поважають через їхню особистість. І люди знають, що такі люди робили дивовижні речі, чудесні речі. Таким же чином ви можете бачити ваші власні дива, можете самі побачити, на що ви здатні, тому що зараз ви з’єднані з Божественністю. Це той факт, про що ви повинні знати. Коли б не існувала загроза, коли б не існувала проблема, – ви, можна сказати, будете врятовані. Багато з вас вже були врятовані, немає сумніву, але цього недостатньо. Для чого ви врятовані? Яка цінність вашого життя, навіщо ви живете? Яка причина того, що Бог врятував вас, даючи вам все це? Тому що так багато має бути зроблено для цього світу. Ви є, Я можу сказати, солдати Істини, солдати добра, і все це повинно бути зроблено з великою відвагою і розумінням щодо себе самого.

Тож, що вам потрібно, так це мати знання про себе. Ви повинні знати про себе. Ви повинні мати знання про себе, ким ви є. Якщо цих знань у вас немає, то яка користь з відкриття Сахасрари? Знання про себе є [тим, що] не дає вам жодної гордині, нічого, крім як дати обов’язок того, що ви повинні робити, над чим ви повинні працювати. Це є не лише для вас, це Сахаджа Йога, тут ви призначені всьому світові, будь ласка, спробуйте це зрозуміти. Інколи ми думаємо, що Сахаджа Йога призначена для нашого поліпшення, для нашого хорошого здоров’я, цього, того. Це не так. Це для покращення інших. У вас є сили, які ви не використовуєте. Ви все ще заклопотані. Я отримую листи, в яких сказано: “Ось це не в порядку з ними, це не в порядку з тим“. Я маю на увазі, чому ви не можете виправити себе? Якщо ви не можете виправити себе, як ви зможете виправити інших? Ось чим це є. Я можу сказати, Я бачу, що є розуміння, яке входить в ваше розуміння, що ви є визначними, і ви не є звичайними людьми. І це повинно практикуватись і повинно використовуватись так, щоб це показувало, що ви є Сахаджа йоги. Ви не є менші за будь-якого, будь-якого суфія чи будь-яку реалізовану душу, чи якого святого, не менші. Але у вас є сили, яких не було у них, які вони не усвідомлювали, тим часом, як у вас є ці сили. Спробуйте зрозуміти, якими силами ви володієте.

Але розуміння цього не повинно давати вам почуття гордині чи чогось подібного, це ваша роботи, ви повинні виконувати її. Ви тут, і ви будете насолоджуватися цим, бо ви робите це не через еґо, це є робота, при якій відсутнє еґо. Як би ви могли з цим впоратись, це було би дуже добре. Зараз еґо повинно набагато зменшитись, мушу Я сказати, набагато. Я чую від людей, що еґо зменшилось. Але часом вони все ще доволі дивні та сварливі, й це, й інше. Та не зважаючи на все, Я мушу сказати, яка б робота не була виконана протягом цих років, люди повинні працювати над собою. То ж ви повинні спостерігати за собою і бачити для себе, яке еґо у вас є, чому ви еґоїстичні? Деякі люди мають еґо їхньої країни, деякі люди... Я хочу сказати це все лише вигадка. Це все вигадка! Що в цьому такого? Ви могли народитись будь-де. Отже, ви народжуєтесь в певній країні і маєте таке еґо. І це щось, Я би сказала, чого ви повинні соромитись, – тому що, якою б не була ваша країна, у неї не все гаразд, вона не є такою вже духовно розвиненою, тож, чому вам так пишатися своєю країною? Коли ви попрацюєте над цим, і вони стануть духовно розвинутими, тоді, звісно, ви можете пишатися своєю країною. Але Я не бачу, щоби так відбувалось.

Отож, вам необхідно працювати над цим. І Я також рада бачити, що Сахаджа Йога зараз так багато де розповсюджується. Вона розповсюджується дуже швидко. В країнах, в яких Я цього не очікувала, вона розповсюджується. Тож, є люди по всьому світу, які хотіли би мати її. Вони хочуть отримати свою Реалізацію, і вони хочуть знати, що є поза цим людським життям. Вони більше не хочуть марнувати своє життя як людські істоти, а як над-людські істоти, Я би сказала, як Сахаджа йоги. Тож, ми повинні бачити наше еґо, ми повинні спостерігати за ним у стані свідка, як воно працює, і як воно намагається відгородити нас від вірного напрямку руху. Ми повинні бути обережними щодо цього, тому що це останній центр, який має бути відкритим. Як тільки він буде повністю відкритим, ви будете єдиним з Божественністю, й усі ваші проблеми будуть вирішені, бо ці проблеми такі поверхневі й не мають значення. Вони підуть геть одразу ж, як тільки ви впораєтесь зі Сахасрарою. Дуже добре, що сьогодні такий особливий день, коли всі ці три зірки зібралися разом, і це особливе благословення. Якщо ваші сили виростуть, всі ці люди, що є дуже поганими, які намагаються захопити суспільство через свої політичні нісенітниці і все тому подібне, все зникне. У них немає сил, вони всі зникнуть. Тож, перш за все, допоможе ваша нееґоїстична природа, вона допоможе кожному.

Нехай Господь благословить вас всіх!
