Christmas Puja. Ganapatipule (Maharashtra, India), 25 December 1998.

Tänään, kauan sitten, syntyi Kristus. Tiedätte kaikki kertomuksen Hänen syntymästään ja kaikista niistä kärsimyksistä, jotka Hänen täytyi käydä läpi. Hän on antanut meille mallin Sahaja Yogasta, sillä Hän ei elänyt Itseään varten, ei millään tavalla. Hän eli toisia varten työstäen Agnya-chakraa. Voi olla jumalallinen, voi olla hyvin voimallinen, mutta tämä maailma on niin julma, että täällä ei ymmärretä henkisyyttä. Ihmiset eivät ymmärrä henkistä suuruutta. Ja sen lisäksi henkisyyttä vastaan hyökätään monelta taholta. Ihmiset ovat aina tehneet niin. Jokainen pyhimys on saanut kärsiä paljon, mutta uskon, että Kristus joutui kärsimään eniten. Kuten tiedätte, Hänellä oli kaikki Shri Ganeshan voimat, sillä Hän on Shri Ganeshan inkarnaatio. Ensimmäinen voima oli Hänen viattomuutensa.

Hän oli ikuinen lapsi, voidaan sanoa. Hän ei ymmärtänyt tämän typerän maailman julmuuksia ja teennäisyyttä. Ja vaikka sen ymmärtäisikin, mitä sille voi tehdä? Mutta rohkeasti Hän syntyi maahan, jossa ihmisillä ei ollut mitään käsitystä henkisyydestä. Olen lukenut kirjan Hänestä, jossa kerrotaan, että Hän saapui Kashmiriin, jossa tapasi yhden Shalivahana-esi-isistäni. Tämä on hyvin mielenkiintoista, koska se oli kirjoitettu sanskritiksi, ja ehkä kirjan kirjoittaja ei osannut sanskritia, joten hän on vain laittanut kaiken sanskritiksi, mikä ei varmaankaan ole kovin mukavaa länsimaalaisille. Luojan kiitos kirjoittaja ei osannut sanskritia, muuten olisi voinut käydä hullusti. Siinä lukee, että esi-isäni kysyi Kristukselta: "Miksi tulit Intiaan?" Hän vastasi: "Tämä on Minun maani, siksi tulin tänne, sillä ihmiset kunnioittavat täällä henkisyyttä. Nyt elän ihmisten joukossa, jotka eivät ymmärrä henkisyyttä ollenkaan."

Kristuksen keskustelu hänen kanssaan oli hyvin mielenkiintoinen, koska Shalivahana sanoi: "Sitä suuremmalla syyllä Sinun pitää mennä takaisin omaan maahasi opettamaan ihmisille 'nirmala tattwamia'." Se tarkoittaa puhdistautumisen periaatetta. Hän meni takaisin, ja kolmen ja puolen vuoden kuluttua Hänet oli ristiinnaulittu. Itse ajattelen, että suurin ero länsimaisen ja intialaisen teloituksen välillä on se, että - lännessä tappamista pidetään tärkeänä ammattina. Ihmisiä tapetaan pienemmänkin verukkeen perusteella. Jokainen pyhimys tapettiin, tai häntä haukuttiin sekopääksi. Se on paras tapa vältellä henkisyyttä. Kun taas Intiassa, jos pyhimys sanoo jotakin, hänelle ei koskaan väitetä vastaan - ei koskaan. Häntä uskotaan. Koska hän on pyhimys, hän on paljon korkeammalla kuin me.

Oli tietysti myös ilkeitä ihmisiä, jotka piinasivat heitä, mutta yleisesti ottaen ihmiset kunnioittivat heitä. Jos joku on väärä guru, niin normaalisti he eivät jää tähän maahan, koska he tietävät paljastuvansa. He ovat myös niin rahanahneita, että he menevät Amerikkaan tai jonnekin ulkomaille ja asettuvat sinne tekemään rahaa. Tämä on yksi merkeistä, joka ihmisten pitäisi nähdä. Tämä oli ehkä yksi syy siihen, että Kristus syntyi hyvin tavalliseen perheeseen. Lapsena Hänellä ei ollut edes kunnon vuodetta, jossa nukkua. Kaikki on kuvattuna, missä Hän nukkui, kuinka Hänen äitinsä ja isänsä elivät paikassa, jossa oli lehmiä ja vasikoita. Näin osoitettiin, että henkisyys ei tarvitse mitään ylellisyyttä, se ei tarvitse mitään prameilua ja esillä oloa. Se on sisäistä voimaa. Se on sisäistä hehkua ja valoa, joka näkyy automaattisesti.

Sillä ei tarvitse mahtailla. Sellaisella henkilöllä ei ole ymmärrystä rahasta ja muusta, kuten omaisuudesta. Hän kantoi huolta ihmisistä, joilla oli kipuja, jopa spitaalisista, ja Hän yritti parantaa heitä, Hän yritti auttaa monia sairaita, koska siihen aikaan ei ollut sairaaloita eikä lääkäreitä. Hänen huomionsa kohdistui ihmisiin, jotka kärsivät. Hän yritti myös auttaa psyykkisissä vaivoissa. Hän piti monta kaunista vuorisaarnaa. Siihen aikaan ihmiset eivät tavallaan olleet niin materialistisia, joten he kuuntelivat Häntä - ei voi sanoa kuinka moni ymmärsi Häntä. On tärkeää tietää, että jos ei ole oivaltanut sielu, silloin on vaikeaa ymmärtää henkisyyttä. Sellaisen, joka puhuu henkisyydestä, ja sellaisen, joka kuuntelee sitä, on molempien vähintäänkin oltava oivaltaneita. Joten Hänen kauniista elämästään meidän on opittava se, että jollemme ole oivaltaneita sieluja, me piinaamme Kristuksen henkeä.

Näemme sitä tapahtuvan, kaikki ne, jotka puhuvat Kristuksesta. Hän on sanonut hyvin selvästi: "Te huudatte Minua, 'Kristus, Kristus', enkä Minä tunne teitä." Hän sanoi sen hyvin selvästi. En tiedä, miksi tätä ei poistettu Raamatusta. Se tarkoittaa, että ne, jotka puhuvat, saarnaavat ja pukeutuvat näyttääkseen, että ovat henkisiä Kristuksen nimeen, Hän ei tunnista sellaisia. Se on aivan yksinkertaisesti näin. Ja tänä viimeisen tuomion aikana Hän tulee tuomitsemaan koko maailman henkisyyden, eli värähtelyjen perusteella. Hänen tuomionsa on jo alkanut. Olen nähnyt sen. Voi nähdä, että monissa maissa asiat vain katoavat. Kaikki ihmisten ego, kaikki aggressiivisuus ja julmuudet asetetaan kyseenalaisiksi.

Ja nekin, jotka tekivät väärin sodassa, joutuvat tilille. Historiassakin kaikki sellaiset, jotka ovat tehneet väärin yhteisöjä tai ihmisiä vastaan, joutuvat tilille. He eivät saaneet millään tavalla käyttäytyä aggressiivisesti ihmisiä kohtaan ja panna heitä kärsimään. Tämä on Shri Ganeshan periaate, joka toimii Sahaja Yogan kautta. Kristus ei sanonut tätä, mutta Hän sanoi: "Viimeisen tuomion aika on koittava." Yhtäältä Hän oli hyvin lempeä ja myötätuntoinen, ja toisaalta Hän oli todella Shri Ganesha, koska Hän otti sauvan, jolla löi ihmisiä, jotka myivät tavaroita temppelissä. Uskonnon nimissä ei voi käydä kauppaa. Kuinka suuri asia on ymmärtää tämä. Mutta kristityt eivät noudattaneet tätä. En tiedä minne he ovat joutuneet.

Kuten Mahatma Gandhi, joka puhui pelkästään henkisyydestä, 'adhyatmasta', koko ajan. Mutta hänen vallanperijänsä asettivat hänet jonnekin henkisyyksineen ja aloittivat uuden maailman, uudet aatteet ja uuden elämäntavan. Ne, joiden piti olla hänen seuraajiaan, haluavat nyt pubeja joka puolelle ja kaikkea muuta sellaista, voitteko kuvitella? Mahatma Gandhi perusti Intian kongressin, ja kongressin wallahit saivat aikaan kaiken tämän. Minne he johtavat tämän maan? Tämän maan kauneus ja kallein aarre on sen henkisyys. Mihin he ovat menossa henkisyyden sijaan? Intialaiset eivät ole kristittyjä, mutta he kunnioittavat Kristusta, he kunnioittavat Raamattua. Haluan kertoa sen, se on totta, sitä ei tiedetä. He eivät ole kristittyjä siinä mielessä, että heitä ei ole kastettu, mutta he kunnioittavat, koska he ymmärtävät, että Kristuksessa oli niin paljon henkisyyttä.

Hän oli henkisyyden ruumiillistuma. Tässä on intialaisten kauneus: sillä ei ole merkitystä, onko joku hindu tai muslimi. Intiassa oli monia muslimipyhimyksiä ja suufeja, ja kaikki kunnioittivat heitä, sekä muslimit että hindut. Eli Kristusta vastaan ei kenelläkään ole mitään. Päinvastoin, te näitte eilen, kuinka kaikki olivat siitä iloisia, koska he ovat oivaltaneita sieluja. Mutta vaikka eivät olisikaan, Kristusta kunnioitetaan tässä maassa hyvin paljon. He eivät ymmärrä miksi Kristuksen elämää pitää repostella? Miksi Häntä pitää arvostella? Ja miten Hänestä voidaan tehdä loukkaavia elokuvia? Tällaista he eivät siedä, koska heidän kunnioituksensa henkisyyttä kohtaan on paljon suurempaa kuin ulkomaailmassa.

Kristuksen nimeen on tehty niin paljon väärää, on tapettu niin paljon ihmisiä. Kaikenlaiset vääryydet on hyväksytty. Kaikesta tästä johtuen ei ymmärretä, kuinka ihmiset ovat voineet tuomita Kristuksen. Esimerkiksi, Englannissa sain järkytyksekseni nähdä, että kun joku kuolee, silloin juodaan. Kun joku syntyy, silloin juodaan. Juominen on ainoa tapa pitää yllä ihmissuhteita. "Kuinka voitte juoda? ", kysyin heiltä. He vastasivat: "Miten niin? Kristuskin muutti veden viiniksi."

Kysyin: "Milloin?" "Häissä." Sanoin: "Häissä? Ei se ollut viiniä, se oli vain mehua rypäleistä, joita kasvatettiin siellä." Kutsumme sitä nimellä 'drakshas' omalla kielellämme. Miten se voisi olla viiniä? Sen täytyy ensi käydä, sen täytyy mädäntyä, miten se voisi olla viiniä? Tämä on heidän suurin dharmansa - juominen. Mutta Intiassa me tiedämme, vaikka kukaan ei ole sanonut mitään juomista vastaan, mutta tiedämme, että juominen on synnillistä. Sen näkee joka päivä, jokainen tietää, että jos juo, muuttuu aivan sekopäiseksi.

Siitä ei ole mitään sanottavaa uskonnon kannalta, mutta kaikki tietävät, mitä juominen on. Ei niin, etteivätkö ulkomailla tietäisi, he tietävät myös, mutta jotenkin siitä on tullut muotia. Meidänkin maassamme on sellaista ruvettu harrastamaan, en tiedä miksi itsenäistymisen jälkeen ihmiset ovat alkaneet juoda. Joka juhlissa juodaan, myös Kristuksen nimeen jouluna. Se loukkaa pahasti Hänen kaunista pyhää elämäänsä. Kun He tulivat tänne maan päälle, ehkä kaikki Heidän pyhät voimansa tuhoutuivat. Kaikkein paras asia intialaisissa on se, että ainakin he kunnioittavat, he kunnioittavat pyhää paikkaa. Se hyvä puoli heissä on. Ja he tietävät mitä pyhyys on. Nyt heistä on tietysti tulossa hyvin nykyaikaisia ja amerikkalaistuneita.

Mutta silti he tietävät, mikä on väärin, mitä ei pidä tehdä. Sahaja Yogan myötä olen hyvin iloinen voidessani sanoa, että ulkomaalaisistakin sahaja-joogeista on tullut hyvin kauniita. Olen yllättynyt, koska heidän kulttuureissaan ei ole henkisyyttä. En tiedä, miten he saivat jätettyä kaiken joutavuuden ja ovat auenneet kauniisti kuin lootuksen kukat levittäen kaunista henkisyyden tuoksua. Tämä on täydellinen ihme. Kaikki sanovat: "Äiti, emme voi uskoa tätä, miten tällainen on voinut tapahtua? Miten onnistuitte siinä?" Sanoisin, että kaikki on Kristuksen siunausta. He näkivät, kuinka ihmiset toimivat Kristuksen nimeä halventavasti, ja heille kehittyi eräänlainen tietoisuus siitä, että asiassa on varmasti jotain vialla, tämä ei ole Kristusta. Tämä ei ole Hänen pyhän elämänsä mukaista.

Se on jotakin ihan muuta. Tämän takia uskon, että lännessä on suurempi kiire, suurempi nostava voima. Eilen joku tuli kertomaan: "Äiti, ihmiset eivät meditoi kollektiivisesti." Olin iloinen, että sain kuulla sen. Mikään ei ole Sahaja Yogassa niin tärkeää kuin meditaatio, siitä ei ole epäilystäkään. Mutta ulkomaalaiset meditoivat paljon enemmän kuin intialaiset, yllättävää kyllä. Ja ulkomaalaiset miehet ja naiset ovat erittäin hyvin varustautuneita mitä henkisyyteen tulee. Erityisesti venäläiset. Olin yllättynyt, että Amerikassa - venäläiset kertoivat Minulle: "Äiti, nämä amerikkalaiset eivät ole sahaja-joogeja." Kysyin: "Miten niin?" "Heillä ei ole kunnioitusta Teitä kohtaan, he eivät meditoi.

Ne, jotka eivät meditoi, eivät ole sahaja-joogeja." Sanoin: "Olen samaa mieltä." Sitten he laittoivat kaikki amerikkalaiset meditoimaan. En tiedä, miten nämä itäblokin ihmiset, bulgarialaiset, venäläiset ja romanialaiset ovat omaksuneet Sahaja Yogan niin hyvin. Tietysti heillä on kommunismin kirous päällään. Ehkä he tunsivat menettäneensä jotain elämässään ja menivät hyvin syvälle itseensä. ja näin he ovat saavuttaneet sen. Mutta Minun on sanottava intialaisille, että heidän täytyy meditoida. Intialaisissa on pari huonoa piirrettä, ja yksi niistä on ryhmäytyminen. Esimerkiksi, jos he ovat 'brahmineja', he istuvat yhdessä; jos he ovat 'kayastheja', he istuvat yhdessä; jos he ovat 'bhaniyaseja', he istuvat yhdessä. Jos näin ei ole, niin sitten he ryhmäytyvät jonkun muun nimen alla.

Tämä on maani pahin kirous, koska silloin, kun alkaa ryhmäytyä, ei pysty näkemään hyvää muissa, eikä näe koskaan huonoja puolia itsessäänkään. Ryhmäytyminen voi aiheuttaa paljon ongelmia tässä maassa. Kristuksen aikoina ihmiset olivat hyvin erilaisia. He joko olivat kiinnostuneita henkisyydestä, tai sitten eivät. Nyt meillä on ihmisiä, jotka ovat kiinnostuneita henkisyydestä, mutta toinen jalka on edelleen vedessä, jossa ikivanhat ongelmat yhä ovat olemassa. Tämä on maamme turmio. Emme pysty yhdistymään, emme pysty olemaan ystäviä toisillemme. Tietenkään ei Sahaja Yogassa ole näin, siellä asiat on ratkaistu oikein hyvin. Mutta jo Kristuksella aikanaan oli ongelmia opetuslastensa kanssa. Erityisesti Pietarille tapahtui jotakin.

Ja, Kristus sanoi, että Pietari tulee kohtaamaan Saatanan. Koska uskon, että ihmiset joutuvat saatanallisten voimien valtaan. Ja Hän sanoi, että poisti saatanalliset paholaiset monesta ihmisistä ja laittoi ne sikoihin. Se on totta. Saatanallinen voima on olemassa, joka toimii hyvin vahvasti. Mitä enemmän me kehitämme henkistä turvallisuutta, sitä enemmän sekin kehittyy. Saatanallinen voima toimii eri tavalla lännessä ja eri tavalla idässä. Mutta haluaisin kehottaa ihmisiä olemaan tarkkoina, kuinka huomata saatanalliset voimat lännessä. Teihin se ei ehkä vaikuta, koska olette oivaltaneita sieluja, mutta teidän on taisteltava niitä vastaan. Teidän on taisteltava niitä vastaan, esimerkiksi rasismi.

Rasismi elää siellä hyvin vahvana, hyvin vahvana. Ja teidän on taisteltava rasismia vastaan avioitumalla toisten rotuisten kanssa. Mutta Minun on edelleenkin vaikeaa naittaa tumma- ja vaaleaihoista keskenään - tilanne on vaikea. Jos kokeilen sitä, en tiedä miten käy. Kerran meillä oli sellainen tilanne - tämä Minun on kerrottava. Valkoinen, ranskalainen nainen meni naimisiin tummaihoisen miehen kanssa. Sen sijaan, että ranskalainen nainen olisi ottanut komennon, sen tekikin musta mies. Olin aika yllättynyt, että miten siinä näin kävi? Syy oli siinä, että mies saattoi ehkä kostaa, takautuvasti. Ennen kaikkea valtava rakkauden ja kiintymyksen täytyy kasvaa ihmisten välille.

Väri on vain pinnallista. Sillä ei ole mitään tekemistä sisällä olevan rakkauden kanssa. Väri on täysin pinnallista. Luojan kiitos meidän maassamme vaimo voi olla hyvin tummaihoinen ja mies hyvin vaalea, tai päinvastoin. Mutta ihmiset eivät katso asiaa siitä näkökulmasta. En usko, että tässä maassa on sellaista. Mutta meillä on toisenlainen ongelma, tyypillinen ihmisen ongelma, eli syrjintä, egon kautta tapahtuva, josta Minun on sanottava, että Kristus taisteli ihmisen egoa vastaan. Hän syntyi hyvin vaatimattomaan perheeseen, ja Eikä Hän ollut valkoihoinen, ei. Teidän kielellä sanottuna Hän oli ruskea, mutta Intian kielellä Hän oli musta. Mutta henkisyydessä te näette vain valaistuneen henkilön.

Ette näe, mikä ihmisen ihon väri on. Se on hyvin pinnallista. Tämä on mielestäni yksi länsimaisen elämän vihollisista, joka olisi taltutettava. Materialismi on toinen sellainen. Mutta kaikista pahin Kristuksen vastainen asia on moraalittomuus. Moraalittomuus on täysin hyväksyttyä lännessä. Kaikenlainen moraaliton käytös hyväksytään. Sanotaan, että jos nämä moraalittomat ihmiset äänestävät jotakin henkilöä, hänestä tulee Amerikan presidentti. Silloin kaikki on hyvin, ei haittaa, kaikenlainen moraalittomuus on sallittua. Mutta se on täysin Kristuksen vastaista, täydellisesti.

Ihmiset eivät ymmärrä, että moraalittomuus johtaa heidät maailmaan, josta en tiedä miten sen nimeäisin, koska se on pahempi kuin eläimellinen maailma. Ihmiset ovat niin moraalittomia, että kuuntelevat sellaistakin kuin Freud, aivan kuin olisivat vailla aivoja, vailla henkeä, kun edes noteeraavat sellaista ihmistä. Vain Sahaja Yogaan tulon jälkeen voi ottaa mallia Kristuksen elämästä. Kaikki menneisyys on mennyt ja päättynyt. Tänään olette oivaltaneita sieluja, ja moraalisuus on teidän vahvuutenne. Unohtakaa menneisyys, ja olen varma, että saatte paljon ihmisiä Sahaja Yogan lipun alle, jos vietätte hyvin moraalista elämää. Samalla meillä on toinenkin paha vihollinen, joka on kiukku. Ihmiset sanovat ylpeinä: "Nyt minä suutun. Tiedätkö, olen hyvin vihainen." He eivät häpeä sanoa sellaista, ja he toistavat sitä: "Olen hyvin vihainen", aivan kuin ei olisi mitenkään väärin sanoa: "Olen vihainen".

Nyt sanotaan: "Minä vihaan sinua". Kuvitelkaa, jos jossain Intian kielessä sanottaisiin näin, se tarkoittaisi: "Minä teen syntiä". Kaikki aggressiivisuus syntyy kiukusta. Jos jonkun pitää olla kiukkuinen, hänen pitäisi olla kiukkuinen itselleen. Paras tapa päästä eroon kiukusta on tukistaa itseään, purra itseään, tai huitaista itseään tyynyllä. Se on ehkä paras tapa päästä eroon kiukustaan. Mutta miettikää miksi olette kiukkuinen? Joskus se on täysin hyödytöntä. Joskus siinä ei ole mitään mieltä. Joskus se on aivan raivostuttavaa, typerää.

Mutta heti kun lopetatte sanomasta: "Olen hyvin vihainen", se loppuu siihen. Sillä hetkellä teidän pitäisi ymmärtää, että kaadutte maahan täydellisesti. Kristus ei puhunut tällaisista hienojakoisista asioista, joista Minä olen puhunut teille, koska se tehtävä jätettiin Minulle. Miten voi ilman oivallusta puhua ihmisille hienojakoisista asioista? Ei voi. Viime kerralla puhuin teille värähtelyistä, mitä ne ovat, mitä ne edustavat, ja miten saatte hienojakoista energiaa, jota kutsumme nimellä 'tanmatra', puhuin valostamme - 'tejas', vedestä - 'jala' ja 'prithvistä', 'agnista'. Mutta en kertonut eräästä erityisestä asiasta, jota englannin kielessä nimitetään eetteriksi. Eetteri on energia, jota hallitsee toinen 'tanmatra', jota kutsumme nimellä 'akash'. Se on erityinen juuri tänään, koska Kristuksen avulla, joka uhrasi elämänsä avatakseen Agnya-chakramme, olemme päässeet 'akashan' tasolle. Ilman Häntä se ei olisi ollut mahdollista.

Meillä on yleistä kommunikaatiota. Esimerkiksi, voimme puhua ihmisille, voimme sanoa asioita, voimme myös käyttää sormiamme ilmaisemaan itseämme, käsiämme kommunikoimiseen. Mutta, värähtelyillä kommunikoimiseen meillä on oltava värähtelyjä. Muuten ei voi tuntea toista ihmistä. Mutta jos on Agnyan tasolla, eli mielen tasolla, täysin mentaali, silloin värähtelytkin hupenevat siinä mielessä, että ette tiedä mitä ihmiset todella tarkoittavat. Ette pysty arvioimaan värähtelyjänne, koska nämä värähtelyt ovat mielen tasolla. Ihmiset sanovat: "Äiti, me tarkistimme värähtelyistä". Sanoin: "Niinkö?" Jos teillä ei ole värähtelyjä, miten voitte tarkistaa niistä? Se on hyvin yleistä.

"Me tarkistimme värähtelyistä", "me tunsimme värähtelyistä". Se ei ole mahdollista, koska olette niin mentaaleja. Kristus teki sen, että nosti teidät pois mentaalilta tasolta. Se on todella vaikea tehtävä. Siitä taas olen yllättynyt, että kristinuskoisten mentaalisuus on kaikkein pahin. Heidän mielensä on täysin juuttunut tänne, kuin, miksi sitä sanoisi, kuin Delhin sumu, siitä ei pääse läpi. Juuri sen Kristus mursi. Kuinka kiitollisia meidän tulisi olla Hänelle, että Hän poisti ihmisen ylösnousemisen suurimman esteen, ja se oli tämän Agnyan, tämän mentaalin olemuksen murtaminen sisällämme. Me luemme kuin hullut, kuuntelemme ihmisiä kuin hullut, pidämme sellaisista, jotka ruokkivat mentaalia olemustamme. Tällaiset ovat niin mentaaleja, niin väittelynhaluisia, ajattelevat vain omaa älykkyyttään, eikä heille voi sanoa muuta kuin: "Hyvä on, namaskar."

Heidän mentaalia asennettaan vastaan ei voi taistella. Siksi Kristusta pitää palvoa sellaisten ihmisten, jotka ovat hyvin mentaaleja. Mentaali hölynpöly on antanut ihmisille suuren ylemmyyden tunteen. "Ooh, mitä sitten, vaikka teemmekin kaikenlaista? Mitä vikaa siinä on?" He eivät pysty muuttamaan itseään, sillä vasta sen jälkeen, kun on päässyt tämän mentaalisen rajan yli, pystyy näkemään itsensä. Ette pysty itsetarkkailuun. Ette pysty näkemään itseänne. Näette kyllä muut: "Sahaja-joogit ovat sellaisia, sahaja-joogit ovat tällaisia", kaikkea tällaista. Mutta ette näe itseänne, koska kaikki on mentaalia.

Mentaali asenne pitäisi vaimentaa täydellisesti Herramme Jeesuksen Kristuksen avulla. Mutta kun Hänkin on mentaali, aivoissanne Kristuskin on mentaali, mitä voi tehdä? Hän, joka mursi mentaalisuuden, on myös mentaali - olette muuttaneet Hänet mentaaliksi, kuin kivipatsaaksi. Ensiksi meidän pitää sanoa itsellemme: "älä ajattele, älä ajattele, älä ajattele, älä ajattele", neljä kertaa, ja sitten voitte nousta asian yläpuolelle. Tämä on erittäin tärkeää. Meditaatiossa teidän on noustava mielen yläpuolelle. Kiitos Kristukselle, että Hän istuu Agnyassa lopettamassa tämän mentaalisen joutavuuden. Ehkä olisi parasta, että ihmiset lopettaisivat lukemisenkin. Jopa Minun luennoistanikin tulee mentaaleja. Mitä tehdä?

Eli, jotenkin kaikki, minkä ihmiset kuulevat, muuttuu mentaaliksi. Sitten he kyselevät Minulta: "Äiti, sanoitteko tällä tavalla, mitä tarkoititte -" Sanoin: "Sanoin sen, että tulisitte ajatuksettomiksi, jotta tyrmistyisitte. en siksi, että voisitte istua analysoimaan sitä, ei, ei, ei. Sanoin sen siksi, että järkyttyisitte täysin ja tyrmistyisitte." Paras asia teille kaikille on tulla ajatuksettomiksi. Se on Kristuksen siunaus, sen Hän tuli tekemään teille. Ja olen varma, jos alatte työstää asiaa, niin älkää laittako huomiotanne muihin. Älkää reagoiko, älkää reagoiko. Ihmiset reagoivat kaikkeen minkä näkevät. Miksi pitäisi?

Mitä hyötyä siitä on? Mitä te sillä reaktiollanne teette? Reagointi ei saa mitään muuta aikaan kuin ajatuksien aaltoja mielessänne, sen olen sanonut satoja kertoja. Ja nyt teidän on tultava täydellisen ajatuksettomiksi tämän pujan jälkeen. Jos näin tapahtuu, uskon, että olemme saavuttaneet paljon. Se on suurin siunaus, jonka Kristus on antanut teille, ja siitä teidän pitää todella nauttia. Vain silloin tämä 'akash tattwa' teissä alkaa toimia. Ja miten se toimii? Teidän huomionne kautta, se toimii Minulla, kuten tiedätte. Saan aikaan monia asioita huomiollani.

Miten? Huomioni vain menee ajatuksettomaksi, täysin ajatuksettomaksi. Se menee minne menee - ja toimii. Mutta jos laitatte huomionne koko ajan ajattelemiseen, niin silloin se ei tee sitä työtä, jota sen pitäisi. Huomio toimii ihmeellisesti, jos olette ajatukseton, muuten se ei toimi. Se täytyy nousta omasta itsestänne, sitten muista aina ihmisyyden korkeammalle tasolle, jossa kommunikoitte taivaan kanssa, voimme kutsua sitä 'tanmatraksi', tai olennaiseksi, tai eetterin syvimmäksi olemukseksi. Eetterin avulla teillä on televisio ja puhelin. Sehän on täysi ihme. Mutta 'tanmatran' avulla voitte istua täällä ja tehdä työn. Se toimii, vain huomio tekee työtä.

Minä tiedän sen. Tekin tiedätte oikein hyvin. Teidän ei tarvitse pyytää Minua laittamaan huomiotani, voitte laitta itse, ja kaikki toimii. Se on erittäin tärkeä asia, mikä teillä on. Minusta se on kaikkein tärkein - kun teillä on se, ei ole ongelmia. Aloitamme ilmentymisemme maaelementistä. Sitten 'agni'-elementistä, sitten 'jala'-elementistä, ja sitten tulemme 'tejas'-tasolle, jolloin kasvot alkavat loistaa. Viimein tulemme ajatuksettomaan tietoisuuteen, jonka kautta huomiomme on täysin vapaa tekemään jotain erityistä työtä. Mutta jos ajattelette koko ajan, silloin tämä huomio-parka on niin kiireinen, niin kiireinen. Teidän ei tarvitse pyydellä Minulta; "Äiti, olkaa hyvä ja laittakaa huomionne." Voitte laittaa itse ja hoitaa asian.

Tässä huomion tilassa ette tunne mitä teillä on, missä seisotte, mitä teillä on päällänne, mitä muut tekevät - ei mitään. Olette yhtä itsenne kanssa. Se on elämää täynnä huumoria. Niin paljon huumoria, Niin paljon iloa. Niin paljon onnellisuutta, että ette välitä mistään sellaisesta, josta ihmiset tavallisesti välittävät. Joten, Sahaja Yoga toimii nyt hyvin monessa maassa. Olen teistä ylpeä, hyvin ylpeä. Ja nyt, kun se leviää myös Afrikan maihin, se tekee Minut todella tyytyväiseksi. Te pystytte kaikki levittämään sitä; saatte sen toimimaan. Tulkaa vain ajatuksettomaan tietoisuuteen, mikä on Kristuksen siunaus.

Jos se toimii, tulette nauttimaan siitä täydellisesti. Jumala siunatkoon teitä.