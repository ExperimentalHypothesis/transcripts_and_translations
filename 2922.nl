Shri Mahakali Puja, Lonawala, Maharashtra (India), 19 December 1982.

Nederlandse vertaling versie datum; 2024-0426

Welkom aan alle Sahaja yogi's in dit grootse land van yoga. Vandaag moeten we eerst en vooral het verlangen binnen in onszelf vestigen dat wij zoekers zijn, en dat wij onze volle groei en maturiteit moeten bereiken. De puja van vandaag is voor het hele universum. Het gehele universum zou verlicht moeten worden met je verlangen. Jullie verlangen zou zo intens moeten zijn dat het de zuivere vibraties van Mahakali Shakti uitzendt, dat het zuivere verlangen is om de Spirit te bereiken. Dat is het echte verlangen. Alle andere verlangens zijn als waanvoorstellingen. Jullie zijn de mensen die speciaal door God gekozen zijn, eerst en vooral om het verlangen uit te drukken en dan dat intense verlangen te vestigen. Met dat intense verlangen van zuiverheid moeten jullie de hele wereld zuiveren, niet alleen de zoekers, maar ook hen die geen zoekers zijn. Jullie moeten een aura van verlangen rond dit universum creëren om het opperste te bereiken: de Spirit.

Zonder verlangen zou dit universum niet geschapen zijn. Dit verlangen van God is de Heilige Geest. Het is die alles doordringende kracht, het is de Kundalini binnen in ons. De Kundalini heeft slechts één verlangen - dat is de Spirit te zijn en bij al het andere wat je verlangt stijgt de Kundalini niet. Alleen wanneer zij weet dat dit verlangen wordt vervuld bij iemand die de zoeker tegen komt, wordt zij gewekt. Als je geen verlangen hebt, kan niemand haar doen opstijgen. Sahaja yogi's moeten nooit hun verlangen aan andere mensen opdringen. De eerste hindernis die je tegenkomt zodra je realisatie hebt gekregen is, dat je aan je familie begint te denken. Je begint te denken: "Mijn moeder heeft het niet gekregen, mijn vader heeft het niet gekregen, mijn vrouw heeft het niet gekregen, mijn kinderen hebben het niet gekregen". Jullie moeten weten dat deze relaties werelds zijn. Het Sanskriet ervoor is lokik , zij zijn niet alokik, ze zijn niet voorbij de wereldse relaties. Dit zijn wereldse relaties en deze gehechtheden zijn werelds. Als je dus die kracht in de kaart speelt, zoals jullie weten, staat Maha Maya Shakti jullie toe ermee te spelen.

Jullie gaan je gang maar, zolang als je wil. Mensen komen met hun relaties bij me aan, hun ouders, deze en gene, en uiteindelijk ontdekken zij dat wat ze deden erg verkeerd was. Zij verloren zoveel kostbare momenten, zovele uren, zovele jaren, zij verknoeiden hun energie aan mensen die nooit enige attentie van de moeder verdienden. Hoe sneller je dat beseft hoe beter. Dat dit verlangen mogelijk binnen in jou is en misschien niet in één van je zogenaamde wereldse relaties, het maakt geen verschil uit. Zoals toen Christus werd verteld dat zijn broers en zusters buiten stonden te wachten, zei hij: "Wie zijn mijn broers en wie zijn mijn zusters?" Daarom moet men begrijpen dat zij die zich steeds met de problemen van hun familie inlaten en mijn aandacht trekken, moeten weten dat ik gewoon mee speel.

Het heeft geen enkele waarde voor jullie. Voor je spirituele groei is het eerst en vooral belangrijk dat je geen verlangen hebt, verlangen betreffende je familie en kennissen. Dit is het eerste principe om Mahakali kracht te vestigen. Speciaal in India waar de mensen veel te veel aan hun familie gehecht zijn, is het een groot probleem. Als je iemand realisatie geeft, dan ben je verbaasd te zien dat al de relaties die ze hebben een grote bundel van bhoots zijn. En zodra je realisatie geeft aan een persoon, ben je klaar voor moeilijkheden, alle bhoots lopen langzaam binnen, kwellen mijn leven, verknoeien mijn energie en zijn 'absoluut' waardeloos. Jullie zouden moeten begrijpen dat dit niet bepaald voorspoedig is. Als jullie je tijd willen verknoeien, zal ik jullie toestaan je tijd te verknoeien. Maar als je snel wil opstijgen, moet je eerst en vooral onthouden dat dit relaties zijn die absoluut wereldse relaties zijn en dat dit niet jullie zuivere verlangen is. Tracht dus jullie zuiver verlangen van jullie wereldse verlangen te scheiden. Het betekent in geen geval dat je je familie moet opgeven, dat je je moeder moet opgeven, dat je je zuster moet opgeven. Niets daarvan, maar je slaat hen gade en ziet hen zoals je ieder ander zou zien en bekijk dan voor jezelf of zij echt vol verlangen zijn of niet. Als zij in orde en goed zijn zouden zij niet gediskwalificeerd moeten worden, omdat zij jullie relaties zijn.

Het werkt langs twee kanten, als zij niet gekwalificeerd kunnen worden omdat ze jullie relaties zijn, kunnen ze niet gediskwalificeerd worden omdat ze jullie relaties zijn. In Sahaja Yoga maak je van je verlangen een zuiver verlangen. Jullie moeten uit zoveel dingen geraken, maar mensen die gehecht zijn aan hun familie en gebonden zijn aan hun familie, moeten ervoor zorgen dat zij Sahaja Yoga aan niemand van hun relaties opdringen. Dring hen tenminste niet aan mij op.

Ik ben al sinds dagen aan het spreken. Ik moet over Shri Krishna spreken anders denkt hij dat ik enkel over Mahalaki zal spreken.

Welnu, dit verlangen binnen in ons, dat de Mahakali kracht is, die zich manifesteert, komt op zoveel manieren tot ons. Zoals ik jullie eerst vertelde komt zij tot ons na realisatie omdat jullie allen Sahaja yogi’s zijn, om iets te doen op het vlak van onze relaties. Dan, is het tweede verlangen dat tot ons komt, te proberen de mensen die onze relaties zijn te genezen. Dit is het tweede verlangen. Jullie zouden bij jezelf moeten voelen en zien dat dit met velen van jullie gebeurd is. Dus van lepra tot een kleinigheid zoals een verkoudheid of niezen of wat ze ook hebben. denken zij dat zij alles naar moeder moeten brengen, En ook alle zorgen betreffende de familie moeten naar mij toe gebracht worden, simpele dingen zoals in verwachting zijn of niezen, erg simpele dingen die zo natuurlijk zijn, vragen jullie aandacht.

Wanneer zij dan jullie aandacht hebben, dan zeg ik, "Ga er mee door, probeer het indien mogelijk, op te lossen". Maar als jullie hen niet in jullie aandacht hebben, dan zijn ze in mijn aandacht. Jullie laten hen in mijn aandacht, ik zal dat regelen. Maar dan wordt het een cirkel zonder einde, het is een erg subtiele projectie van de hersenen die denken: "In orde. Moeder, wij hebben dit geval niet in onze gedachten, u kunt er beter voor zorgen". Maar dit is niet de juiste manier. Wij zouden slechts een intens verlangen binnen in onszelf mogen hebben, ben ik de Spirit geworden? Heb ik het opperste bereikt? Ben ik boven de wereldse verlangens uitgerezen? Reinig! Zodra je begint jezelf te reinigen, wat er ook uit valt, ik zorg ervoor. Dit is slechts een verzekering maar geen garantie. Als het mijn aandacht verdient, zal ik er zeker voor zorgen. Jullie moeten je aandacht meer waarde geven, zoals ik mijn aandacht waarde geef. Ik denk dat jullie je aandacht meer moeten waarderen dan ik, omdat ik de dingen in mijzelf erg goed kan regelen, daar alles binnen mijn aandacht is. Maar proberen jullie je verlangens van de wereldse problemen die jullie tegen komen uit te zuiveren. Als jullie het dus verder uitbreiden, dan begin je te denken. "Moeder hoe zit het met de problemen van ons land?" In orde, geef me de kaart van jullie land.

Klaar, dat is meer dan voldoende. Reinig dan jezelf, het verlangen dat je hebt, laat het voor wat het is. En zodra je gezuiverd bent, zal dat gebied door je aandacht bedekt worden. Het is erg interessant. Je kunt er slechts licht op werpen wanneer je er over heen bent. Maar als je er in zit, is je licht verborgen. Er komt geen licht uit. Jullie moeten boven dat verlangen uitstijgen. Iedere keer als er een verlangen opkomt, stijg je er boven uit, totdat je licht uitstraalt over dat wijdere probleem dat je ziet, dat waarvan je denkt dat het door mij moet worden opgelost. Dit zijn al mijn hoofdzorgen die jullie op jezelf projecteren. Jullie moeten maar één ding doen, dat is de Spirit worden. Dat is alles. Het is een simpel iets, de rest is mijn hoofdzorg. Het probleem waarmee jullie nu je verlangen naar het collectieve moeten uitdragen, moet totaal anders zijn. Om jullie zuiverheid te vestigen, om geurig te zijn met jullie zuiverheid, moet jullie aandacht aan de andere kant zitten. Nu staan jullie niet tegenover mij, maar jullie staan met mij tegenover de hele wereld. Zie je, de hele houding zal veranderen. De houding zou moeten zijn: Wat kan ik geven? Hoe kan ik geven? Wat is mijn vergissing in het geven? Ik moet oplettender zijn, waar is mijn aandacht. Ik moet meer oplettend zijn naar mijzelf toe, wat ben ik aan het doen? Wat is mijn verantwoordelijkheid? Jullie moeten ernaar verlangen zuiver te zijn. Jullie moeten zuiver verlangen zijn, hetgeen betekent dat jullie de Spirit moeten zijn. Maar wat is jullie verantwoordelijkheid tegenover jezelf? Jullie moeten verlangen dat jullie verantwoordelijkheid naar jezelf toe zich zou verwerkelijken, volledig zou zijn. Dat wat jullie verantwoordelijkheid naar Sahaja Yoga toe betreft!

Wat is je verantwoordelijkheid voor Sahaja Yoga - die het werk van God is, dat gestart is en jullie zijn mijn handen. Jullie moeten het werk van God doen en jullie moeten de anti-God elementen bevechten, de satanische elementen. Jullie zijn niet meer verantwoordelijk voor jullie familie. Zij die dat wel zijn, zijn de halfbakken Sahaja yogi’s. Zij zijn waardeloos, absoluut goed voor niets. Zij zullen allemaal uitvallen, hun families zullen lijden en ik weet dat dit zal gebeuren. Omdat de krachten nu samen komen op zo een manier, dat het uitsorteren zal beginnen. Jullie verantwoordelijkheid voor jezelf om de Spirit te zijn. Jullie verantwoordelijkheid voor Sahaja Yoga. Jullie verantwoordelijkheid om mij beter en beter en beter te begrijpen. Jullie verantwoordelijkheid om dit mechanisme te begrijpen, dat zich binnen in je bevindt. Jullie verantwoordelijkheid om te begrijpen hoe dit mechanisme alles uitwerkt. Verantwoordelijkheid bestaat erin te weten hoe zelf een guru te worden. Jullie verantwoordelijkheid om een eerbare en verheerlijkte persoonlijkheid te worden.

Verantwoordelijkheid om een respectabele persoonlijkheid te zijn en niet een goedkope persoonlijkheid. Ieder van jullie is het hele universum waard, als je tot dat niveau wil stijgen. Universums van universums kunnen aan jullie voeten geworpen worden, als jullie tot dat niveau willen stijgen, tot die omvang die binnenin jullie is om te koesteren. Die mensen die nog steeds op een laag niveau willen leven kunnen niet stijgen. Bij voorbeeld, hebben de westerse Sahaja yogi's bepaalde problemen van het zondigen tegen de moeder en de oosterse Sahaja yogi’s hebben het probleem van het zondigen tegen de vader. Het is helemaal niet moeilijk voor jullie allen om er uit te komen. De aandacht moet zuiver gehouden worden. In Sahaja Yoga kennen jullie al de methoden, waarmee deze aandacht door iemand zuiver gehouden kan worden. Als de aandacht niet zuiver is, dan zal dit verlangen altijd aangevallen worden door allerlei flauwe, onzinnige dingen die geen betekenis hebben voor jullie spirituele groei. Welnu, een persoon die een goede Sahaja yogi is, maakt zich niet druk om zijn kleding, of wat anderen tegen hem zeggen, wat anderen van hem zeggen, hoe zij zich naar hem toe gedragen.

De aandacht is niet gericht op kritiek, zoals deze persoon is zus, die persoon is zo. Noch is er de agressiviteit van iemand anders, omdat niemand de ander is. Maar het probleem als ik dat zeg is, dat niemand denkt dat ik het zeg tegen ieder van jullie. Degenen die agressief zijn nemen die rol aan en diegenen die non-agressief zijn denken anders. Als ik iets zeg tegen een persoon die agressief is, dan denkt hij die niet agressief is onmiddellijk aan de agressieve en niet aan zichzelf. Jullie beginnen onmiddellijk je gedachten naar de andere persoon te verschuiven en vinden fouten bij andere mensen. Dit verlangen wordt dus geleidelijk aan minder en minder door de zware druk die er op wordt gebracht. Daarom is de waakzaamheid erg belangrijk, complete waakzaamheid, satarkta, om onze aandacht zuiver te houden voor de voeding van ons zuiver verlangen. Verlangen komt van jullie hart en jullie zijn zo gebouwd dat je Brahmarandhra ook het hart is.

Als je geen schoon hart hebt zal het niet schoon blijven. Er zijn mensen die denken dat zij in orde zijn als zij groots over Sahaja Yoga praten en al dat, zij zijn in orde. Maar zij houden zichzelf voor de gek als het hart niet open is, en dit gesloten is (de Sahasrara). Probeer daarom jullie hart te openen door het te projecteren. Wanneer jullie vandaag deze puja doen en jullie aanbidden Mahakali en deze speciale yagna hoop ik, dat wij definitief deze aura vestigen en het universum verlichten. Maar jullie zouden voor jezelf moeten kijken, hoeveel jullie hieraan hebben meegewerkt. Denk ik nog steeds aan andere mensen? Denk ik nog steeds aan mijn flauwe kleine problemen of denk ik aan mijn Spirit? De linkerkant begint en eindigt dus met Shri Ganesha. Shri Ganesha heeft slechts één basiskwaliteit. Hij is volledig onderworpen aan zijn moeder. Hij kent geen andere God. Hij kent zelfs zijn vader niet. Hij kent alleen zijn moeder en geeft zich volledig aan haar over. Maar dit zuivere verlangen moet actie hebben, waarover ik jullie later zal vertellen als we meer puja's en meer puja's zullen hebben. Maar laat ons vandaag onszelf vestigen in dat zuivere verlangen om de Spirit te zijn. Als het nu de westerse hersenen betreft zullen zij zeggen: hoe? De vraag komt altijd weer, hoe moet het gedaan worden? Zal ik het jullie zeggen?

Het is erg simpel. Adi Shankaracharya schreef Vivek Chudamani en zo veel andere boeken en verhandelingen en dan gingen al die geweldige intellectuelen achter hem aan en ze zeiden: "Hoe dit en hoe dat en hoe..." Hij zei, vergeet deze mensen. Dan schreef hij Saundarya Lahiri, gewoon de beschrijving van zijn moeder en zijn toewijding aan haar. Elk complet dat hij schreef is een mantra. Het is niet de overgave van je verstand via je verstand, maar de overgave van het hart. Het is absoluut de overgave van je hart. Westerse Sahaja yogi's weten zeer goed hoe er aanvallen en aanvallen van negativiteit op hen zijn geweest, speciaal toen er vreselijke mensen zoals Freud kwamen om hun basis, de wortels te vernietigen. En hoe het Westen het blind aanvaardde, en hen zo op het pad naar de hel bracht. Dat alles moest worden uitgebracht.

Dat is allemaal onzin, het is absoluut verkeerd en het is de anti-God activiteit. Dan zal je beseffen dat je voluit zal vechten, en zeggen: "Dit is de vernietiging van onze basis, onze wortels. Als onze moeder de bron is van alles dat verheven en nobel is, alles dat voedt, alles dat veredelt, emancipeert, dan snijd je ons af van onze wortels." Jullie werden, denk ik, beschouwd als een beestachtig soort wezen en hij wil ons allemaal naar beneden halen tot dat lager niveau van menselijke wezens, die als geestelijk zieke gevallen bestaan, ik weet het niet. Het is dus belangrijk voor jullie om te begrijpen dat al die aanvallen over jullie kwamen, en let erop, je met geen enkele van hen te identificeren. Als laatste zou ik willen zeggen, dat jullie naar dit land zijn gekomen om de wortels te zien en niet de scheuten. Verander je gedrag, je westerse stijl. De telefoons zijn niet goed, je krijgt geen telefoontje gedaan hier. De postdienst is vreselijk. De spoorwegen zijn het ergste. Ik zou dit niet moeten zeggen, want wij zijn hier in een gebouw van de spoorwegen.

Maar, de mensen zijn geweldig. Zij weten wat 'dharma' is. Zij zijn niet op de één of andere manier aangevallen wat de Kundalini betreft, Shri Ganesha zit hier. Hoe durft iemand dit grote Maharashtra aan te vallen, dat acht Ganesha's heeft om het te beschermen? Ik weet niet of Mahashtrians dit weten. En zovele marutis, wie kan dan dit land aanvallen. Er zijn geen negatieve aanvallen, behalve dan die van een op geld georiënteerde soort. Dat is de enige vloek die zij hebben. Als zij daar uit kunnen komen zijn het grootse mensen. Jullie zijn niet naar dit land gekomen om van het comfort van het Westen te genieten, maar van het comfort van de Spirit. Verander dus jullie houding tegenover India. Ik bedoel niet, de luchtvaart maatschappij India, in geen geval. Dat is een verkeerde gedachte, dat je met Air India naar hier moet komen, omdat je een Sahaja yogi bent. In het geheel niet. Air India heeft niets te doen met Sahaja Yoga. Al onze spoorwegen, dat alles, zij hebben niets te maken met Sahaja Yoga, tot nu toe. Wees dus vaderlandslievend en gebruik je eigen luchtvaartmaatschappij in 's hemelsnaam.

Als je hier aankomt, zal je zien dat de mensen erg onschuldig zijn. Ze kunnen Freud niet begrijpen. Je kunt er met hen niet over praten, het gaat te ver voor hen. Ze zijn meer hoogstaand wat dit betreft, omdat zij niet zo zijn aangevallen terwijl jullie hoger staan in die zin dat jullie er uit gekomen zijn ondanks het feit dat jullie aangevallen werden. Jullie draaien gewoon je hoofd om en jullie zijn aan de andere kant. Dat is geweldig. Jullie kunnen er dus op vertrouwen dat er zoveel mensen zijn die hetzelfde geloven als jullie, in dit grote land waar een grote bevolking is om je te ondersteunen. Jullie zouden je dus niet verloren moeten voelen. Vandaag moeten we beginnen met de Mahakali Tatwa Puja. En dit is de dag van Gauri, je zou kunnen zeggen, de dag van Gauri en Ganesha vandaag. Alhoewel het volgens het tijdsschema niet klopt, dat is mogelijk, maar laat ons wat mij betreft, binnenin onszelf op ons subtielere niveau het verlangen vestigen om zuiver en gereinigd te zijn, weg van alle barrières en onzuivere dingen die zich binnenin ons bevinden. Verlang ernaar grote Sahaja yogi's te zijn. Verlang ernaar verantwoordelijke Sahaja yogi’s te zijn. Verlang ernaar onderworpen te zijn aan jullie moeder. Het is niet moeilijk, dat is het gemakkelijkst, het laatste is het gemakkelijkst, want wat geef je over? Ik wil niets van jullie, behalve dat jullie mijn liefde aanvaarden. Overgave betekent alleen maar dat jullie je hart openen om mijn liefde te aanvaarden. Geef dat ego op, dat is alles en het zal uitwerken. Ik probeer mijzelf in jullie hart te duwen en ik zal mij daar zonder twijfel vestigen.

Hier begint het Hindi gedeelte, dat niet vertaald is.

Mahakali heeft een speciale kwaliteit om te wenen, want zij is links. Als zij hulpeloos is en niet kan handelen weent zij, dat is haar enige manifestatie, namelijk dat zij verlangt en als zij dat verlangen niet kan uitwerken weent zij, er is maar weinig dat zij kan doen in die hulpeloosheid. En als zij soms vol liefde is, zoals ik jullie hier vandaag allemaal naartoe heb zien komen en al deze mensen die hier zitten, als zij zichzelf niet volledig kan uitdrukken, vanuit het hart, dan voelt zij ook die vreugde die vloeit en dan komen er tranen.

Moge God jullie zegenen voor deze puja.

Ik hoop dat jullie het allemaal op die manier aannemen dat het meest subtiele in jullie opgewekt zal worden, de gevoeligheid op welke manier ook, en de liefde die een hoogtepunt bereikt in de vreugde. Liefde die bloeit in de geurigheid van de vreugde zal zich in de puja van vandaag manifesteren.

Moge God jullie zegenen.

