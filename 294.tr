Tavsiye, “İç Gözlem ve Meditasyon”. Seminer 1. Gün, Shudy Camps (İngiltere),  18 Haziran 1988

Bu yıl İngiltere'de public programlar olmayacağını düşünüyorum çünkü belli bazı meseleler var. Ancak, ne zaman ki, vaziyeti şu veya bu şekilde değiştiren bir durum meydana gelirse, tüm bu değişimin arkasında bir amaç olduğunu derhal anlamak zorundayız ve bu durumu açık yüreklilikle hemen kabul etmeliyiz - Divine bizden değişmemizi istiyor. Diyelim ki Ben bir yolda gidiyorum ve insanlar Bana "siz kayboldunuz Anne" diyorlar. Peki, Ben asla kaybolmam çünkü Ben kendimdeyim! Ama demek ki Benim bu yoldan gitmem gerekiyordu, mesele budur. Bunu yapmalıydım ve işte bu yüzden bizler...  böyle olmalıydı, bu şey o yolda değildi ve Ben yolumu kaybettim. Eğer böyle bir anlayışınız ve kalbinizde böyle bir tatmin hissi varsa, o zaman hayatın düşündüğünüzden çok daha değerli olduğunu göreceksiniz. Şimdi, görülüyor ki, biz bu yıl kesin olarak public programlar düzenlemeye karar verdik  ama public programları yapamadık, Ben bunun sebebi ne, diye düşündüm. Yani bunun sebebi,  kendimizi daha bir sağlamlaştırmak zorunda olmamızdır. Yaşayan bir ağacın büyümesi sırasında, değişmesi gerekene kadar ağaç belli bir yönde hareket eder çünkü o taraftan güneş gelmiyordur, belki de oraya kadar ulaşan bir su seviyesi yoktur. Bu yüzden ağaç değişmeye başlarlar. Aynı şekilde,  bizler Tanrı'nın ellerindeyiz ve eğer bazı planlar değiştiyse, bu bizim üzerimize geri yansır ve kişi, bunun nedenini görmesi gerektiğini anlamalıdır.  Ve bunun sebebi, sağlamlaşmamızın gerekiyor olması. Sahaja Yogilerin durumlarını sağlamlaştırmaları çok önemlidir. Kendinizi sağlamlaştırmanız için ilk şey, iç gözlem yapmanızdır. İç gözlem yapmak zorundasınız, içinizdeki ışığı yansıtmak ve sizin Sahaja Yoga'da şimdiye kadar neler yaptığınızı kendinizin görmesidir. Neredeydiniz, ne kadar ilerlediniz ve daha ne kadar ileri gitmeniz gerekiyor. Sizde eksik olan şey ne?

Herhangi bir bhoot'u yada içinizdeki herhangi bir badhayı veya herhangi birisini suçlayarak  kendinizi haklı çıkarmayarak, çok tarafsız bir şekilde kendinizi görmeye başladığınız zaman, şaşıracaksınız. Kendinizi düzgün bir şekilde sağlamlaştıramadığınız zaman, eğer sizde neyin yanlış gittiğini [görmeye] başlarsanız, hala sizde kalıcı şekilde duran ve  düzeltilmesi gereken sorunlar var olmasına şaşıracaksınız. Şimdi, bu sorunları çok net bir şekilde görebilirsiniz. "Benim içimde bu doğru gitmedi" diyerek, Ruh ‘un ışığında onları çok net bir şekilde görebilirsiniz. Fark ettiğim en ilginç şeylerden birisi de, Sahaja Yoga'nın her zaman bir tür maya (illüzyon) ile kaplı olmasıdır. Ve bu maya cehalettir, bazen tam  cehalettir, bazen de kısmi. Şimdi, Sahaja Yogaya girdiğiniz zaman kutsanırsınız. Belki siz kutsandınız, aileniz kutsanır, çocuklarınız kutsanır. Fizik varlığınızda bir şekilde kutsanır. Mali açıdan da kutsanırsınız, iş bulursunuz, para kazanırsınız, gerçekten mucizevi olağanüstü bir şeyler elde edersiniz. İnsanlar bu kazanımların içinde çok fazla kayboluyorlar ve “Ah, şimdi sahip olduğumuz kutsama bu, artık hiçbir şey yapmamıza gerek yok ” diyerek, şimdiye kadar yaptıkları her şey için yeterince ödüllendirildiklerini düşünerek, sürüklenmeye başlıyorlar. Bu böyle değildir! Bu sadece, Sahaja Yoga'ya olan inancınızın tam olarak oturması için, size sunulan  bir tür  destektir. Ve özellikle de Beni,  Benim ne olduğumu bilmelisiniz ama eğer sürüklenmeye yine de devam ederseniz, o zaman belki de bu kutsamaların bazıları,  lanete dönüşebilir ve üzerimize düşen şeyin ne kadar büyük bir lanet olduğunu ve bunun nasıl da bir yanlış yola girdiğini hissedebilirsiniz. Bazı insanlar için kutsamaları hissetmek, bu kutsanma duygusunu kazanmak zaman alır. Örneğin,  modern fikirlere göre çoğu zaman, daha fazla para kazanmanın en büyük kutsama  olduğunu düşünürüz. Yani, pek çok kişi bunu elde ediyor ama aslında bu böyle değildir. İçinizde huzurlu olmak,  şahit konumunuza ulaşmak, vibrasyonlarınızın iyi olduğunu hissetmek ve dengede olmak, her zaman yükselmek,  bu gerçek bir kutsamadır çünkü bununla her şeyi elde edersiniz.

Tamamlanmak,  ancak içinizde köpüren eksiksiz bir neşeye sahip olduğunuz zaman mümkündür. Sonuçta, her şey sadece neşeye ulaşmak için, neşeyi hissetmek için bir araçtır. Bu nihai son değildir. Eğer böyle olsaydı, parası olanlar, sağlığı iyi olanlar, sözüm ona kendileri tüm başarının sahibi olmuş olanlar,  mutlu ve huzurlu olmalıydılar, ama değiller, acı çekiyorlar, çok fazla acı çekiyorlar ve günden güne  bir şekilde kendilerini yok ediyorlar çünkü hayatlarından nefret ediyorlar, ona dayanamıyorlar. Neden  Dünya üzerinde olduklarını anlayamıyorlar. Yani size gelen tüm bu kutsamaların, başınıza gelen tüm bu değişikliklerin, size açılan tüm bu yeni mekanların,  iyiliğiniz için olduğunu kişi bilmelidir, her şeyin iyiliğiniz içindir ve sizin hayrınıza olan şey yükselişinizdir, bu yükselişinizden başka bir şey değildir. Geri kalan her şey yararsızdır ve meyvesi yoktur. Hayatta başarmak zorunda olduğunuz şeyin bu olduğunu, neşe duymanız gereken şeyin bu olduğunu bir kez anladığınız zaman, bu çalışır ama gördüğünüz gibi, Sahaja Yoga'da bu, şefkat ve sevgidir. Bu çok fazla kısıtlama demek değildir. Kendinizi geliştirmek için sizler kendi başınıza bırakıldınız. Size rehberlik etmesi gereken Ruhunuzdur. Sürekli olarak devam etmekte olan bir ikna ediş veya bir düzeltme yoktur ama kendinizi anlamanız, kendinizi görmeniz ve bunu halletmeniz size bırakılmıştır ancak  kriterlerden biri şu olmalıdır: “Ben Sahaja Yoga için ne yaptım? Şimdi Anne için ben ne yaptım?" Bu iki şeyi anlamak çok önemlidir.  Sahaja Yoga için yapabileceğim küçücük şey, o her ne olursa olsun önemlidir çünkü eğer akıllıysanız, yapmanız gereken en büyük şeyin, Tanrı için çalışmak olduğunu görebilirsiniz.

Bu, şimdiye dek insanoğlunun keyif aldığı en önemli şey, insanoğlunun şimdiye kadar kendini memnun etme şansı bulduğu en yüksek teşebbüs türü budur ve bu, nasıl da büyük bir şanstır! “Anne biz vasatız, iyi değiliz, işe yaramayız” diyebilirsiniz ama sizler seçilmişlersiniz. Sen seçilmiş kişisin, bu yüzden de sende bir şeyler olmalı. Tanrı'nın bu büyük işini gerçekleştirecek olan, kendi içinizde bulunan bu parçayı  görmemiş olabilirsiniz. Öyleyse bunu saptamanız ve bulmanız gerekir: “Ben neden Sahaja Yoga için seçildim? Ben Sahaja Yoga'da ne yapabilirim?  Sahaja Yoga'da ben ne yapabilirim?".  “Ben Sahaja Yoga için seçildim. Ben Sahaja Yoga'dan tam olarak yararlanmak istiyorum", bu sizler için sürekli bir hatırlatma (cümlesi) olmalı, Diyelim ki birisinin parası  yok, Sahaja Yoga'nın ona para vermesini, iş vermesini, şunu bunu vermesini, çocuk sahibi olmayı, sağlıklı olmayı, tüm bunların olmasını bekler. Beklentiler tamam ama "ben Sahaja Yoga için ne yaptım?" Bu başka bir iç gözlem meselesidir. Sahaja Yoga için bir şeyler yapmamız gerektiğini görmek çok önemlidir. Bu para değildir, iş değildir, o bunu düşünmüyor, bu herhangi bir destek değildir ama bunlardan birisi ve en önemlisi, kaç kişiye aydınlanma verdiğinizdir? Saymalısınız. Kaç kişiye aydınlanma verebildiniz, kaç kişiyle Sahaja Yoga hakkında konuştunuz. Bazı insanlara aydınlanma verdiğinizi düşünebilirsiniz, onlar gelirler, sonra kaybolurlar – bunun bir önemi  yok, onlar nihayetinde size geleceklerdir. Bugün bazılarında bunu denersiniz, onlarortadan kaybolacaklardır. Yarın tekrar. Bunun için durmaksızın çalışmak zorundasınız. Bildiğiniz gibi, Ben  İngiltere'de çok çalıştım. İngiltere'ye gelişimin önceden belirlenmişti.

Kalbin daha iyi çalışması için buraya gelmem gerekiyordu ama kalp uyuşuk, bilirsiniz uyuşuk bir kalp her tür sorunla karşılaşır ama geçen tüm bu yıllar boyunca Ben çalışıyordum, her yıl, Sahaja Yogiler için, onların problemleri için,  Sahaja Yoga için, onların en küçük sorunları için, ihtiyaç duydukları her türlü yardım için, her tür, buna ne kadar zaman ayırabildiysem, halletmeye çalıştım. Hepiniz doğrudan veya dolaylı olarak, kutsandınız.  Yine de, şimdi Yogi olan sizlere ne demeli? Sizler azizlersiniz. Bendeki bir fotoğrafı görmelisiniz, hepinizin sertifikalı azizler olduğunuz çok ilginç bir fotoğraf bu! O fotoğrafı gördünüz mü? Daha değil? Görseniz iyi olur, hadi bakalım! Fotoğraf sanırım benim kutumda, evet. Hepiniz sertifikalı azizlersiniz! Herhangi bir kardinal veya herhangi bir papa tarafından değil, Divine tarafından sertifikalı. Peki  bütün bu azizler ne yapıyorlar? Yapay şekilde Papa tarafından onaylanmış bir aziz çok büyük bir şeydir, biliyorsunuz. Yüce Tanrı tarafından onaylanmış olan size ne demeli? Siz hala işinizle meşgulsünüz, hâlâ küçük, küçücük şeylerinizle meşgulsünüz, hâlâ küçük hayatlarınızla ve küçük ailelerinizle meşgulsünüz. Bir aziz için, Sanskritçede "Udara charitanam vasudhaiva kutumbakam" denilir, cömert tabiatı olan bir kişi için, bu kişi azizdir anlamına gelir, tüm dünya onun ailesidir. Siz hala sadece kendi aileniz  için mi endişe ediyorsunuz? O halde kendi azizliğinizin henüz farkında değilsiniz. Ve bir aziz sadece kendi karısı, kendi çocuğu, kendi evi için endişelenmez, o tüm dünya için endişe eder.

Şimdi, Sahaja Yogi olarak, güçlü bir varlıksınız. Çok güçlü insanlarsınız. Tüm dünyada sorunlarımız var. Bunu çok iyi biliyorsunuz. Büyük bir entelektüel olmanıza gerek yok, ya da bir çeşit politikacı ya da bir şey olan insanlar olmanıza gerek yok ama sizler bu dünyayı sıkıntıya sokan sorunları gözlemelisiniz. Bunu yapmalısınız. Böyle olmak zorundasınız. İçinde bir aziz olduğunuz, kendi dünyanızda yaşayamazsınız, "Şimdi ben Niranand'dayım!" (Neşe içinde) Bu mümkün değildir. Sadece Niranand içinde olamazsın. Bu dünyada yaşamak zorunda olduğunuzu ve bu dünyanın bütün sorunlarını bilmelisiniz. Ve "Anne ben bunu nasıl yapacağım, şunu nasıl yapacağım?" diye sadece kendi problemlerinizi değil, onları da düşünmek zorundasınız, tüm dünya için endişelenmelisiniz. Dünyada neler olup bittiğini, dünyanın sorunlarının neler olduğunu düşünmelisiniz. Bundan siz sorumlusunuz. Sadece bu da değil, dua etmelisiniz. Dualarınızda “Anne bu sorunu çözün” demelisiniz. Toplu olarak, bireysel olarak, dikkatinizi kendinizden, kendi küçük hayatınızdan alıp, çok daha geniş bir şeye çekmelisiniz - o zaman bir azizsiniz. Ve tüm bu sorunların çözülmesinin gerekli olduğunu,  Tanrısal yardımı istemenin sizin göreviniz olduğunu düşünmelisiniz. Bu yapmak üzere seçildiğiniz işinizdir. İstemeniz işe yarayacaktır çünkü bildiğiniz gibi, Ben arzusuzum. Bunu siz arzu etmelisiniz. Siz her ne arzu ederseniz, hallolacaktır. Annenin koruması, şefkati sizinledir ama bu dünyaya göz kulak olmalı ve duyduğunuz endişeyi göstermelisiniz, çok sınırlı alanlarda ve çok sınırlı yollarla yaşamamalısınız. Şimdi İngilizlerin düşündükleri gibi, İngilizler buradalar, tamam. "İngiltere sorunları bizim sorunlarımız." Hayır, her nerede Sahaja Yoga varsa, sizin sorunlarınız oralara dek  yayılır. Ve sizler hepsi için endişelenmelisiniz.

Şimdi, diyelim ki, Avustralya'da sorunlar yaşıyoruz. Ve çok dertli birisi var. Öyleyse, o kişi için shoe beat yaptığınızı ve bunu düzelttiğinizi görmelisiniz. Lideriniz kime shoe beat yapacağınızı size söylemelidir. İster Avustralya'da olsun, ister Amerika'da olsun, ister Hindistan'da olsun, Sahaja Yoga'da bir sorun olduğunu gördüğünüz her yerde, Sahaja Yoga'ya bir saldırı olduğunu gördüğünüz zaman, hepiniz dikkatinizi buna vermelisiniz, bunu halledin. Sonra gördüğünüz gibi genel sorunlar var. Görüyorsunuz, Amerika şimdi aptal bir hale geliyor ya da buna siz her ne derseniz, bu yüzden dikkatinizi Amerika'ya vermelisiniz. Dikkatinizi dışarıya çekmelisiniz, sadece kendiniz, aileniz, eviniz, çocuklarınız için endişe duymayın. Dikkatinizi dışarıya yaydığınız anda evdeki sorunlarınız çözülür, daha küçük bir daire içinde onlar çözülür. Dışarıda dikkat etmelisiniz! Şimdi bu günlerde televizyonlar var, burada biz ilk önce "Televizyon izlemeyin!", demiştik, çünkü televizyon izlemenin Sahaja Yogilere bir faydası yoktu. Televizyonu gördükleri zaman sadece catch ettiler ama şimdi, sizinde görebileceğiniz önemli şeyler oluyor. Bunu tarayabilirsiniz, dünyanın sorunları nelerdir ve dikkatinizi nereye vermeniz gerektiğini kendiniz görebilirsiniz. Kendi kişiliğinizin farkına varmalısınız, tamamen çok küçük bir alanla ilgilenebilecek bir kişilik değildir bu. Kişiliğiniz öyledir ki, evrenin tüm sorunlarına, var olan tüm sorunlarla ilgilenir. Ve her şeyin çok kolektif bir şekilde hallolmasına şaşıracaksınız.

Ve bu aşamada olduğunuz zaman, kendiniz görebilirsiniz, tüm Sahaja Yogilerin başlarının üstünde vibrasyonları  var. Hepiniz, bir göz atmak ister misiniz? Sadece bakın! Hepiniz Ganapatipule'de oturuyorsunuz. Bu yüzden vibrasyonlarınız esnetin. Dikkatinizi esnetin. Ve sahip olduğunuz diğer bütün aptalca problemlerin sona ermesine şaşıracaksınız. Şimdi bir bakın. Bırakın ilk önce çocuklar baksınlar. Sadece bakın. Hepinizin başları üzerinde vibrasyonlar  var. Bırakın büyüsünler, size söylüyorum, Ben sadece onların büyümesini bekliyorum! Yani kendimize karşı gösterdiğimiz tutum, kendi ihtişamımızın, kendi konumumuzun farkında olmaktır, aziz olduğumuzun, en yükseği olduğumuz bir aşamaya geldiğimizin ve şimdi bu, artık ışık olduğumuzu bilmek olmalıdır ve bizler başkalarına ışık tutmalıyız. Eğer bakarsanız İncil'de, İsa çok önemli bir şey söyledi, ışığı masanın altına koymuyorsunuz. İşte bu odur. Işığı bir kaide üzerine koymalısınız. Ve başkalarına ışık vermek için,  ışığınızı bir kalenin üzerine, en yüksek noktaya koymanız  gerekir, işte bu odur. Ve eğer siz ne olduğunuzu, nelere dikkat etmeniz gerektiğini, durumunuzun ne olduğunu, güçlerinizin ne olduğunu, Sahaja Yoga'da neler başardığınızı, Sahaja Yogaya olan borcunuz ne olduğunu, Sahaja Yoga için ne vermeniz gerektiğini anlamaya başlarsanız, bu her iki yönde de çalışır. Sahaja Yoga sizi nasıl da bu kadar yetenekli, çok iyi, çok hoş biri yaptı. Yeterince doğru biri misiniz? Düzgün davranıyor musunuz? Gerekli olan, bütün doğru şeyleri yapıyor musunuz? Çünkü bunu sadece siz yapabilirsiniz.

Ruhsal yaşamda çok çok özel enerjilere ve özel bağlantılara sahip olan insanlarsınız ve eğer sizler, diğer tüm bu sıradan, saçma sapan insanlar gibi davranmaya başlarsanız, kendinizi ailenizle, çocuklarınızla, anlamsız daha önceki yaşamlarınızla sınırlandırırsanız, kaybolursunuz. Kendinizde kaybolur ve herkeste kaybolursunuz. Sorunlar, bildiklerinizden çok daha fazladır. “Anne, bizi Yogiler haline getirdi”,  işte ulaşmanız gereken anlayış budur. Bizler azizleriz. Ve dünyaya doğru yolu göstermeliyiz. O bize ışık olduğumuzu söyledi ve bizler insanlara hangi yoldan gidileceğini, nasıl daha ileri gidileceğini göstermemiz gerekir. Bunun yerine herkes sanki kendisi bir sorunmuş  gibi görünüyor, çok küçük bir girdap içinde gibi görünüyorlar, dönüp, dönüp, dönüp duruyorlar. Bu nasıl olabilir? Size defalarca anlattım, bu sahte gurulara bakın. Onların Vibrasyonları  yok, Kundalini hakkında hiçbir şey bilmiyorlar, Sahaja Yoga hakkında hiçbir şey bilmiyorlar ama ne kadar çok şey yapıyorlar! Durum böyleyken biz ne yapıyoruz? Hâlâ kendimizle ve sorunlarımızla, kendi fikirlerimizle, çok dar olan görüşümüzle ve ödlekliğimizle mücadele ediyoruz. Şimdi bunu sizin anlamanız gerek. Kendinizin karar vermesi için. Bu kendi arzunuzdur, öne çıkması gereken şey, kendi büyüklüğünüzdür, kendi yüceliğinizdir. Neye kabiliyetli olduğunuzu, neler yapabileceğinizi kendinizin görmesi için. İnsanların şunu demesi çok kolaydır, "Ah Anne, bu çok fazla. Ben bu konuda hiçbir şey yapamam" ya da birisinin "Anne, ben ailemle meşgulüm" demesi ya da birisinin "çocuklarımla meşgulüm" demesi. Siz Sahaja Yoga'ya bunun için mi, geldiniz? Ben size bunun için mi aydınlanma verdim? Bütün bu kutsamalar size, bunun için mi verildi? Bu yüzden yapmanız gereken sağlamlaştırma çok önemlidir.

Bunu açıkça görüyorsunuz, bu yüzden herhangi bir public program yapamazdık, çünkü Birleşik Krallık'ta gerçekten bir pekiştirmeye ihtiyacımız var. Yıllardır Birleşik Krallık'ta yaşamama rağmen, insanlar burada Beni hafife alıyorlar çünkü Ben buradayım çünkü Ben burada kalıyorum, onlar eğer biz havaalanına gidersek, yetti diye düşünüyorlar! Biz tüm hac görevlerini, her şeyi yaptık. "Havaalanına gittik; Anne'yi gördük, bitti! " Beni görmenin size ne yararı var? Size Ben ne verdim? Işığınız yayılıyor mu? Kaç kişi sizden aydınlanma aldı? Sadece bunu bulun, kaç kişi Sahaja Yoga'yı sizden ya da yaşamlarınızdan ya da bilgeliğinizden ya da davranışlarınızdan öğrendi? Bunun yolu budur, kriter budur. "Pekala, Anneye seyahati için parasını gönderdim", bu değildir. Bu yeterli değildir. Benim yaşımda, Hindistan'da, Benim yaşımda bir hanımefendi görürseniz, bir sopayla yürür, tek bir basamak merdiven bile çıkamaz, Hintli kadınlar yapamaz, ıstırap çektikleri sıcak yüzünden ama Ben seyahat ediyorum, nasıl seyahat ettiğimi, ne yaptığımı biliyorsunuz. Ya ailem? Onları yanımda olmaktan mahrum ediyorum, kocamı varlığımdan mahrum ediyorum, herkes bensiz. Her gün seyahat ediyorum, bunu çok iyi biliyorsunuz ve Ben çok çalışıyorum. Bazen saat ikide uyurum, bazen saat üçte. Bu sefer Harsh,  Benimle birlikteydi ve onu gördüm, bayıldı gitti! Yani Ben size, sadece bir bayrak yarışı yapmanızı söylüyordum. Ben Avustralya'dayım, tamam, Avustralyalılar çalışıyorlar. Sonra ben Avusturya'dayım, o zaman Avusturyalılar çalışıyor, sonra orada güzel vakit geçiriyorlar! İngiltere'deyim, pekala, biraz da İngiltere'de, çok az miktarda bir iş yapıldı.

O zaman hepsi güzelce oturur ve bunun tadını çıkarırlar. Ya Ben? Ben bir maraton koşuyorum! Sizlerde aynı şekilde hissetmelisiniz, sonuçta bundan Benim kazancım ne? Bundan Ben ne kazanırım? Bir şey kazanıyorum: Ben çocuklarımı normal hale getirdim, onları Tanrı'nın Krallığına götürdüm. Sizde aynısını yapmalısınız. Onları Tanrı'nın Krallığına götürmelisiniz. Ama eğer siz, kendi mayalarınızla meşgul olursanız, her gün daha aşağı, aşağı ve aşağı düşeceksiniz. Ben size bağırabilirim, bir şeyler söyleyebilirim, bu kafanıza girmeyecektir, sizde asla tık tık çalışmayacaktır. Her nerede olursanız olun,  şapa oturacaksınız çünkü görmek istemiyorsunuz. Bunun için özellikle de İngiltere'de bir avantajınız olduğunu söyleyebilirim. Hepiniz çok zeki insanlarsınız. Zekanız var, buna şüphe yok, Amerikalılar gibi aptal değilsiniz. Sizler akıllısınız. Bu zeka bir zamanlar kurnazlığa dönüşmüştü ve şimdi siz kurnazlığınızdan bıktınız. Hintliler kurnazlığı sizden öğrendiler, gerçekten çok kurnaz oldular. Ama siz kurnazlığınızdan bıktınız, bu yüzden artık yorgun, bıkmış, baygın ve uyuşuk bir haldesiniz ama zekanızla, bunun Annenizin yaptığı çok önemli bir iş olduğunu anlayabilirsiniz. Tarihe geçeceksiniz! Söylediğiniz her söz, söylediğiniz her şey, her davranış, her şey tarihe geçecek! Kaç çocuk ürettiğiniz ya da ne tür bir karınız olduğu değil, Sahaja Yoga için ne yaptığınız. Bunu hatırlayın. Tarih her şeyi, siz her ne yaptıysanız ve Sahaja Yoga'da başardığınız her şeyi kaydedecektir. Bu gösteriş yapmak değildir, bu sadece bir gösteri değildir.

Bu büyük konuşmak değildir. Hiç de öyle değil. Bu aslında, gerçekten, tamamen başardığınız şeydir, mesele budur, bu kaydedilecektir.  En azından Tanrı ikiyüzlülüğü bilir ve Tanrı abartılı mizaçları bilir. Nerede olduğunuzu ve neyin peşinde olduğunuzu bilen Tanrı'dır. Tanrı'yı ​​aptal yerine koyamazsınız, anlamanız gereken tek şey budur ama Tanrı'yı ​​kandırdığınızda, Benliğinizi, Ruhunuzu, kavrayışınızı, kendi yükselişinizi kandırıyorsunuz! Bu yüzden dikkatli olmalıyız. Bir Anne olarak size, Sahaja Yoga için ne yaptık diye iç gözlem yapmaya çalışmanızı söylerdim. Sürüklenip giden diğer insanlar için biz ne yaptık? Diğer Sahaja Yogilere karşı nasıl davrandık? Başkalarına ne kadar huzur, sevgi ve şefkat verdik? Başkalarına karşı ne kadar anlayış ve hoşgörü gösterdik? Biri buraya biraz daha fazla para ile gelirse, o kadar gösteriş içinde olur, o kadar saldırgan olur, o kadar kaba olur ki. Buna inanamıyorum! Para sizi bu ahlaksızlıkların içine nasıl çekebilir? Sizler sıradan insanlar değilsiniz, Ganj Nehri tarafından ayakları yıkanmış azizlersiniz. Görkeminizi anlamaya çalışın. Kendi güçlerinizi, bütün azizlerin üstünde azizler olarak, Sahaja Yogiler olarak kendi konumunuzu anlamaya çalışın çünkü sizler nasıl aydınlanma vereceğinizi biliyorsunuz, Kundalini hakkında her şeyi biliyorsunuz, aydınlanma hakkında her şeyi biliyorsunuz. Kaç kişi bunu biliyordu? Aksi halde, bütün bu bilgiyi, onun değerinin ne olduğunu bilmeyen bazı aptallara verdiğimi düşünmeye başlayacağım. İsa'nın dediği gibi, "İncileri domuzların önüne atmayın", ama Ben  o hatayı yaptığımı sanmıyorum.

İncileri domuzların önüne atmak gibi bir hata yaptığıma inanamıyorum. Yapmadım Ancak hangi kategoride, nerede duracağınıza siz karar vereceksiniz. İçinde geçmekte olduğumuz zamanın, çok tehlikeli bir zaman olduğu o kadar açık ki. Bununla mücadele etmemiz çok önemli. Bu, yaptığınız herhangi bir savaştan çok daha fazlasıdır. İnsanoğlunun yaşadığı  herhangi bir mücadeleden çok daha fazlasıdır. Bu yaratılan şey, çok korkunç bir dünya ve bizim onu dönüştürmemiz gerekiyor. Bu muazzam bir görev. Bunun için çok içten ve zeki bir şekilde çalışmalısınız. Ve eminim ki bir gün bu dünyanın tarihine, Sahaja Yogilerin isimlerini altın harflerle yazacaklar. Eminim bu işe yarayacaktır. Eminim, bu işe yaramalı ve hepinizin bunu kolektif bir şekilde, tek bir akılla, tek bir yürekle başarması gerekir. Neyi feda etmeliyim? Ne yapmalıyım? Nasıl yardım etmeliyim? Benim katkım nedir? Keşke yaşarken o günleri görebilsem. Yani bugün, sizin iç gözlem yapmamız gereken gündür Öyleyse hepimiz meditasyon yapmalıyız?

Lütfen gözlerinizi kapatın. Hepiniz gözlerinizi kapatın. Şimdi hepimiz meditasyonu, public programlarımızın olduğu salonlarda yaptığımız gibi yapacağız. Yani elinizi ilk önce kalbinizin üzerine koymalısınız. Sol tarafta çalışacağız ve sol eli

Bana doğru tutun. Şimdi, ilk olarak elinizi kalbinizin üstüne koyun. Kalpte, Shiva oturur, Ruhtur. Öyleyse, dikkatinize ışık getirdiği için Ruhunuza teşekkür etmelisiniz, çünkü siz bir azizsiniz ve kalbinizden gelen ışık tüm dünyayı aydınlatmalıdır.

Öyleyse, lütfen, şimdi kalbinizde, "Tanrısal sevgimin bu ışığının tüm dünyaya yayılmasına izin verin", diye dua edin. Divine  ile bağlantılı olduğunuza dair tüm içtenliğinizle, anlayışınızla ve kendinize duyduğunuz eksiksiz  güven içinde, arzu ettiğiniz her şey gerçekleşecektir. Şimdi sağ elinizi karnınızın üst kısmına, sol tarafa, karnınızın üst kısmına, sol tarafa koyun. Ve şimdi, burası dharmanızın merkezidir. Burada dua etmelisiniz, "Vishwa Nirmal Dharmanın bütün dünyaya yayılmasına izin verin. İnsanlar ışığı, bizim dharmik yaşamımız; bizim doğruluğumuz vasıtasıyla görsünler. İnsanlar bunları  görsün ve aydınlanmalarını almaları sayesinde, hayırlı daha yüce bir yaşam ve yükselme arzusu ile elde ettikleri Vishwa Nirmal Dharmayı kabul etsinler. "

Şimdi sağ elinizi, sol tarafta karnınızın alt kısmına getirin. Bastırın. Şimdi burası saf bilginin merkezidir. Burada Sahaja Yogiler olarak şunu söylemelisiniz: "Annemiz bize Tanrısal olanın nasıl çalıştığına dair bilgiyi tam olarak verdi. Bize tüm mantraları, kaldırabileceğimiz ve anlayabileceğimiz bütün saf bilgiyi verdi. Hepimizin, bunlar hakkında tam olarak bilgili olmamıza izin verin".

Adam lider ve karısının Sahaja Yoga hakkında tek bir kelime bilmediğini gördüm. Eğer kadın Sahaja Yogayı biliyorsa,  o zaman kocası bunun hakkında hiçbir şey bilmiyor.  "Bu bilgi hususunda benim yetkin olmama ve bunun uzmanı olmama izin verin, bu sayede insanlara aydınlanma verebilelim, onların Tanrısal Yasanın ne olduğunu, Kundalini'nin ne olduğunu ve çakraların ne olduğunu anlamalarını sağlayabilelim. Dikkatim bütün bu sıradan şeyler yerine,  daha çok Sahaja Yoga da olsun."

Şimdi sağ elinizi karnınızın üst kısmına koyun. Gözlerinizi kapatın. Şimdi burada, sol tarafta, bastırın.

Şimdi burada, "Anne bana Ruh verdi ve Ruh benim gurumdur. Ben kendi kendimin efendisiyim. Bir vazgeçme olmasın. Karakterimde haysiyet olsun. Davranışlarımda cömertlik olsun. Diğer Sahaja Yogiler için duyduğum şefkat ve sevgi olsun. Gösteriş yapmayayım, bunun yerine anrı'nın sevgisi ve Onun yaptıkları hakkında derin bir bilgiye sahip olayım ki, insanlar bana geldiğinde, onlara Sahaja Yoga'yı anlatabileyim ve onlara bu büyük bilgiyi tevazu içinde ve sevgiyle vereyim."

Şimdi sağ elinizi kalbinizin üzerine koyun. Burada, "Tanrı'ya şükürler olsun ki bizler neşe okyanusunu hissettik ve çok muazzam olduğunu gördüğümüz Annemizdeki bu affetme kapasitesini ve affetme okyanusunu bizler hissettik, demelisiniz. Kalbim genişlesin ve tüm evreni kuşatsın. Ve Sevgim Tanrı'nın adını yankılandırsın".   Kalp, her an Tanrı'nın sevgisinin güzelliğini ifade etmelidir.

Şimdi sağ elinizi Vishuddhi ye, boyun ve omuz arasında bulunan sol Vishuddhi'ye koyun. "Suçluluğun sahteliğine kapılmayacağım çünkü bunun sahte olduğunu biliyorum. Hatalarımdan kaçmayarak, onlarla yüzleşecek ve onları kökten ortadan kaldıracağım. Başkalarıyla hatalar bulmaya çalışmayacağım, ancak Sahaja Yoga hakkındaki bilgimle, onların hatalarını ortadan kaldırmama izin verin." Bizim o kadar çok yöntemimiz var ki;  gizlice başkalarının kusurlarını düzeltebiliriz." Kolektivitem o kadar büyük olsun ki, tüm Sahaja Yoga ırkı benim ailem, kendi çocuklarım, evim, benim her şeyim. Bu hissi tamamen hissedeyim, bütünün bir parçası olduğum  doğuştan benim içimde bina edilmiş çünkü hepimizin tek bir Annesi var. Ve onların sorunlarının ne olduğunu ve gerçek arzu gücümle bunu nasıl çözebileceğini bilmek için ilgim, alakamın  tüm dünya üzerinde olsun. Dünyanın sorunlarını kalbimde hissetmeme izin verin ve doğal olarak tüm bunların kökünden,  meydana geldikleri temelden  ortadan kaldırayım. Tüm bu sorunların esaslarına gireyim ve onları azizvari güçlerimle, Sahaja Yoga güçlerimle ortadan kaldırmaya çalışayım. "

Şimdi sağ elinizi alnınızın üzerine koyun. Şimdi burada her şeyden önce şunu söylemelisiniz" Ben Sahaja Yogaya gelmemiş olanları, çevrede olanları, gelip gidenleri, bir içeri bir dışarı atlayanları affetmeliyim ama her şeyden önce bütün Sahaja Yogileri affetmeliyim çünkü onların hepsi benden çok daha iyiler. Onlarda hatalar bulmaya çalışan benim ama en düşük seviyede olan benim ve ben onları affetmeliyim çünkü hala çok daha ileri gitmem gerektiğini bilmek zorundayım. Hala çok eksiğim. Kendimi geliştirmem gerekiyor. "Bu alçakgönüllülük içimizde oluşmalıdır, bu yüzden de burada şunu söylemelisiniz, "Kalbimdeki alçakgönüllülük, ikiyüzlü  bir şekilde değil, gerçek anlamda bu affetme duygusunu ortaya koysun ki, ben gerçeğe, Tanrı'ya ve Sahaja Yoga'ya boyun eğeyim. "

Şimdi elinizi başınızın arka tarafına koymalı ve başınızı burada geriye doğru itmeli ve burada şunu söylemelisiniz, “Ey Anne, bizler şimdiye dek size karşı her ne yanlış yaptıysak, aklımızda her ne yanlış gittiyse, size karşı her ne basitlik sergilediysek, Sizi her ne şekilde rahatsız ettiysek ve size karşı çıktıysak, lütfen bizi affedin." Af dilemelisiniz. Aklınızda  Benim ne olduğumu sizler bilmelisiniz. Size tekrar tekrar söylememe gerek yok.

Şimdi Sahasrara'da Bana teşekkür etmelisiniz. Elinizi Sahasrara'ya koyun, yedi kez hareket ettirin ve Bana yedi kez teşekkür edin, "Anne aydınlanma için Size çok teşekkür ederim. Ve Anne, ne kadar harika olduğumuzu anlamamızı sağladığınız için Size çok teşekkür ederim. Ve Tanrısal Olan'ın tüm kutsamalarını bize getirdiğiniz için çok teşekkür ederim. Ve bizi bulunduğumuz yerden daha yükseğe çıkardığınız için çok teşekkür ederim. Ayrıca bizi ayakta tuttuğunuz ve kendimizi geliştirmemize ve kendimizi düzeltmemize yardımcı olduğunuz için çok teşekkür ederim.

Ve son olarak Anne, Siz bu dünyaya geldiniz, doğumunuzu aldınız ve bizim için, hepimiz için çok çalıştığınız için, çok teşekkür ederim. “Sıkıca bastırın ve sertçe (kafa derisini) hareket ettirin. Şimdi ellerinizi indirin.

Başların hepsi çok sıcak. O halde şimdi kendimize güzel bir bandhan verelim. Annenin Bandhanında solumuzu sağa alalım. Bir, güzelce, ne olduğunuzu, auralarınızın ne olduğunu anlayın. Şimdi tekrar, ikinci. Şimdi üçüncüsü. Şimdi dördüncü. Şimdi beşinci. Şimdi altıncı. Ve şimdi yedinci. Şimdi Kundalininizi yükseltin. Kundalininizi yavaşça, çok yavaş yükseltin. İlk seferinde çok yavaş yapmanız gerekir. Şimdi başınızı geriye doğru itin ve Kundaliniyi düğümleyin, bir düğüm İkincisi, hadi yapın, çok yavaş ve ne olduğunu bilerek, sizler azizlersiniz. Acele etmeden, düzgün, düzgün yapın, düzgün yapın. Başınızı, başınızı geriye doğru itin ve orada iki düğüm yapın, bir ve iki, şimdi diğerini yapalım. Yine,  üçüncüsünü, üç düğüm yapmalıyız. Çok yavaş yapın, çok yavaş. Şimdi, düzgün yapın. Şimdi, başınızı geriye doğru itin, şimdi üçüncüsünü, üç kez yapın.

Şimdi vibrasyonlarınıza bakın. Vibrasyonlarınıza bakın. Bu şekilde. Bütün çocuklar, vibrasyonlarınıza bakın. Böyle. Ellerinizi koyun. Güzel. Sizden vibrasyon alıyorum.

Tanrı sizleri kutsasın.

Çok teşekkür ederim.

Şimdi, insanların nasıl aziz olduklarını görmek için o fotoğrafı gösterebilir misin? Fotoğraf nerede, fotoğraflar kimde? Evet, gösterin, insanlar görsünler, hepiniz nasıl sertifikalı Yogilersiniz.

Şimdi bence akşam yemeğini yemelisiniz ve yemekten sonra biraz müzik programı yapacağız. Pekala, iyi fikir mi?
