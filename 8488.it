Shri Lalita e Shri Chara, (senza luogo), 1984.

Recentemente alcune persone hanno mostrato interesse per i centri di Shri Lalita e Shri Chakra che si trovano rispettivamente sopra il cuore  sinistro e destro.

Shri Lalita è la luna e contiene il potere del lato sinistro, il potere di Mahakali; mentre Shri Chakra contiene il potere del lato destro, il potere di Mahasaraswati. Questi punti possono essere considerati come motorini di avviamento, a nostro uso ed esperienza personale, del lato destro e del lato sinistro.

Shri Lalita è il punto in cui la sacra unione di Shiva e Shakti e la loro gioia, diventa manifesta dentro di noi al nostro livello di esistenza terrena. In sintesi, Shiva e Shakti sono totalmente ‘oltre’, ma devono rendersi percepibili come ‘gioia’ negli esseri umani. È meglio che sia nel nostro lato sinistro cosicché, in modo spontaneo, possiamo provare la gioia e desiderare di ricercarla. Shri Lalita è posta proprio al livello in cui può separare il secondo ed il terzo stato di coscienza  descritti da Adi Shankaracharya: Taijasa o livello emozionale di sogno, e Pragnya o livello mentale di sonno profondo.

In altre parole, si impara a rinunciare agli attaccamenti emozionali alla Maya. Come risultato siamo emotivamente attaccati unicamente al conseguimento della gioia, a Dio Onnipotente. Poiché questo punto è tra il Cuore e il Vishuddhi, può risolvere i nostri sensi di colpa e il senso di profonda insicurezza stabilendo, con Dio Onnipotente, quell’unione che dà la sicurezza e il rispetto di se stessi. La gioia che ne deriva ci procura un sentimento tale per cui non ci si sente confusi, infastiditi dalla percezione interiore di qualche dubbio o tentazione che la possa soffocare. In un certo senso è come un trasformatore che fa scendere al nostro livello la gioia divina che è oltre il livello dell’esperienza umana. La gioia Divina può scaturire unicamente  dal pieno riconoscimento dell’Adi Shakti e stabilizzandosi in uno stato senza dubbi. Questo stato dà il potere della testimonianza che aiuta l’attenzione a rimanere ferma nel Sahasrara.

I blocchi di questo punto possono essere causati da un falso guru, specialmente Narakasura. Quando si suppone di poter conoscere e possedere Dio intellettualmente, si può fare tutto ciò che si vuole senza ‘timore’ di Dio. Allora la gioia se ne va e ci si sente soli ed estranei, e così si può diventare molto infelici. Anche un profondo blocco al Vishuddhi sinistro e la mancanza di gioia in sé, sono una costante causa di blocco. Quando questo centro si libera, unitamente al Cuore di sinistra, la persona può spesso avvertire un brivido e allora la gioia divampa realmente.

Qui ci viene in mente Kartikeya e il suo potere Rudra e che egli teme e ama unicamente suo Padre, il Signore Shiva. Qualsiasi mancanza di timore di Dio o una malaugurata condotta nei confronti di Dio, determinano mancanza di gioia e offenderanno Shri Lalita. Una volta che il motorino di avviamento o trasformatore, è bloccato, il potere del desiderio ne risulta notevolmente limitato. Non perché il lato sinistro non funzioni, ma perché è solo grazie alla gioia dello Spirito che noi desideriamo lo Spirito. Perciò, quando questa gioia se ne va, ci dimentichiamo di desiderare lo Spirito e ci attacchiamo ai piaceri sensuali e materiali. Questo è caratteristico di tutto il complesso di elementi che esiste al confine fra gli stati di Taijasa e Pragnya o al livello del Vishnu Granthi.

Quando non si vuole, o neppure  si osa desiderare, l’energia per raggiungere le mete spirituali viene a mancare e si instaura l'apatia.

Utili mantra da usare sarebbero: “Shri Shiva Shakti Putra Kartikeya” cioè Kartikeya, il figlio di Shiva e Shakti (da dirsi undici volte) e il mantra di Shri Lalita.

In  posizione analoga, sul lato destro, si trova Shri Chakra. In questo punto, siamo veramente lo strumento del Divino. Shri Chakra fornisce la sorgente del Kriya Shakti, il potere dell'azione. Questo potere è lo Spirito Santo, ed è qui che vediamo l’energia  creativa del Puro Spirito Santo giungere alla realizzazione fisica.

Nel fare i Puja alla nostra Madre Santa dipingiamo la croce sulla sua mano destra: rappresenta il potere sulla materia e sull’Ego. Per ottenere questo potere dobbiamo diventare distaccati e inoltre essere uno strumento del potere dello Spirito Santo che cerca in continuazione di operare attraverso di noi. Lo Spirito Santo sa ogni cosa e sa come ottenere ogni cosa. Il nostro ego sa molto poco e in breve tempo dimentica.

L’intero potere dello Spirito Santo, pienamente sviluppato, è rappresentato da Shri Chakra. Può  essere visualizzato immaginando di guardare dall’alto  una persona seduta nella posizione del loto. Il Muladhara forma il quadrato esterno e fornisce la base fisica  e spirituale della persona. Tutti i chakra, sono rappresentati disposti concentricamente all’interno di questo quadrato, con ogni petalo che elargisce le proprie qualità o benedizioni nel momento in cui si apre alimentato dall’energia di Parabrahman. Come è noto, il ‘Brahmarandhra’ o centro del Sahasrara, è rappresentato da un punto, Bindu, (ne è stata realizzata una valida riproduzione nell’edizione del ‘Saundarya Lahari’ della Società Teosofica o di ‘Shri Lalita Sahasranama’ di Bharatiya Bidya Bhavan).

Quando tutti i Chakra sono completamente aperti e la Kundalini completamente risvegliata, diventiamo uno strumento perfetto, una personalità cava. Questo è uno stato molto vivo e beato di consapevolezza, in cui si agisce con totale spontaneità e assenza di paura, in cui le nostre azioni sono assolutamente pure e la nostra stessa esistenza è una benedizione. È appunto interessante osservare in che misura ne mostriamo i segni (senza sensi di colpa) e come abbiamo bisogno di essere consapevoli, tutto il tempo, di noi stessi e degli altri (senza pensarci). Questo è il modo in cui Nirmala Vidya si esprime nelle azioni e nella vita quotidiana.

Cause di blocco in questo centro sono in relazione al Cuore destro, vale a dire con un sentimento di enorme responsabilità personale e il dovere di dare sostegno agli altri. Questo comportamento offende le qualità del Maestro e del Padre, conduce all’ego e provoca blocchi agli Ekadesha Rudra, giacché pensiamo di essere noi a fare tutto. Cosi perdiamo il rispetto nei confronti di Dio e della Divinità degli altri. Per questo motivo non possiamo gioire degli altri né gli altri possono gioire di  noi. Come possiamo  essere strumenti  del Padre Onnipotente, ogni gioco del quale è unicamente per la nostra gioia e che ci sostiene con il Suo amore e con la soddisfazione?

Poiché Shri Chakra contiene il potere di Mahasaraswati, gioiamo della nostra creatività, diventiamo lo strumento di grazia pura, dignità ed espressione artistica per la gioia di tutti.

Questi punti non sono rappresentati nel Sahasrara in quanto appartengono alla nostra espressione fisica di spiritualità nel mondo. Sono il Sole e la Luna perciò, proprio  come queste due luci ci danno  le loro caratteristiche quali giorno e notte, (non danno a se stessi le caratteristiche di giorno e notte), allo stesso modo, questi punti dentro di noi assorbono il nostro stato interiore e conferiscono luce al nostro essere fisico  e gioia alla nostra esistenza spirituale.

OM SHRI VISHWA NAMAH                              Stato di consapevolezza psichica/veglia

 

OM SHRI TAIJASTMIKA NAMAH  Stato di consapevolezza emozionale/sogno

OM SHRI PRAJNATMIKA NAMAH               Stato di consapevolezza mentale/sonno profondo

 

OM SHRI TURYA NAMAH                                Stato di consapevolezza cosmica