9 Липня 1982
Public Program
Doctor Johnson House, Birmingham (England)
Публічна програма,  «Сум’яття: тонке рабство». Бірмінгем (ВБ), 9 липня 1982 року, Будинок доктора Джонсона, Бірмінгем (Англія)

Треба усвідомити, що теперішній час – це час сум’яття. Ви не знаєте, чого ви хочете. Ви не знаєте, що ви хочете запитати. Ви не знаєте, чи те, що ви робите є правильним, чи ні. Сум’яття важливе. Без сум’яття ми не впадаємо у відчай. Не впавши у відчай, ми не здійснюємо пошук. Проте сум’яття помітне тільки тоді, коли людина досягає певного рівня усвідомлення, або ж, можна сказати, градусу усвідомлення. Скажімо, на етапі, коли на цю землю прийшов Мойсей, коли відчай був іншим, адже вони хотіли позбутися рабства, в них був інший стиль розуміння, як організувати суспільство певного зразка так, аби те суспільство мало максимальну ефективність. І це була надзвичайна ситуація... для євреїв це було надчутливе питання в той час.

Це траплялося в багатьох країнах, в багатьох поколіннях, коли вони досягали етапу, на якому вони відчували надзвичайний відчай. Рабство серед людей було чимось очевидним на той час. Але до цього людей не турбувало рабство. Вони прийняли його. Вони прийняли його за належне. Та згодом прийшов час, коли вони відчули: «Це рабство, і ми не хочемо більше мати його». І прийшов лідер, і цей лідер вирішив для них цю проблему.

Сьогодні, в теперішній час, у нас є дуже тонкий вид рабства, що з’їдає нас щодня... який настільки самодеструктивний, що ми навіть не усвідомлюємо його, і відбувається наша руйнація. Ця руйнація працює в багатьох напрямках, тому, якщо ми дійсно не пробудимо себе для Істини, існує вірогідність, що від цього Творіння не залишиться нічого.

Є люди, які дають великі лекції. Я зустрічала багато великих людей з ООН і з усіх цих великих, великих установ. Вони говорять про руйнування, що наступає, про шок, що буде в майбутньому, пишуть книги, великі книги. Вони це обговорюють. Вони сидять на вулиці і обговорюють це. Вони обговорюють це в пабі. Вони обговорюють це на вечірках. Та вони не усвідомлюють, що це значить. Це руйнування є таким, якого ніколи не було до цього. Адже воно прийде зсередини, а не ззовні.

Ми досягли певної глибини в нашому усвідомленні, і якщо ми не прийдемо до джерела нашої підтримки, ця руйнація відбудеться. Зараз для багатьох людей це наче так: «О, забудьте, ми ще подивимося». А дехто займає таку позицію: «Гаразд, забудьте про це, що за руйнація, неважливо, завтра побачимо». А дехто з них, як Я бачила, сидять і чекають: «О Боже, слава Богу,  що буде кінець світу, і все це закінчиться. Ха! Не треба ламати над цим голову. Слава Богу, що кінець світу нам обіцяний».

Яке би не було ваше ставлення, треба усвідомити, що це дуже серйозні речі. Творіння досягло свого максимального розвитку зараз. Розвиток виражений через людських істот. Ці людські істоти – актори на сцені. Вся природа працює над цим новим, що відбувається. Тепер з вами має статися лише одна річ – ви маєте з’єднатися з Божественністю. Ви маєте отримати зв'язок з Цілим. Вам треба знати ваше власне значення, і ваше призначення. Якщо це зможе статися з вами, ви опинитеся в іншому світі.

Ви створені для цього. Ви створені людськими істотами з певною метою. Ми маємо думати, всі науковці мають хоча б один раз задати таке питання: «Чому? Чому нас створено людьми? Зі стадії тварин, чому ми піднялися до цього рівня, в чому причина?»  Це питання постає в несвідомому кожного шукача сьогодні, ось чому в нас так багато шукачів в усьому світі. І ці шукачі просто намагаються дізнатися, навіщо ми тут. Дехто з них інколи знаходить відповідь у певних матеріальних благах. Скажімо,  сьогоднішні наші страйки... залізничні. Це дуже вузький погляд на загальну ситуацію, дуже низький. Ви хочете отримувати більшу платню – гаразд, отримуйте. А що потім? Ті, хто говорить про комунізм... Я була в Москві, і знову Я поїду туди. Тобто якщо ви в них спитаєте, вони скажуть: «О, у нас ще немає радості». Я не проти комунізму чи демократії, обидві речі для Мене просто жарт. Ви і не комуніст, і не демократ. Тільки після Реалізації ви можете стати обома ними одночасно, адже у вас немає сил бути капіталістом чи демократом, у вас немає сил голосувати. Ви нічого не знаєте про себе, за що ж ви голосуєте? Ви не можете бачити. Допоки немає світла, допоки ми не зможемо бачити, як ми збираємося голосувати?

Скажімо,  ми голосуємо за людину, чому? –  «О, він дуже хороша людина!», гаразд. Що в ньому хорошого? Як ви знаєте, що він не буде поганим? Чи можна сказати, що той, хто сьогодні виглядає як хороша, дуже хороша людина, не буде [завтра] випускати з себе скорпіонів чи змій? Людина, що виглядає чудовою особистістю, може виявитися жахливою людиною. Немає абсолютного способу як судити про інших людей. Тож, як нам сьогодні голосувати?

Якщо ви думаєте, що ви знаєте, як судити, тоді Я думаю вам все ще треба вчитися. Бо поки ви не зробите багато помилок, ви не наважитеся сказати: «Я не знаю». Ось в чому справа. Коли ви досягнете рівня, на якому ви скажете: «Я не знаю, я говорю,  що це хороша людина, та я не можу сказати напевно. Я не впевнений щодо цієї людини». Це та точка, де ви досягаєте стану, коли ви невпевнені, коли вам хочеться знати напевне, чи це є істинним та чесним.

Наше відчуття чесності і все інше є настільки поверхневим, настільки поверхневим. Для нас чесність означає, що якщо ви даєте мені п’ять фунтів, я повертаю п’ять фунтів вам, і все, кінець на цьому, це і є чесність. Все настільки поверхнево, ось чому ми ніколи не можемо бути задоволеними, навіть якщо ви повернете гроші з додатковими десятьма чи двадцятьма відсотками. Ви не будете щасливим, якщо візьмете це в мене. Матеріальні речі ніколи не роблять нас щасливими, ніколи. Проте Я не кажу, що нам не потрібні матеріальні речі. Нам потрібні матеріальні речі. Та значення має щось на кшталт чашки, яка містить в собі нектар. Якщо ви спраглий, ви не нап’єтеся з порожньої  чашки, з будь-чого. Хоча чашка може бути й золотою – що вам до того? Вам треба чимось втамувати вашу спрагу, і поки ця спрага не втамована, ви не будете щасливими. А що є ця спрага? Вона полягає в тому, що ви все ще не пізнали самих себе. Це надзвичайно несвідома спрага. Вона приходить – і ви не знаєте, що ви шукаєте, ви не знаєте, чому ви нещасливі, ви не знаєте, чого хочете. Це Несвідоме працює над цим. Та прийшов час, коли вам треба знати, чим ви є, і яка ваша слава, яка ваша велич, які ваші сили. Вони всі вбудовані всередині вас. Протягом всього часу, що ви зростали, у вашому еволюційному процесі, всі ці речі були вбудовані всередині вас, як показано ось тут. Усі вони тут. Власне, Я просто є каталізатором, можна сказати. Просто свіча, що запалена. І коли ця свіча торкається іншої свічі, яка до цього готова, ця інша свіча отримує просвітлення. Тобто цьому можна дати велике наукове пояснення, це, те, 'заряджена особистість' і все таке інше, Я цього не розумію. Це дуже просто для Мене. Ви всі готові до цього, Я просто торкаюся вас і ви просвітлюєтеся, і ви отримуєте світло, і коли ви когось торкаєтеся, ця людина також отримує Просвітлення.

Та ви можете спитати: «Мати, як це може бути настільки просто?». Тобто так багато людей кажуть: «Мати, Ви занадто проста, як таке може бути?»  Я просто не розумію, що Мені треба мати, двоє рогів  чи що, аби ускладнити це. Все, що є живим, є найпростішим. Це є ознакою живого. Ви бачили квітку? Як це просто, виростити квітку. Це просто працює. Ви просто берете насіння, сієте його, і отримуєте рослини. Як це просто! Ми колись замислюємося над тим, як це працює? Це видається дуже складним, якщо починати це обмірковувати, ви збожеволієте, якщо почнете це аналізувати. Але це так просто.

Так само, це звершення також є дуже-дуже простою річчю. Це називається Сахаджа. [Слово] Сахаджа має два значення. Сахаджа означає простий, також це означає щось таке, що надано вам від народження. Сахаджа є простою річчю, бо вона є вродженою... Тобто, скажімо, ваш ніс – ви з ним народилися. Отож, це проста річ. Вам не потрібно нічого робити, тиснути на нього чи робити щось, щоби дихати. Це просто відбувається. Так само, цей вбудований процес знаходиться всередині вас. Він просто є там. Для Мене це є абсолютно простим, і для вас це також буде простим, як тільки ви це отримаєте.

Тож аргумент щодо цього є настільки простим.  Я просто не можу для Себе зрозуміти, навіщо сперечатися з цього приводу? Скажімо, ви можете їсти ось так (Шрі Матаджі підносить руку до рота), навіщо питати: «Як це може бути так просто, їсти ось таким чином?» Це так просто, бо це настільки життєво необхідно, настільки важливо. Всі життєво необхідні речі – прості й легкодоступні, як ваше власне дихання. Якщо вам треба робити щось особливе для вашого дихання, тоді воно стає неможливим. Скільки тоді людей виживе?

Тож ця проста річ, цей простий метод – це є метод Всепроникної Божественної Енергії, Святого Духу. Ця Всепроникна Божественна Енергія є Шакті, Предвічна Енергія, Яка [все] це опрацьовує. Чи ми усвідомлюємо, що ця Шакті працює по-іншому? Чи ми коли-небудь спостерігаємо, як квітка стає плодом? Хто це здійснює? Не одна квітка, ви мали би бачити мільйони й мільйони, мільярди й мільярди цих квітів, що перетворюються на плоди, і хто це здійснює? Ми ніколи про це не думаємо. Ми це сприймаємо як належне.

Всі живі речі здійснюються цією Божественною Силою. Люди не можуть створювати будь-що живе. Що вони можуть зробити ‒ це все, що є безживним чи бездушним. Як от страйки – це бездушна річ. Все, на що ми здатні – це створити щось таке: стіл, стілець, якщо дерево мертве. Ви робите ніщо інше як мертву роботу, і ці мертві речі домінують над нами, бо ми формуємо звички. Ми формуємо звички. З цими звичками, ця матерія сидить у нас на голові, і Дух, що є вібраційною сутністю, що є Джерелом, що є контролюючою річчю, стає пасивним. І якщо ця пасивна сила якимось чином стає просвітленою, і наша увага стає просвітленою, увага стає просвітленою – ми стаємо іншими  людьми, ми стаємо йогами. Ми стаємо людьми, які єдині з Богом. Для цього не потрібно носити кумедний одяг. Немає значення, якого типу одяг ви носите. Немає значення, як ви зачісуєте своє волосся, або ж якого типу їжу ви вживаєте. Це щось настільки внутрішнє – це немає нічого спільного із речами, які назовні.

Навіть всі ідеї благодійності, і про те, як бути добрим до інших, і всі подібні речі є дуже поверховими. Коли ви стаєте цим, коли ви стаєте співчуттям, коли ви стаєте любов’ю, тоді вам взагалі не треба говорити самому собі, про це не треба сперечатися, ви просто цим стаєте. Це просто тече, співчуття тече, воно діє. Не треба це обґрунтовувати, не треба казати собі: «Мені слід бути співчутливим, мені слід бути добрим». Ви просто стаєте цим.

Я поїхала до Італії, і там було декілька людей, які зацікавилися Сахаджа йогами, але вони сказали: “Ми не хочемо долучатися до Сахаджа Йоги”. Я спитала: «Чому?» –  «Бо ці люди не палять». Я сказала: «Я ніколи їм не казала не палити, ніколи. Спитайте їх, чи Я робила це? Я ніколи не казала не палити. Просто спитайте їх – чи вони палять, чи вони кинули палити, або ж ваша Мати змусила вас кинути палити».  Вони сказали: «Нічого подібного. Ми палили цигарки пачками, ми вживали алкоголь, ми були наркозалежними. Проте щось трапилося з нами, ми просто припинили це робити, ми не знаємо як. Так просто. Мати ніколи нам не казала, ми просто стали такими».

Що тут казати? Нічого не скажеш. Тобто, коли ви це знайшли, коли ви побачили світло, ви  більше не турбуєтеся. Скажімо, ви бачите тут мотузку, ви можете бути налякані, ви можете подумати, що це змія, бо немає світла, ви не можете бачити. Ви можете блукати наосліп, перевернути догори дриґом увесь будинок. Так, як тільки з’являється світло, ви кажете: «О, це мотузка». Гаразд. Тож усі страхи відпадають, бо ви це побачили. Відпадає напруга всіх сил. Відпадають всі занепокоєння. Відпадає все ненормальне, і ви стаєте абсолютно нормальною людиною, абсолютно нормальною людиною. Це те, чим ви маєте стати. Однак ще й набагато, набагато більше, ніж це. Це не тільки про те, що ви отримуєте свою фізичну дієздатність, багато людей було зцілено, вони мали б сказати вам, що вони зцілилися від раку. Так, це правда – від раку існує зцілення. Багато хвороб виліковуються, психічні розлади виліковуються, якщо ви ходили до жахливих гуру – ви зцілюєтеся. Всі ці речі відбуваються, але це не кінець цього, це лише компенсаторна частина цього. Компенсаторна частина полягає в тому, що ви позбавляєтеся всіх фізичних, психічних, емоційних проблем. А інша сторона цього в тому, що ви самі отримуєте силу. Ви стаєте пророками. «Люди Бога стануть пророками», – ось що сказав ваш великий поет Уїльям Блейк. «Люди Бога стануть пророками, і в них буде сила робити пророками інших». Це є прикмета. Він дав вам прикмету. Ви стаєте пророками – це означає,  що у вас з’являються сили робити все це самим. Кожна особа може це робити. Навіть маленькі діти можуть це робити. Навіть маленька Олімпія може це робити. Коли ви стаєте пророком, ви також знаєте все про це: що ви робите, як це треба робити, як піднімати Кундаліні, як перетинати всі різноманітні центри, що є хворими, як утримувати Її там. Ви повністю стаєте майстром. Тож пророками були такі люди, як от Уїльям Блейк, він був пророком, добре, він був провідцем. Він бачив це майбутнє: він зазначив про все, що відбудеться щодо Сахаджа Йоги, безсумнівно. Я не знаю, як багато людей усвідомлюють це. Більшість гадає, що він був божевільний. Вони не могли йому повірити, коли він говорив про всі ці речі, що новий Єрусалим буде засновано на пасовищах Англії, ніхто не міг повірити, казали, що він, напевно, божевільний. Та час прийшов. Єрусалим буде встановлено. Є особлива річ щодо Англії, і він бачив це сто років тому, ясно,  всю картину. Та ніхто не розумів його. Він був пророком,  ніхто не розумів його, що він говорив. Ті, хто розумів, також мали певний  академічний інтерес щодо  нього, а дехто відчував, що може бути певна істина в тому, що він говорить й описує.

Тож ви більше, ніж пророки, в тому розумінні, що вас не цікавить бачити майбутнє – ви приходите до теперішнього. Те, що описували вони, що було майбутнім для них, чим вони не насолоджувались, ‒ є вашим теперішнім, і ви стаєте майстром самому собі. Всі ці великі пророки мали велику, велику проблему. Я мала нещодавно дискусію з одним послом, він є надзвичайно обізнаною людиною, з Індії, і він казав мені, що найбільшою проблемою було те, що через раціональність, через пояснення,  ми не зайдемо далеко. Припустимо,  ви кажете, що існує Всепроникна енергія, тоді вони скажуть: «Як, як, як нам повірити? Все це казочки. Доведіть нам це». Аргументаціями ви, звичайно, не доведете цього, та через досвід ви також цього не доведете. Тож вони здавалися, як Аді Шанкарачарья, на тому ж етапі, якого він досягнув. Він написав про «Вівекачудамані» і всіх цих божеств, а потім він здався. І він почав описувати Матір. Він сказав: «Я здаюся. Все». І вони сказали, що він ослаб у своїй голові, бо він не міг продовжувати свою філософію і почав звеличувати Матір,  сказавши: «Що не так?».

Те саме трапляється із Біблією, з Кораном, з усім, про що люди думають: або ви їм слідуєте з вірою, сліпою вірою, нічого не питаючи, просто приймаючи все, що вони говорять, стаючи фанатиками, вбиваючи  один одного, гинучи, тоді все гаразд. Або ж ви просто здаєтеся. Ви стаєте комуністами, безбожниками. Якщо ви хочете зберегти ваші мізки живими, краще відмовитися від усіх цих релігій, вам слід сказати: ”Все це дурниця”. Християнство безнадійне через ці церкви, Іслам безнадійний через фанатизм, це безнадійно з різних причин, індуїзм – це ще один нонсенс. Оскільки на цьому рівні виглядає так. У цей момент він проявляється так. Це не має сенсу, це безглуздо. Це сліпа віра, люди не можуть прийняти це. Вчені кажуть: “Що таке ця сліпа віра? Ми побували  на Місяці; там все одне й те саме. Що ми там знайшли? Ми досягнули  місяця, і ніколи не бачили Бога. Навіщо ви говорите  про Бога? Як нам повірити, що є Бог?”

Але зараз ми маємо довести існування Бога. Ми маємо довести існування цієї всепроникної Енергії. Ми маємо довести існування цього Духу всередині вас. Це має бути доведено. Це має бути актуалізовано. Тож суперечки закінчаться. Через аргументи  цього не можна досягнути. Через сліпу віру цього не можна досягнути. Раціональність не може цього дати, емоційна прив’язаність також не приведе вас туди. Це актуалізація. Це звершення, що дійсно робить вас таким.

Реальність, що фактично виражається у вашій нервовій системі,  – ось те, що буде доказом. Але це не для доказу, тобто, якщо вам не можна цього довести, Божественність не зацікавлена. Як ці люди казали: «Мати, якщо ми встановлюватимемо плакати, люди знатимуть про Вас, що це Ви там». Я сказала: “Гаразд, годі. Ви їм сказали, ви передали повідомлення. Тепер, якщо вони прийдуть – дуже добре”. Це наша робота, інформувати. Якщо вони прийдуть, якщо вони отримають Реалізацію – дуже добре. Якщо вони встановлять самі себе – навіть краще. Ми працюватимемо для цього наполегливо, та ми не можемо цього нав’язувати. Це не можна робити силою. У нас не може бути ніяких штучних способів, як вас вразити. Тобто ми не можемо робити з цього цирк. Треба мати власну чутливість, аби розуміти важливість, і ваша власна чиста свідомість має вам сказати, чим це є. Інакше,  ми не можемо впасти до ваших ніг і казати: “O! Будь ласка...” Ми не можемо благати. Так само ми не можемо порушувати вашої свободи, що дана вам. Це ваша власна свобода, і ваша власна слава, що вам треба зростати, тому що ви є уособленням, ви є уособленням цього творіння. Ніхто не може вас змусити це зробити. Якщо ви хочете йти до пекла –  гаразд, розбіжіться і стрибайте. Якщо ви хочете до Небес – це також можливо.

Ми не усвідомлюємо,  наскільки часи, в які ми живемо, нестабільні, наскільки життєво важливі, найважливіші серед усіх, на які ми чекали. Найважливіший час у житті творіння – це сьогодні, коли люди шукають,  і Сахаджа Йога проявляється на масовому рівні. Це таке щастя, що ви – шукачі, які шукали віками, зібралися тут, і Сахаджа Йога прийшла до вас як благословення Божественності, адже Божественність сама жадає проявитися. Та люди, що приходять до Мене, перебувають на різних рівнях. Хтось на середньому, а хтось на зовсім базовому рівні.

Ті, хто на зовсім базовому рівні, спитають: “Mати, як щодо моєї роботи? Я подавав резюме, може зараз буде трохи краще”.  Або ж хтось скаже: “Мати , я не хворий...і те, і се”. Гаразд, це також можна вирішити.

Та ті, хто дуже високої якості, які б в них не були проблеми, які б так звані гріхи вони не здійснили, їм все буде пробачене повністю, повірте Мені. Не треба відчувати провини взагалі. В Сахаджа Йозі, перша мантра, яку треба промовляти: «Мати, я не винний», принаймні тричі. Тож треба зрозуміти, що ви готові до цього, у вас є для цього слава, і вам треба цього досягти. Не треба говорити: «Що я накоїв, за мною тягнеться так багато помилок». Нічого подібного. Я тут в якості банкіра, Мені треба сплатити за вашими рахунками, і ви це отримаєте, без сумнівів. Ви знаєте, скільки грошей у вас у банку, чи не так? Я знаю, тож не судіть себе. Дозвольте Мені вас судити. Це Мій суд. І коли це відбудеться, якщо у вас чиста свідомість, ви зрозумієте, що це те, що воно є, і вам треба з цим впоратися. Звичайно за це не можна заплатити, все це абсурдні ідеї: «Ми можемо за це заплатити. Скільки нам сидіти? Має бути організація». В нас немає організації, ви дуже добре це знаєте. Ми не можемо організовувати Бога, ми не можемо організувати ці речі. В нас навіть членства немає, нічого подібного. Звичайно, ми зберігаємо списки ваших контактів, адже якщо в нас відбуваються якісь  програми, ми вас інформуємо, це інша річ.

Більше того, в Сахаджа Йозі не кожному розкривається все, не кожному. Спочатку їм дається Реалізація, потім їх оцінюють, наскільки вони просунулися. І поступово, коли вони зростають, вони отримують Вищу істину. Бо інколи вони можуть бути шоковані, це не просто ‒ витримати Істину, ‒ інколи це дуже складно. Як одного разу Я сказала їм, що немає різниці між тим, чому навчав Христос, і про що говорив Крішна. Навпаки, Крішна казав, що вас неможливо знищити, Дух неможливо знищити  будь-чим, і це було доведено Христом. І всі індуїсти воліли вбити Мене, вони не могли цього стерпіти.

Та якщо Я скажу щось про Крішну – всі християни будуть критикувати Мене, тож це велика проблема. Розумієте, якщо говорити їм про Крішну, християнам це не сподобається; якщо говорити про Христа, індуїстам не сподобається; якщо говорити про сікхізм, іслам... мусульманам це не сподобається; а якщо говорити про Мохаммеда Сахіба, сікхам це не сподобається. Я тут не для того, аби всіх задовольнити. Я тут, щоби розказати вам про них Істину, ‒ що всі вони є одним цілим, і наче дурні та нерозумні люди, ви б’єтеся одне з одним. Між ними немає різниці, вони всі єдині, абсолютно єдині. Така гармонія і порозуміння існують між ними, що ви не можете їх розділяти, вони настільки єдині одне з одним, немов місячне світло і місяць, немов сонячне світло і сонце. Тільки наше невігластво робить такі заяви проти них, і це власне ви й усвідомите в Сахаджа Йозі. Це буде доведено сходженням вашої свідомості. Через вашу Кундаліні, буде доведено, що все, що Я кажу, буде доведено науково, адже коли Кундаліні піднімається, і коли Вона зупиняється, вам треба зректися ваших міфічних ідей, інакше Вона не підніметься. Ви самі поступово усвідомите, що те, що Я кажу, є Істиною. Все, що Я кажу про Мохаммеда Сахіба, є Істиною, і ви в цьому пересвідчитеся. В нас було достатньо боротьби, достатньо нісенітниці...подивіться, що відбувається зараз... Ізраїльтяни вбивають членів Організації звільнення Палестини і так далі. Ви думаєте, що вбиваючи їх, вони досягнуть Бога?

Всі ці хибні ідеї мають піти. Ми маємо стати вселенськими особистостями. Стати. Ви стаєте цим. Чи хтось є мусульманином, або індуїстом, або християнином, або ж будь-ким. Коли ви стаєте вселенською особистістю, ви можете відчувати стан людини на кінчиках ваших пальців. Христос сказав: «Ваші руки заговорять, ваші руки заговорять». Нам не слід оспорювати будь-які Священні книги...ми маємо бачити внутрішнє світло в усьому, що описано, що розділяє нас, а за своєю  суттю є об’єднуючим фактором. Різноманіття має таку прекрасну єдність усередині нас. Але це можна побачити тільки із підняттям Кундаліні, немає іншого шляху. Бо коли піднімається Кундаліні, відбувається інтеграція, і ви починаєте бачити це, як реальний досвід.

Сподіваюсь, ви зрозуміли, що Я сказала. Але суперечки не дадуть вам Реалізацію – це має відбутися. Немає значення, ви можете бути коронованим принцом, або ви можете бути королем, або ж ким завгодно іншим, немає значення. Це ваше індивідуальне звершення, що має відбутися. Це ваша індивідуальна Матір усередині вас. Я кажу про Рух. Тільки через ритуалізм ви не досягнете Бога, ви маєте бути з’єднаним з Богом. Для всіх людей в світі, хто розуміє і хто думає, що це важливо знати, що має бути Істина, яку ми можемо актуалізувати. Це було обіцяно в усіх релігіях і писаннях, і це має відбутися.

Хай Бог благословить вас усіх!

Я би хотіла отримати від вас питання, якщо можна. Я спробую на них відповісти. І будь ласка, задавайте Мені питання, це буде хорошою ідеєю. Знову ж таки, Я вибачаюся за запізнення, ви ж розумієте ситуацію із заторами. Так, будь ласка?

Питання: Ви порівнюєте вашу Йогу з Хатха Йогою та Раджа Йогою?

Шрі Матаджі: О! Я вам скажу про це. Це дуже хороше питання. Це про Хатха Йогу та Раджа Йогу. Тож сучасна Хатха Йога це щось таке, чого Я не розумію. Та Патанджалі Шастра, той, хто написав «Ха Тха», що «Ха» і «Тха» це ніщо, та у вас є ці два наді, які вони мали вам описати. І є аштанги, або ж вісім аспектів Хатха Йоги – згідно Патанджалі, який це написав. Найважливіше і первинне, і найперше, це Ішвара Пранідхана, тобто встановлення Бога всередині вас. В цих акробатичних речах, що ми робимо, у нас немає ідеї про Бога, ми ніколи не говоримо про Бога, забудьте, забудьте про Бога, все, що треба робити – це схуднути, більше нічого. Бо вони всі хочуть бути акторами та актрисами, розумієте. Вони не хочуть бути йогами. Це інший стиль речей. Це була Ішвара Пранідхана, спочатку вам треба отримати свою Реалізацію. Одна з цих восьми – це Яма Ніяма. В Ніямі, є тільки одна фізична вправа, і знову ж таки, залежно від того, де знаходиться Кундаліні. Також в якомусь сенсі ми використовуємо Хатха Йогу. Скажімо Кундаліні зупиняється на рівні якогось центру через фізичну проблему, тоді ми робимо невеликі асани, необхідні для цього, або ж необхідні для цього вправи. Але це зовсім інша річ. Сучасна Хатха Йога така: скажімо,  мені треба поїхати з Лондона до Бірмінгему, так? Я не заводжу своє авто, нічого не роблю, просто кручу кермо зліва направо, стоячи на місці, статично, бачите, і думаю, що Я досягла Бірмінгему. У Мене є тільки карта, і Я крутитиму кермо направо, наліво. Або ж Я наведу вам ще гіршу аналогію, це немов вживати  всі ліки підряд, не знаючи, що у вас за хвороба. Це дуже нерозсудливо. Ніхто з цих вчителів не має Реалізації, як вони будуть розуміти важливість Хатха Йоги, Я не можу зрозуміти. В Індії гуру – це людина, що є реалізованою душею. Він може бути мусульманином, може бути індуїстом, він може бути ким завгодно, та для початку  він має бути реалізованою душею. Брамін – це реалізована душа. Та в наші часи Браміни можуть утримуватися в якості кухарів. Тож весь концепт сьогоднішньої Хатха Йоги настільки поверховий.

Щодо Раджа Йоги... Тепер ви зрозуміли про Хатха Йогу. Початок Хатха Йоги йде від  Сахаджа Йоги, де вона встановлюється, та Хатха Йога є допоміжною. Коли  вона  нам буде потрібна, ми можемо її використовувати. Коли нам потрібна її частина, ми її використовуємо.

Друга частина – це Раджа Йога. Раджа Йога –  це інша неправильна концепція, що є в людей. Вона полягає в тому, що нібито,  коли піднімається Кундаліні – ви її бачите, ви маєте це бачити як величне звершення, що має місце, коли Кундаліні піднімається звідтіля вгору. Це не робота гравітації, Вона рухається вгору.

Тож,  аби це відбулося, має статися якась подія. До прикладу, коли Вона піднімається, зненацька, бачите, коли Вона перетинає другий центр, Вона йде до певного  нарощення, тож Кундаліні не падає. Це називається бандхас [енергетичні замки’]. Ці бандхас ‒ ви бачите Її збільшення, можна сказати, Її змикання. Далі Вона йде вище, Вона починає закриватися там. Вона йде до Вішудхі чакри – і там вся енергія має вилитися в гру. Тож відбувається кечарі  [рух в просторі], коли язик трошки виходить сюди. Але ви не відчуєте нічого, це настільки швидко. Це настільки швидко, що ви цього не відчуваєте. Тобто Я не можу дати ніякої іншої аналогії, подібної до цієї, і навіть якщо ви кажете “Конкорд”, тобто ви щось відчуваєте щодо цього, та якщо ви, скажімо, маєте літак, в який ви тільки що сіли (Шрі Матаджі клацає пальцями),  і ви там. За долі секунди Кундаліні (Шрі Матаджі знову клацає пальцями) може вистрілити. Тож ви не відчуваєте цих речей, скажімо, вся Земля така велика, та ви не відчуваєте, що вона кругла. Округлість, відносно  того, що ви бачите, настільки мала, що ви не бачите, що вона кругла. Так само Сахаджа Йога є настільки швидким методом підняття Кундаліні, тобто не існує ніякого іншого методу. Проте мушу сказати, що сьогоднішня Сахаджа Йога настільки швидка, що ви нічого не відчуваєте, але це відбувається. Ваші очі також розширюються. Але ж Я бачила цих божевільних людей, що звуться Раджа Йогами, вони навіть вставляють атропін в очі, щоби розширити зіниці, бо сказано, що ваші зіниці мають розширитися. Вони підрізають свої язики, заштовхуючи їх назад. Ви бачили, як один з них в Америці підрізав язика людям, і він  метлявся в них, і навіть зараз люди все ще під враженням від цих ”великих” гуру, що метляють язиками ось так, і заштовхують свої язики назад. Ви хочете сказати, що роблячи всі ці трюки, ви піднімете Кундаліні? Деякі ще тримаються за це ‒ нічого не треба робити, це спонтанно. Для цього не потрібно зусиль. Це завдяки  люблячій турботі Бога. Навіщо ви хочете ламати шиї ні за що? В чому необхідність? Спочатку Я думала, що це, розумієте, наче діти, коли вони хочуть якимось чином вразити свою матір, вони влаштовують ці істерики, розумієте, просто,  щоби привернути увагу матері. Та зараз, Я думаю, вони дуже серйозні щодо цього. Це найбільш дивує. Ви доходите до такого, розумієте, це псує ваші чакри. Це негативно впливає на ваше становище ... в Сахаджа Йозі, як хорошого Сахаджа йога та поганого Сахаджа йога. Сахаджа йог, який швидко це отримує, встановлює себе там, і опановує це, є людиною, що рухається дуже швидко, а людина, котра зруйнувала свої чакри, потребує уваги, або ж має пройти через багато труднощів, або покращити їх, подбати про них. Тож всі ці ідеї можуть бути прояснені тільки коли ви отримуєте Реалізацію. Гаразд?

Людина, яка задала питання: Так, дякую.

Шрі Матаджі: Хай благословить вас Бог.

Питання: Чи може допомогти Бгагават Гіта або вісім аштангана Патанджалі?

Шрі Матаджі: Що це? Бгагават Гіта та...?

Шра Матаджі: Вісім? Ні. Адже допоки ви нереалізовані, Я кажу, припустимо зараз, це буде виглядати так: перед тим як завести авто, якщо спочатку ви крутите [кермо] праворуч і ліворуч, а потім заводите авто, чи допоможе це вам доїхати до Бірмінгему? Це безглуздо. Перш за все, це може пошкодити ваші колеса. Ах! Та не треба хвилюватися. Тобто, Я мушу сказати, що не треба хвилюватися з цього приводу, гаразд? Хай Бог благословить вас. Хай Бог  благословить вас.

Розумієте, Я нікого не звинувачую, і не відчуваю себе погано. Адже ви шукачі зрештою, знаєте, ви шукачі. Звідки ви можете знати? Ви всі шукачі. Як ви можете знати, ці люди пишуть так багато книг, писати книги легко, чи не так, в наш час, що в цьому складного? Якщо у вас є гроші, ви можете писати будь-що. Ви можете публікувати все, що б ви не хотіли написати. Чого потребує це написання? Тільки Я є особистістю, яка ще нічого не написала. Є люди, які пишуть про Мене або про Сахаджа Йогу, ‒ це ще одна проблема, Я нічого поки що не написала. Христос нічого не написав. Шрі Крішна ніколи нічого не писав. Рама ніколи нічого не писав. Проте, думаю мені треба буде писати. Я дещо писала, і люди казали: “Це не заходить нам у голову, Мати, бо коли ми це читаємо, ми входимо у стан без думок”. То що ж поробиш.

Гаразд. Яке наступне питання? Це дуже хороше питання. Яке наступне питання? Ще п’ять хвилин.

Так?

Питання: Ми можемо задати питання Богові, коли ми з’єднаємося з Ним?

Шрі Матаджі: Чи можемо ми...?

Сахаджа йог: Чи можемо ми задати питання Богові, коли ми з’єднаємося з Ним?

Питання: Чи можемо ми задати питання Богові, коли ми з’єднаємося з Ним?

Шрі Матаджі: Так. Звісно! Звичайно! Зараз Я кажу так, бо ви з’єднані. Тож ви спрямовуєте руки до Бога, і питаєте: “Чи існує Бог?”.  Якщо задати таке питання, підуть колосальні вібрації. Не тільки це, але,  скажімо,  ви хочете запитати про вашого батька, як він себе почуває? Припустимо його тут немає. Десь тут у вас буде жар. Це його центр. Одразу ви дізнаєтесь, який центр заблокований,  і якщо ви можете це розшифрувати, одразу ви дізнаєтеся, яка в нього проблема. Таким чином ви будете знати про всіх, не тільки про Бога, а й про самого себе, а також про інших. Ось що це таке – ставати колективно свідомим... ви стаєте вселенським єством. 

Питання: А чи зможу я бачити Бога так само, як бачу Вас зараз?

Шрі Матаджі: Це не про те, щоби бачити Бога, сьогодні не це головне. Адже в будь-якому разі, бачити – це не бути. Розумієте різницю? Тепер ви... як вас звати?

Відповідає людина, яка поставила запитання: Біппін.

Шрі Матаджі: Біппін. Отож, містере Біппін. Ви можете бачити самого себе, містере Біппін? Як тільки ви стали містером Біппіном, ви не можете бачити самого себе. Коли ви стаєте невід’ємною частиною Бога, ви не можете бачити нічого. Але ви можете діяти. Бачити – це бути відділеним.

Питання: Тобто ви хочете сказати, що ми стаємо одним цілим з Богом.

Шрі Матаджі: Так, в цьому й річ. Ви стаєте єдиними з Богом, з Первинним Єством. Ви стаєте, стаєте Його силою, стаєте Його інструментом. Розумієте, коли ви не занурюєтеся у догми, адже, бачите, можливо,  вже існує суперечка: чи ви стаєте Його інструментом, чи ви  стаєте вашим інструментом, і все таке інше, Я не хочу заглиблюватися у цю пастку, та Я б сказала, що ви починаєте відчувати силу. Давайте наголосимо на цьому – ви стаєте Духом. І тому, як ви знаєте, Будда ніколи не говорив про Бога. Він казав: «Краще не говорити про Бога», адже потім починаються інші питання. Краще сказати їм, що ви стаєте власним Духом – і все. Спочатку скажіть їм, щоб вони стали Духом, а далі поговоримо.

Які ще питання?

Питання: І чи бачите ви духів,  ви їх бачите?

Шрі Матаджі: Що? Духів? Чому ви хочете їх бачити? Вони існують, безперечно, але нам до них немає діла. Вони є минулим, їх більше немає, вони пішли, навіщо про них непокоїтися? Тобто звичайно вони є, що ж поробиш. Вони сильно дошкуляють деяким людям. У нас було багато проблем через них. Всі ці гуру використовують їх, все це відбувається. Це існує.

Питання: Чи є так звані...

Шрі Матаджі: Хороші духи? Ні! Ні! Нам не треба мати з ними нічого спільного, бо зараз ви є особою, що живе в теперішньому. Хороші чи погані, нам не треба мати з ними нічого спільного. Звідки ви знаєте, хто хороший, а хто поганий? Як тільки ви дозволяєте зайти хорошій людині, може зайти і погана людина, звідки ви знаєте. Тож краще не дозволяти нікому з них входити у вас. Краще залишатися осторонь цих духів. Поступово ви дізнаєтеся про всіх них, і здивуєтеся тому, як ви будете знати, як триматися осторонь цих людей.

Питання: Що таке Кундаліні?

Шрі Матаджі:  [звертається до сахаджа йогів] Вони вам не розказали? Що з цим? Ви не розказали?

Сахаджа йог відповідає: Ми згадували про Неї, ми пояснювали, та Ви кажете...

Шрі Матаджі:  Що?

Питання: Це певна енергія або ж...

Шрі Матаджі:  Так, це енергія. Це енергія нашого бажання, яке ще не проявилося. І яке це бажання, що ще не проявилося всередині нас? Це бажання стати божественним. Як тільки ця енергія проявляється, ‒ тому вона і зветься залишковою, ‒ тоді проявляється це бажання.

Питання: Шрі Матаджі, треба створювати і уявляти цю енергію... [нерозбірливо]

Сахаджа Йог: Треба створювати і уявляти цю енергію?

Шрі Матаджі:  Ні, ні, ні! Вона існує, вона є. Не треба нічого уявляти, нічого не треба робити з вашого боку. Це все є, наче примула в насінні, це існує. Не треба нічого, немає чогось, що треба уявляти,  нічого. Це дійсно є, ви можете побачити пульсацію. Ви можете побачити, як вона пульсує. Ви можете побачити, як вона піднімається. Ви можете відчувати пульсацію на верхівці вашої голови. Ви можете бачити її прорив, ви можете побачити, як прохолодний вітерець виходить з вашої голови, справжнє хрещення відбувається. Все це є. Все це існує. Ніякої уяви взагалі не потрібно. Це не думання, ви не зробите це через думки. Якщо ви будете думати,  скажімо, про насіння, скажімо,  Я уявлятиму, що це насіння проросте, воно проросте? Ні, воно має прорости. Так само, це має статися. Це живий процес.

Питання: Коли ми усвідомлюємо, що маємо бажання Самореалізації, [НЕЯСНО], якщо ми одержали віру та надію, чи прийде це поступово до нас?

Шрі Матаджі: Що?

Питання: Якщо в нас є бажання, а ми його не розпізнаємо, чи прийде воно поступово до нас в будь-якому випадку?

Шрі Матаджі: Так, добре. Але це бажання проявляється тільки пробудженням Кундаліні. Це бажання існує, звичайно, існує на несвідомому рівні... поступово це бажання стає дуже свідомим... далі ви шукаєте цього, ви біжите за цим, але воно проявляється тільки, коли піднімається Кундаліні та прориває вашу область тім’я – ось так.

Питання: Але як стимулювати...

Шрі Матаджі: Стимулювати що?

Сахаджа Йог: Як стимулювати цю енергію?...

Шрі Матаджі: Вона... вона просто стимулюється. Це просто відбувається, Я думаю,  щось особливе є в Мені. А потім ви самі стаєте особливим єством. Ви також можете це робити. Як Я вам казала, це про те, як один світильник запалює інший, зрозуміло? Так само і тут.

Питання: [неясно]

Сахаджа Йог: Ви казали... він каже, ви казали про Хатха Йогу як про фізичну Йогу, і про Раджа Йогу як про розумову йогу. Чи могли б Ви розказати про процес цієї Йоги?

Шрі Матаджі: О. Ні, ні. Я не кажу,  що це фізична [йога], ми використовуємо її для фізичних цілей. Це не фізична, і не розумова, ця Сахаджа Йога, всі ці речі є невід’ємними частинами в Сахаджа Йозі, що є спонтанною подією. І ця Кундаліні, що є залишковою енергією всередині нас, силою бажання всередині нас, розкручується,  і кілька її ниток починають підійматися, мов пульсація, ви також можете це побачити, підняття. Вона піднімається, поступово, просвітлюючи ці центри, і відкриває останній центр, сьомий центр тут, через який Дух, що власне перебуває у вашому серці, просвітлюється, бо місце перебування вашого Духу на верхівці вашої голови. Зрозуміло?

Немає питань?

Гаразд. Тож зараз, думаю, нам треба це отримати. Що скажете? Краще це отримати. Добре. Просто спрямуйте свої руки ось так. (відео на цьому моменті зупиняється) це дуже просто, бо руки мають говорити.

Тож ці пальці, кінчики пальців, є чутливими органами чуттів симпатичної нервової системи. Якщо ви спрямуєте свої руки ось так, в напрямку до Мене, ось таким чином, і ваші ноги на землі, повністю торкаються землі, поставте обидві ступні окремо,  а не близько одна до одної, не занадто далеко одна від одної, і сядьте якомога комфортніше. Тепер заплющіть очі.

Тепер покладіть вашу праву руку на серце, праву руку на серце, і поставте питання: «Мати, чи я є Дух?». Заплющіть очі, заплющіть. Треба тримати очі заплющеними. Просто поставте питання: «Мати, чи я є Дух?». Хтось може відчути прохолодний вітерець, що йде до ваших рук разом із цим питанням, запитайте  щиро. Це означає, що зараз ваша увага на вашому фізичному, розумовому, емоційному єстві, та згодом в гру вступає Дух.

Перш за все вам треба знати, що ви не винні, і, будь ласка, не майте провини  у вашому розумі взагалі. Навпаки, вам слід сказати: “Мати, я не винний. Мати, я не винний. Мати, я не винний.” В жодному разі ви не винні через будь-що. Вам могли сказати, що ви грішили і таке інше – забудьте, забудьте все це. Це розповсюджена практика деградації людей. Ті, хто це кажуть, мабуть, самі є винними. Не вірте нікому. Тепер покладіть праву руку на ліву сторону шиї і скажіть: “ Мати, я не винний.”

Тепер покладіть ту саму руку на чоло та скажіть: “Мати, я прощаю всіх.” Кажіть це знову і знову, просто кажіть: “Я прощаю всіх.” Непрощення – це велика напруга.

Її Святість Шрі Матаджі Нірмала Деві