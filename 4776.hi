"प्रतिबद्धता और समर्पण"।पैठण, महाराष्ट्र, (भारत), 11 जनवरी 1987।

आपने इस जगह के चैतन्य को महसूस किया होगा: वे जबरदस्त हैं। और इतने वर्षों के बाद हमारा यहां आना हुआ, यह वास्तव में बहुत आश्चर्य की बात है।

इस स्थान का मेरे साथ बहुत गहरा संबंध है, क्योंकि मेरे पूर्वजों ने इस स्थान पर शासन किया था। और यह शालिवाहनों की राजधानी थी। इसे 'प्रतिष्ठान' कहा जाता है, लेकिन फिर उन्होंने आसान भाषा मे "पैठन" बना दिया। यहां हजारों वर्षों से शासक थे और उन्होंने ही इस शालिवाहन वंश की शुरुआत की थी। असल में उन्होंने खुद को 'सातवाहन' [जिसका अर्थ है 'सात वाहन' कहा। वे सात चक्रों के सात वाहनों का प्रतिनिधित्व करते थे। यह आश्चर्यजनक है कि कैसे सहज। उसके बाद एक महान कवि हुए, जैसा कि आप उनके बारे में जानते हैं - ज्ञानेश्वर। वे यहां आए थे और उनका जन्म इस जगह के बहुत करीब हुआ था। वह यहां काफी समय से थे। और एक व्यक्ति था, जो एक अति-चेतन व्यक्ति था, जिसने उन्हे चुनौती दी थी। उसका नाम चांगदेव था। तो उसने कहा कि, "तुम्हारे पास तुम्हारे पास क्या है जो यह प्रदर्शित करे कि तुम्हारे साथ ईश्वर है?"

और उसके साथ एक नर भैंसा था जो बस सड़क पर चल रहा था और ज्ञानेश्वर ने उस भैंस के द्वारा वेद मंत्र पाठ करवाया। और इस चांगदेव ने कुछ चालबाज़ी दिखाने की कोशिश की। और ज्ञानेश्वर अपने भाइयों और बहनों के साथ एक टूटी हुई दीवार पर बैठे थे और उन सभी के साथ दीवार को हवा में चलवाया। और तब इस चांगदेव ने महसूस किया कि, इस पृथ्वी पर इस तरह का कोई अवतार।

इसके अलावा एक अन्य महान कवि नाम एकनाथ हुए, जिन्होंने बहुत सारे लोक गीत लिखे, जैसे नामदेव, सहज योग का वर्णन करते हुए।

तो इन सभी महान संतों के यहां आकर बसने का एक कारण इस जगह में चैतन्य का एक आकर्षक केंद्र था। इस जगह के बारे में बहुत सी पुरानी चीजों की खुदाई हुई थी और यहां देवी को दी जाने वाली साड़ी, [जो] इस जगह पर बनाई जाती है, उसे पैठणी कहा जाता है। इसकी शुरुआत शालिवाहन के समय हुई थी और वह कला आज भी मौजूद है। यही एकमात्र साड़ी है जिसमें वे असली सोने को धागे के रूप में इस्तेमाल करते हैं, असली सोना; सिर्फ देवी के लिए।

तो यह जगह अभी भी बहुत चैतन्यमयी है। यह लोगों की पहुंच के रास्ते से बाहर है, भगवान का शुक्र है, इसलिए यह अभी भी अपने स्वयं के वायब्रेशन, और उनकी अच्छाई और उनकी पवित्रता को बनाए रखे है। और आप सभी इस समूह के भाग्यशाली लोग हैं जो इस स्थान पर आए हैं और यहां आए हैं।जैसे-जैसे आप घूमेंगे, आप देखेंगे कि इसके बगल में एक सुंदर बगीचा है। गोदावरी नदी को गंगा, दक्षिण की गंगा कहा जाता है। यह नासिक से शुरू होती है जहां आप पहले थे और फिर यहां लाए गए। और चारों तरफ पानी की आपूर्ति के लिए एक बड़ा बांध बनाया गया है, जिसे आप अपने रास्ते में देख सकते हैं। और पास में एक सुंदर बगीचा है। और एकनाथ का मंदिर यहाँ के ठीक पीछे है, इसलिए हम सब जा सकते हैं और इसे भी देख सकते हैं।

मुझे खुशी है कि आपने जाकर अजंता की गुफाओं को देखा: यह आपके जानने के लिये होना चाहिए कि दस शताब्दियों में वह सब कैसे बनाया गया। उन्होंने बुद्ध को बिल्कुल भी नहीं देखा था। बुद्ध कभी दक्षिण भारत से नहीं आए। सिर्फ बुद्ध को मानते हुए उन्होंने क्या काम किया है! क्या बलिदान! उन्होंने इसे कैसे बनाया! उन्हें बहुत कठिन समय से गुजरना पड़ा क्योंकि पानी नहीं था, संचार नहीं था, कुछ भी नहीं था। और उन्होंने पत्थरों का इस्तेमाल किया - आपने वहां देखा होगा - अलग-अलग रंगों और अलग-अलग रंगों के, जो धरती माता द्वारा बनाए गए हैं। और जब आप उन्हें तोड़ते हैं, तो उन अंडे जैसे पत्थरों के अंदर आपको सुंदर अर्ध-कीमती पत्थर मिलते हैं।

उन्होंने उन्हें किसी प्रकार के स्वदेशी विलायक में घोल दिया और पेंटिंग के लिए इस्तेमाल किया और इस तरह पेंटिंग आज भी जीवित हैं। आप रोशनी के बिना [पेंटिंग्स] नहीं देख सकते हैं, तो उन्होंने उस समय पर इसे कैसे चित्रित किया होगा, किस तरह की आंखें होनी चाहिए! उनके समर्पण ने उन्हें यह शक्ति दी कि वे इसे बना सके। और वे दस शताब्दियों तक इस कार्य को करते रहे! यदि सहज योग दस शताब्दियों तक चल सके तो यह दुनिया एक अलग जगह होगी।

इसलिए हमें सीखना होगा कि हमें समर्पण करना है। हमें स्वयं को पूर्ण रूप से समर्पित करना चाहिए। हम यहां सहज योग से सब कुछ हासिल करने के लिए नहीं हैं। जैसे, शुरुआत में लोगों को अपने परिवारों के बारे में समस्या होती है, इसलिए वे सोचते हैं कि ईश्वर को समस्या का समाधान करना चाहिए क्योंकि अभी वे सहज योग में सहज योग को उपकृत करने आए हैं, इसलिए परमात्मा को उनकी समस्याओं का समाधान करना चाहिए। अब, [अगर] उन्हें अपनी नौकरी में समस्या है, ईश्वर को उनकी समस्या का समाधान करना चाहिए! अगर उन्हें अपने संबंधों में समस्या है, तो परमात्मा को समस्या का समाधान करना चाहिए। भगवान को यह काम दिया गया है क्योंकि वे बहुत ही शालीनता से सहज योग में शामिल हुए हैं। फिर, उसके बाद ईशवर को उन्हें पैसा देना चाहिए, उन्हें उन्हें हर चीज प्रदान करना चाहिए और उन्हें उनकी देखभाल करनी चाहिए, बिना किसी भी तरह की प्रतिबद्धता के, कोई प्रतिबद्धता नहीं है, सहज योग में किसी की कोई प्रतिबद्धता नहीं है। लेकिन ईश्वर प्रतिबद्ध है और भगवान को इसे पूरा करना होगा। फिर वे शुरू करते हैं, कुछ लोग मूर्खता से सहज योग का अन्य उद्देश्यों के लिए उपयोग करना शुरू कर देते हैं, जैसे पैसा कमाना या शक्ति अर्जित करना, या नाम या प्रसिद्धि या प्रभुत्व या कुछ भी। ये सीढ़ियाँ हैं जो नीचे जा रही हैं, ऊपर नहीं। और फिर, एक बार जब आप नीचे जाते हैं, तो आपको पता ही नहीं चलता कि आप ऊपर जा रहे हैं या नीचे।

तो समर्पण में यह देखना होगा, "मैंने सहज योग के लिए क्या समर्पित किया है? हर समय, मुझे समस्याएं है।हर समय मैं यही कहता हूं, ' मैं इस वजह से ऐसा नहीं कर सकता। मैं ऐसा नहीं कर सकता इस वजह से, यह समस्याएं हैं, मैं यह करना चाहता हूं मैं यह करना चाहता हूं। हर समय एक मैं, मैं, मैं और मैं होता है। लेकिन मैंने क्या समर्पित किया है? सहज योग को कितना समय दिया है? मैंने सहज योग को कितना पैसा दिया है? कुछ भी नहीं!"

लोग सहज योग के लिए छुट्टी (अवकाश) भी नहीं लेते हैं। वे सहज योग के लिए कुछ नहीं कर सकते। इन लोगों ने न केवल छुट्टी ली बल्कि स्थायी रूप से जाकर उस स्थान पर, अपने दूर के स्थान पर बस गए; बिना किसी मशीनरी के, बिना किसी चीज के। उन्होंने वह पूरी पेंटिंग और पूरी खुदाई और वह सारा काम इतनी जबरदस्त मात्रा में किया जो इस आधुनिक समय में असंभव है। आपकी मशीनरी के साथ, हर चीज के साथ भी कोई भी ऐसा कुछ नहीं बना सकता क्योंकि लोगों के पास समर्पण नहीं है।

तो सहज योग के लिए हमें खुद को एक स्थिति पर रखना होगा कि, "मैंने क्या किया? मैंने सहज योग के लिए क्या त्याग किया? कुछ भी तो नहीं! यह केवल मेरे अपने बच्चे के लिए है, या शायद मेरी पत्नी के लिए, या मेरे लिए, या मेरी नौकरी के लिए, या किसी चीज़ के लिए है।"

हमारी प्रतिबद्धता क्या है? और प्रतिबद्धता के बिना शुद्धता नहीं आ सकती। आप यो-यो की तरह ऊपर और नीचे जाएंगे।

हम सहज योग के लिए प्रतिबद्ध हैं। अगर ऐसे पांच लोग भी हैं जो वास्तव में सहज योग के लिए पूरी तरह प्रतिबद्ध थे, तो इसे इस तरह से बनाया जा सकता है।

लेकिन समस्या यह है कि हर कोई एक-दूसरे के साथ इस तरह का गैर-प्रतिबद्ध व्यवहार साझा करता है। और यह कुछ अच्छा नहीं है।

वचनबद्ध होने का अर्थ यह है कि हमें अपनी जान भी देनी पड़े तो करनी चाहिए; भले ही हमें सब कुछ त्यागना पड़े, लेकिन हमें यह करना चाहिए। लेकिन अन्य सभी बातों को ध्यान में रखा जाना चाहिए वहाँ सब कुछ कार्यांवित होना चाहिए, यह सब हर समय आनंद होना चाहिए, आपको अपनी नौकरी मिलनी चाहिए, आपको अपनी पत्नियां मिलनी चाहिए, आपको सब कुछ मिलना चाहिए, बच्चे, ठीक से किया जाना चाहिए। सब कुछ सहज योग ने करना है। और जब यह प्रतिबद्धता शुरू होगी, मुझे यकीन है कि सहज योग किसी भी तरह फैल जाएगा।

असत्य भी, जब लोग प्रतिबद्ध होते हैं... जैसे आप अन्य सभी धर्मों को देखते हैं, हर धर्म ने ऐसा किया, और यह कितना फैल गया है।

बेशक सहज योग आशीर्वाद है, आनंदमय है, यह आपको हर समय आशीर्वाद देता है। यह आपको कभी-कभी टांगने के लिए बहुत लंबी छुट भी देता है। किसी व्यक्ति को पता होना चाहिए कि यह उस तरह का आशीर्वाद भी है। तो बहुत, बहुत सतर्क रहना होगा कि परमात्मा ने हमें ऐसे विशेष कार्य के लिए चुना है और हमें सहज योग के लिए पूरी तरह से प्रतिबद्ध होना है। जो बुद्धिमान हैं वे सभी इसे अपना लेंगेऔर समझेंगे कि केवल इस जीवन का यही मुल्य है। अन्यथा यह बेकार है, यह व्यर्थ है, इसका कोई अर्थ नहीं है।

और ऐसा पहले नेताओं से और फिर दूसरों से आना होगा: सहज योग के प्रति पूर्ण प्रतिबद्धता। इसका मतलब यह नहीं है कि आपको कुछ भी छोड़ना होगा। मेरी बात की खातिर आपको कुछ नहीं करना है, लेकिन अपने लिए, अपनी बेहतरी के लिए, आपको करना है।

मुझे उम्मीद है कि अगली बार जब आप भारत आएंगे तो आप प्रतिबद्धताओं के लिए बेहतर तैयारी के साथ आएंगे।

यह केवल पैसा नहीं है, यह केवल आपके बातें करने के बारे में नहीं है, इसके बारे में आपके कथन, इसके बारे में लेखन नही, बल्कि यह आपके अपने अस्तित्व के माध्यम से होना चाहिए। आप सभी को ऊर्जा का स्रोत बनना चाहिए जिसे मैं पूरी दुनिया में फैलाना चाहती हूं; ऐसा दीप जो प्रबुद्ध करने वाला है। इसमें कोई संदेह नहीं है कि, कोई कृत्रिमता नही बल्कि आपके भीतर की पूर्ण वास्तविकता इसे कार्यांवित करने वाली है।

इन संतों को देखो! उनके पास कोई नहीं था, उनके पास उनकी मदद करने के लिए माँ नहीं थी। ज्ञानेश्वर की जिंदगी पढ़ेंगे तो होश उड़ जाएंगे! उसके पास चलने के लिए जूते भी नहीं थे। उनके साथ इतना बुरा व्यवहार किया गया क्योंकि उनके पिता एक संन्यासी थे और शादीशुदा थे इसलिए उन्होंने कहा कि, "ये एक संन्यासी के बच्चे हैं।" उनके पास खाने के लिए खाना नहीं था और उन्हें नंगे पांव मीलों पैदल चलना पड़ता था। उन पर माता की कृपा नहीं थी। इसके बावजूद वे सहज योग में बने रहे, उन्होंने ईश्वर के साथ एकाकारिता होने का आशीर्वाद बनाए रखा। क्योंकि उन्होंने वह अवस्था हासिल कर ली थी।

अब यह सब आपकी भलाई के लिए है,आपके कल्याण के लिये है कि आप सभी आशीर्वाद प्राप्त करें। लेकिन इसका मतलब यह नहीं है कि आपको विकसित होने से रुक जाना चाहिए, कि आपको आगे नहीं बढ़ना चाहिए। व्यक्ति को उच्च और उच्चतर प्रगति करनी होती है। व्यक्ति को प्रतिबद्धता तय करनी होगी। मैं सहज योग के लिए प्रतिबद्ध हूं, यही आपको होना है, "प्रतिबद्ध "।

परमात्मा आप सबको आशीर्वादित करें!
