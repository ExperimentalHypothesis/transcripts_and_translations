19 डिसेंबर 1987
Devi Puja
Aurangabad (India)
Talk Language: English, Marathi | Transcript (Marathi) - In Progress, Transcript (Marathi) - NEEDED

[English Transcript]

see

[Transcript Marathi]

आता आपल्याला सांगायचं काय तर तुम्ही पुण्यभूमीत जन्माला आले . औरंगाबाद हि फार मोठी पुण्यभूमी आहे असं मला वाटत . मोठमोठाले संत इथे झाले . हजारो वर्षा पासून इथे लोकांनी मेहनत केली . आणि तुम्हाला एव्हडं पुण्यदान दिलेलं आहे . त्या पुण्याच्या दमावर आज आपण इथे बसलात . सदाचरण केलत . धर्मानी वागलात पण अजून पूर्णत्वाला आला नाहीत . म्हणून  आत्मानुभव घेतलात . आत्मानुभव घेतल्या नंतर जे आपल्यातले दोष आहेत ते फक्त आले पाहिजेत . नाहीतर तुम्हाला प्रकाश मिळालेला नाही . आता परदेशी लोकांचं जे आहे ते त्यांचे दोष जे आहेत ते वेगळे आहेत . आणि भारतीय लोकांचे दोष वेगळे आहेत . आणि ते इतके ठळक पणे आता मला दिसतात कि कधी कधी असं वाटत कि स्पष्ट पणे सांगितलेलं बर . खर म्हणजे भारतीय लोकांना माझं घर ,माझी मुलगी ,माझा नातू हे फार आहे . आणि त्या घराच्या गुरफाट्यात एव्हडे जास्त आहेत कि त्याच्या बाहेर त्यांना निघता येत नाही . आम्ही इथून चारपाच मुलांना लग्न करून आस्ट्रेलियाला पाठवलं . त्यांना नोकऱ्या नव्हत्या पण तिथे जाऊन त्यांना मोठाल्या नोकऱ्या मिळाल्या . लगेच त्यांनी आपलं घर स्थापन केलं . कारण घराशिवाय भारतीय माणूस राहूच शकत नाही . आश्रमात सगळी व्यवस्था असताना सुद्धा वेगळं घर केलं आपलं . त्यांच्या बायका कंटाळल्या . कारण वेगळं घर करायचं म्हणजे तिथे सगळी काम स्वतः करावी लागतात . मोलकरण्या तिथे मिळत नाहीत . त्यांना बाळंत व्हायचं असेल तरी सगळी स्वतः काम करायची . गरोदर असल्या तरी स्वतः काम करायची . आणि नवऱ्यानी बाहेर गमज्या मारायच्या . मोटारी फिरवायच्या . त्याच्यात टेलिव्हिजन घ्यायचा मग सगळी कडे फिरायचं . आणि फिरून घरी आल्यावर बायकांवर बोलायचं कि तू स्वयपाक नीट केला नाहीस ,तू असं ठीक केलं नाहीस ,हे केलं नाहीस ,ते केलं नाहीस म्हणून . त्या बायका कंटाळल्या हे कसले म्हणे नवरे . इथे काही काम करता येत नाही ,बाहेरची स्वच्छता नीट करता येत नाही . फक्त माझं घर असलं पाहिजे व्यवस्थित आणि बाहेर फिरायला पाहिजे . आणि ते सगळ्यांचच आहे आपल्या इथे . आपल्या इथल्या सगळ्या पुरुषांना कशालाही हात लावता येत नाही . कुठलही काम करता येत नाही . सगळे पांढरपेशी इथून तिथून .

आमच्याकडे आम्ही एक माळी ठेवलेत माळी आहेत बरका ते . आणि आस्ट्रेलिया वरून एक un चे ऍग्रीकल्चर चे ऍडव्हाझर इथे आले . ते आपले हातात फावडा ,कुदळ घेऊन मेहनत करतात . आणि हे आपले माळी कमरेवर हात ठेऊन पायात रबराचे बूट घालून उभे . म्हंटल पायात रबराचे बूट कशाला घातलेत . म्हणे मला चिखलानी त्रास होतो . म्हंटल असं का . आता तुम्ही कुठेतरी जाऊन राजेशाही व्हा . हे आपल्या मध्ये फार जास्त आहे . आणि बायकांचं एक झालं आहे कि त्यांना असं वाटत कि पुरुषांना घर व्यवस्थित करून दिल ,चमचमीत जेवायला दिल कि ते आपल्या हातात असतात . मग त्या आज काय हे चमचमीत करा ,उद्या नवऱ्याला ते घाला करून ,ते आवडत तर ते घाला करून . त्यांना जर कारली आवडतात तर कारली आणायची भांडून बाजारातून आणि शिजवून घालायची . नवऱ्याची सगळी सेवा करायची ,नवऱ्याच्या पाठीपाठी लागायचं आणि या सगळ्यांनी नवरे खराब होतात पहिली गोष्ट . आणि घर म्हणजे काय ते विशेष असं जे आम्ही केलेल आहे त्या मुळे त्याच्यापलीकडे काही आहे तिकडे लक्ष जात नाही . ते जे माझं माझं जे आहे ते इतकं संकुचित संकुचित होत होत आपण त्याच्यात नष्ट होतो . हे आपल्यातलं एक जायला पाहिजे . तुम्ही जर सहजयोग ,योगीजन झाले तर जिथे बसाल तिथे तुमचं घर . जिथे जाल तिथे तुमचं घर . कुटुंब एव्हडं लहानसं कि काही विचारायला नको . ते लहानपण मोठं कस होणार ?आणि त्यामुळे जेव्हड काही कमावलेले पुण्य पूर्वजन्मातलं आहे त्याच्यामुळे तुम्ही ह्या भारतभूमीत ह्या योगभूमीत जन्माला आला त्याचा सर्वनाश होतो . ते मोठपण यायला पाहिजे ते मोठेपण येत नाही . आणि पुरुषांच्या मध्ये तर फार कमी असं ह्या लोकांचं म्हणणं आहे .आता सगळ्यांनी लिहून पाठवलं आहे कि आम्हाला भारतातल्या बायका फार आवडतात पण पुरुष नकोत . कारण सगळे आळशी आहेत . ते दिसत आपल्याला . घराच्या बाहेर घाण पडलेली असेल तर आपण त्याच्यावर तुडवून घरात जाऊ पण घर मात्र बायका स्वच्छ ठेवतात . बर बायका हुशार आहेत . घर ठीक ठेवलं पाहिजे म्हणजे नवरा घरात राहतो त्याला घरात ठेवणच कठीण कारण तो सारखा घरातून पळतच असतो . तेव्हा आपल्यातली जी चूक आहे ती हि आहे कि आपल्यामध्ये सामूहिकतेचा मुळीच अंश नाही .

सामूहिकतेत कस राहायचं ,सगळ्याना मिळून मिसळून कस राहायचं ,सगळ्यांना आपुलकीने कस राहायचं तो विचार नाही . आता आम्ही दिल्लीला मोठ्या मुश्किलीने एक आश्रम काढला तिथे एक माणूस रहायला तयार नाही . नवराबायको ला दादापुता करून मुंबईवरून पाठवलं तर दोन दिवसात परत . माझं घर हि भावना ती आधी तोडायला पाहिजे . सगळं जग माझं घर आहे असं ज्या दिवशी म्हणाल तेव्हा च म्हंटल पाहिजे कि तुमचं थोर मन झालेलं आहे . मन इतकं संकुचित आहे त्याच्यामुळे वाढ कशी होणार सहजयोग्यांची . जरी सहजयोगी झाले ,जरी ध्यान करता ,पूजन करता सगळं चांगलं आहे . पूर्वपुण्याई आहे पण जैसे थे . त्याच्या पुढे काहीही होत नाही वाटचाल . त्याला कारण मी शोधून काढलं कि अत्यन्त घुटमळण आहे घरातल्या घरात . तिथे तिथेच गोल गोल फिरायला लागले तर पुढे कसे जाणार . सामूहिकतेत उतरता येत नाही . सगळं स्वतःला धरून निर्माण करायचं . स्वतःची प्रतिष्ठा वाढवायची . स्वतःच घर ,स्वतःची बायको ,स्वतःची मुल , अमुक तमुक हे सगळं . जो पर्यंत म्हणून तुम्ही त्याच्यातून बाहेर निघत नाही ,आणि नुसती गाढव मेहनत आहे हि . सगळं जर परमेश्वर करतो तर तुम्ही कशाला गाढव होता . जेव्हा तुम्ही म्हणाल कि मीच सर्व काही करतो तर तुम्ही गाढव झाले . जस ख्रिस्त गाढवावर बसले होते आणि ते गाढव त्यांना घेऊन चालला होता . त्या गाढवाला असं वाटलं कि सगळे जण माझ्या गळ्यात हार घालतात म्हणजे मीच ख्रिस्त झालो . तर ते गाढव ख्रिस्ताला जरा त्रास देऊ लागले तर त्यांनी ते गाढव सोडलं आणि दुसरीकडे निघून गेले . तर तिकडून ज्याचं ते गाढव होत तो परीट आला आणि त्याने दोनचार हाणले त्या गाढवाला . आणि मग त्याचा लक्षात आलं कि मी गाढवच आहे . तर जो ख्रिस्त होता तो ख्रिस्त आहे . जसा जो योगिजन आहे तो योगिजन आहे तो काही गाढव नाही आहे . नुसती गाढव मेहनत ,आपल्या बायकोला खुश करायचं ,याला खुश करायचं ,त्याला खुश करायचं याची काहीही गरज नाही .

सामूहिकतेत उतरलं पाहिजे आणि सामूहिकतेत उतरण्यासाठी पहिल्यांदा ह्या सर्व लहान लहान गोष्टी सोडल्या पाहिजेत . आणि क्षुद्र माणसाला सगळं क्षुद्रच दिसत . मोठं काही दिसत नाही . सगळं काही जे क्षुद्र आहे चुकीचं आहे ते पहिल्यांदा धरतो माणूस . म्हणून आपलं मन आधी थोर केलं पाहिजे . पाहिल माझं घर हा शब्द काढला पाहिजे . माझा शब्द हा खोटा आहे  . माझ्याला काही अर्थ आहे ?जस काल म्हंटल होत कबीराच कि एक ठगवा आला आणि मला  लुटून घेऊन गेला . म्हणजे कोण ?मृत्यू .ज्या वेळेला मृत्यू येतो त्या वेळेला सगळं सुटत . सगळे माझेबिझे सगळं सुटून जातात . पण हा मृत्यू आता झालेला आहे आपला . आता आपण सहजयोगी झालोत . जे आपण अंड रूपाने होतो ते आता पक्षी रूपाने झालोत . तेव्हा ते मागच जे काही आहे ते सुटलेलं आहे . तेव्हा आपण पंख पसरून आता भराऱ्या मारायच्या आहेत . ते सोडून अजूनही त्याच पंखात आपण बसलेलो आहोत . त्याला काय म्हणावं . त्याच चिखलात आपण रुतून बसलेलो आहोत . तर ते बरोबर नाही . या पुढे प्रत्येकाने आपलं मन थोर केलं पाहिजे . मोठेपण आणलं पाहजे . आणि ते मोठेपण आणण्या साठी सगळ्यामध्ये रममाण झालं पाहिजे . इतकी मंडळी इथे येतात पण तुम्ही कुणाशी बोलत नाही भेटत नाही . कुणाशी ओळखपाळख करत नाही . हे बरोबर नाही . तुम्ही कोण काय . त्यांच्या सेवेला आज राहिले कबूल पण त्यांच्याशी  ओळख झाली पाहिजे त्यांच्याशी मैत्री झाली पाहिजे . कारण हे तुमचे भाऊ आहेत . आणि तुम्हाला कोणी भाऊ बहीण नाहीत . हेच तुमचे नातलग हेच तुमचे सगेसोयरे होती . असं म्हण्टलेलं आहे . ज्ञानेश्वरांनी स्पष्ट म्हण्टलेलं आहे हे तुमचे सगेसोयरे आहेत . बाकी जे आहेत ते तुमचे सगेसोयरे नाहीत . त्यांची आणि तुमची बरोबरीचं नाही . ते बोलतात एक करतात एक . आम्ही आमच्या घराण्याचं सांगू शकतो कि काही लोक  आहेत ते आहेत आणि जे नाहीत ते मला नाहीत . ते पारखे आहेत . तेव्हा जे लोक सहजयोगात नाहीत ते आपले नातलग नाहीत असं धरून चालायचं .

त्यात तुम्हाला आश्चर्य वाटेल कि पुष्कळशा गोष्टी सुटून जातील . म्हणजे आता मराठा आहे तर मराठ्यांनी मराठयांशीच लग्न करायचं मग त्याने बायकोला झोडपलं तरी चालेल ,सहजयोगी नसला तरी चालेल . त्यांनी कसही वागवलं तरी चालेल पण मराठ्याने मराठ्यांशी लग्न केलं पाहिजे . कशाला ?मग जर त्या मुलीला उद्या त्रास झाला तर तुमचे मराठे उभे राहणार आहेत का ?पण सहजयोगी मात्र उभे राहतील . सहजयोग्यानी सहजयोग्याशीच लग्न केलं पाहिजे . आणि मग त्यांचे त्रास सुरु झाले कि माताजी आम्ही असं लग्न केलं त्या मुळे त्रास सुरु झाले . हा जो जाती द्वेष आहे आणि आपापल्या धर्माबद्दल जो द्वेष आहे किंवा जो परजातीबद्दल किंवा परदेशान बद्दल सुद्धा द्वेष आहे तो लग्न करूनच जाईल . दुसरा काही मला इलाज दिसत नाही . म्हणजे डोळ्यांनी बघून कळत . आता परवाच एका मराठा मुलीच लग्न आम्ही आस्ट्रेलियाला केलं . त्यांच्या घरातल्या लोकांनी नुसतं आकांडतांडव मांडलं होत . आणि म्हणे कि आम्ही जाऊन पोलिसात देऊ . म्हंटल जा . काय करायचं ते करा . ती आता तरुण झालेली आहे आणि तिला सर्व अधिकार आहेत . एव्हडं त्यांनी केलं पण त्यांचं काही चाललं नाही . आता ती मुलगी इतकी शहाणी आहे . आता इतकं सुंदर तीच लग्न झालं ,नवऱ्याला फार मोठा पगार ते दिसत त्यांना आता . आता सगळे निघाले आस्ट्रेलियाला जायला .

तसच आम्ही ब्राम्हण आहोत ब्राम्हणालाच द्या . आणि ब्राम्हणांनी उद्या काढली घरातून तर काय करणार . ?मग माझ्याकडे यायचं माताजी तुम्ही आता काही तरी करा . काय करणार तुम्ही आता ब्राम्हण जावई शोधून  काढलात . मग आता त्याच्या गळ्यातच बसा . त्याला कशाला काय करणार . ह्या प्रमाणे अनेक मोठमोठ्याल्या गोष्टी आपण ह्या आंधळे पणाने घालवत आहोत . आणि हे अनेक प्रश्न आपल्या समोर एव्हड्या साठीच उभे राहिले आहेत . कारण आपण आपलं हृदय मोठं केलं नाही . आपण योगिजन आहोत . आतून आपण सन्यस्त झालो आहोत . बाहेरून जर नाही सन्यास घेतला तरी आपण सन्यस्त झालो आहोत . आणि आपण सन्यस्त झालो आहोत ह्या गर्वा मध्ये तुम्ही राहील पाहिजे . आणि त्याचाच आनंद मानून घेतला पाहिजे . नाहीतर तुमची प्रगती होणारच नाही . कधीच प्रगती होणार नाही . काहीजरी केलत तरी तुमची प्रगती होणार नाही जो पर्यंत तुम्ही आपलं मन थोर करणार नाही . आणि ह्या अशा चुकीच्या समजुती आपल्या मध्ये पुष्कळ आहेत त्या गेल्या पाहिजेत . त्या गेल्या शिवाय आपण खरोखर योगिजन आहोत असं कोणी म्हणणार नाही . तेव्हा कोणीही अशा भलत्या सलत्या गोष्टी आपल्यामध्ये आहेत त्या ठेवल्या नाही पाहिजेत . तुम्हाला आश्चर्य वाटेल कि मी जे सांगते त्याच्या आधी इथे ह्या महाराष्ट्रात जेव्हडे मोठमोठे संतसाधु झाले ,फार मोठमोठाले संतसाधु झाले . त्या संतसाधुनी हेच सांगितलं . कि जातपात ,हि धर्मांधता हि वाईट आहे . आणि वाट्टेल तो दगड घ्यायचा त्याच्यावर शेंदूर फासायचा त्याच्यावर नृसिहसरस्वती असं म्हणतात कि थुंकत असत . असं एखाद दिसलं जाऊन कि थुंकायचं त्याच्यावर . ह्याच्या वरती

त्यांनी इतक्यांदा शस्त्र उगारलं . पण एकटेच होते बिचारे . ज्ञानेश्वरांनी सुद्धा इतका छळ सहन केला . संन्यास्याचे पुत्र म्हणून इतका त्याना त्रास दिला . अहो तशे कुणाचेही पुत्र असले तरी ह्या सर्व ब्राम्हणां पेक्षा उच्च होते ते . अशा प्रकारे आपल्या देशामध्ये अनेक गोष्टी झाल्या आहेत तेव्हा त्या इतिहासापासून आपण काहीतरी शिकलं पाहजे . आणि आता आपण योगिजन झालो आहोत तेव्हा आपणच अशा स्तिती तुन वागलं पाहजे कि आपल्या मूलभूत तत्वावर आपण उभे आहोत . आपण आपलं मिळवलेलं आहे . तेव्हा आता आम्ही हे काहीही नाही आम्ही योगिजन झालो आहोत आणि योग्याला हे काही शोभत नाही . अशा रीतीने ह्या सर्व तुमच्या काही आज पर्यंत च्या समजुती आहेत किंवा आज पर्यंत ची जी धारणा आहे ती सोडून तुम्ही परमेश्वराला आपल्या हृदयात स्थान दिल पाहिजे . ह्या सर्व गोष्टी सोडून त्याचा हट्ट नाही धरला पाहिजे . चोखामेळा सुद्धा संत होते तसेच आपले रामदास स्वामी सुद्धा संत होते . पण रामदास स्वामींचे शिष्य आणि चोखामेळांचे शिष्य यांच्यात अत्यंत भांडण झाली होती . म्हणजे आश्चर्याची गोष्ट आहे . दोन्ही संत असताना त्यांच्यात भांडण कशाला पाहिजेत . पण असणारच . कारण द्रीष्टी नाही ना . तेव्हा तेव्हड्या पुरत दिसत . आणि म्हणून सगळ्यांना माझं सांगणं आहे कि ह्या जातीपाती च्या मूर्खपणातून निघालेच पाहिजे . ते मुसलमानांमध्ये आहे ,ख्रिश्चन मध्ये आहे सगळ्यांमध्ये आहे सारखं आहे . पण एव्हडे धर्म करून सुध्दा मला तुम्ही फक्त एव्हढच सांगा कि कोणच्याही धर्मामुळे माणूस हे पाप करू शकत नाही असं दिसलंय का कुठे . सगळ्या पापाला तयार . तो मुसलमान ,ख्रिश्चन ,हिंदू कोणीही असुदे हे पाप मी करणार नाही असं म्हणणारा मी पहिला नाही . पण योगिजन करू शकत नाहीत पाप . जर केलत तर हातातून चैतन्य जाणार . संत लोकांनी कधी पाप केली नाहीत ,त्यांना सांगावं लागलं नाही . आपोआपच ते असे झाले . तसेच आपण सर्वानी व्हावं आणि नेहमीच हे अढळ पद ते मिळवावं असा हा मुक्ती द्वाराचा सहजयोग आहे त्यात तुम्ही आला तेव्हा स्वतःला फार विशेष समजलं पाहिजे ,स्वतःचा फार आदर केला पाहिजे . आणि त्या आदरामध्ये तुम्ही आपली वाढ करून पाहिजे . खरोखर सहजयोगामध्ये कोणाचाही त्याग करावा लागत नाही . म्हणजे तुम्ही बुध्दिचा त्याग केला तर त्याला आम्ही काही करू शकत नाही . पण यांच्यात काही त्यागमूर्ती वैगेरे लोक नको आहेत . उलट यांच्यात लाभच लाभ आहेत . प्रत्येकाला लाभ होतो पण त्याला पण एक भुरळ आहे त्यात पडलं नाही पाहिजे .

अनेक लाभ होतात तुम्हाला . लक्ष्मीचा लाभ होईल तुम्हाला . प्रकृतीचा लाभ होईल . तरतऱ्हेचे लाभ होतील . पण ती एक भुरळ आहे . त्याच्या पलीकडे आत्मा आहे तो मिळवला पाहिजे . आणि त्यात रममाण झालं पाहिजे . हे मी आज स्पष्ट पणाने आपल्याला सांगते आहे . आणि सगळ्यांनी सर्व ह्या धर्माच्या आणि धर्मांधतेच्या गोष्टी आहेत त्या सोडून दिल्या पाहिजेत . तसच नास्तिकांनी सुध्दा डोकं उघडून बघितलं पाहजे कि परमेश्वर आहे किंवा नाही ते . उगीचच देव नाही असं ठासून सांगायला त्यांना काही अधिकार नाही . ते कोण होतात असं म्हणणारे . आणि जर ते असं म्हणतात तर त्यांचं अगदी चुकीचं आहे . कारण त्यांनी अजून पाहिलंच नाही कि देव आहे किंवा नाही ते . तेव्हा विशुध्द स्वरूप असायला पाहिजे . स्वतःच स्वरूप अगदी निर्मल करून घ्यायचं . आणि त्या विशुध्द स्वरूप मध्ये देवाला आपण आकलन केलं पाहिजे . त्या शिवाय ते आकलन होणार नाही ,ते तादात्म्य होणार नाही . आणि काहीही लाभ होणार नाही . उगीचच जशा आपण पंढरीच्या वाऱ्या करतो तशा इथे वाऱ्या करू नयेत . काहीतरी मिळवावं हि सर्वाना विनंती आहे माझी . अत्यन्त कळकळीची विनंती . आणि मी हेच बघते हेच बघते कि महाराष्ट्रात इतकी मेहनत करून सुध्दा सहजयोग का रुजत नाही . कारण फक्त  माझी पूजा करून काहीही होणार नाही . काय उपयोगाचं आहे ते तुम्ही सगळ्या देवळात करतच असता पूजा . आणि इथे  नुसती पूजा करून काहीही उपयोगाचं नाही . आज निश्चय आणि निर्धार केला पाहिजे कि आम्ही हि सगळी थोतांड बाजूला सारून माताजींची पूजा करू . स्वतःला स्वच्छ करून आज माताजींची पूजा आम्ही करत आहोत . तेव्हा तरी काही फायदा होईल नाहीतर मलाच त्रास होतो आहे ह्या सर्व पूजेचा . हा अधिकार फार मोठा आहे आणि तो आम्ही जरी तुम्हाला दिला तरी त्याची लायकी तुम्ही मिळवायला पाहिजे .

आणि सगळ्यांना माझा अनंत आशीर्वाद आहे . अनंत आशीर्वाद आहे . कृपा करून आपल्या कडे लक्ष द्या . आपलं महत्व जाणा . आपलं मोठेपण जाणा . आज तुम्ही कोणच्या कार्याला तुम्ही लागले ,हे विश्वाचं ,क्रांतीच मोठं कार्य आम्ही काढलेलं आहे . त्यात तुम्ही उभे आहेत . आणि त्या साठी तुम्हाला सज्ज असायला पाहिजे . स्वतःची मजबुती पाहिजे ,तयारी पाहिजे . आज पहिला दिवस आहे म्हणून मी विशेष निक्षून सांगते कि कृपा करून जी  व्यवस्था जी करायची आहे ती तुम्ही करत आहात पण ती आम्ही करत नाहीत माताजी करत आहेत ह्या विचारांनी केली आणि त्या नंतर आम्ही जे करत आहोत त्याच्या मध्ये फक्त परमेश्वरी कार्य होऊदेत अशी मनामध्ये तुम्ही इच्छा ठेवली तर सर्व काही व्यवस्थित होऊन जाईल . असो . सगळ्यांना माझा अनंत आशीर्वाद .