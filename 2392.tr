Yılbaşı Gecesi  Pujası,  Vaitarna Müzik Akademisi, Bombay (Hindistan), 31 Aralık 2002.
(Konuşmanın ingilizce kısmı).

Bir çoğunuzun, program için buraya geldiğinizi görmekten dolayı çok mutluyum. Burayı aslında en azından 25 yıl önce satın aldım ve bir çok engel, şu, bu olduğu için burayla ilgili hiçbir şey yapamadım. Ama sonra bir şekilde her şeyi planladım ve bu halloldu. Tüm zorluklarına rağmen hepinizi burada görebildiğim için mutluyum, bir çok Sahaja Yoginin Pujamın bu programına katıldığını göreceksiniz.

Elinden geldiğince Hint müziğinin, klasik müziğin ve her tür sanatın yayılması için çok çalışmış olan kardeşim Baba’yı yad etmeliyim. Bütün bunları görmek için bu gün burada bulunamaması çok üzücü. Ödül falan bir şey beklemeksizin, durmadan çalışarak  o kadar çok iş yaptı ki. Ben onu bir örnek olarak almanızı temenni ediyorum, ki bu her şeyi halledecektir. Ona dair bildiğim tek şey, hiçbir zaman gösteriş  yapmadığıdır. Çok zeki ve eğitimli bir insandı ama sıradan yaşamları olan insanları benimsedi, onlarla ilgilendi, onların müzik ve sanat yeteneklerini geliştirdi. Aynı düşünce ile Ben, buranın onun sanat ve müziği yayma fikrine adamış bir yer olmasına karar verdim. Ve bu fikrin hayata geçtiğini görmekten dolayı mutluyum. Ama sizleri bu konuda çok mutlu hissettirmesi  için keşke kardeşim de burada olsaydı. Kendisi çok sevgi dolu ve müşfik birisiydi. Hiç kimseye öfkelenmezdi, bunu gördüm. Her zaman, herkes için Bana  çok iyi bir tablo çizerdi. .......... Ama siz buna yardımcı olamazsınız.

(Marathi konuşma)

Maharashtra’nın özelliği bu, – Savaşmak. Savaşmakta çok iyiler. Onlar için her şeyi yapın, hiç bir şey kafalarına girmez. Anlayışları yok, her zaman kavgaya hazırlar, hatta kılıçla. Onların kavgacı tabiatlarından bıktım. Bu güzel ve yeni bina klasik müziğimiz için inşa edildi. Bunun için bile kavga ettiler ve bir çok kez bunu neden Maharastra’da inşa ediyoruz diye içimden geçirdim? Maharastra’lı bu insanlar için bir şeyin yapmanın anlamı yok. Şu veya bu sebepten kavga ederler, hiç utanmaları yok. Eğer burada (oturacak) yer bulamıyorlarsa ne yapabiliriz? Hiç olgun değiller. Bilemiyorum bu kavgacı insanlarda nasıl müzik var ve nasıl bu kadar büyüdü. Ben bundan bıktım.

Herkes bir şeylerden şikayet ediyor. Sahaja Yoga’da huzuru bulmadınız mı? (Bir çok) Yüce Aziz ve Bilge bu topraklarda  bir sürü bilgi verdi ama bunun kavgacı tabiatımızı ortadan kaldırmak konusunda bir etkisi olmadı. Adları adına bile savaşacak, aptalca davranmaya devam edeceklerdir. Bu aptallık Maharastra’dan ne zaman temizlenecek bilemiyorum. Huzurlu bir yaşamı ve her şeyi huzur içinde özümsemeyi anlamıyorlar. Aniden hepsi birden bağırmaya başlıyorlar. Yabancı Sahaja Yogilerimiz “Onlar medeniyetsiz insanlar mı?” diyorlar. Hayır, hayır, çok eğitimliler ama çok kavgacılar ve neden savaşıyorlar? Şimdi yalnızlar. En azından Sahaja Yoga içinde kavga etmeyin ve biraz huzurlu olun. En azından çaba gösterin, değişmek istiyoruz, değilmi? Başkalarında neyin yanlış olduğunu görmek yerine, kendinizde neyin yanlış olduğunu görün. Babamama, Nagpur’da, Maharastra’da bir çok iş yaptı. Nagpur’daki insanlar çok aktifler, ona yardım ettiler. Ama kimse Sahaja Yoga’yı  benimseyip, bir Aziz (Sadhu) olmak gerektiğini anlamadı. Çok düşük bir seviyede sadece bir şekilde bundan para kazanmak, paldır küldür koşturmakla nasıl bir Sahaja Yogi olabilirsiniz.

Kişi, ben aydınlanmış bir ruhum ve Anne çok çalıştı, bizler için çok şey yaptı, bizler iyi bir konuma gelmeliyiz şeklinde hissetmelidir. Bu yüzden (hepiniz) bu gün kavga etmeyi bırakmaya ve para için hırslı olmamaya karar verin. Para için duyulan hırs Maharashtra da bazı şeyleri Sahaja Yoga için zorlaştırdı. Maharashtra da çok çalıştım ve bu yerde pek çok deneyimlerim oldu. Şimdi lütfen şunu anlayın ki, siz bir Sahaja Yogisiniz ve kibar bir şekilde yaşayın ve bir Sahaja Yogi olmaktan dolayı gurur duyun. Sahaja Yoga da kavga edecek ne var? Burası politik bir toplantı mı ki, oturamamaktan dolayı ve görememekten dolayı yakınmak zorundasınız.  Hiçbir şey söylemek istemedim ama sizi görünce başka şansım kalmadı ve söylemeliydim. Şimdi, eğer herhangi bir kişi kavga ederse, Sahaja Yogadan atılacak. Bunu düzeltmenin başka bir yolu yok. Eğer birbiriniz için karşılıklı sevgi duyamıyorsanız, o zaman neden Sahaja Yogadasınız?

Babamama  asla kimseye öfkelenmedi ve asla kimseden şikayet etmedi. Herkesi övdü. Ben genellikle herkes nasıl böyle iyi durumda olabilir ki diye düşünürüm. Ama Baba, insanları sevgisi ile bir araya getirdi, bu kişi herhangi birisi olabilirdi. O çok özveririli idi. Benim arabamda asla oturmazdı, asla evime gelmedi, çok anlayışlı biriydi. O aynı zamanda Maharastra’ya da aitti ama o bu kadar öfkeli  değildi. Böylesi yüce bir şahsiyetin yaptığı işe katıldınız, bu yüzden en azından onun bazı iyi kalitelerini takip edin.

Bu tapınağı müzik ve diğer sanatlar için inşa ettik. Bu tarlalarda çocuklarınız gelişmeli. Müziğimizi anlamalılar. Bu yabancılar müziğinizi sizden daha iyi anlıyorlar. Bu utanç verici değil mi? Biz bunu anlamıyoruz, hiçbir şeyi anlamıyoruz. Faydası nedir? Buranın öğrencisi olmasanız bile müzik hakkında bilginizin olması gerek. Tala nedir?, Raga nedir bilmedikçe müzikten neşe duyamazsınız. Sizlerden bu kavgacı tabiatınızı bir kenara bırakmanızı ve içinizde iyilikleri geliştirmenizi rica ediyorum.

Bu Sahaja Yoga’nın işi. Ama bazen verimsiz bir tarlaya tohum ekerseniz hasat yapamazsınız gibi  hissediyorum. Ama şimdilerde çok kişinin Sahaja Yoga’ya katılması ile bir şeyler daha iyi. Bu yüzden buraya sadece müzik öğrenmeye gelmeyin. Sahaj şekilde davranmayı öğrenmek zorundasınız, Sahaja’nın büyüklüğünü anlamak zorundasınız aksi taktirde bunun yararı yok. Etrafta bir sürü sıradan müzik okulu var. Buralardan müzik öğrenerek başkalarının kafasını kırmayı öğreniyorsanız, müzik öğrenmemeniz daha iyi.

Bu yüzden sizden rica ediyorum, lütfen müzikle gündelik hayatınızdaki davranışlarınıza müzik getirin. Siz bu müziği getirmeden bu program sona ermeyecek. Bu gün bir yemin edin, haydi birileri bir şeyler söylesin.

Buradaki ikinci problem para kazanmak hususunda. Bu oldukça fazla olmaya başladı. Bundan bıktım. İnsanlar Sahaja Yoga’dan bile para kazanıyorlar. Değişecekmisiniz yoksa değişmeyecek misiniz? En önemli şey yaşamlarımızda müziğin olması. Yaşamlarımızda ritim ve ragdari olması yerine sadece kavga etmeye devam ediyoruz, başkaları için kötü düşünüp, sadece kendi çıkarlarımızı görüyoruz,  ...... bu kötü.

Şimdi geçmişte ne olduğunu unutun. Bundan böyle, insanları bir araya getirecek olan kişiler sadece anlayışla, şefkatle ileri gidecektir.

 (Hintçe konuşma)

Çok şükür Hintçe’de biliyorum. Eğer müziği ele alırsak, kendimizde ritim içinde oluruz. Bu ne anlama geliyor? Bunun anlamı, insanoğlunu konumunu düzeltileceği ve ritmik ve organize hale getirileceğidir. Bu yapılmadığı sürece bunun bir faydası yok. Sizlerle diğerleri arasındaki fark nedir? Sizlerde kavga etmeye devam ederseniz o zaman ne faydası var bunun? En önemli şey sevgiyi geliştirmek ve içinizde yerleştirmektir. Shraddha ve adanma kalbimizdedir, bu sayede siz huzurlu olursunuz ve diğerleri de huzurlu olurlar. Huzur olmadan müziğin bir anlamı yoktur.

Bu gün, bu güzel bina Babamama’nın anısına inşa edildi ve bununla insanların müziği kendi içlerine almalarını ve onlarında huzurlu bir atmosferlere sahip olmalarını diliyorum.

Bu gün dünyanın ihtiyacı sadece barış. Bu gün sahip olduğumuz her şey, barış olmaksızın değersizdir. Nasıl huzurlu olduğumuzu görmeliyiz. Eğer huzurun bizim ülkemizde bir etkisi yoksa o zaman hangi ülkede etkisi olacak. Herkes Hindistan’ın barış elçisi olduğunu söyler. Ama ben böyle bir şeyi göremiyorum. Her tarafımızda tartışmalar var. Bunların nereden geldiğini bilmiyorum.

Bu yüzden müzik öğrenmek isteyen herkesin kalbininde de müzik olması gereklidir. Para, kadın peşinde koşarak yanlış olan her şeyi yapmak, müzisyen olmamaktır. Benim ebedi kutsamalarım, bu organizasyonun gelişmesi ve insanların buraya gelerek müzik öğrenmeleri,yaşamlarını ritmik ve müzik ile dolu kılmalarıdır. Umarım arzularımı gerçekleştirirsiniz. Ne zaman öfkelenirseniz, rahatsız olursanız veya şikayet ederseniz, kendinize “ben bir Sahaja Yogiyim, ben diğerlerinden farklıyım” deyin. Anne beni başka bir şeye dönüştürdü. Eğer bunu anlarsanız muvaffak olacaksınız. Ama eğer buna erişemezseniz o zaman bu faydasızdır. O zaman bunun gibi 50 tane organizasyon yapmanın bir faydası yok.

Küçük küçük şeyler için kavga etmek bir Sahaja Yogi olamamaktır. Şimdi sizler Azizlersiniz. Hangi yüksekliklere ulaştığınızı anlamıyorsunuz. (Sahaja Yoga’ya gelmeden önce) olduğunuz gibi sokaktaki aynı dilenciler olduğunuzu sanıyorsunuz.

(İngilizce konuşma)

Bu gün sizlere özel bir kutsama vermek istiyorum – o da sizin tamamen müzikal bir tabiatınızın olması, ritmik olmanız ve şikayet etmek yerine diğerlerini eğlendirmenizdir. Gördüğünüz gibi batı müziği nasıl yanlış bir yolda, nasıl yanlış bir süreçte ilerliyor. Sizin bu yola düşmenizi istemiyorum. Bunların hepsi kaybolacak, bunu biliyorum çünkü bu çok yıkıcı. Ama Sahaja Yoga’ya geldikten sonra eğer hala aynı yıkıcı fikirlere sahip olursanız birileri size nasıl yardım edebilir. Bu yüzden umarım sizler ideali gerçekleştireceksiniz.

Tanrı sizleri kutsasın.