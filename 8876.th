20 กรกฎาคม 2008
Guru Puja
Campus, Cabella Ligure (Italy)
วันนี้เป็นวันสําคัญยิ่ง ต่อสหจะโยคีทั้งหมด เพราะสหัสราระ ในตัวคุณได้เปิดขึ้นแล้ว พวกคุณสามารถรู้สึกได้ ถึงการมีอยู่ของพระเจ้า แต่การกล่าวว่า พระเจ้ามีจริงก็ยังไม่เพียงพอ จะกล่าวว่า ไม่มีพระเจ้าก็เป็นสิ่งที่ไม่ถูกต้อง ไม่ถูกต้องเป็นอย่างยิ่ง พวกที่กล่าวเช่นนี้ ต่างก็ประสบกับความทุกข์ หลังการตระหนักรู้แล้วเท่านั้น คุณจึงจะสามารถรับรู้ได้ ว่ามีพระเจ้าและมีไวเบรชั่น เป็นการเปิดเผยความจริง ครั้งยิ่งใหญ่ทั่วโลก แม่กล่าวว่า วันนี้เป็นหนึ่งในวันสําคัญยิ่งสําหรับพวกคุณ เพราะพวกคุณ หลายคนสัมผัสได้ถึงพลังลมเย็น บนฝ่ามือและที่ออกมาจาก บริเวณสมองของคุณ พวกคุณบางคนก็เติบโตขึ้น ในสหจะโยคะ บางคนก็ไม่เลย บางคนก็ยังวนเวียน อยู่กับปัญหาเดิมๆ แต่ ณ เวลานี้ แม่ต้องบอกว่า พวกคุณจํานวนมากสามารถเป็นคุรุ คุรุหมายถึงครู คุณก็ต้อง ประพฤติตนให้เหมาะสมกับความเป็นครูด้วย การจะวางตนเป็นครูได้ คุณจะต้องรู้จักสหจะโยคะ ทั้งภาคทฤษฏีและภาคปฎิบัติ ต้องรู้จักอย่างถ่องแท้ คุณจึงจะสามารถเป็นคุรุได้ นับเป็นความรับผิดชอบที่ใหญ่หลวง ต้องอาศัยความเข้าใจอย่างมากสําหรับคุรุ ประการแรก คุณต้องไม่มีอัตตา คุณต้องไม่มี ปัญหาบกพร่องที่จักรใดๆ คุณจะต้องสะอาดหมดจดอยู่ตลอดเวลา ต้องมีไวเบรชั่นไหลริน ในมือทั้งสองข้าง ถ้ามีไวเบรชั่น เฉพาะมือข้างใดข้างหนึ่ง ก็ยังไม่สามารถเป็นคุรุได้ ดังนั้นคุณจึงต้องเป็น สหจะโยคีที่สมบูรณ์แบบ ต้องได้ระดับนี้ คุณจึงจะเป็นคุรุได้ และพวกคุณจํานวนมาก ก็สามารถเป็นได้แล้ว แต่คุณจะต้องมั่นใจก่อนว่า คุณสามารถเป็นคุรุได้แน่ๆ ด้วยความอ่อนน้อมถ่อมตน คุณจะสามารถเข้าใจได้ ใครที่คิดว่าตนสามารถ เป็นคุรุได้ก็ควรเป็นคุรุ เพราะขณะนี้ แม่ไม่สามารถ เดินทางไปในที่ต่างๆ ได้เหมือนก่อน พวกคุณจึงต้องทําหน้าที่แทนแม่ นคือการให้การตระหนักรู้แก่ผู้คน แต่คุณต้องสามารถให้การตระหนักรู้ กับคนจํานวนมากได้พร้อมกัน ถ้าทําได้คุณก็เป็นคุรุได้ ถ้าคุณสามารถให้การตระหนักรู้ กับคนจํานวนมากพร้อมกัน คุณก็เป็นคุรุได้ คุณจะใช้รูปของแม่ก็ได้ แต่การให้การตระหนักรู้ ไม่ควรมาจากรูปของแม่ แต่มาจากตัวคุณ ถ้าทําได้ คุณก็เป็นคุรุได้ ทั้งหญิงและชาย ทั้งคู่สามารถ เป็นคุรุ และเผยแพร่สหจะโยคะออกไปทุกหนทุกแห่งได้ ตลอดการเดินทางของแม่ทั้งหมด แม่ยังไม่มีโอกาสไปแคนาดา แม่จึงขอให้ พวกคุณบางคนไปที่แคนาดา เพราะแคนาดา เป็นสถานที่อันสวยงามยิ่ง และเราก็มีสหจะโยคี ที่งดงามอยู่ที่นั่น ตอนนี้พวกคุณต้องทําหน้าที่ แทนแม่แล้ว แม่ไม่สามารถเดินทางไปทั่วได้ แต่พวกคุณต้องเดินทาง ไปยังประเทศอื่นๆ และสร้างสหจะโยคีขึ้นมา พวกคุณทําได้ ในช่วงแรก คุณอาจใช้รูป ของแม่ไปก่อน และหลังจากนั้น คุณก็เพียงวางรูปของแม่ไว้ที่นั่น แต่ให้ใช้พลังของตัวคุณเอง ในการให้การตระหนักรู้ คุณทําได้ และนี่คือวิถีทางที่เราสามารถ เผยแพร่สหจะโยคะไปทั่วโลก แม่ได้ทําดีที่สุดแล้ว ในระดับของแม่ แต่แม่ไม่คิดว่า ตอนนี้แม่สามารถเดินทางได้อีก ดังนั้นแม่จึงต้องบอกให้พวกคุณ รับภาระนี้แทนและทําให้สําเร็จ ซึ่งก็ไม่ได้หมายความว่า ต้องละเลยแม่ ไม่ใช่เช่นนั้นเลย แม่จะยังคงอยู่กับพวกคุณ ในทุกๆที่ที่คุณไปเผยแพร่ คุณวางรูปแม่ไว้ แต่คุณต้องให้การตระหนักรู้ และพยายามให้การตระหนักรู้ แก่คนจํานวนมากพร้อมกัน ถ้าทําไม่สําเร็จ ก็ให้รู้ไว้ว่าคุณไม่ใช่คุรุ ถ้าให้การตระหนักรู้แก่คนหมู่มาก ได้นั้นแหละคุณจึงจะเป็นคุรุ มิฉะนั้นแล้ว คุณยังไม่ใช่คุรุ แม่บอกไปแล้วว่า ให้คุณใช้รูปของแม่ แต่ตัวคุณต้องเป็นคน ให้การตระหนักรู้แก่ผู้คน นี่คือสัญญานแห่งการเป็นคุรุ และคุณต้องรู้ระบบจักรต่างๆ ต้องรู้ว่าข้อบกพร่อง ของแต่ละคนคืออะไร แม่ได้อธิบายไว้อย่างชัดเจนยิ่ง ในทํานองเดียวกัน คุณจะพบว่าคนที่มารับการตระหนักรู้ พวกเขาต่างก็มีข้อบกพร่อง คุณจะพบว่าพวกเขาติดจักรอะไร คุณรู้วิธีชําระล้างจักรนั้นๆ และต้องแนะนํา วิธีชําระล้างจักรให้พวกเขา คุณต้องเชี่ยวชาญ ในสหจะโยคะ ดังนั้น คุณต้องรู้ว่าจะต้องทําอะไรบ้าง ถ้าคุณคิดว่าคุณเชี่ยวชาญแล้ว ถ้าคุณเชื่อว่าคุณเชี่ยวชาญแล้ว คุณก็เป็นคุรุได้ แต่ก่อนอื่นใด ตัวคุณต้องแน่ใจในตัวเองก่อน ว่าคุณคือคุรุหรือไม่ บัดนี้ความรับผิดชอบของคุณ คือให้การตระหนักรู้แก่ผู้คน และถ้าคุณมีไวเบรชั่นแบบที่ คุรุพึงมีคุณก็สามารถให้การรู้แจ้งแก่คนอื่นได้ ถ้าเป็นผู้หญิงก็เรียกว่า คุรวี ไม่ใช่คุรุ แต่จะเรียก คุรวี ว่า คุรุ ก็ย่อมได้เช่นกัน คุรวี ก็สามารถ ทํางานได้อย่างดียิ่ง การแก้ไขปัญหาของคน ก็จะไม่ใช่เรื่องยากอีกต่อไป เมื่อพวกเขาได้รับการตระหนักรู้ ปัญหาก็จะได้รับการแก้ไข นี่คืออํานาจอันยิ่งใหญ่ของคุณ ซึ่งพวกคุณทั้งหมดต้องใช้ ในขั้นแรกคุณอาจต้องทําเป็นกลุ่ม หลังจากนี้ คุณอาจทําคนเดียว ลองนึกภาพหากพวกคุณ ทุกคนกลายเป็นคุรุ เราจะมีสหจะโยคีทั่วโลกเท่าไร?

แต่สิ่งใดที่คุณสอน คุณก็ต้องทําให้ได้ตามนั้น คนที่ยังดื่มเหล้าอยู่ จะเป็นคุรุไม่ได้ คนที่ยังมีนิสัยเจ้าชู้ มักมากในกาม ไม่สามารถเป็นคุรุได้ ดังนั้น อย่างแรกเลยคือ คุณต้องสํารวตตนเองว่าสะอาดพอหรือยัง? หากมีคนพวกที่ถูกครอบงํา โดยวิญญานพยายามจะเป็นคุรุ พวกเขาก็จะเป็นไม่ได้ คุณควรจะดู จากรูปภาพอย่างตรงไปตรงมา หากคุณถูกวิญญานครอบงํา คุณก็เป็นคุรุไม่ได้ ขั้นแรกของการเป็นคุรุ คือการต้องวิพากษ์ตนเอง ต้องรู้จักตนเองอย่างเต็มที่ จึงจะสามารถกลายเป็นคุรุได้ แม่ไม่ต้องการที่จะคอยบอกแต่ละคน แต่พวกคุณสามารถค้นพบด้วยตนเอง กล่าวคือโยคี 4-5 คน อาจรวมกลุ่มกัน เพื่อสํารวจตรวจสอบกันและกัน ว่าแต่ละคนปกติกันดีหรือไม่ ค้นหาว่ามีสิ่งใดที่ขาดไป หรือมีปัญหาติดขัดที่ใด ถ้าทุกๆ คนบอกว่า คุณปกติดี คุณก็สามารถ กลายเป็นคุรุได้ และสามารถสอนสหจะโยคะได้ นี่คือความรับผิดชอบของคุณ นี่คือวิธีการที่สหจะโยคะจะเติบโต มิฉะนั้น เมื่อแม่ต้องเกษียณตนเอง หรือเมื่อแม่ไม่เดินทางแล้ว สหจะโยคะก็จะสูญเปล่าไป ดังนั้น พวกคุณต้องเป็นผู้ถือ คบไฟและต่อแสงสว่าง บัดนี้ มันเป็น ความรับผิดชอบของคุณ คุณได้รับการตระหนักรู้แล้ว แม่เกิดมาพร้อมความรับผิดชอบนี้ แม่เกิดมาพร้อมกับ ความเข้าใจทั้งหมด และขณะนี้ คุณก็ได้เข้าใจตนเองด้วยแล้ว อย่าประณามตนเอง ตราบใดที่คุณเริ่ม การตระหนักรู้ของตนเอง แต่จงระวังอย่ากลายเป็นคนมีอัตตาสูง คุณต้องอ่อนน้อมถ่อมตนมากๆ ต้องอ่อนน้อมอย่างยิ่งกับทุกๆ คน จงพยายามทํา ในเมื่อพวกเขาไม่ใช่ผู้ตระหนักรู้ คุณก็ไม่ควรไปตําหนิพวกเขา แต่ควรบอกเขาอย่างใจเย็นอดทน และอ่อนหวานว่าเขายังไม่สมดุล บอกวิธีการนั่งสมาธิ และการพัฒนาตนเอง บัดนี้ เป็นความรับผิดชอบที่ยิ่งใหญ่มาก แม่ได้ทํางานนี้ลุล่วงไปแล้ว และคุณก็สามารถทําได้ด้วยเช่นกัน. ดังนั้น คุณทุกคน ต้องกลายเป็นคุรุให้ได้ วันนี้เป็นวันคุรุปูรณิมา แม่ขออวยพรให้ พวกคุณทุกคนได้กลายเป็นคุรุ สิ่งใดก็ตามที่คุณได้รับมา อย่าให้มันเสียเปล่า อย่าทิ้งมันไป แต่ใช้มันให้เป็นประโยชน์ต่อผู้อื่น ถ้าคุณต้องการในขั้นแรก อาจเริ่มจากรวมกลุ่มกัน 4-5 คนก่อน หลังจากนั้น คุณควรแยกตัวออกมา คุณต้องให้เวลากับสิ่งนี้ คุณได้รับการตระหนักรู้แล้ว แต่คุณต้องให้การตระหนักรู้ต่อ มิฉะนั้น สภาวะของคุณจะไม่ปกติ วันนี้แม่ต้องการจะบอกพวกคุณว่า อะไรคือคุณสมบัติที่คุรุจะต้องมี ประการแรก คุรุต้องเป็นผู้ไม่ยึดมั่นถือมั่น นั้นไม่ได้หมายความว่า คุณต้องละทิ้งครอบครัวหรืออื่นๆ แต่คุณควรจะมี ทัศนคติที่ไม่ยึดมั่นถือมั่น และหากใครในครอบครัว ของคุณทําผิดพลาด คุณต้องออกห่างจากเขา ประการที่สอง ด้วยการตระหนักรู้ ของคุณ คุณสามารถมองเห็นว่า คุณสามารถแผ่ขยาย ความสุขและขจัดปัญหา คุณได้เห็นแล้วว่าสิ่งใดก็ตาม ที่แม่ได้ทําไป พวกคุณก็สามารถทําได้ด้วย คุณมีพลังอํานาจที่จะทํา แต่ต้องไม่เสแสร้ง ต้องไม่ปากอย่างใจอย่าง มิฉนั้นคุณจะทําให้สหจะโยคะเสียชื่อ หากคุณมั่นใจในตนเอง คุณถึงจะสามารถ เป็นคุรุและสามารถสานงาน ของสหจะโยคะต่อไป แม่คิดว่าแม่ให้พรทั้งหมดแก่คุ รวมทั้งการสนับสนุนทุกอย่าง จนคุณสามารถรับหน้าที่นี้ และกลายเป็นคุรุได้แล้ว คุณสามารถจัดพิธีบูชาเองได้ โดยคุณสามารถใช้รูปของแม่ คุณก็ได้เห็นแล้วว่า คุณต้องทําให้สําเร็จ หากใครมีข้อบกพร่อง หรือมีจักรที่ติดขัดไม่สมดุล คุณควรจะบอกเขาถึงวิธีการแก้ไข ใช้รูปภาพด้วยจะดีที่สุด คุณต้องบอกพวกเขา ด้วยความอ่อนน้อมถ่อมตนมากๆ ว่าพวกเขา จะต้องปฎิบัติตนอย่างไร และคุณก็จะสามารถช่วยพวกเขาทั้งหมดได้ ขณะนี้ แม่ไม่ได้ทํางานอีกแล้ว ในความหมายที่ว่า แม่ได้ทําอย่างดีที่สุดแล้ว และแม่คิดว่าแม่คงจะไม่สามารถทําเช่นนี้ได้อีก ไม่ใช่เป็นเพราะเรื่องอายุของแม่ แต่เพราะแม่ต้องการมอบ เสรีภาพอย่างสมบูรณ์ แก่พวกคุณในการเผยแพร่สหจะโยคะ คุณได้มันมาฟรีๆ และคุณก็ต้องให้สิ่งนี้ต่อแก่ผู้อื่น ต้องให้เปล่า ไม่เรียกร้องสิ่งใดตอบแทน ในวันบูชาเท่านั้น ต้องระวังว่า ต้องไม่เอาตัวคุณเอง เป็นศูนย์กลางของการบูชา จนกว่าคุณจะแน่ใจแล้วว่า คุณได้สร้างสหจะโยคีได้ครบ 100 คนเป็นอย่างน้อย ต้องเป็นสหจะโยคีที่ดีด้วย ถ้าทําได้คุณจึงจะ สามารถทําบูชาของคุณได้ แต่ทางที่ดีที่สุดคือรอดูไปก่อน คุณไม่ควรทําบูชา จนกว่าคุณแต่ละคนจะสร้าง โยคีได้ 1,000 คน หลังจากนี้ คุณจึงมีสิทธิ์มีบูชา แต่คุณจะทําบูชา โดยใช้รูปแม่ก็ได้ จนกว่าคุณจะมี สภาวะที่ปกติสมบูรญ์แบบ ในขั้นนี้ การมีความมั่นใจเป็นเรื่องหลัก จงอย่าตําหนิตนเอง คุณทุกคนเป็น วิญญานตระหนักรู้ แต่ใครที่คิดว่า ตนสามารถกลายเป็นคุรุได้ ก็สามารถเป็นได้ ให้ลองดู คุณต้องมีความอดทน กับบรรดาผู้แสวงหา คุณจะเจ้าโทสะโกรธง่ายไม่ได้ ยกเว้นในกรณีที่พวกเขา พยายามจะสร้างปัญหา คุณไม่ควรจะ อารมณ์เสียใส่พวกเขา คุณควรจะสงบเงียบ คุรุส่วนใหญ่มักจะอารมณ์ร้อน หรือเคยเป็นคนอารมณ์ร้อน และนี่เป็นเหตุผลที่พวกเขา จึงวุ่นวายอยู่กับอารมณ์ของตนเอง และไม่สามารถสร้างอะไร ที่เป็นแก่นสารได้ แม่เห็นเช่นนี้ พวกเขาไม่สามารถ ให้การตระหนักรู้ ดังนั้นแม่จะต้องเตือนพวกคุณ ให้ควบคุมอารมณ์ของตนเอง จงเฝ้ามองตนเองว่า คุณโกรธอยู่หรือไม่ ไม่อย่างนั้น คุณจะไม่สามารถเป็นคุรุได้ คุรุต้องเป็นคนที่ เต็มไปด้วยความรัก เต็มเปี่ยมด้วยความรัก และความเข้าใจ นอกจากนี้ ก็ต้องเป็นคนถ่อมตน ไม่ปฏิบัติไม่ดีต่อผู้อื่น ไม่ตะโกนใส่ผู้อื่น หากพวกเขาประพฤติตน ผิดพลาด คุณก็แค่ขอให้เขาออกไป แต่อย่าตะคอกใส่พวกเขา หากคุณคิดว่าใครกําลัง ประพฤติตนไม่ถูกต้อง คุณสามารถขอให้เขาออกไป แต่คุณไม่จําเป็นต้องตะคอก หรือต้องมีโทสะใส่เขา ดังนั้นมันจึงเป็น ความรับผิดชอบที่ยิ่งใหญ่ คุณได้รับการตระหนักรู้แล้ว ดังนั้นพวกคุณ 4-5 คน ควรรวมตัวกันเป็นกลุ่มสหจะโยคี แล้วให้การตระหนักรู้แก่ผู้คน พยายามทํา แน่นอน รูปภาพของแม่ ยังคงอยู่ตรงนั้น แต่คุณต้องพยายามทํา พยายามเข้าใจว่า ตอนนี้อะไรคือความรับผิดชอบของคุณ เมื่อได้รับตําแหน่งไปแล้ว คุณก็ต้องพยายามสานต่ออยู่เสมอ ด้วยความรับผิดชอบ ที่มากับตําแหน่ง เช่นเดียวกัน เมื่อคุณกลายเป็นคุรุแล้ว คุณย่อมจะต้องมีหน้าที่ รับผิดชอบจํานวนหนึ่ง นั่นคือเริ่มแรก พฤติกรรมของคุณต้องเข้าขั้นดีมากๆ ในช่วงแรก คุณไม่ควรบอกพวกเขาให้เลิกไปโบสถ์ หรือห้ามไม่ให้ทําโน่นทํานี่ คุณให้การตระหนักรู้กับพวกเขาก่อน แล้วจึงจะสามารถคุยกับพวกเขาได้ ในช่วงแรก คุณไม่ควรจะไปบอกพวกเขา มันจะทําให้พวกเขาปิดตนเอง และหลบเลี่ยงพวกคุณ จงยอมรับพวกเขาอย่างที่เขาเป็น ในช่วงแรกคุณไม่ควรรั กษาโรคให้ใคร ถ้าเป็นไปได้ ตอนเริ่มต้นคุณใช้รูปของแม่ได้ แต่อย่ารักษาพวกเขา จากนั้น หากคุณ มีความมั่นใจแล้ว พวกคุณ 4-5 คนรวมกัน สามารถช่วยกันรักษาคนๆ นั้นได้ การรักษาคนไม่ใช่เรื่องง่าย และคุณอาจติดโรคจากเขา ดังนั้น ก่อนที่จะรักษา จะต้องทําบันดันเสียก่อน บันดันเป็นเรื่องที่ดีมาก คุณควรทํา แม้กระทั่งเวลา ที่จะออกไปข้างนอก คุณควรทําบันดัน พวกคุณควรจะสามารถกล่าว สุนทรพจน์ที่ดี หากเป็นไปได้ ขณะนี้ พวกคุณมีความรู้มากมาย และคุณสามารถพูดกับพวกเขา มันเป็นความ รับผิดชอบที่ยิ่งใหญ่มาก แม่ได้เริ่มทํางาน ตั้งแต่ปี 1970 (พ.ศ. 2513) จนถึงวันนี้ แม่ได้ทํางานอย่างหนัก มากมาเป็นเวลาหลายปีต่อกัน แต่ปัจจุบัน แม่ทําแบบนั้นไม่ได้แล้ว แม่จะต้องกลับไป และต้องพักผ่อน เช่นเดียวกับที่ทุกๆคนพูด และพวกคุณก็คงจะเห็นด้วย แต่พวกคุณอาจจะ เล่าเรื่องแม่ได้ถ้าจําเป็น แต่ขอให้ใช้รูปของแม่ ทุกๆ ครั้งที่คุณมี การประชุมกัน ขอให้ใช้รูปแม่ ใครที่คิดว่า สามารถเป็นผู้นํา และเป็นคุรุ ก่อนอื่นคนเหล่านี้ ต้องสํารวจไวเบรชั่นของตนเอง นั่งสมาธิหน้ารูปของแม่ และสํารวจไวเบรชั่นของตน คุณต้องซื่อสัตย์ อย่างที่สุดในการที่จะสรุปว่า คุณปกติหนึ่งร้อยเปอร์เซนต์ ไม่มีข้อติดขัดใดๆ หากเป็นเช่นนั้น คุณก็สามารถเป็นคุรุได้ คุณจะต้องเป็นคุรุ ในขั้นแรก คุณอาจเริ่มจากคน 2-3 คน แม่เริ่มจาก 5 คน ดังนั้นคุณคงพอจะนึกภาพออก ว่าพวกคุณควรจะเดินต่ออย่างไร เริ่มจาก 2-3-5 คนหรือมากกว่านั้น คุณอาจจะใช้วิธีโฆษณาหลังจากนั้น ถ้าหากคุณให้การตระหนักรู้ แก่ผู้คน อย่างเช่น ถ้าคุณให้การตระหนักรู้ กับคนสักสิบคนคุณก็สามารถเริ่มสร้าง องค์กรของคุณเอง หรือคุณจะเรียกว่าอะไรก็แล้วแต่ และคุณก็สามารถทําให้สําเร็จ บัดนี้ คุณมีอํานาจ คุณมีสิทธิอันชอบธรรม แต่คุณก็ต้องมี ภาวะอารมณ์ที่ถูกต้องด้วย ในระยะต้น คุณต้องมี ความอดทนและเมตตากรุณาให้มาก เมตตากรุณามากๆ จากนั้น คุณจะค่อยๆพบว่า คุณสามารถรักษาผู้คนได้ คุณอาจจะใช้รูปแม่ ในการรักษาในระยะแรก จากนั้นคุณจะเห็นว่า คุณสามารถรักษาเองได้ ในขั้นแรกคุณสามารถรู้ สภาวะของจักรโดยดูจากไวเบรชั่น ว่าจักรใดติดขัดอยู่ อะไรดีหรือไม่ดีอย่างไร หลังจากนั้น คุณควรแก้ไขมัน ถ้ามีสิ่งผิดปกติ คุณก็ต้องแก้ไข และหลังจากนั้นก็กลายเป็นคุรุ มันไม่ใช่แค่ยอมรับว่า แม่เป็นคุรุ คุณต้องเป็นคุรุด้วย แต่คุณต้องเป็นผู้ที่มี อํานาจชอบธรรมในตนเองอย่างมาก คุณต้องตัดสินตนเอง อย่างแรกคือคุณควรค้นหาว่า คุณสามารถกลายเป็นคุรุได้หรือไม่ จากนั้นคุณควรส่งรายงานให้แม่ แม่จะมีความสุขมากที่จะได้รู้ว่า พวกคุณสามารถทําได้เท่าใดแล้ว และนี่คือหนทางที่สหจะโยคะ จะแพร่ขยายออกไปอย่างไม่ต้องสงสัย สหจะโยคะจะหยุดนิ่ง อยู่แค่นี้ไม่ได้ เพราะแม่กําลังถอนตัว แต่เพราะเรามีสหจะโยคีจํานวนมาก สหจะโยคะจะ เติบโตและประสบผลสําเร็จ แม่คิดว่าแม่ไม่สามารถ เดินทางได้แล้วและแม่จะกลับไป แม่จะไม่สามารถกลับมาอีก เป็นไปไม่ได้ ดังนั้นพวกคุณ ควรจะทําสิ่งนี้ด้วยตนเอง คุณต้องเขียนถึงแม่ หากคุณมีปัญหาติดขัด หากมีใครมีจักรติดขัด หรืออื่นใด หรือคุณมีปัญหา ในขณะนี้ แม่ไม่คิดว่า จะมีหนังสือพิมพ์ฉบับไหนวิพากษ์คุณ พวกเขาทํากับแม่ แต่จะไม่ทํากับพวกคุณแล้ว ขอให้พวกคุณทุกคนให้สัญญา กับแม่ว่าคุณจะพยายามกลายเป็นคุรุ แม่ไม่ได้เรียกร้องเงินจากคุณ ไม่มีการเรียกร้องอะไรเลย แม่เพียงต้องการ ให้คุณเผยแพร่สหจะโยคะ ในช่วงแรก แม้กระทั่งเวลาทําพิธีบูชา ก็อย่าเรียกร้องของขวัญหรือเงินทอง คุณอาจจะรับเงิน เล็กน้อยได้บ้างหากจําเป็น เพื่อที่จะมีหอประชุมหรือสถานที่ ใหญ่แต่ต้องหลังจากเวลาผ่านไปแล้วนานๆ เริ่มแรกให้ทดลองกับคนไม่กี่คน มันจะเติบโตขึ้นเป็นอย่างดี อีกเรื่องหนึ่งคือพิธีบูชา คุณไม่ควรให้พวกเขา ทําบูชาให้คุณในช่วงแรก จนกว่าคุณสร้างโยคีได้ 300 คน คุณยังไม่สามารถ ขอให้พวกเขาทําบูชาให้คุณได้ คุณสามารถใช้รูปแม่ สําหรับการทําบูชา ในตอนเริ่มต้น แต่ให้ระวังให้มาก เพราะบัดนี้พวกคุณมีอํานาจต่างๆ แล้ว มันอาจจะปรนเปรออัตตาของคุณ บางทีคุณอาจจะ เริ่มคิดว่าคุณยิ่งใหญ่ ไม่ใช่อย่างนั้น คุณต้องช่วยเหลือโลกให้รอดพ้น งานของแม่ทั้งหมดคือสิ่งนั้น และแม่ขอให้พวกคุณเขียนถึงแม่ ไปที่อินเดีย หากมีปัญหาอะไร ให้เขียนถึงแม่ว่า พวกคุณเผยแพร่สหจะโยคะอย่างไร เกิดอะไรขึ้น แม่อยากจะทราบ แต่แม่คิดว่าพวกคุณ คงจะเข้าใจว่าแม่จะต้องเกษียณแล้ว แม่ไม่สามารถเดินทางได้ ถ้าพวกคุณมีคําถามใดๆจงถามแม่ ใครที่มั่นใจว่า สามารถกลายเป็นคุรุ ยกมือขึ้น โอ มีมากเหลือเกิน แค่มือเดียวพอแล้ว ไม่ใช่สองมือ หากมีใครแสวงหาเงินทอง (จากสหจะโยคะ) พวกคุณควรบอกเขาด้วยว่า อย่าทําเช่นนั้น และให้เขียนถึงแม่ด้วย คุณจะหาแสวงหาเงินทอง จากสหจะโยคะไม่ได้ แต่เมื่อคุณมีคนถึง 3 พันคน คุณสามารถเฉลิมฉลอง และจัดพิธีบูชาต่างๆ ได้ แต่พวกคุณต้องมีศิษย์ อย่างน้อย 3 พันคนก่อน จึงจะสามารถขอให้ทําบูชา มีคนจํานวนหนึ่ง ที่จะไม่สามารถกลายเป็นคุรุ คนที่จักรยังติดขัด ยังมีปัญหา ถ้าคุณยังมีปัญหาก็อย่าเป็นคุรุ มิฉนั้นแล้วคุณจะได้รับผลกระทบ แต่ถ้าคิดคิดว่า คุณสะอาดพอแล้ว เปิดกว้างแล้ว คุณก็กลายเป็นคุรุได้ มีคําถามหรือไม่? แม่กําลังจะเปิด ศูนย์สหจะโยคะนานาชาติ เมื่อคุณสร้างโยคีได้ 300 คน คุณสามารถขอให้พวกเขา ทําบูชาและรับเงินได้ ก่อนหน้านั้น หากคุณได้รับเงินบริจาค ให้คุณส่งมอบเงินให้แก่ศูนย์ ศูนย์ฯจะมีสมาชิกประมาณ 11 คน แม่จะประกาศเรื่องนี้ หากคุณมีคําถามให้ถามแม่ตอนนี้เลย 300 คนแรก คุณอย่าเพิ่งรับเงิน ยกเว้นค่าห้องประชุม และค่าใช้จ่ายอื่นๆ แต่คุณต้องไม่รับเงินเข้าตนเอง เอาละ ลองยกมืออีกครั้ง มีกี่คนที่ต้องการเป็นคุรุ ขอพระเจ้าประทานพรแก่คุณ มีใครมีคําถามหรือไม่? คุณรับเงินได้บนพื้นฐาน ของการส่งเข้าองค์กร อย่างเช่นคุณต้องเช่าห้องประชุม ค่าเครื่องเสียงและอื่นๆ แต่คุณไม่ควรรับเงินเพื่อใช้ส่วนตัว คุณต้องระมัดระวังให้มาก จนกว่าคุณจะมีโยคีครบ 300 คน คุณสามารถจัดตั้งกลุ่มราว 5-10 คน และเริ่มงานของคุณ คุณจะสนุกสนานไปกับมัน ใครที่มีปัญหาถามแม่ได้เลย แม่จะต้องไปแคนาดา ที่ผ่านมายังไม่เคยไป แม่จะพยายามหาเวลาไป แต่ก่อนอื่นแม่ต้องไปรัสเซีย และจากนั้นแม่ถึงจะไปแคนาดาได้ คุณต้องทํางาน ในประเทศของคุณให้มากกว่า การทํางานนอกประเทศ จากนั้นคุณถึงจะเผยแพร่ไปให้ทั่ว อีกครั้ง ขอดูว่ามีกี่คนที่ต้องการเป็นคุรุ โอ... มีจํานวนมากเลย ขอบใจมาก ขอบใจ ขอบใจพวกคุณทุกคน