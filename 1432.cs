Šrí Ganéša púdža: Musíte chránit nevinné, 22/09/2001, (nekontrolováno), Cabella, Itálie

Dnes jsme se zde shromáždili, abychom uctili Šrí Ganéšu. Šrí Ganéšu, který je pánem nevinnosti. Je oceánem nevinnosti. A ačkoli je tak mladý, malý chlapec, může bojovat s celým světem, může zničit veškerou negativitu. To je znakem nevinnosti. Existují příběhy o dětech, které spadly z velké výšky a byly zachráněny, nic se jim nestalo. Jejich nevinnost je tak silná, že není ublíženo nikomu, komu nemá být ublíženo. Obsahuje veškerou moudrost světa, všechno porozumění světa, a kdokoli se pokusí ublížit nevinnosti, svět, celý svět, který se o nevinnost příliš nestaral, možná nevinnost příliš neuctíval, ale všichni se zvednou, povstanou proti komukoli, kdo se pokouší ublížit nevinnosti. Můžete to vidět kolem sebe ve svých vlastních životech, kdokoli se pokusí ublížit dětem, všichni, ať jsou čímkoli, ať jsou odkudkoli, jakékoli jsou národnosti, všichni vyskočí, všichni vyskočí, aby mohli na dítě dohlédnout a ochránit ho. Co je to? Co je to uvnitř nás, co nás činí tak uvědomělými, že chráníme nevinnost? Skutečně je to hanba, velká hanba pro nás, když vidíme, že je nevinnost na tomto světě napadána. Cokoli jiného může být tolerováno. Nevinní lidé, kteří neudělali nic špatného, kteří nejsou zlomyslní, kteří žijí jako malé děti, měla bych říct, jestliže je někdo napadne, nejen že na to reaguje celý svět, ale nikdo z nich nemůže snést, když je jakémukoli nevinnému člověku nebo nevinné bytosti ubližováno. Neuvědomujeme si, že uvnitř nás je oceán lásky a oceán porozumění pro děti. Proč? Proč tomu tak je? Proč bychom to měli tak cítit, obzvláště k dětem, obzvláště co se týče nevinnosti? Jsou zde lidé, kteří stále napadají nevinné lidi, nevinné děti. Jsou zde, ale nikdo je nechce podporovat. Nikdo si nemyslí, že je správné zacházet špatně s dětmi. A ti, kteří to udělali, musí trpět. Reakce je taková, že trpí. Co je to uvnitř nás, co vytváří tuto reakci, tu ohromnou reakci vůči těm, kteří jdou proti nevinnosti? Například, jestliže je zde skutečná válka a jestliže lidé válčí v takové válce, nezískají mnoho soucitu. Ve světě si řeknou: „V pořádku, chápou to takhle, jsou takoví.“ Nejvíce soucitu přichází, když je ohrožena nevinnost. Takové jsou lidské bytosti. Uvnitř sebe mají sílu, sílu Šrí Ganéši, který vám dává ten pocit, tu schopnost, to pochopení, že musíte chránit nevinné, nevinné děti, nevinné lidi. A celý svět může povstat proti takovým lidem, kteří se snaží zabít nevinné. O tom nemůže být pochyb. Jestliže se takovému útoku nedokáží postavit nebo nedokáží takovou věc odsoudit, pak ještě nejsou lidskými bytostmi, řekla bych. Nejvyšší osobnost může obětovat cokoli, může se vzdát čehokoli, jen toho smyslu pro nevinnost se vzdát nemůže. Je to velice pozoruhodné. Ani si neuvědomujeme, jak velký je oceán ochrany a lásky pro nevinné. To, co přitahuje největší sílu, je, když vidíme nevinnou osobu, nevinné děti, které jsou napadány. To je krása lidských bytostí. Ovšemže je zde mnoho lidských bytostí, které mohou být kruté, které jsou, řekla bych, nazvěme je ďábly – možná, snad. Když ale přijde na děti a nevinné lidi, každý cítí svou zodpovědnost. Pro normální lidské bytosti je obtížné být nevinnými, protože mají jistý druh přemýšlení, že jsou něčím velkým, že všemu rozumějí, že mohou vše analyzovat. Mohou to být lumpové, mohou být agresivní, mohou s nimi být potíže, může s nimi být cokoli a oni pro to budou mít vysvětlení. Na tom nezáleží. Ale přesto nemohou být nikdy respektováni a nemohou být nikdy poctěni za věci, které dělají. Pro nás, sahadžajogíny, znamená sahadža kultura – respektování naší nevinnosti. Můžete se cítit trochu podvedeni, můžete cítit, že vás někdo trochu ovládá, můžete se cítit trochu zahanbeni, ale sahadžajogíni musí být nevinní. Protože pak s nimi přebývá síla Šrí Ganéši. Neměli by být sklíčení, jestliže jsou využíváni, napadáni, trápeni, ovládáni, to je v pořádku. Neměli by zkoušet zničit nevinnost jiných lidí, kohokoli. Bude to pracovat automaticky. Budete ohromeni, že když je napadena nevinnost, všechno dobro světa přijde, aby ji zachránilo. Takovým příkladem je nedávná válka, takzvaná americká válka. Kde byli nevinní lidé, ačkoli neudělali nic špatného, byli mučeni, byli zabiti. V té době měli velkou podporu po celém světě. Každá země, ať takovým lidem věřila nebo ne, dychtí po tom - ́postarat se ́ o ty, kdo spáchali tento zločin. Možná nepatří ke stejnému náboženství, možná nepatří ke stejné zemi, možná nejsou spojeni se stejnými zločiny, ale nyní ten, kdo se nepostaví na stranu nevinnosti, bude odlišen a zničen, o tom není pochyb. Jednou provždy jim bude udělena lekce o tom, že nemůžete napadat nevinné lidi. Řekla jsem vám, že v Sahadža józe bychom se nikdy neměli zlobit na své děti. Neměli bychom je v žádném případě trestat. Naším hlavním cílem by měla být ta milující pozornost pro děti. Na celém světě, ať patří do vaší rodiny nebo do jiné rodiny ať patří do vaší rodiny nebo do jiné rodiny nebo má k vám jakkoli vzdálený vztah, přesto, jelikož je to dítě, je nevinné, nevinnost je uvnitř něj a vaše vlastní nevinnost se ho pokusí chránit. Je velmi překvapivé, jak lidé přistoupí k obětování svých životů, když přijde na napadení nevinnosti. Děti by neměly být nikdy napadány. Mají své vlastní síly na svou ochranu, bezpochyby. Ale vy byste neměli plýtvat svojí energií na něco, co je obzvlášť nepříznivé, extrémně kruté a extrémně ohavné. Jestliže nemůžete milovat děti, neumíte milovat nikoho. Dosud jsem nepotkala nikoho, kdo by řekl, že nemiluje děti – naštěstí. Někteří ale možná řeknou: „Milujeme květiny.“ Proč? Proč milujete květiny? Protože jsou nevinné. Protože je v nich ta krása nevinnosti. Milujeme přírodu – proč? Protože je nevinná. Ale tu největší nevinnost lze vidět mezi lidskými bytostmi, které jsou sahadžajogíny. Je snadné být vychytralý, velmi jednoduché být vychytralý. Je velmi snadné být chytrý. Ale být moudrý, člověk by měl chápat krásu toho – být nevinný. Možná někdo řekne: „Matko, člověk může být využíván, i když je nevinný.“ Nikdo nemůže využívat nevinného člověka. Někteří snad věří, že udělali tohle, byli agresivní a tohle všechno, ale nemohou. Je to jako skála. Je to jako skála, která nemůže být přemožena jakýmkoli oceánem hněvu nebo nějakým druhem odplaty. Je to skála, která je ochraňována a vyživována Šrí Ganéšou. Také jsem vám již předtím řekla, že nevinnost uvnitř nás nemůže být nikdy zničena. Je to velmi překvapivé. Můžete být hříšníkem, můžete být velice krutou osobností, můžete být čímkoli, ale nezničí ji to, nevinnost to nemůže zničit. Je to velmi skrytá věc, kterou do nás vložilo Božské. Příliš si se svou nevinností zahráváme. Myslíme si, že když se chováme, jak se nám zachce: „To je v pořádku, přece jen je to mé vlastní přání, má tužba.“ A budeme v tom pokračovat, stále v tom budeme pokračovat a naše síla bude oslabována nebo to můžeme nazvat skrývání nebo překrývání naší síly nevinnosti. A myslíme si, že jsme odvedli skvělou práci, že jsme přechytračili všechny lidi naší záludnou povahou. Taková záludná povaha vám nemůže dát žádné uspokojení. Není soběstačná. Když se pokusíte lidi přechytračit, tento trik bude pracovat na vás, obrátí se proti vám a zničí vaši víru v nevinnost, což je ta největší víra, největší podpora nebo -největší síla na této Zemi. Lidé, kteří nerespektují svou nevinnost, protože si myslí, že je to oslabuje, ještě nepoznali sílu nevinnosti, jak pracuje, jak se projevuje. Působí na celém světě. Ale myslím, že si lidé dosud neuvědomují tuto sílu, sílu nevinnosti. Ale být nevinný je tím nejvyšším. A pomocí této síly je dosaženo plného chápání a plného dovršení bytosti tak krásným způsobem. V tomto světě můžete vidět, co se zachovalo, co si lidé pamatují, co je uznáváno. Uznávány jsou vysoké ideály. Ale jestliže vidíte tu jemnější stránku těchto vysokých lidských ideálů: Žili jste velice, velice krásným životem řádného charakteru, řádné povahy. Všichni tito lidé – mohlo jim být ublíženo, mohli být zabiti, ale oni díky své nevinnosti září a září navěky. Můžete vidět život všech těch velkých lidí, všichni jsou velice jednodušší, nad ničím nerozvažují, ve svém chování jsou spontánní, žijí spontánně. Národ po národu může být zničen, ale síla nevinnosti nemůže být zničena. Věřte tomu. Musíte mít úplnou víru sami v sebe a toto  ́vy sami ́ není nic jiného než nevinnost. Můžete říci, že nevinní lidé jsou podváděni. Nikdo nemůže podvádět nevinnost, protože ta je něčím, co má věčnou hodnotu. Mohou vás podvádět s penězi, mohou vás podvádět v čemkoli, ale tou věcí, která je nejvěčnější, je vaše nevinnost. A vy budete ve svém životě nejúspěšnější bytostí, pokud budete zcela nevinní a budete se starat o svou nevinnost. Jak jsem vám řekla, nevinnost nemůže být nikdy zničena. Může být překryta vašimi špatnými myšlenkami, špatnými činy, může být načas překryta. Ale jestliže můžete odstranit mraky z nebe nevinnosti, všechno se stane tak zřejmé, že získáte celý svět. Vezměte si například Krista. Byl ukřižován, byl haněn, byl mučen. Kdo jsou ti, kteří to učinili? Kde jsou? Kdo je zná? Nikdo ani nezná jejich jméno. Nikdo se o ně nestará. Jeden jediný člověk byl tolik zneužit a tolik mučen. Ale navzdory tomu, co se stalo? Získal si úctu celého světa. Celý svět ho uznává. Nikdo neříká: „Podívejte se na to, jak byl ukřižován, co učinil...“ Nic takového. Prostě ho uznávají. A co uznávají? Podstatu, podstatu úplné nevinnosti. V Sahadža józe se říká, že byl Inkarnací nevinnosti. Byl inkarnací Šrí Ganéši, což bylo potvrzeno. Takže když si myslíme, že si můžeme ve svých vlastních dobrodružstvích dělat, co se nám zachce a že si to nechceme ani pamatovat, nechceme to ani vzít v úvahu, že dělat takovou věc je špatné, nebudeme ani vědět, co nás čeká. Co se také stalo s Hitlerem? Myslel si, že může zničit celý svět, že se mu podaří zabít tolik lidí a že přesto zůstane velkou osobností. Takoví lidé jsou hloupí, protože nevědí, jací jsou lidé, kteří jsou skutečně uznávaní. Celé věky, po celou historii, nikdo neměl rád Hitlera. Nerozuměl tomu, že pokud chcete mít opravdu moc nad celým světem, – a on chtěl mít pověst velkého muže, že musíte následovat velké lidi. A velcí lidé jsou ti, kteří jsou nevinní. Jejich hlavní silou je nevinnost, vezměte si kohokoli z nich. Nevím, jak říci, že tato síla pracuje, protože pracuje mnoha různými způsoby. Když procházíte historií, co v mnoha případech naleznete? Že na člověka, který je nevinný, jednoduchý a moudrý, vzpomínáte celý život. Byla jsem malé dítě, a když jsem byla ve škole, chodila jsem do knihovny a četla o životech velkých lidí, kteří pro nás vytvořili některé velké věci. Bylo jich tak mnoho. Zaujalo mne, jak byli někteří z nich jednoduší, jako děti. Například Abraham Lincoln, kterého si ohromně, ohromně vážím, byl také mužem, který byl týrán svou ženou. Říkala mu: „Ani nevíš, jak jsi neohrabaný, nevíš, jak se obléci, nevíš, jak se chovat.“ A byla na něj opravdu velice hrubá, celý čas ho týrala. Nakonec byl rovněž zabit. Takže někdo může říci: „Vidíš, jaký to má smysl, být Abrahamem Lincolnem? Protože byl zabit, nebyl úspěšný.“ Dodnes lidé na celém světě vědí, kdo byl Abraham Lincoln. Nikdo asi nezná jeho ženu. Ale všichni vědí, kdo byl Abraham Lincoln. Každý to ví.  ́Neohrabaný člověk ́, podle ní, a měla pro něj ještě všechna možná ponížení. Ale ji nikdo neuznával, nikdo si na ni nevzpomene. Tím, kdo je dnes uznávaný, je Abraham Lincoln. Proč? Přece byl zavražděn, byl zabit, což ukazuje, že neměl sílu přežít, ale on přežil skrze věky! Tak mnoho let uplynulo a on stále žije. Vezměte si případ všech velkých lidí, kteří byli nevinní, a proto také měli ideály. Pro ně byly jejich ideály důležitější než cokoli jiného, dokonce více než jejich životy. Vše ostatní nic neznamenalo. Ten smysl pro ideály a idealismus pochází pouze z vaší nevinnosti. Je to ona, která vás učí, co je pro vás ideální, jak byste měli existovat, jaký druh života byste měli vést. Není důležité, pokud máte velké úřady nebo pokud máte velké posty jako ministři a tak dále. Bylo jich tady tolik, kteří přišli a zemřeli. Měli tolik lidí s ambicemi a tolik lidí, kteří utlačovali, ale kde jsou? Nikdo se o ně nestaral, nikdo je nechce vidět. Jestliže se objeví jejich fotografie, lidé si zakrývají oči: „Ne, ne, nechceme toho člověka vidět.“ Ale jestliže je zde malý chlapec, nevinný chlapec, který mluví nevinným způsobem, celý svět takové dítě obdivuje. A tito velcí lidé jsou, opravdu jsou symboly této nevinnosti. Jejich hlavní kvalitou byla nevinnost,ze které vzešla moudrost. Hlavní kvalitou Šrí Ganéši je moudrost. On věděl, jaký byl úspěch díky jeho, měla bych říci, nevinným kvalitám. Někdy si ani nevinní lidé nejsou vědomi své kvality nevinnosti. Je velmi překvapivé, jak kvalita nevinnosti září skrze lidské bytosti, které jsou velice obyčejné, které mohou být velice – které mohou být velice jednoduché, které možná nevypadají tak inteligentně a bystře, které se možná nestanou dobrými diplomaty nebo někým takovým, jsou nevinní! Tady končí veškerá sláva lidské bytosti. Být nevinný... Co se děje? Takže, být nevinný, co pro to uděláte? Lidé řeknou: „Matko, co máme udělat, abychom byli nevinní?“ Nejprve se sami podívejte, jak pracuje vaše mysl. Co dělá? Jak reaguje? Tohle musí člověk sledovat, to nazývám introspekcí. Jaké plány vaše mysl spřádá? Co si myslí, že je nejlepší? Při tomto přemýšlení, myšlenkovém procesu, jaký způsob pohlížení na sebe je nejdůležitější? Především byste měli vědět, jak na koho reagujete. Je to reakce nevinná nebo mstivá? Je velice snadné vidět sám sebe, protože nyní jste všichni sahadžajogíni. Sami můžete vidět, jak reagujete, když je proti vám veden útok nebo když přijde jakýkoli problém. Jak na to reagujete? Jak se zachováte? Jestliže jste velmi silnou osobností, pak se o to nestaráte. Sami vidíte, že je to jen hloupá věc, kterou vám lidé dělají. Úplně hloupá. A když dělají hloupé věci, proč bychom se o ně měli starat? Proč bychom na ně měli plýtvat naší energií? Dojde to až do bodu, kde se jejich hloupost projeví navenek takovým způsobem, že po celý zbytek života se s nimi jedná s pohrdáním. Lidé dokonce nechtějí užívat jejich jména, nechtějí mít jejich fotografie, nechtějí s nimi mít nic společného. V tomto čase, v tak důležitém okamžiku se děje to, že lidé, kteří jsou lumpové, kteří nejsou nevinní, kteří jsou proti nevinnosti, začínají být následováni, protože jim to více vyhovuje. Vyhovuje jim, když jsou agresivní, vychytralí a tak se vytvoří nová skupina – můžeme ji nazvat ďábelskou skupinou. Ale taková ďábelská skupina nemůže nevinné osobnosti vůbec nic udělat. Existuje taková sanskrtská sloka: Nainam chidanti sashtrani – pro Ducha: Nemůže být zabit jakoukoli zbraní. Nainam dahanti pavaka. Žádný oheň ho nemůže spálit. Sayanam cleydayantaposh naso sathe marutha. Marutha je vzduch nebo to můžeme nazvat větrem. Vítr ho nemůže vysát, je nad veškerou přírodou, která se snaží ničit. Budete ale překvapení, že příroda rozumí. Řekla jsem vám, že příroda je nevinná. Rozumí a jedná v pravý čas proti člověku, který je agresivní, který se snaží pošpinit nevinného člověka nebo mu dělat potíže. Tak bychom měli vědět, že musíme uctívat naši nevinnost. Vím, někdy si myslíte, že jste kvůli tomu ovládáni. Někdy člověk cítí: Proč jsme podrobeni tomuto druhu zacházení od ostatních? Na mysl vám mohou přijít různé věci. Pokud ale uctíváte svou nevinnost, pak budete stále šťastnou osobou, stále laskavou osobou, stále pokornou osobou. Takže člověk musí být opatrný. Vy sami se ničíte! Vy jste tím, kdo zabíjí, víte to? Co říkáte na Hitlera? Hitler zničil sám sebe, kdo jiný by ho zničil? Tím myslím, že každý musí stejně zemřít, takže by zemřel. Ale ten, kdo ho jednou provždy zabil, byl on sám. Takže tím, kdo zabíjí, jste vy. Díky tomu se můžete také sami zachránit a můžete být oslavováni, pokud jste nevinní. Věřte v sílu nevinnosti! Důležité je, jak ve svém vlastním životě projevujete sílu nevinnosti, jak se chováte jeden k druhému a to je to, co nazývám láskou. Nemůžete být milosrdní, pokud a dokud k sobě nemáte tento vztah. Nemůžete být laskaví. Dočasně to můžete cítit, ale stálá milosrdná povaha přichází pouze tehdy, pokud vaše nevinnost neustále proudí skrze váš charakter. Je to tak očividná věc v člověku, a také to, že vyživuje, že přemůže všechny ostatní věci, natož čas, po tisíci letech lidé nezapomenou na vás sahadžajogíny, pokud prokážete svou odvahu a sílu vaší nevinnosti. Lituji, že dnešní program začal tak pozdě, víte, byla jsem připravena přijít, ale svatby se nyní stávají hlavní činností. Pozdě jsem přišla proto, že jsme do poslední minuty rozhodovali o svatbách. Říkám vám ale, že to je naposledy. Příště to zastavíme. Své přihlášky musíte poslat nejméně o osm dní dříve a pro Ganapatipule to jsou dva týdny. Jinak, den má pouze dvacet čtyři hodin, nemůžete jich přidat více! Nyní musím vznést jednu pokornou žádost – pokud chcete, aby byla vaše svatba zařízena, potom to prosím udělejte tak, abych měla dost času se na to podívat. Jinak to nechám na ostatních, aby rozhodli. Jestliže to tak chcete, může to tak být. Takže je jednoduché pochopit, že svatba je velmi důležitá věc. Pokud jste oddáni, můžete stvořit nevinné děti. Ale jestliže se chováte takto, s velmi malou odpovědností, potom vás musím poprosit, abyste pochopili hodnotu času. Protože vás musím ujistit, že příště nemůžeme mít svatby, jestliže pošlete své přihlášky tak pozdě. Měl by na to být čas v rozmezí jednoho týdne. Doufám, že to pochopíte. Mnohokrát vám děkuji.