3 March 1996
Motivate Your Attention
Mahashivaratri Puja
Bundilla Scout Camp, Sydney (Australia)
Talk Language: English | Transcript (English) - VERIFIED

“Dikkatinizi harekete geçirin”, Mahashivaratri Puja, Bundilla Scout Camp, Sidney Avusturalya 3 Mart 1996.

Bugün Shiva, Shri Shiva'ya puja yapacağız. Bildiğiniz gibi, Shri Shiva Sadashiva'nın içimizdeki yansımasıdır.

Yansımayı size zaten anlatmıştım. Sadashiva, Adi Shakti'nin oyununu gören Yüce Tanrı'dır. Ancak O, Kendi yarattıklarını ya da (Adi Shakti’nin) yarattıklarının her birini izleyen Baba'dır.

Onun Adi Shakti'ye olan desteği Onu bütünüyle, tamamen kuvvetlendirmektir. Zihninde Adi Shakti'nin yapabilecekleri hakkında hiç bir şüphe yoktur. Ama Adi Shakti'nin oyunu sırasında, insanların ya da bugünkü haliyle dünyanın, O'nu (Adi Shakti) rahatsız etmeye çalıştığını ya da O'nun işini bozmaya çalıştığını anlarsa, O (Sadashiva) gazab moduna girer ve bu gibi insanların hepsini mahveder ve belki de, bütün dünyayı yok eder.

Kuşkusuz, O bir taraftan gazap doludur, diğer taraftansa şefkat ve neşe okyanusudur. Bu yüzden O içimizde yansıdığı zaman, Aydınlanmamızı alırız, Ruhumuzun ışığını alır ve neşe okyanusu içine gireriz.

Aynı zamanda O, bilgi okyanusudur, bu yüzden aydınlanmasını alanlar, çok süptil olan, her atoma ve moleküle nüfuz eden Tanrısal bilgiyi alırlar, bu bilginin gücü oradadır.

Merhameti içinde O'nun tarzı öyledir ki, eğer kendilerini O'na adamışlarsa, çok acımasız olan rakshasaları bile affeder. Çünkü şefkatinin sınırı yoktur ve bazen O'nun tarafından kutsanmış olan aynı insanlar, Adi Shaktinin müritlerini, kişileri rahatsız etmeye çalışırlar - ama bu sadece drama, bir drama, bir olay yaratmaktır. Bir drama olmadığı sürece insanlar anlamayacaklardır. Bizim Ramayana'ya sahip olmamız gerekliydi, Mahabharata'ya sahip olmalıydık, İsa'nın çarmıha gerilmesini yaşamamız gerekiyordu, bizim Muhammed'e işkence edilmesini yaşamamız gerekliydi. Tüm bu drama oradaydı çünkü olaylar olmaksızın insanlar hatırlamazlar.

Yani, insanoğlu manevi yaşamında, Shiva'nın kutsamalarıyla Adi Shakti'nin güçleri arasında yaşanan birçok drama gördü. Zaman geçtikçe, bugün spiritüellik tarihinde, insanların kolektif şekilde, kitlesel halde aydınlanma alabilecekleri büyük bir keşif yapıldı. Binlerce kişi aydınlanmasını alabilir.

Şimdi, aldığımız bu aydınlanmanın ne olduğunu bilmeliyiz. Bunun anlamı nedir ve zirvesi neresidir?

Öncelikle size söylemem gerekir ki, hakkında konuştuğumuz ve ona bel bağladığımız akıl bir efsanedir. Akıl diye bir şey yoktur. Akıl değil, beyin gerçektir. Akıl dışarıya tepki göstermemizle meydana gelir ve bizlerde, ya şartlanmalara ya da egoya tepki veririz. Bu şekilde bu akıl, gerçeklik okyanusunda bulunan baloncuklar gibi ortaya çıktı ama gerçek bu değildir.

Bu zihin, biz her ne karar verirsek verelim, çok sınırlı, yanıltıcı ve bazen de şok edicidir. Akıl daima doğrusal bir yönde hareket eder ve içinde gerçek olmadığı içinde geri teper ve bumerang gibi geri döner. Bu şekilde tüm girişimlerin, şimdiye kadar yaptığımız bütün planlamaların, bize geri döndüğü görülüyor. Her ne keşfetmiş olurlarsa olsunlar, bu bize büyük bir yıkıcı güç veya büyük bir şok olarak geri dönüyor.

Bu yüzden kişi ne yapacağına, zihnimizin bu tuzağından nasıl çıkacağına karar vermelidir. Çözüm Kundalinidir. Uyandığı zaman, O uyanışıyla sizi alır ve sizi aklınızın ötesine götürür. İlk olan şey, aklınızın ötesine gitmektir.

Akıl ile birçok şey yaparsınız, ancak bu tatmin edici olmayacaktır, çözüm olmayacaktır, bunun size bir faydası olmayacaktır. Ve biz aklımıza çok fazla güvenmeye başladığımız zaman her türden fiziksel, zihinsel ve duygusal sorun ortaya çıkarırız. Şimdi en sonuncusu ise, stres. Stresin ve bu gerilimin çözümü yok diyorlar, fakat Sahaja Yoga'da biz aklın ötesine geçerek çözüm bulduk. Bu ilerlememizin önündeki bir engel gibidir.

Yani, Aydınlanmanızı aldığınızda Kundalininizin, dikkatinizi aklın ötesine götürdüğünü anlamalısınız. Şimdi, dışarıya karşı gösterilen bu reaksiyon, insanoğlunun prizma benzeri bir beyni olduğu için meydana geliyor, ya da buna biz prizmaya benzeyen kafatası da diyebiliriz ve enerji onun içine girdiğinde, bunu kitaplarımda açıkladım, enerji kollara ayrılır veya siz buna kırılmalar diyebilirsiniz, bununla beraber dikkatimiz dışarı gider ve biz tepki veririz.

Eğer çok fazla tepki verirsek, o zaman bu kabarcıklar bizi her türlü şeye yönlendirebilecek çok korkunç bir akıl yaratır. Kendisini haklı görür, egonuzu poh pohlar. Bu aklı yaratan ego ve şartlanmalar, hiçbir gerçekliği olmayan, dayanaktan yoksun tüm bu fikir ve düşünce birikimlerinden kaynaklananları gerçekleştirmek amacıyla, bu aklı kullanmaya başlar.

Bu sanki şöyle, bilgisayar yapıyoruz, sonunda da, gidip bu bilgisayarın köleleri oluyoruz, kol saatlerini kendimiz yapıyoruz ve sonra saatlerin kölesi haline geliyoruz. İşte bu, insanlara böyle hükmeder. Ve Hitlerin yaptığı gibi, çok kuvvetli bir aklı olan tek bir kişi, bir düşünceyle yok etmeye karar verdiği zaman, kültürümüz, maneviyatımız üzerinde çok doğal olmayan bir etkisi olan bu yıkıma devam edebilir.

Şimdi, ilk adım, sizin aklınızın ötesine geçtiğiniz, aklın üzerine çıktığınız düşüncesiz farkındalık içinde olmaktır,. Akıl sizi etkileyemez, ilk aşama budur, dediğimiz gibi bu düşüncesiz farkındalıktır.

İkincisi, Paramchaitanya’nın çalışmasını görmeye başladığınız yerdir, Her şeyi kapsayan Gücü ve Mataji'nin dediği her şeyde fazlasıyla gerçeklik olduğunun farkında olmaya başlıyorsunuz. Bir çok şeyi çalıştıran bu güç var. Sizin için mucizevi bir şekilde, pek çok şey yapıyor. Size kutsamalar verir, sizi yönlendirir, birçok açıdan size yardım eder. Size sağlık verir, zenginlik ve aynı zamanda kolektivite içinde çok güzel insanların bulunduğu iyi bir topluluk sağlar. Açıkça görebileceğiniz her şey, burada olur.

Şimdi, düşüncesiz farkındalığa ulaşmanız çok basit ve kolaydır, ancak bu noktada kalmaya devam etmek zordur, hala tepki veriyor ve düşünüyoruz. Gördüğünüz her şeye tepki verirsiniz. Düşüncesiz farkındalıkta bu noktaya gelmeniz için, yapılacak ilk şey dikkatinizi değiştirmektir.

Şimdi, örneğin bir keresinde Palitana adında bir tapınağı görmek için çok yüksek bir dağa tırmanıyorduk – Ben, Damadım ve Kızım. Ve gerçekten yorgunduk çünkü orada bilmem kaç basamak tırmanmamız gerekmişti. Yukarıya çıktık, yorgunduk ve orada güzel mermer oymaları olan küçük bir gölgelik vardı, oraya uzandık. Onlar çok yorgundular ve dediler ki : “Nasıl bir tapınak bu böyle?” İsteksizdiler. Ben yukarıya doğru bakarken çok güzel fil oymaları gördüm. Bunun üzerine damadıma dedim ki: “Şu fillere bir bak, her birininde farklı farklı kuyruklar var.” O dedi ki “Anne, hepimiz ölüyoruz, Siz fillerin kuyruklarını nasıl görebiliyorsunuz?” [Sahaja Yogiler gülüyor]. Ama bu sadece onların dikkatlerini yorgunluktan uzaklaştırmak içindi, Ben onlara – kuyrukları birbirinden farklı olan bu fillerin kuyruklarına bakmıyorsunuz, dedim.

Yani olan şey şudur, siz sürekli olarak dikkatinizi çok fazla dışarıya koyuyorsanız, o zaman ilk önce dikkatinizi başka yöne çevirmelisiniz. Örneğin burada güzel bir şeyler, yapılmış güzel şeyleri görürsünüz. Dikkatiniz başka bir şeydir – siz sadece bunun güzelliğinin tadını çıkarmaya çalışın. Bakın, burada güzel halılar var, onlara düşünmeden sadece bakın, çünkü onlar size ait değiller, yani ortada başağrısı yok, onlar başkasına aitler, bu çok iyi! Aksi halde, eğer onlar size ait olsalardı; “Aman Tanrım, ben onları buraya yaydım, neler olabilir, sigortalanmalılar!” şeklinde düşünmeye başlarsınız ya da buna benzer bir şey. Bu genel insan tepkisidir. Ama eğer size ait değillerse, güzelce izleyebilirsiniz. Şimdi izleyin ve düşünmeyin. İçine konulan güzelliği, neşesini, coşkusunu halının içine koyan sanatçıyı göreceksiniz, şaşıracaksınız ve Aydınlanmadan sonra bu coşku içinize dolacak, serinletici bir rahatlama içinize gelecek, Kundalini yükselecek ve sürekli olarak düşüncesiz farkındalığınız içinde olacaksınız.

Dolayısıyla, her ne zaman bir şeye bakarsanız, siz güzel olan herhangi bir şeye bakın, hatta bugünkü seçimlerde bile, sadece seçilen bu adamı seyredin.

[John Howard].

Kendisini izlemek dahi, ona kutsamalar verir, ona daha iyi fikirler verir. Aynı zamanda gerçeklikten gelen, oradan gelen fikirler de alırsınız: Bu adam nasıl da başarılı bir insan olur veya bu ülke nasıl da başarılı bir demokrasi haline gelir.

Tüm bunlar dikkatiniz eleştirmekten, tepki vermekten başka bir yöne çekildiği zaman gerçekleşir. Sadece seyredin, şahit olun, her şeye karşı şahit olmaya çalışın. Bu henüz çokda fazla tecrübe edilmedi. Şimdiye kadar şunu gördüm, Aydınlanmamızı aldığımız, buna ulaştığımızda zaman dahi, her şeye karşı şahit kalmamız gerektiğini fark etmiyoruz. Ruhunuz vasıtasıyla şahit kalmaya başladığınızda, o zaman bir başkasının kötü noktalarını görmez, onun iyi noktalarını görürsünüz. Sadece çok iyi yönleri olan kişiyi seçersiniz.

Şahit konumunun genişlediğini gördüğünüz ve başka bir insandan neşe duymaya başladığınızda, siz orada olan her şeyden keyif almaya başlarsınız, eğer o kapasiteye sahipseniz, küçük bir çim yaprağından bile neşe duymaya başlarsınız.

Japonya'da, Zen sistemi bu çizgide başladı. Ve o yaptı, Viditama bunu başlatan kişiydi, yosundan bir bahçe yaptı, farklı farklı ve çok küçük yosunlardan. Sonra, minik minik çiçekler de vardı. Ve bir soru işareti şekli gibi görünen bu bahçe en fazla bir buçuk metreydi diyebilirsiniz. Bir asansöre binmeniz gerekiyor ve bunu gördüğünüz platforma, bir tepenin ya da bir dağın tepesinde ulaşırsınız. Tüm bu küçük, küçük yosunlar oradalar ve farklı bir şekilde düzenlenmiş, güzel bir bahçe görüyorsunuz. Ona bakmaya başladığınızda, düşünceniz durur, çünkü bu o kadar harika bir şey ki, dikkatinizi buna koyduğunuzda, yani onun yarattığı şeye, düşünceleriniz durur.

Bu yüzden düşüncelerinizi neyin durdurduğunu, sizi şahit yapan şeyin ne olduğunu bulmak için pratik yapmalısınız.

Bu alışkanlığı bir kez geliştirdiğinizde, kendinizi düşüncesiz farkındalık içine güzelce yerleştireceksiniz. O zaman Sahaja Yoga'nın size nasıl yardımcı olduğunu, bunun ne kadar keyifli olduğunu, Sahaja Yoga ile neler başardığınızı izlemeye başlarsınız. Şaşıracaksınız, eğer bunu sadece izlemeye başlarsanız, Paramchaitanya'nın her yerde nasıl hareket ettiğini görüp şaşıracaksınız.

Günümüzde Paramchaitanya, Krita Yuga’dan dolayı aktif hale geldi. Benim etrafımda vibrasyonlarla hareket etme şeklinden görebilirsiniz. Vibrasyonlar olan çok sayıda fotoğrafımı gördünüz. Önümde oturan birçok Sahaja Yoginin Arap dilinde Benim adımın başların üzerinde yazılı olduğu birçok fotoğraf gördünüz. Tanrının oyununun var olduğunu öğrenmenin birçok yolunu gördünüz.

Akıl hala bir şeyler söylemeye çalışacaktır, siz dinlemeyin sadece izleyin. Sahaja Yoganın etkisini kendinizde, kendi bedeninizin tamamında izlemelisiniz. Bunun hakkında düşünmeyin, sadece izleyin ve nasıl değiştiğinize şaşıracaksınız.

Dürüst olmak gerekirse, her yıl Avustralya’ya geldiğimde bazen sizi tanıyamıyorum. Daha genç, daha iyi, daha mutlu görünüyorsunuz. [Shri Mataji güler] Ve bu insanların kim olduğunu tanıyamıyorum. Sizi şüphesiz farkındalık olarak adlandırdığımız başka bir aleme götüren şey, bu şahit konumudur. Bu konumda, başkalarına Aydınlanma verebilecek kadar kuvvetlenmiş olabilirsiniz.

[Shri Mataji, yandakilerle Hintçe konuşur]

Başkalarına Aydınlanma verebilirsiniz, Sahaja Yoga hakkında tam bir bilgi verebilirsiniz, onlarla konuşabilirsiniz. Ayrıca (vibrasyon) yayarsınız.

Ben – görüyorsunuz, izlediğim zaman ısıyı emiyorum, Benim sorunum bu.

[Shri Mataji güler]

Böylece tüm durumunuz, ruhani konumunuz çok mutlu olur, çok güçlü olursunuz, çok merhametli ve sevgi dolu olursunuz, çok dengeli, sahip olduğunuz tüm o yıkıcı düşüncelerden, tüm o depresif fikirlerinizden arınmış olursunuz ve o zaman gerçekten muazzam iş yapan büyük bir Sahaji olarak dik durursunuz.

Geçenlerde Almanların ve Avusturyalıların İsrail’e gideceklerini duydum, çünkü Yahudilerin, kendi ataları tarafından öldürüldüğünü düşünüyorlar ve büyük bir merkez var, şimdi İsrail’de açıldı. Bir düşünün! Bu insanlar, bir kez bu konuma ulaştıklarında, nasılda tek başlarına bu ülkelere gidiyorlar. O kadar çok şey yaptılar ki. Türkiye’de de aynı, Güney Afrika’nın çok uzak yerlerinde de aynı şekilde. Çünkü içlerinde onlar tamamen kendilerinden eminler, şüphesiz farkındalık içinde oldukları kadar, düşüncesiz farkındalık içindeler.

Fakat şimdi, siz bir kez meditatif dikkat ile büyümeye başladığınızda ne olur, dikkatiniz aydınlanır. Şimdi iş, dikkatinizi harekete geçirmektir. Bu sadece neşe duymak değildir, aynı zamanda onu sorunlara koymak üzere motive etmektir. Diyelim ki sizin ulusal boyutta bir sorununuz var – hepiniz dikkatinizi o şeye koyarsınız ve bu şeyler hallolur. Çünkü sizin için yeni bir dünya, yeni insanlar yaratmaya çalışan Her yeri saran bu Gücün kanallarısınız. Ve hepiniz bu: “şimdi, içimizde her ne varsa, onu harekete geçirmeli, onu yönlendirmeli ve bu dikkati biraz kullanıma koymalıyız”, kararını verirseniz, evrim çok hızlı gerçekleşir. Bu heba edilmemelidir. Sahip olduğumuz zenginlik her neyse, bu ziyan edilmemelidir.

Şimdi bugün bu temel soru, yani Benim size bahsedeceğim– Tanrı Aydınlanması nedir? Önce Aydınlanma ve sonra da Tanrı Aydınlanması almak isteyen bir sürü hırslı insan var. İlk ve en önemli şey şu ki; biz insanların Tanrı olamayacağını bilmeliyiz. Bu, o hale gelmek değildir. Sizler bir şekilde Ruh da olmadınız, çünkü Ruh sizin aracılığınızla yayıyor, sizi kullanıyor, size veriyor, size bakıyor. Eğer Ruh olursanız, hiç beden kalmaz, hiçbir şey kalmaz. Bu beden bozulmadan, Ruhunuz bu beden üzerinden hareket ediyor, tüm ışığı size veriyor.

Ama kişi Kadir-i Mutlak Tanrı olamaz, bu çok net bir şekilde anlaşılmalıdır. Ama Tanrı Aydınlanması nedir, bu Tanrı'yı bilmektir, bakın, Tanrıyı bilmek, Kadir-i Mutlak Tanrının bir parçası olarak, Onun güçlerinin nasıl çalıştığını, nasıl kontrol ettiğini bilmek anlamına gelir. Tıpkı parmağımın Beynimi bilmemesi ama onun Beynimin yönlendirmesine göre hareket etmesi gibidir. Parmak, beyin olamaz ama kesinlikle Beynime bağlı olarak hareket etmek zorundadır çünkü bu birbirine çok bağlıdır, bu o derecede bir aradadır.

Burada, Tanrı Aydınlanmasına sahip olduğunuzda, o zaman beyni bilirsiniz, Tanrı'yı bilirsiniz, O'nun güçlerini bilirsiniz, Onun hakkında her şeyi bilirsiniz. Bana kalırsa bu sizin için zor bir görev çünkü ben Mahamaya’yım. Benim hakkımda her bir şeyi bilmek sizin için çok zordur. Çok iyi bildiğiniz gibi Ben oldukça “yanıltıcı” biriyim. Ve ne yaparsam yapayım ya da her ne elde edersem edeyim, bu sadece sizin görmeniz ve anlamanız içindir – sonuçta bu Adi Shaktidir ve O tüm bunları yapabilir. Sizde bütün bunları yapabilirsiniz ancak siz Ben olamazsınız. Ama şunu bilmelisiniz ki, sevgi sayesinde bilmek, adanmışlık sayesinde, dualar sayesinde Tanrı’nın güçlerini bilmeniz ,sizin Tanrı Aydınlanmasında olma şeklinizdir.

Eğer içinizde Tanrı hakkında bu bilgiye sahipseniz, o zaman tabiatı kontrol edebilirsiniz, her şeyi kontrol edebilirsiniz. Bunun için tam bir alçakgönüllülük gerekir, siz Tanrı olamazsınız, Kadir-i Mutlak Tanrı olamazsınız, sizler Deityler olamazsınız. Ama kesinlikle, Tanrı Aydınlanmasında olabilirsiniz ve bu Tanrı sizin aracılığınızla hareket eder anlamına gelir, sizi Kendi gücü, Kendi kanalı olarak kullanır ve şunu bilirsiniz, size ne yaptığını, ne söylediğini, vizyonunun ne olduğunu ve bilginin ne olduğunu bilirsiniz. Bağlantı böyledir.

Sahaja Yoga’daki birçok insan faydalandı, biliyorum ama nasıl yararlandıklarını, neyin çalıştığını, nasıl işe yaradığını, kendilerindeki hangi bağlantının onlara yardımcı olduğunu bilmiyorlar. Bunu bir kez yaptığınızda, açık bir şekilde, işlerin nasıl yürüdüğünü, hangi güce ulaştığınızı bilirsiniz, o zaman bu Tanrı Aydınlanmasıdır. Bu tür insanlar, çok fazla şeyi kontrol edebildikleri için son derece güçlü hale gelirler.

Bu türden bir sürü aziz vardı, ama bazen onlar bile bundan düştüler ve egolarını geliştirdiler. Bu bağlılığa, bu adanmışlığa, bu teslimiyete sahip olmaları gerektiğine dair, kendi alçakgönüllülüklerine sahip olmadılar. Onlar düştüler. Ve görüyorsunuz, Ben bazılarını gördüm, başarılarından gurur duyuyorlar ve bunu kimseye vermek istemiyorlar. Bunu büyük zorluklar içinde başardıklarını ve neden başkalarına versinler ki diye düşünüyorlar. Bu tür insanlar çok yükselmeyecekler ama Aydınlanmasını almış, mütevazı, bunu sadece alçakgönüllülükle bilen insanlar, sadece sizler teslimiyetinize ulaşacaksınız.

İslam teslim olmak demektir. Muhammed Sahib, “İslam” dan bahsetti, yani: “Teslim oluyorsunuz”. Eğer teslim olamıyorsanız, asla Tanrı'yı tanıyamazsınız. Açıkça şöyle dedi: “Kendinizi bilmedikçe, Tanrı'yı bilemezsiniz”.

Sahajiler olarak, Tanrı'nın Lütfu sayesinde yapabileceğiniz tüm bu küçük, küçük şeyleri, tüm büyük şeyleri ve tüm büyük vizyonları bilmelisiniz, çünkü O'nun lütfu ve kutsamalarından, size olan sevgisinden dolayı Tanrı'nın Krallığına girdiniz. Girdiğinizi söyleyebilirim, bu duruma ulaştığınızı söyleyebilirim, bunu söyleyebilirim, ama siz hala orada değilsiniz. Sanki birine Ben şöyle deseydim: “Şimdi sen Avustralya'dasın.” O kişi Avustralya'da değil ama Ben ona, “sen Avustralyadasın” diyebilirim. Bu yüzdende o kişi “ben Avustralya'dayım” diye inanıyor: Bunun yolu bu değildir. Avustralya'da olmalısınız, o zaman da Avustralya'yı bilmelisiniz. Bunun nasıl bir iklim olduğunu, ne tür bir şey olduğunu bilmelisiniz.

32 :26

Buradaki ebeveynlerin de çocuklarıyla konuşmaları gerektiğini düşünüyorum. Ebeveynlerin çocuklarla çok fazla ilişkisi yok. Okulda düzgün bir şekilde bakılıyorlar ve çok şey yapmak istiyorlar, ancak ebeveynler de çocuklar buraya geldiğinde uygun disiplini, doğru duyguyu geliştirdiklerini görmek için buna dâhil olmalılar. Onları mahvetmek için, onlara bağımlı olmak değil. Eğer onlara bağımlı olursanız, o zaman onları mahvedeceksiniz.,

Shiva’nın kalitelerinden biri mutlak bağımsızlıktır ve işte bu geliştirmeniz gereken şeydir, tamamen bağımsız olmaktır. Bağımsız olmak; her şeyi ihmal etmeniz anlamına gelmez.

Size birçok kez açıkladım, ağaçtaki özsu yükseldikçe bir sürü farklı yere gider ve daha sonra da buharlaşır – ya da Toprak Anne'ye döner, sizin bağımsızlığınız da bu şekilde olmalıdır. Eğer o sizin oğlunuz olduğu için veya o Avustralyalı olduğu için, ya da belli bir aileye veya belirli bir sınıfa ait olduğu için bağımlı olursanız, o zaman hala sınırlısınız demektir.

Eğer aşmanız gerekiyorsa, tüm bu sınırlamalar bırakılmalıdır. Ve bu sınırlamaları o kadar büyük bir ağırlık yaratıyor ki, Ben ne denersem deneyeyim , siz ne denerseniz deneyin, düşüncesiz farkındalık içinde kalamazsınız. Bu, hepinizin orada olması gereken çok güzel bir konumdur. Bunda siz baskıcı değilsiniz, ne de taviz veriyorsunuz: Kendi ayaklarınız üzerinde durur ve kesin olarak bilirsiniz ki, herhangi bir fikir veya herhangi bir baskıdan etkilenmezsiniz veya herhangi bir kimseye boyun eğmediğinizi bilirsiniz.

Yani tamamen özgür bir kuş olursunuz, kesinlikle özgür bir kuş olur ve sonra işiniz uçuşunuzu başarmanız olur.

Bir uçuş düşüncesiz farkındalığa, ikincisi şüphesiz farkındalığa, üçüncüsü ise Tanrı Aydınlanmasınadır.

Bana çok yakın olan insanların da, bunu anlamadığını gördüm. Onlar sanki Tanrı olmuş gibi davranıyorlar. O kadar egoistler ki şaşırdım – o zaman onların Sahaja Yoga’dan ayrılmaları gerekiyor.

Yani, bakın, Ben sizi çok fazla övsem bile, eğer bir şeyi çok fazla söylesem de şımarmamalısınız. Burası bir deneme alanıdır ya da eğer Ben size “Bu iyi değil, bu konuda gelişmelisin” dersem, endişe etmemelisiniz çünkü bunu Ben yapmalıyım, bu Benim işim ve sizin işiniz ise Beni dinlemektir, çünkü Benim sizden kazanacağım bir şey yok, hiçbir şey istemiyorum. İstediğim şey, hepinizin Benim güçlerimi edinmenizdir. Benim olduğum şey olamayabilirsin, buna katılıyorum, ama lütfen sahip olduğum tüm güçleri almaya çalışın, bu zor bir şey değil.

İşte Tanrı Aydınlanması budur, işte Shiva ve Sadashiva'yı bilmek budur. Shiva sayesinde Sadashiva'yı bilirsiniz. Yansımayı görürsünüz ve yansımadan kimin orjinal olduğunu bilirsiniz. Yansımasından öğrenirsiniz. Böylece, kesinlikle Tanrı'nın Krallığına yerleştiğinizi düşündüğünüz o konuma ulaşır, Tanrı'yı görebilir, Tanrı'yı hissedebilir, Tanrı'yı anlayabilir ve Tanrı'yı sevebilirsiniz.

O halde, Tanrı sizi kutsasın

H.H. Shri Mataji Nirmala Devi