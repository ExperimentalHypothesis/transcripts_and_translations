TV Interview
October 7th, 1982
Northampton, UK

… Numele Domniei Sale este Mataji Nirmala Devi. A studiat medicina în India, iar acum este căsătorită cu un diplomat al Națiunilor Unite. Locuieşte în Londra. Săptămâna asta va susține o serie de programe publice, pentru a-şi face cunoscute învăţăturile. Shri Mataji crede că avem cu toţii o formă de energie spirituală, numită Kundalini, la baza coloanei vertebrale, care poate fi trezită pentru a curge apoi prin corp. Aşa că m-am descălţat și m-am dus dimineață s-O întâlnesc în Northampton.

Shri Mataji: Ești o persoană mai activă, mai formală, gândești prea mult, muncești prea mult…

Reporter: Gândesc prea mult? Nu mi s-a mai spus asta până acum.

Shri Mataji: Şi muncești prea mult fizic, alergi peste tot, muncești mult în exterior. Partea stângă reprezintă latura emoțională, deci partea stângă corespunde vieții emoţionale. Acesta este dezechilibrul în cazul dvs. De aceea, mai întâi trebuie să te re-echilibrezi, în regulă? Ceea ce fac este să trezesc partea stângă, care este înghețată, și să o cobor pe partea dreaptă astfel încât grația divină să hrănească această parte. Deci trebuie trezită; partea emoţională este trezită. Iar această parte este alinată de puterea atot-pătrunzătoare de pe dreapta. Deci mișcarea energiei are loc în felul acesta.

Reporter: Dar sunt această energie şi dorinţă mai mult decât dorinţa cuiva de a da tot ce poate pentru a fi fericit, pentru a fi mulţumit?

Shri Mataji: Nu puteţi fi mulţumiţi cu lucruri materiale. Nu puteţi. Acesta este principiul de bază al economiei.

Reporter: Dar pot ridica un dubiu - în trecut toţi acești guru, care au dobândit faimă în Occident, erau tot timpul înconjurați de avere, bogății și bani. Acest lucru contrazicea ceea ce spuneau.

Shri Mataji: Mă bucur că realizezi asta, dar câţi alții o fac? Trebuie să înțelegem că nu este o afacere, nu poţi face bani din asta.

Reporter: Dar ei o transformă într-o afacere de succes.

Shri Mataji: Pentru că sunteți atât de naivi. În această țară, oamenii nu își folosesc inteligența. Trebuie să ajungeți la concluzia corectă. Dacă trebuie să existe o transformare, ea va avea loc în conștiința voastră. Trebuie să vă manifestaţi puterile şi abia apoi veți realiza că nu puteţi plăti pentru evoluţia voastră.

Reporter: Sunt probabil 3 milioane de oameni care ne privesc acum. Ar trebui să simtă sau să dobândească ceva doar privindu-Vă pe ecrane?

Shri Mataji: Da, unii ar putea simți, dacă întind mâinile către Mine chiar acum, în felul acesta. Ar putea simţi briza răcoroasă în palme. Şi ar putea simţi briza răcoroasă ieşind și deasupra capului lor. Asta s-a întâmplat deja în atât de multe locuri.

H.H. Shri Mataji Nirmala Devi