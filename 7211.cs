Šrí Buddha púdža: Hledání absolutna, 31/05/ 1992, Shudy Camp, Velká Británie

Dnes jsme se zde shromáždili, abychom provedli Šrí Buddha púdžu. Nevím, kolik z vás četlo o Buddhově životě a jak nakonec dosáhl svého osvícení. Nevím, kolik z vás ve skutečnosti vidělo buddhisty, nebo se s nimi setkalo, - s těmi, co sami sebe nazývají buddhisti. Tak jako v každém náboženství, všichni se ztratili v nějakém druhu fundamentalismu, protože nikdo z nich nezískal realizaci. A proto každý zavedl svůj vlastní styl náboženství - dokonce můžete říct, že Tao od Lao-c ́ také, nebo Vidditamův Zen - všechny jsou ovocem toho samého. Musíme pochopit, jak poprvé pocítil, že člověk musí hledat něco nad rámec života. Jakmile jsme velice spokojeni s tím, co máme... protože On byl královským synem, měl velmi pěknou ženu, syna a přirozeně každý v takovéto pozici by byl naprosto spokojený. Jednoho dne ale uviděl velmi nemocného muže, uviděl žebráka a také uviděl mrtvého muže. A jak každý pro toho mrtvého naříkal. Nemohl pochopit, jak k tomuto utrpení došlo a k čemu je takovéto utrpení třeba. Tak opustil rodinu, opustil svůj přepychový život, všechno opustil a vydal se hledat Pravdu; tak jako mnoho z vás. Mohl se také ztratit, řekla bych, protože četl všechny Upanišády, a všechny myslitelné knihy, které by Mu řekly, co je Pravda. Nic ale nemohl pochopit. Dal se na naprosté odříkání co se týče jídla, co se týče zábavy, všeho se vzdal. A nakonec ležel pod fíkovníkem a najednou Mu Ádi Šakti dala realizaci, protože byl tak upřímný a byl jedním z těch, co byli označeni pro zvláštní místo ve Virátě. Musel toho dosáhnout. Samozřejmě vám nemusím říkat o Jeho předchozích životech, možná jsem vám už v některých svých přednáškách o tom povídala, jaký byl Jeho předchozí život a jak dosáhl svého vlastního osvícení. Co ale musíme o Jeho životě pochopit, je to, že objevil a vypátral, že příčinou je chtění, že přání je příčinou všeho utrpení. On ale nevěděl, co bylo skutečným přáním, co bylo ryzím přáním, co bylo ryzí touhou. A proto nemohl lidem vysvětlit, že se musí zaměřit na své osvícení prostřednictvím Kundaliní. A protože následoval tak asketický život, stalo se to buddhistickým kodexem.

Nedávno, když jsem byla v Thajsku, jsem četla o Buddhovi a byla jsem překvapená, že buddhističtí mnichové, jejichž označení "bhikku" ve skutečnosti v sanskrtu znamená někoho, kdo žádá o almužnu, nebo můžete říct žebrák - ale náboženský žebrák. Takže s sebou brával tisíce lidí, minimálně tisíc, bosých, bez jakéhokoliv zajištění potravy, bez jakéhokoliv zajištění pobytu, nic, a museli si zcela holit hlavy, žádné kníry, žádné chlupy na těle. Kromě toho směli nosit jen jeden oděv. Jedny dlouhé šaty si museli takto uvázat a zahalit se, ať bylo chladné období nebo teplé. Nesměli zpívat ani tancovat, ani se jinak čímkoliv bavit. A jídlo bylo vybráno z vesnice, kterou navštívili, cokoliv dostali, jakkoliv toho bylo málo. Cokoliv dostali, bylo uvařeno a nejdřív to nabídli svému guruovi a pak to jedli oni. Představte si tisíc lidí, jak toto dělá, bosých, ve spalujícím žáru nebo v blátě či dešti. Chodívali v jakékoliv roční době, vzdávajíce se všech svých rodinných příbuzných. Dokonce, když manžel i manželka - přidali k buddhistické komunitě, nesměli žít jako muž a žena. Takže, vzdání se všech fyzických potřeb, duševních potřeb, emocionálních potřeb bylo cestou, kterou se snažili následovat, protože řekl, že to způsobuje chtění. Když ale vidíte buddhisty, všechny tyto věci dělají; budete překvapeni, dokonce, i když je někdo králem, tak to dělá. A mnoho králů, kteří se v tom čase připojili - jedním z nich byl Ašóka z Indie. Oblékal se tak, stal se takovým, začal stejným způsobem cestovat a snažil se žít naprosto asketickým životem. Byl to velmi těžký život a mysleli si, že tím, že toto všechno dělají, že získají svoji realizaci. Říká se, že dva Jeho následovníci toho dosáhli, jmenovali se Moggallana a Sariputta. Tito dva lidé získali svoji realizaci. Ale celý to byl naprosto vyprahlý a nanicovatý život, bez jakékoliv zábavy, nebyly dovoleny žádné děti, žádné rodiny. Takže to byl velice osamělý, velmi tvrdý, můžu říct, velmi vyprahlý život.

Ačkoliv se to nazývalo sangha, což znamená kolektivita, ale v této kolektivitě nebylo žádné souznění, protože nesměli moc mluvit, nesměli o ničem diskutovat, řekněme o politice nebo ekonomice nebo o čemkoliv jiném. Mohli mluvit jen o meditaci, o dosahování vyššího života. Takže si můžete představit, jaký druh života museli vést, aby se stali osvícenými. A tato myšlenka pokračovala v tolika náboženstvích, zejména pak začali lidi nutit, aby odnímali peníze jejich vlastníkům, říkajíce, že se musíte všeho vzdát. Samozřejmě, i za časů Buddhy se museli všeho vzdát, aby se mohli přidat do buddhistického kolektivu, ale zde to byla opravdová snaha Buddhy, aby je dovedl k osvícení, aby z nich udělal lidi, kteří vědí o absolutní realitě. To se ale nestalo, a proto se buddhisté rozdělili do různých typů zvláštního buddhismu. Například teď máme jistý buddhismus v Japonsku, kde nebylo dovoleno zabít žádné zvíře. Takže si řekli: "Dobře, nezabíjíme žádná zvířata, ale můžeme jíst mrtvá zvířata." Přišli na to, jak to vyřešit. Pak také mohou zabíjet lidské bytosti, protoženení dovoleno zabíjet zvířata, ale můžeme zabíjet lidské bytosti. Takže Japonci se stali odborníky na zabíjení lidských bytostí. Jak lidé najdou skulinky, to můžete vidět velmi jasně. Pak přišel druhý typ buddhismu, kde Lao-c ́učil o Tao. Ale Tao je ve skutečnosti... On byl prvním, kdo začal mluvit o Kundaliní. Tao je Kundaliní. Ale také toto bylo pro lidi příliš. Prostě nemohli pochopit, o čem mluví. Ale způsob, jakým se vyjadřoval v malbách, a dalších věcech, jen aby vybočil z onoho druhu tvrdého buddhismu. Ale nějak, navzdory tomu, to nikdy nezapustilo náležité kořeny, a potkala jsem lidi, kteří následují Tao, a vy naprosto nechápete, jak tito lidé následují cestu Kundaliní. Existuje řeka s názvem Jang-c', u které - když cestujete, najdete rozmanité věci. Každých pět minut se mění scenérie, nebo na sebe ty nádherné hory berou jinou podobu, a je tam mnoho vodopádů; je to velmi zajímavé. To je Kundaliní. Tao je tato řeka.

Ale říká se, že byste neměli rozptylovat svoji pozornost pokušeními, která jsou okolo. Měli byste je vidět, ale pohybovat se dál. A to je Tao, které zavedl, ale oni se ztratili, protože začali malovat všechny ty věci a věnovali se více umění. Buddha v podstatě nikdy na žádném umění neměl pozornost, nikdy nechtěl mít žádné umění, a nic nechtěl s uměním dělat, řekl, že jedinou věcí, kterou musíte dělat, je instrospekce a jít dovnitř, do hloubi duše, a najít, co je absolutní Pravda. Takže celá věc se takto začala odchylovat. Pak tento zen byl, co se týče Kundaliní, stejně pomatený. Zen začal Vidditama, jeden z Jeho velkých následovníků, v Japonsku. Zen je takový, že dávali, chci říct, někdy i tloukli na záda, na míchu, na čakry a pokoušeli se pozvednout Kundaliní, všemožné hrozné věci. V zenu rozvinuli velice drastické metody, jak zvedat Kundaliní. Přešlo to až do takové krajnosti, že jsem potkala lidi, kteří měli přerušenou míchu. Pak ale Kundaliní nebude v žádném případě stoupat, pokud je mícha... Prosím, dávejte pozor! Odejde jediná žena a pozornost je pryč. Chci říct, když je vaše pozornost tak mizerná... Prosím, dávejte pozor, rozumíte? Když odejde jeden člověk, tak by vaše pozornost neměla jít pryč a prosím, nechoďte dovnitř, abyste vyrušovali. Víte, potíž je, že musíme porozumět, že naše pozornost musí být pevná. Když nějaká žena odejde a vaše pozornost uteče, pak pochopte, že musíte víc meditovat. Prosím, dávejte pozor! Takže, tento Vidditamův zen převzal rovněž velmi odlišnou formu. Setkala jsem se s prezidentem tohoto Vidditamova zen systému a byla jsem překvapena, protože - zavolali Mě, protože byl velmi nemocný. Tak řekli: "Matko, prosím, pomoz mu uzdravit se." Zjistila jsem ale, že vůbec nebyl realizovanou duší a nevěděl ani slovo o Kundaliní. Tak jsem řekla: "Jak to, že jste prezidentem, jak to, že jste se stal vůdcem, když neznáte význam Kundaliní?" Řekl: "Co je Kundaliní?" Nic nechápal. Řekla jsem: "Co je zen? "Zen znamená meditovat, dhjana." Řekla jsem: "Dobře, ale co s tím?" "Ano, ano, je." Chci říct, byl tak zmatený. Pak jsem se ho zeptala: "Vy nejste realizovanou duší, tak jak to, že jste prezidentem?" Řekl: "Neměli jsme realizovanou duši už věčnost. Pouze po šest století jsme měli nějaké "kašajapas" - říkají jim "kašajapas". A potom už jsme neměli žádné realizované duše."

Tak si jen pomyslete, za jakých okolností jste získali svoji realizaci. Bez toho, abyste cokoliv obětovali, bez toho, abyste se čehokoliv vzdali, bez toho, abyste prováděli jediné z těchto tapasja - pokání. Protože Buddha je "tapa". V Ádžně jsou tato tři božstva: Kristus, Mahávíra a Buddha. Všichni tři jsou "tapa". Tapa znamená pokání. Musíte dělat pokání; a pokání - nyní v Sahadža józe, neznamená, že se vzdáte své ženy, nebo se vzdáte svého manžela, vzdáte se dětí, rodiny. Zde tapa znamená meditaci. A pro meditaci musíte vědět, kdy vstát, to by měla být pro sahadžajogíny ta nejdůležitější věc. Zbytek bude pracovat automaticky, a vy porozumíte. Abyste prohloubili svůj růst, musíte meditovat, je to zcela jednoduché. Nemusíte si holit hlavu, nemusíte hladovět, nemusíte chodit bosky, můžete zpívat, tancovat, chci říct, můžete se těšit hudbou. Tam vám dokonce ani nedovolí sledovat drama nebo hru, nebo cokoliv podobného. Je toho tolik, že když uvidíte seznam, tak se opravdu zblázníte, jak tak můžou lidé žít? Ale tam s Ním bylo tisíc lidí, kteří s Ním cestovali a byli tak chudí, že nosili jen hadry. Nakonec šel kolem jeden velký obchodník, uviděl je a pomyslel si: "Co je to za ubohé lidi, jednoduše žebráci. Bůh ví, jsou to malomocní nebo kdo?" A cítil k nim velké sympatie. A dal jim nějaké jídlo a vše, a přesto nerozpoznal, že to byl "tagata" - což znamená, že tam kráčel Buddha. Takže nejdůležitější pro Buddhu... samotné "Buddha" znamená "boddh", z "boddha", a "boddh" znamená rozpoznat skutečnost ve svém centrálním nervovém systému, to je "boddha". Všichni jste se nyní stali Buddhy, bez toho, abyste se čehokoliv vzdali, protože vše, čeho se On vzdal, byl nesmysl. Byl to mýtus. Jestliže to byl mýtus, k čemu je vzdávat se mýtu? Co záleží na tom, jestli posloucháte hudbu, co záleží na tom, jestli tančíte, je to naprosto jedno.

Tyto myšlenky ale pronikly tak hluboko do oněch lidí, že doopravdy cítíte takovou lítost a takový soucit, když se na ně podíváte - kde se ztratili? Nejedí, mají jídlo jen jednou za čas a hladoví, opravdu vypadají hůř než pacienti s tuberkulózou. Zatímco vy vypadáte skutečně jako růže, nádherně se všichni těšíte životem a vším. Ale pořád ještě člověk musí vědět, že musíme mít tyto Buddhovy principy uvnitř sebe. A principem Buddhy je, že musíme dělat tapa. Tapa neznamená, že byste měli hladovět. Ale také, pokud se o jídlo zajímáte příliš, je lepší, když se trošku postíte. Nikdy jsem neřekla, že byste se neměli těšit hudbou, nikdy. O tom není pochyb, měli byste se jí těšit. Ale měli byste se těšit hudbou, která je pro vaše osvobození, pro vaše probuzení, pro váš vzestup. Neříkám, že byste něco neměli dělat, protože vy sami jste teď Buddhou. Buddhovi by se nemělo nic říkat, On říkal každému, ale Jemu se nic říkat nemělo. Stejným způsobem bych neměla nic říkat já vám. Jde jen o to, abyste porozuměli. Ale někdy jsme opravdu svázáni tolika podmíněnostmi, že jsem zjistila, že je pro lidi velice těžké, aby pochopili, co je to Duch. Duch je bez hranic. Je to neomezený projev božské lásky. Takže když dojde na svobodný projev božské lásky, soucitu, lásky, tak člověk musí pochopit - děláme to, nebo ne? Dokonce i nyní existuje mnoho podmíněností, které v nás stále pracují. Například, někteří z vás jsou takoví: "Náležím k této národnosti, k tamté národnosti, jsem toto, jsem tamto. Jsme na to velmi pyšní. Nemůžeme se směšovat s ostatními lidmi, jsme příliš vyspělí pro druhé lidi." Nebo něco podobného.

Nyní jste se stali univerzální bytostí. Takže, jak můžete mít tato hloupá omezení, která jsou - opět - smyšlená? Takže člověk musí být svědkem, pozorovat se a zjistit, jestli máte... Co s ní je? Odveďte ji pryč... Také ohledně vašich dětí musíte pochopit, víte, což je velmi důležité - jak se chovají, jestli nejsou agresivní, nebo jak se chovají. To je velmi důležité, protože jsou také Buddhové, jsou také realizovanými dušemi. Mají v sobě ale jisté podmíněnosti a podle těchto podmíněností se chovají. Nuže, takto můžeme vidět, že je v nás světlo. A stane se to, že začneme vidět, co je s námi špatného, a jen to odhodíme. Ale pokud, dokonce i když to vidíte, to nedokážete odhodit, pak si musíte uvědomit, že potřebujete více síly. Takže se musíte naučit, jak si zvednout Kundaliní, jak být po celý čas ve spojení s božskou silou tak, že jste v bezmyšlenkovém vědomí a že uvnitř sebe rostete do hloubky. Narazila jsem na podmíněnosti, které se stále skrývají v "moje" a "mé", které jsou stále v sahadžajogínech. Například dřív jsem slýchala, řekněme o Angličanech nebo všech lidech ze Západu, protože teď tady mluvím ke všem západním lidem, že se nestarali o své rodiny, ženy, děti, každý třetí den se rozvádějí, čtvrtý den utíkají s jinými manžely nebo něco podobného. Teď jsem zjistila, že se přilepili, jako lepidlo. Manželka se stala velice důležitou, manžel se stal velmi důležitým. Můj dům se stal velmi důležitým, moje děti se staly velice důležitými. Nejdřív je děti vůbec nezajímaly, teď se na děti přilepí jako lepidlem. Je pro ně nemožné říct: "Podívejte, děti náleží do sanghy, tj. kolektivitě. Nepřemýšlejte, že toto je vaše dítě. Jakmile jednou začnete takto přemýšlet, začnete se ohraničovat a dostáváte se do problémů. Moudrost země také, měla bych říct, velice zmenšuje problémy. Nechceme být rasisty. Znám lidi, kteří nesnáší ty, kteří jsou rasisty, chtějí, aby rasismus zmizel. Jako v Indii jsem viděla, že sahadžajogíni chtějí, aby zmizel celý kastovní systém. Protože je sebezničující.

Tak začneme vidět uvnitř sebe, co je sebezničující. Co zničí mě; pak co zničí moji rodinu; pak co zničí moji zemi a co zničí celý svět? Všechna tato rizika, která jsou pravým opakem vašeho konstruktivního života, začnete je vidět, vidíte svoje vykolejení, vidíte, že jedete vstříc destrukci a můžete to zastavit. A to je velice důležité a jedině možné, když se pokusíte dělat introspekci a meditovat a uvidět, jestli máte tyto kvality. Někteří jsou velmi pyšní na určitou svoji povahu, jako: "Jsem takový, co se dá dělat, Matko? Jsem takový." Nikdy víc. Nuže, všechny vaše nádherné kvality byly probuzeny vaší Kundaliní. Ukazuje to, že nic nebylo mrtvé, nic nebylo skončeno, zůstaly všechny neporušeny a když Kundaliní začne stoupat, pouze tyto nádherné kvality probudí. Kromě toho vám na Guru púdže řeknu, co se všechno stalo. Samozřejmě jste museli na Sahasrára púdže zjistit, co jsem vám říkala o vás, že co jste získali - že nemáte ani ponětí o tom, jaké síly jste získali. Na Guru púdže vám ale určitě řeknu, co je to Sahadža jóga. Je to jedna z nejdrahocennějších věcí, kterou by lidská bytost měla znát - před dávnou dobou.

Není to jenom povídání o Bohu, není to pouze o tom říct, že je ve vás božskost, ale aby to účinkovalo. Takže nepotřebujete žádný vědní obor, máte nějaký problém, dobře - dejte bandhan, hotovo. Tak jednoduché. Když něco chcete, jen dejte bandhan, hotovo. Chcete dát realizaci, zvedněte ji, zvedněte Kundaliní. Cokoliv, co můžete dělat díky vědě, můžete dělat díky Sahadža józe. Jsme také počítačem. Někdy něco řeknu, vy na to: "Matko, jak to víš?" Řeknu: "Jsem počítač, bezpochyby." Ale vy všichni jste počítačem, jediná věc je, že musíte rozvinout svoji hloubku. Nyní jste na správné linii, takže nepotřebujeme tuto vědu, která nás může všechny zničit. Všechno může být uděláno prostřednictvím Sahadža jógy. A toto vám vysvětlím na Guru púdže, jak se stanete takto schopnými. Takže, prosím, mějte sebeúctu. Musíte mít sebeúctu a porozumět, že jste sahadžajogíni. Jste především sahadžajogíni a jako sahadžajogíni musíte dosáhnout toho stavu, kdy se stanete naprosto schopnými dělat vše, co dokáže věda, cokoliv, co by někdo zvládl udělat, toto je opravdové "siddhi", což znamená, že se stanete ztělesněním všech sil. Existují lidé, kteří přijdou a řeknou: "Matko, nemůžeme otevřít srdce." Chci říct, neříkám, že máte otevřít srdce chirurgicky. Ale "otevřít mé srdce" znamená jen vidět, co s vámi není v pořádku. Nedokážete vnímat soucit? Viděla jsem ale lidi, kteří mají otevřené srdce pro psa nebo kočku. Ale někdy nemají otevřené srdce pro své děti. Nuže, jak je možné, že v Sahadža józe nemáte otevřené srdce? Je to nejdůležitější místo, kde je Duch a vyzařuje své světlo, a když vyzařuje světlo, je to první místo, kde vidíte život člověka, který je plný lásky. Takže jak je možné, že je tu problém, že nemůžete otevřít své srdce? Musí to být kvůli tomu, že máte pouze ego, ale žádnou sebeúctu. Takže Buddha je tím, kdo zabíjí ego. Je zabijákem ega. Jak jste viděli, pohybuje se po vašem Pingala nádí a pak přechází a usazuje se na této straně - vlevo. Je tím, kdo dohlíží na naše ego a pokouší se vyrovnat tuto pravou stranu. Především, museli jste vidět smějícího se Buddhu. Je velmi tlustý, a člověk, který je pravostranný, je velmi hubený, nikdy se nesměje, ani se neusmívá. Dokonce nemusí, ani když ho polechtáte.

Takže ukázali Buddhu jako člověka s mnoha dětmi sedícími na Jeho klíně, po celém Jeho těle a všude a On se směje. Takže se jen podívejte, jak ukázali vyrovnanost Buddhy - toho, kdo kontroluje pravou stranu. Takže to, jak kontroluje naši pravou stranu - prostě se nebere vážně. Dělá si ze sebe srandu, dělá si legraci ze všeho. Cokoliv řeknou - například, jak řekl: "Nedívejte se na žádné divadlo." Dobře. Já říkám: "Dívejte se na všechny hry." Ale přitom se dívejte svým osvíceným vědomím a můžete vidět tu hloupost a těšit se touto hloupostí. Například tato dáma - Elizabeth, byla osmkrát vdaná, nebo tak nějak - devětkrát, nevím, kolikrát byla vdaná, ztratila jsem přehled. Takže tam přišli hloupí lidé - tři, čtyři tisíce, představte si, víc než je vás, stáli všude kolem a byly tam vrtulníky, které sesílaly parašutisty. A každý byl tak unešený; a parašutisté padali na stromy, někdy spadli na lidi. A všechno to bylo v novinách, byla to velká novinka, pro tyto Američany, víte. Takže byste měli vidět tu hloupost. Když můžete vidět hloupost, pak je to v pořádku. Když ale budete jedním z diváků a myslet si: "Ach, co je to za událost... jaké mám štěstí, že jsem mohla vidět tuto dámu, tak nepříznivou ženu, jak odjíždí na líbánky." Pak cokoliv vidíte... - jela jsem do Ria a ukázali mi, jaký mívají karneval. Můj Bože! Chtělo se mi zvracet, je to tak odporné. Takže to, jak budete na věci reagovat, záleží na vaší pozornosti. Buddha čitta znamená osvícenou pozornost, to, jak reagujete. Samozřejmě, je-li to něco božského, pak je vaše pozornost uchvácená, naprosto, nedáte ji nikam vedle, nezajímá vás, co se děje v celém světě; máte na tom plnou pozornost. Když je to ale něco hloupého, můžete vidět podstatu; když je to něco vtipného, můžete vidět podstatu. S takovouto pozorností se stane, že vidíte podstatu celé věci, která souvisí s realitou, v porovnání s realitou, je to hloupost. Ve světle reality je to hloupé. Může to být smyšlené, může to být falešné, může to být pokrytecké, všechny možné věci, které nejsou realitou. Pokud jste ale sahadžajogínem, měli byste to být schopni vidět a těšit se tím. Viděla jsem, že děti to dělají velmi přirozeně a do určitého věku rozumějí a pak nevím, co se jim stane. Ale, řekněme, když jsem měla malé děti, chodívaly se dívat na hru o Rámovi - "Ram lílu". Byly velmi malé, chodily do školy.

Chodily se dívat každý den s naším sloužícím. Všichni sloužící chodívali na Ram lílu, chodívali se dívat a vraceli se zpátky a říkali Mi, jaká to byla legrace. Řekli: "Dnes se Dašaratha a jeho žena spolu tak hádali, a najednou jsme zjistili, že to spolu bojovali dva muži. Prali se spolu." Něco takového, a pokaždé Mi líčili celou tu legraci. Ale můj sloužící řekl: "Podívejte na naše..." říkají jim "drahoušek" ... "drahoušky. Podívejte, jak se tím těšily. Po celý čas se smály, těšily se touto hrou o Rámovi jako my." Chápete ten rozdíl? Tyto dívky se smály komičnosti celé věci, zatímco tito chlapíci si mysleli, že jen oni si to opravdu užívali. Takže toto je to porozumění. Když vidíte stejnou věc, jaká je vaše reakce? Záleží to na vaší čittě, na vaší pozornosti, která je osvícená a osvícená pozornost reaguje velice odlišným způsobem než hloupá pozornost, nebo zmatená pozornost nebo pozornost, která je plná negativit. Takže se musí posoudit, jak reagujete. Například, setkala jsem se s jedním divným chlapíkem, který za mnou přišel a řekla jsem: "Proč děláš toto?" A jeden sahadžajogín řekl: "Matko, to bys neměla říkat." Řekla jsem: "Proč?" "Víš, koneckonců je to jeho náboženství." Řekla jsem: "Opravdu, toto je jeho náboženství?" Tak ten chlapík řekl: "Co je na tom špatného?" Řekla jsem: "Špatné je to, že nemáš žádnou totožnost. Nemáš žádnou sebeúctu, proto se snažíš malovat a snažíš se ukázat, že jsi toto a tamto, což nejsi. Proč se nestaneš tím, čím jsi?" A tento chlapík se později stal sahadžajogínem. A toto musíme pochopit, že musíme přijmout to, co jsme - a my jsme Duchem. Jestliže jsme Duchem, tak musíme žít a těšit se a dělat cokoliv, co je nezbytné. Jsou tu ale čtyři věci, které Buddha řekl velice pěkně, které by každý z vás měl říkat každé ráno, myslím - aby porozuměl. Takže zaprvé řekl: "Buddham šaranam gaččámí." Odevzdávám se Buddhovi. Což znamená: "Odevzdávám se své probuzené pozornosti, svému probuzenému vědomí." Buddham šaranam gaččámí. Je velice důležité vědět, že to říkal znovu a znovu. Pak řekl: "Dharmam šaranam gaččámí." To je: "Odevzdávám se své dharmě." Dharma není to, co je vně, náboženství, která jsou smyšlená a která jdou do nějaké zvrácenosti. Ale náboženství uvnitř, vnitřní náboženství, tomu se odevzdávám, které je spravedlností, které znáte velmi dobře, které je tím opravdovým uvnitř nás, které nám dává celý hodnotový systém. Třetí věc, kterou řekl: "Sangham šaranam gaččámí." To je: "Odevzdávám se kolektivitě." Musíte se setkávat. Dělám, co je v Mých silách, abych získala nějaké místo, kde se můžete setkávat, dokonce i na pikniky a podobně, alespoň jednou za měsíc. Sangham šaranam gaččámí je velice důležité, protože pak budete vědět, že jste nedílnou součástí celku; že se mikrokosmos stal makrokosmem; že jste nedílnou součástí Viráty, že jste si toho začali být vědomi. A takto se věci vypracovávají velice rychle, takto pomáháme jeden druhému. Takto odhalíme člověka, který je negativní; takto objevíme, kdo není.

Takto odhalíme člověka, který je egoistický, který není egoistický. Takto odhalíme lidi, kteří vůbec nejsou sahadžajogíny, ale za sahadžajogíny se prohlašují, a jen se jich zřekneme - chápeme. Bez toho, abyste chodili do kolektivu, bez toho, abyste byli kolektivní, nikdy neporozumíte hodnotě kolektivity. Je tak ohromná, dává vám tolik sil, dává vám tolik uspokojení, radosti, že člověk musí v Sahadža józe mít pozornost nejprve na kolektivitě. Dokonce, řekněme, že tu něco chybí, nevadí. Jen se stanete kolektivními. Když přijdete do kolektivu, neměli byste kritizovat ostatní; neměli byste ostatním nadávat. Nenacházejte na nich nedostatky. Ale sami dělejte introspekci a uvědomte si: "Proč, když se každý vzájemně těší, proč se pouštím do hledání chyb? Něco se mnou musí být špatně." Pokud jen dokážete položit pozornost sami na sebe, co se týče nedostatků, jsem si jistá, že budete mnohem víc kolektivní, než že když začnete vidět chyby v druhých. K ničemu to není, není k ničemu je vidět. Řekněme, že mám skvrnu na sárí, raději ji vyčistím. Když ale máte skvrnu na sárí vy, k čemu Mi je, že se na ni dívám? Já ji nemohu vyčistit. Vy to musíte udělat sami. Je to jednoduchá věc, velmi praktická a tento druh praktické... Slyšíte mě všichni? Tato praktická věc musí být udělána, abyste porozuměli, že Sahadža jóga je tím nejpraktičtějším; tím nejpraktičtějším, protože je to naprostá realita. Takže se všemi těmito silami, se vším tímto porozuměním, se vší touto milosrdnou láskou si musíte být jistí sami sebou a vědět, že jste po celý čas chráněni, vedeni, je o vás postaráno, jste vyživováni, pomáhá se vám, abyste touto Božskou silou rostli, která je všepronikající.

Nechť vám všem Bůh žehná.