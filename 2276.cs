8 června 1997
Krishna Púdža
Camp Vacamas NJ, New Jersey (United States)
Šrí Krišna púdža: Svoboda bez moudrosti je nebezpečná, 08/06/1997, (nekontrolováno), New York, USA

Dnes jsme se rozhodli udělat Šrí Krišna púdžu v zemi Šrí Krišny. Přestože je toto země Šrí Krišny, lidé se mě ptají, proč zde nejsou lidé duchovní. Jak to, že se zaplétají do různých druhů hledání, která nevedou k pravdě? Proč nejsou lidé v Americe dost bdělí, aby rozpoznali, co je pravda a co mají nalézt? Jak víte, doba Šrí Krišny byla nejméně 2000 let po Šrí Rámovi. Šrí Ráma vytvořil pro lidské bytosti mnoho pravidel, která mají následovat na cestě svého vzestupu. Tyto pravidla v dané době dobře fungovala. Lidé se ale stali nesmírně přísnými, ukázněnými, a stalo se, že ztratili spojení s pravdou. Opouštěli své ženy, špatně s nimi zacházeli, dělali nejrůznější věci ve jménu Šrí Rámy. Protože lidské bytosti vždy přijmou to, co není správné. Nikdy neviděli tu druhou stranu, jak Šrí Ráma usiloval, aby našel Sítu a jak bojoval s hrozným ďáblem Rávanou, aby získal svoji ženu zpět. Druhou stranu lidé nikdy nevidí. Viděli jen to, že Ráma byl na svoji ženu velmi přísný. A tak se stalo, že když se žena zdržela na večeři, u přátel a jiné, muž se rozčílil, křičel na ni, vyhodil ji z domu a podobně. A pak přišel na scénu Šrí Krišna. Inkarnace vždy přicházejí jedna za druhou, jen aby se vzájemně opravily. Když Šrí Krišna zjistil, že se to dostalo na opačnou stranu ega, že si muži mysleli, že jsou velmi mocní a mohou dělat, co se jim zlíbí, že mají právo soudit své ženy, tak přišel Šrí Krišna s novým směrem, nebo bych měla říct s novou představou o životě. Hovořil o svobodě, o volnosti, a říkal, že život má být radostný. Radha byla tím zdrojem radosti.  ́Ra ́ je energie,  ́dha ́ je ta, kdo vyživuje energii. Byla zdrojem radosti. Tak Šrí Krišna přišel s myšlenkou, že nejlepší je, těšit se životem. Proto řekl, že byste měli hrát „Holi“, měli byste se ze sebe těšit, musíte mít ras, díky kterému se těšíte ze společného tancováním a svobody. Tak si lidé mysleli, že by měl člověk žít, naprosto svobodně, tak, jak se mu zlíbí. Zejména v Americe. Mysleli si, že těšit se životem znamená naprostou mravní volnost, žádná pravidla, žádné závazky. Můžete se rozvést s manželkou osmkrát, s manželem desetkrát. Tento typ života začal velmi dávno, ale v Americe se mu skutečně daří. Rozkvět tohoto druhu společnosti přešel až na takovou úroveň, že nyní nevíme, co se stane se systémem rodiny a s radostí, která je jejich součástí. Lidé zde opět zapomněli na druhou stránku věci. Ádi Šakti nejprve vytvořila Šrí Ganéšu. Šrí Ganéša je zdrojem moudrosti, je zdrojem příznivosti a díky Němu rozumíme příznivosti. Je dítětem. Je věčným dítětem. A toto svévolné chování je velmi destruktivní, pokud tu není moudrost. Nejprve se uvnitř nás musí upevnit moudrost. Ale my přijímáme teorie, nebo životní styl, aniž by nás napadlo: „Získali jsme moudrost, či ne? Jsme schopni tento životní styl následovat bez jakéhokoli rozvoje naší moudrosti?“ Ale nejhorší bylo, že když se svoboda stala měřítkem života, lidé se stali nesmírně panovačnými a domýšlivými. První, co vám vždy odpovědí, je: „Co je na tom?“ Zeptáte se, proč to dělají, řeknou: „Co je na tom špatného?“ „Je to špatné, protože to není příznivé.“ „Co je to příznivost?“ Jsou úplně jako můžete jim říkat, lidé bez mozku. Hloupí lidé. Nemají mozek a tak nemají moudrost. Silou mozku je moudrost. Tak začal život upadat do hlubin destrukce, ze které není návratu. A všemožná špína byla přijata jako požehnání a nikoho ani nenapadlo, že je to špatné, že to není pro lidské bytosti. Dokonce ani zvířata taková nejsou. Navíc se k tomu přidala hloupost pití alkoholu. Nevím, jak objevili alkohol. Stalo se to v hluboké minulosti. Ale říká se, že to přišlo z Manthany, ze stloukání oceánu, a to díky surům, asurům, rákšasům a dévům. Musel to být nějaký trik, opít tyto ďábly, proto aby dokázali získat džbán nektaru. Tak aby se tito ďáblové opili a bohové by pak dostali co jim patří, což byl amrut, neboli nektar. Mohl to být jeden z důvodů, proč byl z oceánu vyšel alkohol spolu s dalšími čtrnácti věcmi, které z oceánu vzešly. Tak došlo k vytvoření různých protikladů, věcí s opačnými vlastnostmi. Další, co stvořili, byly prostitutky. Někdo se může zeptat: „Proč z Manthany vzešly prostitutky?“ Protože nyní máte svobodu. Byla vám dána svoboda výběru, a tak musíte mít jasnou představu, abyste se mohli rozhodnout buď pro příznivý, svatý, božský život, nebo si vyberete život destruktivní. Tyto protiklady vzešly, protože vaše svoboda musela být zachována. Toto bylo velmi důležité pro rozvoji lidského vědomí. Bylo velmi důležité ctít svobodu lidských bytostí, protože zvířata, jak víte, nemají svobodu. Had bude hadem, štír bude štírem, lev bude lvem. Žijí dle svých vlastností – gun. Nemůžete je přinutit dělat něco, co dělají jiná zvířata. Prošli jsme všemi těmito různými zvířecími stádii a nyní jsme lidskými bytostmi a máme svobodu. Někdo by se mohl zeptat: „Proč ji máme?“ Dnes se lidé ptají na všechno. Proč je potřebná svoboda? Jako jsem vám říkala dřív, ve škole vás učí, že 2 + 2 = 4, a vy si to musíte pamatovat. Ale když vyrostete a jdete na universitu, měli byste mít svobodu porozumět všemu sami. Stejně tak by mělo být vaše vědomí přivedeno na takovou úroveň, na které byste mohli použít svou svobodu – moudře! Takže musíte mít pokušení. Jak jinak dokážete posoudit člověka, zdali je slepý nebo ne? Řekněme, že se zeptáte slepého: „Je to květina?“ Může cítit: „Ne, ne, to je včela.“ Takže potřebuje oči, aby viděl. A jakmile mu dáte oči, začne šílet. Neví, co dělat, co je pro něho dobré. Takže si vybral všechno, co pro něj nebylo ani dobré, ani příznivé, ale bylo škodlivé pro jeho růst. Tak začalo pití alkoholu a ani nevíte, jak se pitím stáváte nevázaní. Slyšela jsem, že lidé ztrácejí smysl pro vztah k bratrovi, sestře, matce – ke každému, opijí-li se. Tolik alkoholiků mi to řeklo. Proto máme v této zemi podivný druh vztahů. Člověk to nedokáže pochopit. Jak je to možné? Ale je to tak. Díky pití se staly všechny tyto věci a oni ani nevědí, kdo je sestra, manželka nebo matka. V Indii máme také problémy, ale jiné povahy. Špatně zachází se svou matkou, sestrou, se svou ženou. I naopak. Tady se k nim nechovají špatně, milují je, ale velice zvrhlým způsobem. Podívejte se na reakce v těch dvou zemích. Takže toto se velmi rozrostlo a dnes vidíme takovou zemi, jakou je Amerika, v naprostém zmatku. Takže tato svoboda, rostoucí bez jakékoli moudrosti, začíná vytvářet hrozné ego. Když se vzdáte příznivosti, pak Šrí Ganéša spí a Kristus, který je inkarnací Šrí Ganéši, se také nestará. Takže panování Krista je skončeno. A tak vládne ego. Ego, které si myslí, že je svobodné, ale neví, že je svázané tolika hroznými nepřáteli. Ve své době Šrí Krišna řekl, že nejhorším nepřítelem lidí je zlost. Myslím si, že v moderních dobách je chamtivost a závist nejhorším nepřítelem lidí. Chamtivost nemá v dnešní době žádný smysl. Co si můžete myslet o člověku, který má 3000 párů bot? Musí být šílený. V dnešní době vidíte chamtivost v nejrůznějších podobách. Netušíte, jak se lidé opravdu chovají. Nelze to vysvětlit. Znám někoho, kdo má 5000 psů. Co s těmito psy dělá, to nevím, ale má je. Děje se to ve všech zemích, dokonce i v Americe, myslím, že tam je to mnohem horší. Můžeme to nazvat jakkoli – konzumní styl života a podobně, nebo ekonomika, která jedná velmi špatně, nerozumí lidským bytostem. Ať je to cokoli, nikdy to nemůže přinést nic dobrého tomu, kdo si myslí, že je bohatý, ani lidem, které jsou vykořisťovány. Co se týče duchovnosti, všichni jsou na míle vzdáleni od božího království. Mysl začne pracovat skrze ego, to převezme nadvládu jako počítač a začne navrhovat cesty a způsoby, kterými můžete vydělat peníze. A když začnete vydělávat peníze, to stejné ego vám řekne, jak se pomocí těchto peněz zničit. Mají-li peníze, dělají všechno možné. Chci říct, že takové peníze nejsou Lakšmí prasád. Jsou to takové peníze, které se stanou rákšasou nebo ďáblem a pohltí vás. Zavedou vás na špatná místa rozličných druhů. Dovedou vás k tak hrozným nápadům, které by nikdo nepřijal. Toto ego vám dá pocit, že jste dokonalí, že všechno znáte a vše co děláte, je to nejlepší. Co takové počínání přináší? Stanete se neklidnými, nemůžete spát. Problém této doby je, že jsou lidé v takzvaném napětí, ve stresu. Za mého mládí jsme nikdy neslyšeli o napětí a stresu. Dokonce nyní o tom ví v Indii jen velmi málo lidí. Neboť jste to vy sami, ničíte se sami. Řekněme, že s těmito penězi chcete přilákat nějakou ženu, jako velmi hrubý příklad. Pak za ní běháte, dáváte jí to a to, utrácíte všechny peníze, dokud nezbankrotujete. A pak si sednete a brečíte. Děje se to běžně, nevím, proč o tom netočí filmy. Skutečně ukázat, co se stane člověku, který se honí za penězi a pak vše rozhází. Neví, co dělat. Myslím si, že peníze sžírají. Na druhé straně máme lidi, kteří jsou neobyčejně lakomí, co se týče peněz. Stávají se tak chamtivými, že drží své peníze zamčené na sedm západů. Vidíme, že ve světě existují lidé, kteří tolik trpí, mají tolik problémů, proč neutratit peníze za ně? Takže pak se objeví agenti. Například naše švýcarská banka. Švýcarská banka je výsledkem naší chamtivosti, jen naší chamtivosti. Protože máme tolik peněz, že nevíme, co s nimi, tak je dáme do švýcarské banky. Švýcarská banka řekne: „Dobře, postaráme se o ně.“ Protože jsme chamtiví a stejně tak lakomí. Chci říct, lakomí lidé jsou dalšími pomatenci, způsob, jakým žijí. Ale také lidé, kteří mají peníze, jsou pomatenci. Nemají žádný smysl pro sebeúctu ani pro hrdost. Představte si 80-ti, 90-ti leté ženy, které se dají na disko tance. Myslí si, že by měly soutěžit s mladými lidmi, protože mají peníze. Jestliže mají peníze a získali je bez jakéhokoli podvádění nebo obelhávání, jsou-li to příznivé peníze, pak by měly být dány na něco příznivého, měli by zkusit propagovat dobro. Ale samotné peníze se zdají být něčím špatným, jsou jako jed. Protože zešílíte při hledání způsobu, jak je utratit, nebo jak je ušetřit. Jako byste se stali jejich otrokem. A toto otročení se víc a víc prohlubuje. Viděla jsem lidi, když mluví, nechápete, proč mluví tímto způsobem. Pak zjistíte, že mají účet v bance, proto takto mluví. Nemáte-li účet v bance, nemluvíte tak. Chci říct víc než to, tato země překypuje penězi, všemi peněžními transakcemi, jejich permutacemi a kombinacemi a vším, co se dá dělat s penězi. Protože Šrí Krišna je Kubéra, je božstvem, nebo můžeme říci Bohem bohatství. Ale zároveň je velmi nezbedným Bohem. Jasný příklad toho je, že toto má být země Šrí Krišny, jež překypuje penězi, zároveň ale zjistíte, že se zde dějí hrozné věci, nejhorší na celém světě. Říká se, že nikdo nemůže předčit Američany v hlouposti, ve vulgárnosti, nemravnosti, zneužívání. Tak se u lidí projevuje prokletí peněz. Musíte pochopit, že svoboda bez moudrosti je tím nejnebezpečnějším. Nemáte-li moudrost, je lepší nebýt svobodný, protože jen Bůh ví, co uděláte, máte-li svobodu, ale žádnou moudrost. Viděla a slyšela jsem tady o ženách, které zabíjejí své děti. Nikde jinde se nic takového neděje. Zabíjení malých dětí. Peníze vás tak vysuší, že nemáte žádnou lásku, žádné city... Lidé také zabíjejí jen kvůli zabíjení samotnému. A je tu ještě další věc, kterou dělají peníze. Vytvářejí nerovnost. Jsou lidé velmi bohatí a jsou lidé velmi chudí. Ti, kteří jsou velmi chudí, jsou proti těm, kteří jsou velmi bohatí. Nedokáží pochopit, proč by měli tito lidé mít tolik peněz. Myslí si, že mají právo jim všechny peníze sebrat a použít je pro sebe. Ale tytéž peníze mohou zničit také je. Takže sebrání peněz násilím vám nepřinese žádné požehnání. V čem tedy leží smysl bohatství? Je velmi důležité, aby to lidé, kteří uctívají Šrí Krišnu, věděli. Za svého života Šrí Krišna viděl, že ženy, které vyráběly podmáslí a máslo, nosily všechno do Mathury, kde vládl hrozný král Kamsa a sytily tam všechny vojáky. Krišna nechtěl, aby to dělaly. Protože si odtud nosily víc peněz, dostaly lépe zaplaceno, staly se chamtivými. Místo toho, aby to daly vlastním dětem, své rodině, všechno to odnášely do Mathury. Od raného dětství Šrí Krišna házel kameny na tyto džbány a rozbíjel je, protože nechtěl, aby se to všechno dostalo až do Mathury a nasytilo to tyto hrozné vojáky. Toto se musíme naučit, když máme přebytek peněz, či něčeho jiného, musíme přemýšlet, co s tím můžeme udělat, jakou radost to může přinést, když se o ně podělíme se správnými lidmi. Ne v krčmách, to nemám na mysli, ale rozdělit se podle potřeby a přání. Ve skutečnosti by žák Šrí Krišny měl být zcela spokojenou osobou. Podívejte se na Jeho život, jak byl spokojený. Každá příhoda hovoří o Jeho úplné jednotě se sebou samým. Například, když se Ho Ardžuna zeptal: „Proč se v boji nepřidáš k nám Pánduovcům?“ V moderních dobách, v soutěživém způsobu života, když vidíte závody, jsou tak dychtiví vyhrát, mít vyšší postavení. I všichni velcí politici se snaží svrhnout druhé politiky, aby získali jejich moc. Ale co řekl Šrí Krišna? „Budu tvým vozatajem, budu řídit tvůj vůz, ale svoji zbraň proti nikomu nezvednu.“ Nikoho takového dnes nenajdeme. Nikdo dnes neřekne: „Dobře, zůstanu dole a ty buď na trůně.“ Je obtížné najít, byť jednoho člověka, který by se choval jako Šrí Krišna. Protože ať už byl vozatajem, nebo byl Ardžunou, nebo velitelem všeho, věděl, kým je. K čemu by Mu bylo stát se tím nebo něčím jiným? V této době každý bojuje, aby se něčím stal. Někdo chce být premiérem, což je myslím to nejvyšší, nevím. Ale pak chce někdo premiéra vypudit. Pak začnete šplhat vzhůru, každý chce být výš a výš. Toto je jiný, velmi jemný druh chamtivosti, který pracuje v naší mysli. Děje se to i v Sahadža józe. Viděla jsem, že lídři... nyní se už samozřejmě upevnili je to mnohem lepší, ale býval tu tak hrozný boj o lídrovství. Je to všechno mýtus, úplný výmysl, ale bojovali o to. Posílali Mi hromady dopisů, formovali skupiny, které se osočovaly navzájem a já jsem se jen smála. Protože v tom není žádná pravda. Lídrovství není žádná pravda, je to jen žert. Ale dokonce, i když jsem jim říkala, že je to jen žert, nepochopili, že to nemají brát tak vážně a nebojovat o to. Pozvolna se utišili a jsou mnohem lepší, je to mnohem lepší. Ale je zde ta chamtivost. Myslím, že to byla chyba Šrí Krišny místo hněvu měl jako nejhorší věc označit chamtivost. Tady vidíte, že tyto inkarnace o lidech mnoho nevědí a nevědí, jak daleko mohou zajít. Mně se stává totéž. Ale Ony vůbec netuší, co jsou lidé zač, co jim říci, co z toho udělají. Jejich mozky jsou tak bystré, pochytí vše, co je pro ně špatné a nikdy nevidí to, co je pro ně dobré. Šrí Ráma se o něco snažil, bylo to k ničemu. Šrí Krišna něco zkusil, bylo to k ničemu. Tak přicházíme ke Šrí Ježíši Kristu. V současné době lidé, kteří trpí, jsou horlivými následovníky Krista. Nemají vůbec žádnou moudrost. Chovají se jako šílenci. Když čtete o jejich organizacích, o tom co dělají, divíte se, to jsou následovníci Krista? Předně nemají žádné právo na Krista, protože nic o Kristu nevědí. Jsou zcela neschopni, byť si jen Jeho kvality uvědomit, natož je vstřebat. Někdo řekne: „Proč se narodil v chudé rodině? Měl se narodit v rodině pana Forda.“ Chci říct, že jediné, co nám zbylo, je hledání chyb a kritizování. Protože neumíte dělat nic jiného, tak je to. Pak řeknou: „Proč se nechal ukřižovat?“ Neukřižoval vás, měl ukřižovat vás, ukřižoval sebe, a to byla Jeho chyba. Pro lidské bytosti je velmi obtížné porozumět inkarnacím. Jsou jejich pravým opakem. Jsou velmi odlišné, tak jim lidé nemohou rozumět. Jsou zde, aby lidi vedly, aby jim řekly, co se má dělat. Ale to, jak si to lidé vykládají je prostě absurdní. Například, v Chicagu jsem potkala vůdce Haré Ráma. Byl pro mě opravdu další hádankou. Ač bylo velmi chladno, přišel v tenkém dhótí a tak se přede mnou třásl. Řekla jsem: „Pane, proč nosíte tak tenké dhótí? Lituji, že se třesete. Řekl: „Proč? Můj guru mi řekl, abych nosil tenké dhótí.“ „Proč?“ „Abych se dostal do nebe a získal svůj vzestup.“ Řekla jsem: „Opravdu to řekl? Ale Šrí Krišna nikdy nenosil tenké dhótí.“ Řekl: „Ale já nejsem Šrí Krišna.“ Vidíte, jak se lidská mysl snaží uhnout. Také měl oholenou hlavu vzadu měl velký ohon. Zeptala jsem se, proč si oholil hlavu? Řekl: „Můj guru mi řekl, jestliže chci do nebe, musím si oholit hlavu.“ Řekla jsem: „Ale Šrí Krišna si hlavu neholil.“ „Ale On byl inkarnací. Já si hlavu holit musím, protože já musím jít do nebe.“ Řekla jsem mu: „Podívejte, Kabír řekl že, tyto ovce jsou holeny a stříhány každý rok dvakrát a jestliže všechny půjdou do nebe, kde bude místo pro vás?“ Vůbec to nepochopil a velice se na Mě rozzlobil a řekl: „Matko, mluvíte škaredě o mém guruovi.“ Řekla jsem: „Nemluvím škaredě, jsem tvoje Matka a jen se ptám, proč nosit tak tenké dhótí, to je vše. Matka má právo se ptát.“ Velmi se rozzlobil a šel pryč. A to je vůdce těchto Haré Ráma. Takže, abyste porozuměli inkarnacím, musíte být realizovanou duší. Jinak to není možné. Protože vypadají velmi absurdně... Jestliže se dokážete stát realizovanou duší bez jakýchkoli otázek... Pokud se ptáte, jste o stupeň níž. Dokážete-li získat svoji realizaci bez vyptávání se, pak máte nejvyšší známku. Ale jestliže se vyptáváte na to, či ono, pak máte nižší známku. Protože vaše mysl je velmi aktivní a člověk, jehož mysl je neustále aktivní, nemůže získat něco, co je mimo mysl. Získáte to jen mimo mysl. Pokud všichni pochopíte alespoň toto, pak je, myslím, moje práce hotová. Všechny triky Šrí Krišny, všechna pravidla Šrí Rámy, nejlepší rady, co dělat od všech guruů, tu byli jen proto, aby z vás udělali jogíny tím, že vás dostanou mimo mysl. Co se pak stane? Pak jste spojeni s touto Všepronikající silou, která se o vás stará, chrání vás, a pomáhá vám. Ve všech směrech o vás tato Paramačaitanja dokonale pečuje. Předpokládejme, že odmítnu americké občanství. Samozřejmě ho nikdy nemůžu přijmout, ale předpokládejme to. Pak tato vláda o Mě nebude pečovat. Ale když ho přijmu, pak Mi samozřejmě vyměří daně a jiné, to ale nevadí, ale přinejmenším se o Mě budou starat. Ale když se vás ujme tato Paramačaitanja, je to láska, ryzí láska. Láska, která myslí, rozumí, usměrňuje, spolupracuje, působí a je nesmírně vnímavá. Ona působí! Někdy se až divím, jak pracuje! Bez selhání, bez jakékoli chyby. Ani nemusíte nic říkat, protože jste tam. Ale uvěřit tomu, že tam jsme, je také obtížné. Díky všem těm zážitkům byste měli věřit, že tam jste. Ale to je rovněž dost obtížný úkol. Takže když říkáme, že jsou upevněnými sahadžajogíny, myslíme tím, že jsou zcela jednotní a zcela v péči Paramačaitanji. Takoví musíme být. Chcete-li zachránit tuto zemi, musíte tím být. Žádné diskuse, vysvětlování, nic. Žádné boje, stávky, nic. Nejsou třeba žádné poutače. Vy jste těmi, kteří budou dělat reklamu Sahadža józe. Všichni byste měli porozumět, že váš život je v této kritické chvíli velmi důležitý. A každý se musí stát tím výjimečným člověkem, který odráží skutečnost prostřednictvím božské lásky. Nechť vám Bůh žehná!