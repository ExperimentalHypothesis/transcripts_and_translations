22 मार्च 1986
Birthday Felicitations
Mumbai (India)
Talk Language: Marathi | Transcript (Marathi) - Draft

आता पुष्कळचं वेळ चाललेला आहे पण तरीसुद्धा आमच्या नागपूरच्या, माहेरच्या मंडळींनी येऊन हा वाढदिवस साजरा केला म्हणून आपल्या सर्वांच्यातर्फे मी त्यांचे आभार मानते. आणि सगळा प्रोग्रॅम [program] इतका मनोरंजक झाला कि कसा वेळ गेला ते कळलंच नाही. उद्या विशेषं करून ते धाकटे गुरुजी जे आहेत, धाकडे गुरुजी, ते विशेषं करून, त्यांच्यासाठी आपण वेळ देणार आहोत म्हणजे तुम्ही मनसोक्त तुम्ही त्यांचं व्हायोलिन ऐकू शकता. आणि त्यानंतर [श्री माताजी मागे विचारतात "कोण हो ते? कोण गाणारं?"], अजित कडकडे, ह्यांचं गाणं आहे. त्यांचं असं म्हणणं आहे कि त्यांचा गळा बसलेला होता तो ठीक केला, तेव्हा ते सुद्धा मनसोक्तं गाणार आहेत. तेव्हा उद्यासुद्धा मनसोक्त सगळं होणार आहे, त्या तयारीत आपण यावं. सांगायचं म्हणजे असं कि सहजयोगामध्ये गाण्याला फार प्राधान्य आहे, तसंच वादनाला पण. त्याहूनही तालाला आहे. हे तिन्ही जेव्हा समग्र होतात तेव्हा ‘योग’ पूर्ण घटतो. त्याबद्दल मी आपल्याला आधी सांगितलेलंच आहे कि ताल हा ‘शिवाचा’ असतो. हृदयाला ताल असतो. तालाशिवाय आपल्याला तोलही राहत नाही आणि अंदाज राहत नाही. ताल हा असायलाच पाहिजे पण त्याशिवाय ‘रागदारी’ हि जी सात स्वरांवर जी चढवतात, हि सुद्धा जसे सप्त स्वर आहेत तसेचं आपल्यामध्ये सुद्धा ‘सात स्वर’ चक्रांवर आहेत. आणि जर तुम्ही खालून ‘सा’ मूलाधारापासून सुरु केला तर बरोबर सहस्रारावर ‘नि’ जाऊन पोहोचतो. असे हे सात स्वर आहेत. संबंध सृष्टी हि सात गोष्टींनी बांधलेली आहे. आणि ते सात, आपल्याला ऍटम [atom-अणू] मध्ये सुद्धा जी वलय असतात, ती सुद्धा सात असतात. तेव्हा जेव्हा रागदारी कोणची सुरु होते तेव्हा आपल्या चक्रांवर जे कार्य घडत, ते नुसतं कुंडलिनीचं जागरणचं होत नाही पण त्याच्यामध्ये स्वरांची जी मेळ आहे आणि त्यातून जे राग तयार होतात; तसेच आपल्या जीवनाचे रागसुद्धा त्या चक्रांवर झालेल्या कामामुळे होतात. म्हणून शास्त्रीय संगीत सर्व सहजयोग्यानी शिकलं पाहिजे, समजलं पाहिजे, जाणलं पाहिजे, आत्मसात केलं पाहिजे. जसं मी सांगितलंय कि चक्रांवर जर काम करायचं असलं तर संगीतामध्ये जी रागदारी आहे ती आपल्या ‘चक्रातून’ छेडली गेली पाहिजे. म्हणूनच तुम्हाला सगळ्यांना मग ते परदेशी असोनात का, ते कोणत्याही देशातले असले तरी त्यांना आपलं शास्त्रीय संगीत एवढं आवडत. ह्याचा संबंध ‘ओंकाराशी’ आहे हे मी आपल्याला आधीच सांगितलं होतं. उद्या सुद्धा आपल्याला ह्याच्यातनं सहजयोगातलं गहन कसं मिळवता येईल ह्या दृष्टीनं संगीत ऐकलं पाहिजे, मनोरंजनाच्या दृष्टीने नाही. तेव्हा आपल्याला लक्षात येईल कि आपण सर्व विश्वामध्ये आपलं संगीत पसरू शकतो. जर विश्वात्मा एक आहे आणि सर्वांमध्ये आपण आत्म्याची जागृती करतो तर सर्व विश्वामध्ये आपल्या हिंदुस्थानी संगीतला किंवा दक्षिणी हिंदुस्थानी पद्धतीच्या संगीताला आपण पसरू शकतो. त्या दृष्टींनी उद्या आपण प्रोग्रॅमला [program] यावं, नुसतं मनोरंजन म्हणून नाही. मनापलीकडे जी आपल्याला दशा प्राप्त झालेली आहे, ‘निर्विचरितेची’, त्याच्यामध्ये आपण संगीत ऐकलं पाहिजे. आणि मग त्याच्यामध्ये जी गहनता येईल त्यावरून दिसून येईल कि मी एवढी का शास्त्रीय संगीताबद्दल आतुर आहे. आणि आपणही सगळ्यांनी.... मी कधीसुद्धा संगीत शिकलेली नाही. मी कधी मास्तरांच्याजवळ बसून संगीत वगैरे शिकलेली नाही, पण आमच्या घरात सगळे गाणं म्हणत असत. त्याच्यामुळे कसंही असलं तरी ते गाणं कानात घुसायचचं आणि त्या गाण्यामुळे किंवा उपजतचं आयुष्य हे संगीतमय असलं पाहिजे हे मला माहित होतं. आणि नकळतचं मी सगळ्या संगीताच्या खोलपणामध्ये उतरलेली आहे. तसचं आपण सर्वांनी उतरावं आणि त्याचा मनसोक्त आनंद घ्यावा, अशा दृष्टीने उद्या आपण सगळ्यांनी संगीत ऐकावं. सहजयोगाच्या दृष्टीने संगीत हे फार उपयोगी आहे ते कसं काय आहे, ते तुम्ही जर त्याच्या सूत्रावर येऊन पाहिलं तर तुम्हाला त्याचा आनंद कळेल. हे बाहेरच्या सहजयोग्यांना जास्त साधलेलं आहे. मग कोणीही प्रोग्रमधून [program] उठून जाणार नाही. जसं तुम्ही ध्यानाला तासानं तास बसता तसे तुम्ही म्युझिकला [music] सुद्धा तासानं तास बसू शकाल.