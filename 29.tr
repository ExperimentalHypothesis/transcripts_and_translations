18 Kasım 2001
Diwali Puja
Lake Piru, Ventura County (United States)
Diwali Puja. Lake Piru, Los Angeles (Amerika) 18 Kasım 2001.

Bu çok, çok büyük bir gün bu gün. (11 Eylül olayları hakkında) Kötülüğün alt edildiğini söylemeliyim. (Alkışlar) Şeytanın güçlerini her yere yaymasının sadece iki sebebi vardır. Birisi şu ki, sizler bilgili değilsiniz, hala körsünüz ve güçlü olduğunuzu düşünerek doğru olmayan şeyleri takip ediyorsunuz. Bu ilüzyon sadece problem yaratmakla kalmaz, kesinlikle yıkıcıdır da.

Yani biz çok büyük bir meydan okumayla karşı karşıya geldik ve kolayca çözüldü bu. Bu, sadece bir problem yaratmak amacı ile bütünüyle yanlış temellere dayanıyordu. Bir amaçla problem yaratılmıştı ve hiç kimse onun bu kadar kolay ve çabuk bir şekilde çözülebileceğini hayal edemezdi. Benim arzum Diwali’den önce onu halletmekti ve bu oldu. (Alkışlar)

Cehalet sebebiyle de insanlar bir çok şey yaparlar. Bazı insanlar dinleri veya bu tip şeyleri takip ederler, bunun sebebi sadece gerçeğin farkında olmamalarıdır. Onlar gerçeği bulmak konusunda cahiller ve her şeyi bildikleri şeklindeki bu olguya sarılıyorlar.

Tüm bu olanlarla bir çok fraksiyonlar oluştu ve bir sürü aptal insan cahilliklerinden dolayı mahvoldular. Şimdi bizler Sahaja Yoga’ya geliyoruz, sizler bütün bilgiyi biliyorsunuz, çok süptil bilgileri, çok süptil. Bu yüzeysel bir bilgi değildir. Bu çok süptildir. Onlar bu süptil bilgiyi bilmedikleri için, cehaletin yanlış yollarına düşüyorlar diyebilirim ve sonra da iyilik yapan insanlara karşı olmaya çalışıyorlar.

Ama tüm bunların üstinde olan, Tanrı’nın gücüdür. Tüm bu oyun, bu büyük gücün varlığını kanıtlamak için oynandı. Bu bütünüyle çok iyi çalıştı ve siz Sahaja Yogilerin hepsi için, bu oyunu görebiliyor olmanız çok büyük bir başarı. Sözüm ona başarıya ulaşmış pek çok insan bu noktayı göremez ama siz görebilirsiniz çünkü sizler seyircilersiniz.Tüm dünya bu oyunun bir parçası olmasına rağmen, sizler dışardasınız ve onu net olarak görebilirsiniz. Her ne olduysa kimse bunun Diwali’den önce biteceğine inanamazdı.

Yani yaratılan bu aptallık gibi şeyler sürer gider ve bazen bizler de, bu tür aptallıkların insanları etkileyeceğini düşünürüz. Konu etkilenme değil. Eğer bu kaybolmuş insanlara bakarsanız, onlar nasıl bir etki yarattılar? Onlar kendilerini adeta çok büyük savaşçılar ve mücahitlermiş gibi göstererek, herkes üzerinde büyük bir etki yaratmak için oradaydılar ama nasıl bir etki yarattılar? Siz aydınlanmış bir ruh olsanızda, olmasanızda onlar bunun bir mucize oduğunu görebilirler. Şeylerin nasıl çalıştığı bir mucizedir.

Şimdi yeni aşama başladı. Hepinizin insanları aydınlanma almaya getirmek için çok, çok açık bir meydan okumanız var. İnsanlar artık bu kadar cahil değiller. Onlar çok fazla yıkıcı değiller ve hatta Ben onları çok değişmiş buluyorum. Onların gerçeğe karşı yaklaşımları değişti ve şimdi tüm bu bildiklerinin ötesinde bir gerçek olduğunu anladılar. Bu çok önemli çünkü eğer bir insan `Bu gerçek` diye düşünmeye başlarsa, sadece buna saplanıp kalıyor. Ne pahasına olursa olsun, her ne olursa olsun, buna yapışmaya devam edecektir. Bunun doğrumu yoksa yanlış mı olduğunu bile ayırt edemeyecektir.

Hayvanlar yapabilirler. Nasıl? Çünkü onlarda kötülüğün kokusunu alabilen içsel bir kapasite var, içsel. Bizler yapamayız. İnsanlar yapamazlar. Eğer şeytani bir insan varsa, bir köpek ona havlayacaktır veya aksi halde gidip o kişiyi yere yatıracaktır. Köpek normalde hiç yapmadığı herşeyi yapacaktır. O kimin hırsız olduğunu, kimin olmadığını anlayacaktır, bu kapasiteyi köpek nasıl geliştirdi?

Bizler daha yüksek bir farkındalığa sahibiz. Hayvanların düşünemeceyeği bir çok şey hakkında düşünebiliriz. Hayvanların anlayamayacağı bir çok şeyi anlarız. Yiyeceklerimizi pişiririz, onlar yapmazlar ama bazen beyinlerimizi de pişirdiğimizi düşünüyorum. (güler ) Çünkü insanların davranışları ve egoları ile gerçeklerden kaçmaya çalışmaları şaşırtıcı. Size söylediğim gibi tüm bunlar bir oyun ama daha iyi olan bunun dersini sizin uygun şekilde çalışmanızdır ve bunu kendinize uygulayın ve, siz de bu oyunun bir parçası mısınız?, diye bakın bakalım. Bunun için, daha yukarı yükselmelisiniz. Siz daha yukarı yükselmeli, egonuzun, süperegonuzun, şartlanmalarınızın daha yukarısına çıkıp, oradan kendinizi seyredip, görün. Bu nedir? Ben bunu neden yapıyorum? Benim dikkatim neden böyle? Kendi takıntılarımdaki ana sebep ne? veya demeliyim ki, benim kendi yanlış anlamalarımdaki asıl sebep nedir? Niçin yanlış şeyleri kabul ediyorum?

Bunu bir kez görmeye başladığınız zaman, hatta içinizde eğer böylesi bir saçmalığın ufacık bir miktarını bulursanız, o zaman etrafınızda bulunan ve kesinlikle beyni yıkanmış olan, beyni kesinlikle yıkanmış olan insanları da affedebilirsiniz ve herşeyi onlar bu etki altında yaptılar. Şimdilerde olduğu gibi, tüm bu insanlardan daha yükseğe yükseldiniz siz ve onların hepsinden daha fazla farkındasınız. Yani sadece bu noktayı anlamalısınız ve o zaman onların yaptığı bütün hataları siz affedebilirsiniz.

Gerçekten kötü olan insanlar için endişe etmemelisiniz. Onları yok etmek Tanrısal gücün işi ama siz kendinizi izleyin ve kendinizi görün, hiç sizin böyle fikirleriniz var mı, hiç takılıp kalmış fikirleriniz var mı? Eğer aynayı temizlemeye çalışırsanız, bu sayede kendinizin tam bir görüntüsünü görürsünüz ve deneyin, bunu yapabilirsiniz, o zaman siz temizlemeye çalışın. Kendinizi temizlemeniz çok önemlidir.

Bir çok yanlış yapmış insanlar var, Ben basitçe onlara acıyorum. Eğer yanlış yaptılarsa, ne yaptıklarını görmek, onların sorumluluğudur. Niçin öyle yapıyorlardı? Bunu yapmaya ne gerek vardı?

Tüm bu iç gözlem çok iyi çalışacak ve o zaman gerçek güçleriniz, aydınlanma verme güçleriniz, ülkenizin ve tüm dünyanın problemlerini anlama güçleriniz ortaya çıkacak. Ve kendinizin bir kez bununla savaşacak asker olduğunu hissettiğiniz zaman, sizin bununla savaşma sorumluluğunuz var ve o zaman bu şeyler çalışacak. Her şeyi Tanrı’nın gücüne bırakamayız. Sizler Tanrısal gücü kullanmalı ve çalışmalısınız çünkü sizler Tanrısal gücün askerlerisiniz.

Elbette bu güzel fikirle kendimizi temizlemeye başlarız. Her şeyi bilmek zorunda değilsiniz, ne gibi şeyler oluyor ve onlar nasıl oluyorlar, onlar nasıl çalışıyorlar. Bu sizin işiniz değil.   Sen bir askersin, bu yüzden sadece savaşmalısınız, kendinizin ve diğerlerinin cehaletiyle savaşın. Çünkü çoğunlukla askerler, kendi egoları ile olunca başarısız olurlar. Başarısız oldukları zaman, onların akıllarında başka engeller vardır. Engel olmamalıdır . Sizler sadece ileri doğru itmeli ve hiçbir engel olmadığını bilmelisiniz.   Kimi engeller olduğu ve sizin bunu yapamayacağınız (aşamayacağınız) sadece bir söylencedir.

İnsanların farkındalığını yükseltmek kolay değildir çünkü geçilmesi gereken mesafe çok küçük gibi görünür ama bu böyle değildir. Değildir. Bu çok zor bir iştir ve bazen bu, bazı insanlar için Agnya`nın bandhanlarından çıkmaktır. Bu konuda kimilerinizin başarısız olduğunu gördüm. Bunun için en iyi şey iç gözlem yapmaktır. Düşündüğünüz zaman siz her zaman doğrusunuzdur , en iyi şey iç gözlemdir : “Ben her şeyi doğru mu yapıyorum yoksa yanlış mı? Kendi iyiliğim için nasıl çalışıyorum?” Böylesi ilüzyonlarla, bazen sizler bir şeyleri çok iyi yaptığınızı düşünürsünüz.

Sahaja Yogamızda bazı insanlar öne çıkan tiptedirler, ona öne gelirler, bunu yapacaklardır, şunu yapacaklar. Fakat içinde, amaç nedir? Amaç, insanların sizin bu işi yaptığınızı, şu işi yaptığınızı görmeleridir. Amaç sizin içinizdeki kendinizi görebiliyor olmanızdır. İçerideki problemin ne olduğunu görmelisiniz ve hem kendiniz hem başkaları için büyük bir yardım olduğunuzu çok iyi anlayabilirsiniz.

Örneğin, çok büyük bir bina var ve yakın bölgede bulunan tüm binalar bir deprem sonucu yıkılabilirler ama bu tek bina ayakta kalacaktır . Bunun nedeni, bu binanın temelinin çok sağlam bir zemine inşa edilmiş olmasıdır. Aynı şekilde eğer Sahaja Yoga da çok sağlam bir duvar üzerine bina edildiyse hiç kimse onu yıkamaz, hiç kimse ona zarar veremez. Herkes bunu yapmalıdır.

Örneğin bazı insanlar Bana dediler ki; Senin Sahaja Yogilerin, bilirsin, onlar böyleler ve onlar büyük gösterişçiler. Ben gerçekten mi? dedim. Ben, “onların böyle olabileceklerine inanamam” dedim. Bu kişiler her kimse, Ben onlarla görüşmek istiyorum dedim. “Hayır, siz bahsedilen bu insanları ve neden böyle davrandıklarını kendiniz bulabilirsiniz” dediler. Ben de dedim ki, “Ben kendim her şeyi biliyorum ama Ben, her şeyi sizin bilmenizi istiyorum.” Başkalarındaki hataları bulmak çok hoştur ve çok da kolaydır ama kendi içinizdeki hataları bulmak! Bizimle mücadele eden bu şeyler nelerdir? Bu kendi farkındalığınızı arttırmanın en iyi yoludur. Bu araba ile giderken, sizin yolu bilmenizin gerekmesi gibidir. Nasıl araba kullandığınızı bilmelisiniz. Problemlerin neler olduğunu görmelisiniz ama bunun yerine siz kendinizin hudutsuz olduğunu düşünürsünüz. Bu çalışmayacaktır.

Bugün çok büyük bir olayın olduğu gün, demeliyim ki Diwali‘yi kutlamak çok ama çok neşe dolu bir şey ama bu neşe kendimiz için değil, bu neşe tüm dünya içindir. Bizler tüm dünya için çalışmalıyız. Bizler kendimiz için çalışıyoruz, işimiz için, paramız için, her ne ise onun için çalışıyoruz ama başkaları için ne yapıyorsunuz? Kendiniz için bunu görmelisiniz, bu çok önemlidir. Sahaja Yoga’da sadece böyle insanlar yararlıdır çünkü onlar ilgilidir, onlar değer verirler ve onlar başkaları için bir şeyler yapıyorlar. Bu, onunla birlikte büyük bir keyiftir.

Işıklar her ne zaman yanıyorlarsa, size mutluluk vermek içindir bu. Onlar bedenlerini size mutluluk vermek için yakıyorlar. Onlar bize, kendimize dair daha yüksek farkındalıktan neşe duymak amacı ile, bir şeyleri kendimizin yapması gerektiğini öğretecek olanlardır.

Bunların hepsi çalışacak, bundan eminim. Ben aynı zamanda   bu ışığı şevk dolu ve titremez bir hale getirmek için elimden gelenin en iyisini yapıyorum. O orada. Kaplarını doldurmak için endişeli olanlar sizlersiniz. Bunu yapabilirsiniz. Size yardım edecek olan Benim endişem değil. Yani kendinizine dair bütün resmi bile görmek istiyorsanız, kendinizi kendinizle tanımlamayı bırakmalısınız, aksi halde asla sizde neyin yanlış olduğunu bilmeyeceksiniz. Eğer sizi, kendinizle çok fazla tanımlıyorsanız, yukarı çıkamazsınız.

Şimdi olduğu gibi, sonuçta amaç nedir? Hayatlarımızın amacı nedir? Tüm dünyayı barışçıl bir temaya dönüştürmeliyiz. Kendinizi değiştirmek şüphesiz büyük bir şey, buna şüphe yok ama başkalarını da değiştirmekle dünyadaki tüm problemler durduracaktır. Eğer dünyadaki tüm insanlar iyi insanlar olurlarsa, onlar Sahaja Yogiler olurlarsa, o zaman neler olacağını hayal edebiliyormusunuz? Benim sahip olduğum bu hayali düşünün, değiştirebileceğimiz her bir bireyi değiştirmeliyiz ve bizler onları iyi insanlara transforme etmeliyiz. Eğer transforme olmadılarsa, onlar içinde alev olmayan bir mum gibiler. Ve eğer onlar transforme olmaya muktedirlerse bizler bunu yapmak için tüm metotları, tüm oyunları kullanmalıyız.

Ben, sizin “Anne, şimdi bizler çok güvendeyiz ” diyeceğiniz böyle bir günün çok yakında geleceğinden eminim. Geçmişi ve geçmişin problemlerini düşünmeyin. Siz şimdi bunun üstesinden geldiniz. Yalnızca kendinizden neşe duyun ve kendinize inancınız olsun ve bunu çalıştırın. Çok kısa bir sürede bunun olacağından eminim. Bu çok çabuk şekilde olacak. Bu sizin arzunuz, aynı zamanda bunu çalıştırma şekliniz, bunu çalıştırma hevesiniz. Temel endişe “ben bu kişiyi nasıl transforme edebilirim?” şeklinde olmalıdır. Siz herkesi transforme edebilirsiniz.

Biliyorsunuz, birine söylersiniz diğeri onu takip eder. Örneğin, uçakla geldiğim zaman, havaalanında ellerini bana doğru böyle açmış bir çok insan fark ettim. Bu insanlar kim diye sordum , onlar Sahaja Yogiler değildi, birilerini görmüş olmalıydılar ve Ben onlara ne oldu diye soramadım ama hepsi de elimizde serin esinti hissediyoruz dediler. Bunun hakkında hiçbir şey bilmiyorlardı. Kundalini hakkında bilmiyorlardı, hiçbir şey. O zaman gelen bu serinlik ne? Onlar basitçe aydınlanmalarını almak için oradalar ve bizler sadece ufkumuzu genişletmeliyiz. Sevgimizi onlara yaymalıyız.

Onlardan rahatsızlık duymak yerine, onlara şans vermek çok daha iyidir ve onların transforme olmak için çok istekli olduklarını görünce şaşıracaksınız. Hepsi sahip oldukları bütün bu yapay şeylerden bıkmışlar. Bu bitti şimdi. Kaç kişinin onlara aydınlanma vermeniz ve Diwali`yi sizinle beraber kutlamak orada beklediğini bilseniz şaşarsınız.

Diwali’nin tadını çıkarın. Diwali`yi tek bir mumla kutlayamazsınız. Daha ve daha fazla muma ihtiyacınız var ve işte sizin işiniz bu. Yalnızca kendi mumunuzla bunu yapacaksınız. O kendinizi ve herhangi bir kişiyi aydınlatabilir. O zaman neden kullanmıyorsunuz? Ne pahasına ve her nerede olursa olsun!

Bazı Sahaja Yogilere rastladım ve onlara ne yaptınız? diye sordum. “Hayır, hiçbir şey” dediler. “Hiçbir şey?” “Hiçbir şey yapmadın mı?” “Hayır, hiçbir şey” O zaman aydınlanma almanın faydası ne? Hiçbir şey yapmadıysan, hiç kimseye aydınlanma vermek istemiyorsan, kimse ile konuşmuyorsan, bundan dolayı da bu kadar utanıp sıkılıyorsan?

Sonra “Anne şu anda bir programdan geliyoruz” diyen bazılarına rastladım.   “Nasıl bu kadar geç kaldınız.” “Çünkü bize orada bir bomba korkusu olduğunu söylediler.” “Yani dışarıda mı bekliyordunuz?” “Evet.” “Kaç kişi?” “Hepimiz.” Binlercesi bekliyordu. Bomba yoktu. Bomba olmadığını söylediler, bunun üzerine bizde içeri girdik ve hepimiz aydınlanmamızı aldık. “Ama sizler aydınlanmış ruhlardınız?” “Hayır, aydınlanmamızı almıştık ama bazen bizde beklemeliyiz ve şimdi hiç kimsenin bize zarar veremeyeceğine, hiç kimsenin bize sorun çıkaramayacağına, hiç kimsenin bize yenemeyeceğine dair ikna olduk. Bunları ancak kendi kendimize yaparız.

Yani Ben tekrar kendinizle yüzleşmenin Sahaja Yogada çok, çok önemli olduğunu söyleyeceğim. Işık içeride oradayken, sizler ona bakmalısınız.

Ben birçok insandan Diwalinin kutsamalarını hissettiklerini duyduğum için son derece mutluydum ama bakın, dün meteor yağmurunu gördünüz, nasılda zamanında onlar oradaydılar! Bu asla olmadı, bu dünyanın tarihinde böyle birşey asla olmadı. Niçin dün bu yağmur geldi ve yeni bir yağmur deneyimi verdiler? Tüm bunlar bir zaman, demeliyiz ki, tabiat bile bilir ve biz de bilmeliyiz ki bu özel bir şeyin zamanı.

Normalde Ben hasta insanlar hakkında ve hasta ebeveynleri hakkında veya onlardan bu hasta, şu hasta gibi mektuplar alırım. Sonra birilerinin evliliği bitmiştir, sonra birisinin çocuğu vardır, onlar hastadırlar, yani onların yaptıkları her tür saçma problemler. Sebep şu ki; bunları yazanlar aydınlanmış ruhlar değiller veya belki de daha yarı yoldalar çünkü kendileri, “Neden biz Anne`ye yazmalıyız? Biz bunu kendimiz yapabiliriz!” diyebilirlerdi. Bunun yerine Bana, kişi neyi başardığını, nasıl çok başarılı olduklarını, başkalarından nasıl sevgi aldıklarını, küçük köylerde Sahaja Yoga`yı nasıl çalıştırdıklarını yazmalı. Tüm bunlar, “annem hasta, babam hasta” diye yazmaktan çok daha iyidir. Tüm bu ilişkiler sizi öldürmeye devam ediyor.

Yani artık sizin kardeşiniz değiller. Hiç kimse kızkardeşiniz değil. Sadece Sahaja Yogiler sizin erkek kardeşleriniz, kız kardeşlerinizdir. Bazı kuzenleriniz var, bu kuzenin kuzeni, yani bırak öyle kalsın. Bu sizin işiniz değil. Bunu çalıştırmak zorunda değilsiniz. Buraya gelmeden önce bile böyle mektuplar aldım. Birilerinin kuzeninin kuzeni, bu şey. Ben bunun üzerine bu hanıma dedim ki, “Neden her zaman bu kuzen ve şu kuzen hakkındaki bütün bu şeyleri yazıyorsun?” O, “Anne ben Sahaja Yogayı yaymaya çalışıyorum” dedi. “Nasıl?” “Çünkü onlar iyileşirlerse, o zaman Sahaja Yogaya gelecekler.” Bu bizim Sahaja Yogayı yaymak istediğimiz yol değil. Bu sanki özelliğinin, birilerini tedavi edeceksiniz ve sonrada bazı insanlar Sahaja Yogaya geleceklermiş gibi reklam yapmak veya buna benzer bir şey gibi görünüyor. Biz sadece böyle insanların gelmesini istemiyoruz.

Ben incitmek istemiyorum ama size cesaret, anlayış ve bilgelik vermek istiyorum. Ne, neden bizler burada Sahaja Yogileriz? Sadece tüm akrabalarımızı tedavi etmek için mi? Onlar belki de yaptıkları bazı hatalar nedeni ile hastalanmışlardır.

Böyle bütün insanlara dikkat koymak yerine, kendinize ve kendi asentinize dikkat koymalısınız. Kendinize saygı göstermelisiniz. Eğer onların akrabası iseniz, bunların hiç birisi sizin işiniz değil. Anlayış, bilgelik gibi bizler buraya çok, çok özel, yüksek kaliteli bir iş için geldik. Eğer bu orada yoksa, o zaman bu tip bütün insanlar Bana yazarlar.

Bir hanım Sahaja Yogada evlendi ve Bana “ben yaklaşık sekiz ay önce veya dokuz ay önce boşandım veya her ne ise“ diye bunu yazdı. Ve şimdi akrabalarının bana diyor ki, “neden sen Sahaja Yogada evlendin”. Herkes beni ve Sahaja Yogayı eleştiriyor. Ben dedim ki, “Kim ondan evlenmesini istedi ki? Ben asla ondan istemedim. Yani evlilik onun için esas nokta oldu ve “ailemdeki bütün insanlar diyor ki...” Bu insanlar Sahaja Yoga için ne yapmışlar? Eğer bu evlilik yürümezse o zaman Sahaja Yogada bir şeyler yanlış diyecekler. Bırakın söylesinler! Biz böyle bir vaatte bulunmadık.

Her zaman “Bana anneniz, babanız, şu, bu için yazmayın” dedim. Eğer onları nasıl iyileştireceğinizi bilmiyorsanız, Sahaja Yogayı bırakmanız daha iyi. Siz, kendiniz onları tedavi edebilirsiniz. Kendiniz bunu halledebilirsiniz.

Ama eğer bakarsanız, hergün Bana gelen o kadar çok mektup var ki. Onlara sordum, “senin baban Sahaja Yogada mı?” “Hayır.” “Annen?” “Hayır.” “Kardeşin?” “Hayır.” “Hiç kimse”. “Peki neden Benden bunu istiyorsun? Benim onlarla ne alakam var? Onlar Sahaja Yogi değiller. Ben sadece Sahaja Yogilerden sorumluyum. Onlar Sahaja Yogi değiller, yani Beni neden rahatsız etmek istiyorsunuz?” Bunu anlamak imkansız.

Sahaja Yogada sizin aydınlanma aldığınız farz edilir, tamam. O zaman bu aydınlanma almak isteyelere, sen onlara verebilirsin ve onları uygun şekilde düzeltebilirsin.

Ama bunun yerine, havada asılı olan birileri ve havaalanından başka bir yer gelerek takip eden ve tüm bu şeyleri yapan birileri, tüm bunlar gerçekten sinir bozucu ve hasta edici. Beni ilgilenmiyorum. Siz de ilgilenmemelisiniz. Sizin yapmanız gereken şey, bunun hakında konuşan insanları görmek ve onlar Sahaja Yogaya gelmeliler. Ve siz onlara ; “Sahaja Yoga yapmadığınız için, işte bu yüzden bu böyle diye anlatmalısınız” veya “şu kişi Sahaja Yoga yapmıyor, işte problemin olduğu yer burası diye anlatmalısınız. Biz iyiyiz, bizler mutluyuz.” Çünkü Sahaja Yoga açık bir şey, yani herkes oraya gelir.

Ben hepinizden Diwali gününde kendinize söz vermenizi istiyorum: “Sahaja Yogi olmayan insanlar için enerjimi boşa harcamayacağım.’’ Bu çok önemli çünkü dikkat sürekli yanlış şeylerde, yanlış temellere üzerinde. Eğer biraz zekanız varsa, çok az sayıdaki çok yüksek kalitedeki spiritüel insanlara ait olduğunuzu bilmek zorundasınız. Bu dünyada çok az var ve siz bu kalitelerin bir çok insanda bulunmasının gerektiği ve bu konuda çokça istek olması gerektiğini görecek şekilde konsantre edilmiş bir çaba sarf etmek zorundasınız.

Böylesi insanları bulun. Onlara, bunu bulduğunuzu ve “bunu sizde alabilirsiniz” diye söyleyin. Fakat bizim için değeri olmayan şeyler için endişe etmeyin. Sizin özel bir ırk olduğunuzu bilmek zorundasınız. Sizler Sahaj iş yapmak üzere eğitilmiş özel askerlersiniz. Dolayısı ile enerjinizi akrabalarınız, erkek veya kız kardeşleriniz için boşa harcamanız sizin için iyi değil. Şimdi şu iyice anlaşılmalı ki sizin enerjiniz rezerve edildi, ne için? Sahaja Yogiler için.

Sahaja Yogi olan herkese ve Sahaja Yogi olmak isteyen herkese yardım etmelisiniz. Yetişmiş Sahaja Yogilere, sizler onlara yardım etmelisiniz çünkü bizler tek bir kişiliğiz ve bunlar tek kişiliğin, tek Tanrı`nın bütün farklı elleri.

Yani bu birlik içinizde yerleştirilmek zorundadır ve başkaları da bu birliği sizde görmelidir.

Çok aktif olan bazı insanlar var. Eleştirmekte çok aktif olan bazı insanlar var. Eminim ki, tüm bunlar çalışacak çünkü bu yıl büyük başarıların ve büyük ilerlemelerin yılı fakat eğer bununla saçma sapan şeyler yapmaya başlarsanız, hiçbir şey çalışmayacak.

Elbetteki, bizimle birlikte olan böyle Sahaja Yogilerimiz olmadığını söylemiyorum. Bizde var! Bizim tüm askerlerimiz var, şüphesiz. Tüm silahlara sahipler, herşeye sahipler var ama bizim daha fazlasına ihtiyacımız var. Ve bunun için kolektif olarak çalışmalıyız, ne yapacağımızı planlamalıyız.

Son zamanlarda İslami davranış biçimleri hakkında büyük bir tartışma vardı. Biz ne Hristiyanız ne İslam, ne de başka bir şeyiz. Değiliz. Çünkü “Ben bir Sahaja Yogiyim ama bir Hristiyanım” diyerek kendinizi dar bir alana koyamazsınız. Yapamazsınız. Bu sınırlamayı bırakmanız lazım. Siz yalnızca ve yalnızca bir Sahaja Yogisiniz ve tüm diğer saçmalıklar size ait değildir.

Ben bir çok Müslümanın da Sahaja Yogaya geldiğini gördüm ama bunların içinde çok azı gerçek Sahaja Yogi. Ama Beni dinlemeye geleceklerdir, şudur, budur ama çok azı kelimenin tam anlamıyla gerçek Sahaja Yogidir. O zaman toplumunuzun, bağlı olduğunuz sözde dinin veya her ne ise onun kusurlarını görmeye başlayacaksınız, siz göreceksiniz. Ve eğer onları seviyorsanız kesinlikle bunu düzeltmeye çalışacaksınız veya pes edeceksiniz. Bunlar özel insanlar, çok özel bir amaç için özellikle seçildiler ve siz enerjinizi küçük, saçma sapan şeylere harcayamazsınız. Bu sizin bilmeniz gereken bir şey.

Bu Diwali gününde şunu bilmelisiniz ki; her yere tamamen yayabilmek için Tanrı’nın ışığı ile kendinizi yakmalısınız . Ama bunu çok fazla yapmayın. Mesela bazı insanlar Bana geldi ve dediler ki , “Anne biz ailemizi terk ettik, şunu terk ettik, bunu terk ettik ve hala iyi değiliz.” Ben de dedim ki “neden bırakmalıydınız ki? Siz bir şeylere yakalanıyorsunuz, sonra bırakıyorsunuz veya otomatik olarak bu bitiyor mu?” “Ah, bizler ailemize, akrabalarımıza, ülkemize, şuna, buna çok fazla bağımlıydık, şimdi bazılarını bıraktık ama (sadece) bazılarını.”

Böyle yarı pişmiş insanlar iyi değil. Ve bu tip insanlara çok fazla dikkat koymayın. Hiç bir dikkati hak etmiyor onlar. Şu çok iyi anlaşılmalı ki; sizler de onlar gibi olmamalısınız, ne böyle arkadaşlar edinmelisiniz ne de böylelerini Sahaja Yogi yapmamalısınız. Sahaja Yogi, gerçek için savaşan özel karakterde bir askerdir. Böyle bir kişiliğe sahip olduğunuz zaman her tarafta ışıklar olacaktır.

Bu Diwali gününde, hepinizi bütün kalbimle kutsuyorum ve kendinize saygı göstermenizi ve bu organizasyonda veya biz ona diyebiliriz, bu Sahaja Yoga hareketinde, varlığınızın pozisyonun ne olduğunu anlamanızı istiyorum. Bizler bunu nasıl çalıştırıyoruz? Dikkat bu günlük, geçici, saçma şeylerden kendi özünüze gitmelidir. Bu çalışması gereken çok dinamik bir güç olmalıdır.   Ve eminim gelecek yıl çok farklı olacak. Bizler Tanrı’nın tüm güzel kutsamalarına sahip olacağız. Bunu kolektif olarak, anlayışla yapmak zorundayız.

Tanrı sizi kutsasın.