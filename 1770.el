Shri Ganesha Puja, "Establishing Shri Ganesha Principle". San Diego (USA), 7 September 1986.

Σήμερα, στη γη του Σρι Κρίσνα, γιορτάζουμε τα γενέθλια του Σρι Γκανέσα.

Αυτό είναι κάτι που δεν έχει ξανασυμβεί και είναι πολύ μεγάλης σημασίας, το ότι έπρεπε να γιορτάσετε τα γενέθλια του γιού του Σρι Κρίσνα στη δική Του γη. Γνωρίζετε ότι ο Σρι Γκανέσα ενσαρκώθηκε σε αυτή τη γη ως Μαχαβίσνου και ήταν γιος της Ράντα, ο οποίος ενσαρκώθηκε ως Ιησούς Χριστός. Έτσι, με τον εορτασμό αυτών των γενεθλίων σήμερα, ανγνωρίζετε τη σπουδαιότατη αλήθεια, ότι ο Ιησούς Χριστός ήταν γιος του Σρι Κρίσνα. Υπάρχει μια ιστορία για αυτό αν διαβάσετε τη «Ντέβι Μαχάτμιαμ», για το πώς αυτό το Πρωταρχικό Παιδί πήρε τη μορφή ενός αυγού, το μισό από αυτό παρέμεινε ως Σρι Γκανέσα και το άλλο μισό έγινε ο Μαχαβίσνου. Στη διαδικασία της εξέλιξης, όλα αυτά που συνέβησαν στην αρχαιότητα έχουν καταγραφεί, όμως σήμερα αισθάνομαι ευγνωμοσύνη που οι άνθρωποι έχουν καταλάβει στο ανθρώπινο επίπεδο, ότι ο Χριστός είναι η ενσάρκωση του Σρι Γκανέσα. Είναι το αιώνιο παιδί, ωστόσο όταν ήρθε με τη μορφή του Χριστού, ήρθε ως γιός του Σρι Κρίσνα. Όμως όταν η Πάρβατι έφτιαξε τον Σρι Γκανέσα, ήταν γιος μόνο της Πάρβατι. Δεν υπήρχε Πατέρας. Η Πάρβατι ήθελε να έχει ένα παιδί μόνο δικό Της. Υπήρχαν άγγελοι που ήταν αφοσιωμένοι είτε στον Βίσνου είτε στον Σίβα, όπως τα Γκάνας που ήταν αφοσιωμένα μόνο στον Σίβα.

Όμως Εκείνη ήθελε να έχει το δικό της γιο, ο οποίος να μπορεί να διαποτίσει τη Γη με τις δυνάμεις Της. Έτσι, αρχικά όταν η Σάκτι δημιούργησε αυτό το Σύμπαν και ο Σαντασίβα παρατηρούσε το δημιούργημά Της, το πρώτο πράγμα που δημιούργησε σε αυτή τη Γη ήταν η αθωότητα και η προσωποποίηση αυτής της αθωότητας ήταν ο Σρι Γκανέσα. Όλο το Σύμπαν ήταν καλυμμένο με αθωότητα, που ονομάζουμε Όμκαρα. Αυτή η αθωότητα προστάτεψε όλη τη δημιουργία του κόσμου και εισχώρησε σε οτιδήποτε ήταν υλικό. Η ύλη είναι αθωότητα. Αν χτυπήσεις την ύλη θα σου το ανταποδώσει, επειδή είναι φτιαγμένη έτσι. Δεν θέλει να σε βλάψει με κανέναν τρόπο όμως αν προσπαθήσεις να την χτυπήσεις, στο ανταποδίδει με το δικό της τρόπο. Αυτό λοιπόν ονομάστηκε Τζαντά: εκείνο που δρα σύμφωνα με την ενυπάρχουσα φύση του. Η αθωότητα στα ζώα είναι άλλου είδους, όπου τα ζώα δεν γνωρίζουν ότι διαπράττουν έγκλημα. Τα ζώα όταν σκοτώνουν ένα ζώο, ένα άλλο ζώο ή καταπατούν την περιουσία σας, όταν δημιουργούν παντού φασαρία, δεν ξέρουν ότι διαπράττουν μια αμαρτία ή ότι αντιτίθενται σε κάποιους κανόνες.

Ζουν με τους νόμους που είναι μέσα τους, γι' αυτό ονομάζονται «πασού» που σημαίνει δέσμευση. «Πάσσα» σημαίνει περιορισμός. Είναι περιορισμένα από τους νόμους του Θεού. Ο Σρι Σίβα ονομάζεται Πασούπατι. Μέχρι αυτό το σημείο η αθωότητα παραμένει ανέπαφη, επειδή δεν υπάρχει εξέλιξη του εγώ μέσα τους. Έτσι εκείνα είναι αθώα. Μια τίγρη μπορεί να φάει μια αγελάδα, παραμένει όμως αθώα ή ένας ελέφαντας μπορεί να ποδοπατήσει έναν άνθρωπο, παραμένει όμως αθώος. Όμως ανεβαίνοντας σε ένα ανώτερο επίπεδο, η Μητέρα Σάκτι, η Πρωταρχική Μητέρα, σκέφτηκε να δημιουργήσει μια προσωπικότητα που θα προστάτευε την αθωότητα των ανθρώπων. Πάνω από την ύλη, πάνω από τα ζώα, δημιούργησε τον Σρι Γκανέσα. Γνωρίζετε την ιστορία του Σρι Γκανέσα πως απέκτησε το κεφάλι ενός ελέφαντα, συμβολίζοντας ότι ο Σρι Γκανέσα παρ' όλο που είναι ένα ανθρώπινο ον, είναι σαν ένα ζώο όσον αφορά το κεφάλι Του.

Έχει το κεφάλι του Σρι Γκατζάνανα, με την έννοια ότι απέκτησε το κεφάλι ενός ελέφαντα που είναι το πιο σοφό ζώο στο ζωικό βασίλειο. Σε ένα τέτοιο κεφάλι λοιπόν, που είναι αθώο, δεν μπορεί να αναπτυχθεί το εγώ. Δεν υπάρχει εγώ. Είναι ένα επίπεδο χωρίς εγώ. Όμως οι άνθρωποι δημιουργήθηκαν με έναν διαφορετικό τρόπο και όταν ο άνθρακας τοποθετήθηκε για να δημιουργήσει αμινοξέα, έθεσε επίσης σε κίνηση ένα καινούριο είδος εξέλιξης στα ανθρώπινα όντα, όπου στο επίπεδο του Βισούντι οι άνθρωποι σήκωσαν τα κεφάλια τους κατ'αυτό τον τρόπο. Τα κεφάλια των ζώων στρέφονται προς τη γη έτσι η ενέργεια ρέει προς τα κάτω, προς τη Μητέρα Γη. Όμως όταν ο άνθρωπος σήκωσε το κεφάλι του προς τα πάνω, αντίθετα από την ενέργεια της βαρύτητας, τότε άρχισε μια καινούρια περιπλοκή στη ροή της ενέργειας και γι'αυτό στο Βισούντι, δημιουργήθηκε ένα πρόβλημα όπου η Κουνταλίνη δεν μπορούσε να θρέψει ή να φροντίσει αυτό το προβληματικό Βισούντι. Ο λόγος είναι ότι όταν σηκώνετε το κεφάλι σας από τη Μητέρα Γη, απομακρύνετε τον εαυτό σας από τη φυσική δύναμη της Μητέρας Γης. Όταν σηκώνετε το Βισούντι σας έτσι, βλέπετε το αποτέλεσμα σε αυτή τη χώρα η οποία είναι η χώρα του Βισούντι Τσάκρα, προσανατολίζεστε προς τις μηχανές που είναι ενάντια στη φύση, απομυζώντας τη φύση, ενοχλώντας τη φύση με τη δημιουργία της ατομικής βόμβας, με τη διάσπαση του ατόμου. Αυτό σημαίνει ότι πάτε ενάντια στη φύση με το να σηκώνετε το κεφάλι σας.

Όμως αν γινόταν με απόλυτη παράδοση στο Θεό, με το κεφάλι σας χαμηλωμένο προς τη Μητέρα Γη, δεν θα σας έβλαπτε. Όμως αποκόβεστε εντελώς από τη φύση, η οποία είναι τόσο γενναιόδωρη, έχει τόση χάρη. Χθες δείξατε όμορφες φωτογραφίες της φύσης η οποία περιβάλλει αυτή τη χώρα, μια τόσο πλούσια χώρα όπως η Αμερική, που χωρίς καμία ευγνωμοσύνη προς τον Δημιουργό της σήκωσε το κεφάλι της ψηλά και έτσι άρχισαν να δημιουργούνται τα προβλήματα του Βισούντι. Σε κάθε βήμα της ζωής, όλη η κοινωνική δομή χτίστηκε για να πηγαίνει ενάντια στη φύση, όχι να πηγαίνει παράλληλα με τη φύση. Η πρώτη επίθεση λοιπόν έγινε ενάντια στην ίδια την αθωότητα, στο ίδιο το Μουλαντάρα. Έτσι οι φυσικοί τρόποι του Μουλαντάρα εγκαταλείφθηκαν. Το σύστημα του γάμου προϋπήρχε εδώ πολύ πριν την εποχή του Χριστού, πολύ πριν τον Αβραάμ, πολύ πριν τον Μωυσή και η ιερότητα του γάμου, που ήταν ευλογημένος από την κοινωνία, ήταν αποδεκτός από πολύ παλιά. Όμως ο άνθρωπος λόγω της υπεροψίας του, ύψωσε το ανάστημά του ενάντια στο γάμο, ενάντια στη φυσικότητα του να ζει κανείς με αρετή. Αν είναι φυσικός ο τρόπος που οι άνθρωποι ζουν την ιδιωτική τους ζωή, γιατί αποκτούν όλων των ειδών τις αρρώστιες; Αν είσαι ένας φυσιολογικός άνθρωπος, δεν αποκτάς καμία ασθένεια. Επειδή όμως δεν είσαστε φυσιολογικοί, γι' αυτό σε αυτή τη χώρα πολλοί άνδρες και γυναίκες δολοφονούνται λόγω ζήλιας.

Αν ήταν φυσικό να είναι κανείς ερωτευμένος με δέκα άνδρες και δέκα γυναίκες, τότε γιατί να υπάρχει ζήλια; Θα έπρεπε να είστε ευτυχισμένοι, είναι πολύ φυσικό. Επειδή το κεφάλι σηκώθηκε στο επίπεδο του Βισούντι Τσάκρα, χωρίς την παράδοση στον Σρι Κρίσνα, άρχισε να αναπτύσσεται μια ατμόσφαιρα ενάντια στη ζωή. Αυτό το είδος ζωής υιοθέτησε αυτή η σπουδαία χώρα, οδηγούμενη τώρα στην απόλυτη καταστροφή. Η επίθεση στην αθωότητα είναι η μεγαλύτερη αδυναμία αυτής της χώρας. Η απαξίωση της δύναμης της αγνότητας και της ενάρετης ζωής είναι το μεγαλύτερο λάθος που δημιουργήθηκε από τους ανθρώπους, που άρχισαν όλων των ειδών τις τάσεις και τις μανίες. Ο Γκανέσα είναι η ρίζα της δημιουργίας. Όταν στρέφεστε εναντίον του Σρι Γκανέσα, αρχίζετε να χάνετε τις ρίζες σας, δεν έχετε καθόλου ρίζες. Ύστερα παρασύρεστε από ανοησίες, από οτιδήποτε καινούριο εμφανίζεται, σε τέτοιο βαθμό, που ένας άνθρωπος σαν τον Φρόιντ λατρεύτηκε και ξέχασαν τον Χριστό ο οποίος είπε: «Μην έχετε πονηρά μάτια». Ο Γκανέσα είναι έτσι ώστε και τα μάτια ακόμα πρέπει να είναι αθώα. Δεν πρέπει να υπάρχει λαγνεία στα μάτια σας, όμως η υπεροψία τους έκανε να αισθάνονται: «Τι πειράζει; Τι το κακό έχει αυτό; Τι το κακό έχει το άλλο;» Τώρα όλη η χώρα αντιμετωπίζει μια μεγάλη κρίση λόγω των υπεροπτικών επιχειρήσεων.

Ακόμα δημιουργούν μάρτυρες μέσα από όλα όσα είναι καταστροφικά. Είναι πολύ μεγάλη η ευθύνη των Σαχάτζα Γόγκις οι οποίοι ζουν στη γη του Σρι Γκανέσα. Όμως για τους ανθρώπους που ζουν στη γη του Σρι Κρίσνα, η ευθύνη είναι πραγματικά στο λαιμό σας και δεν μπορείτε να την αποποιηθείτε. Έως ότου καταλάβετε τη σημασία της αθωότητας στη ζωή σας, δεν μπορείτε να σώσετε αυτή τη χώρα όσο κι αν προσπαθώ Εγώ. Μόνο εσείς είστε εκείνοι που θα τη σώσετε. Μόνο εσείς είστε εκείνοι που θα τα καταφέρετε. Όταν η Κουνταλίνη ανεβαίνει, ο Σρι Γκανέσα αφυπνίζεται μέσα σας, ο Γκανέσα τον οποίο ποτέ δεν σεβαστήκατε, σιγά σιγά αναδύεται από τον ελαφρύ του ύπνο, πέρα από κάθε πλήγμα και τραυματισμό που Του έχει προκληθεί, παρ' όλα αυτά σηκώνεται. Όμως και τότε εμείς…; Πώς θα το θρέψουμε; Πώς θα φροντίσουμε για την ανάπτυξή του; Η ευθύνη των Σαχάτζα Γιόγκις της Αμερικής είναι πολύ μεγάλη. Δεν μπορούν να εξαπατούν πια τους εαυτούς τους. Δεν μπορούν να είναι ικανοποιημένοι με την υπεροψία τους.

Τα λάθη ήταν θλιβερά. Έτσι πρέπει να κάνετε σαν μια σταυροφορία ενάντια σε αυτά τα λάθη και να εδραιώσετε τον Σρι Γκανέσα σας στην πλήρη μορφή Του, έτσι ώστε να σας δίνει την απαραίτητη ισορροπία και τις ρίζες που θα σας θρέφουν. Στην αρχή είναι σοκαριστικό. Θέλω να πω ότι δεν μπορεί κανείς να καταλάβει, είναι αδύνατον να καταλάβει πώς μπορέσατε να αποδεχτείτε τόσο παράλογες ιδέες, πώς μπορέσατε να στραφείτε σε τόσο περίεργα πράγματα, τα οποία είναι προφανώς απαίσια. Δεν έχουμε επίγνωση κάποιων λέξεων όπως πορνεία; Και όλες οι άλλες βρώμικες λέξεις που χρησιμοποιούν, τις οποίες δεν θέλω να αναφέρω τώρα, ή μήπως έχουν χάσει το νόημά τους; Είχαμε όλοι αυτή την επίγνωση, όλοι το γνωρίζαμε. Μην το κάνεις αυτό. Δεν πρέπει. Όταν μιλάω πρέπει να υπάρχει ησυχία, εντάξει; Έχουμε χάσει όλη τη σοφία από το μυαλό μας, ώστε δεν μπορούμε να δούμε τι έχουμε κάνει στους εαυτούς μας; Δεν έχουμε αυτοεκτίμηση. Η αλαζονεία σε τέτοια όρια είναι πολύ επικίνδυνη, εξαιρετικά απρόβλεπτη. Ένας Θεός ξέρει τι μπορεί να συμβεί με όλα αυτά που έχουμε μπλέξει.

Θα έλεγα ότι για τους Σαχάτζα Γιόγκις, έχω δώσει μερικές οδηγίες σε κάποιους ανθρώπους για το πως πρέπει να σέβονται την ιδιωτική τους ζωή. Ιδιαίτερα οι γυναίκες της Αμερικής, αν θέλουν να είναι σάκτις, πρέπει να σέβονται την αγνότητά τους. Όμως εκπλήσσομαι, ενώ βλέπουμε να συμβαίνουν όλα αυτά τα πράγματα, ακόμα και μετά τον ερχομό μας στη Σαχάτζα Γιόγκα, μερικοί από μας προσπαθούν να είναι από εκείνους που θα πάνε στην κόλαση. Αν πρέπει να τους σώσετε, τότε πρέπει να σταθεροποιήσετε σωστά τις θέσεις σας. Ο Σρι Γκανέσα έχει τέσσερα χέρια και το χέρι που φέρει το καταστροφικό όπλο παράσα, είναι εκείνο από το οποίο πρέπει να φυλάγεστε. Αυτή είναι η δουλειά Του και αν Τον παραμελήσετε, αυτή η δύναμη θα δράσει και θα δράσει τόσο ορμητικά, που παρόλη την αφύπνισή σας, μπορεί να μην καταφέρετε να σώσετε τον εαυτό σας. Μην λαμβάνετε την αυτογνωσία σας ως κάτι δεδομένο. Έως ότου εδραιωθεί μέσα σας ο Γκανέσα, η αυτογνωσία σας δεν έχει κανένα νόημα. Παρατηρείστε τον εαυτό σας. Έχετε πονηρά μάτια; Έχετε πονηρό μυαλό; Ποιες είναι οι προσδοκίες σας από τη Σαχάτζα Γιόγκα; Τόσοι πολλοί νομίζουν ότι αν στη Σαχάτζα Γιόγκα ο Θεός σας ευλογήσει, τότε θα πρέπει να έχετε καλή υγεία, χρήματα και θέσεις, δύναμη.

Το πρώτο πράγμα που πρέπει να ζητήσετε είναι να έχετε αγνό Σρι Γκανέσα, Νιρμάλ Γκανέσα. «Μητέρα, σε παρακαλώ δώσε μας τις ευλογίες για την εδραίωση της αγνότητας της αρχής του Σρι Γκανέσα μέσα μας». Στις σχέσεις, στη στάση, στη συμπεριφορά, προσπαθήστε να κρίνετε τον εαυτό σας, έχετε αθωότητα; Ο Χριστός είπε ότι οτιδήποτε εναντίον Του μπορεί να το ανεχθεί, όμως τίποτα εναντίον της Άντι Σάκτι. Όμως πρέπει να σας πω ως Μητέρα σας, ότι αυτό δεν είναι αλήθεια. Ίσως κάποια πράγματα εναντίον Μου να είναι ανεκτά, όμως τίποτα εναντίον του Χριστού, του Κυρίου, τίποτα εναντίον του Γκανέσα. Οτιδήποτε έχει γίνει εναντίον Του μετά την αυτογνωσία θα είναι εις βάρος σας και θα εκδιωχθείτε από τη βασιλεία του Θεού, ως άνθρωποι τελείως υποβαθμισμένοι. Αυτό είναι κάτι που δεν πρόκειται να γίνει ανεκτό, δεν θα συγχωρεθεί, δεν θα είναι ποτέ αποδεκτό. Οτιδήποτε έχετε κάνει στο παρελθόν έχει τελειώσει τώρα, είστε σαν ένα καινούριο πουλί. Όμως αφού γίνετε κάτι τέτοιο, αν προσπαθήσετε να ακολουθήσετε αυτές τις λανθασμένες ιδέες ή να εμπλακείτε με αυτές, δεν μπορώ να σας βοηθήσω καθόλου. Στο κάτω κάτω ο Σρι Γκανέσα είναι γιος Μου επειδή είναι αγνός.

Τώρα, Εκείνος δεν είναι ο μοναδικός γιος που έχω. Έχω τόσους πολλούς γιούς και κόρες και σας έχω δημιουργήσει με τον ίδιο τρόπο, όπως έχω δημιουργήσει τον Σρι Γκανέσα, χωρίς τον Πατέρα, από μόνη μου. Στην Μητέρα σας δεν είναι τίποτα πιο αρεστό από την αγνότητα της καρδιάς και του σώματός σας. Οτιδήποτε δεν είναι αγνό πρέπει να απομακρυνθεί. Το όνομά Μου σημαίνει αγνότητα. Μπορείτε να το κάνετε. Σας έχει δοθεί η δύναμη να το κάνετε. Έχετε την Κουνταλίνη να το κάνει. Όμως το πρώτο πράγμα που πρέπει να κάνετε είναι να το εξαγνίσετε και για τα υπόλοιπα δεν χρειάζεται να ανησυχείτε. Ο Σρι Γκανέσα θα το φροντίσει.

Όταν ένα τσάκρα διατηρείται καθαρό, τα άλλα φροντίζονται. Όλες οι αθεράπευτες ασθένειες αρχίζοντας από τα μυϊκά προβλήματα λόγω του ζαχάρου και όλα αυτά, όλες οι αθεράπευτες ασθένειες αρχίζοντας από τον καρκίνο, όλες οι ψυχοσωματικές ασθένειες αρχίζοντας από την σχιζοφρένεια, όλα, προέρχονται από την ενόχληση στο Μουλαντάρα. Όταν οι ρίζες δεν είναι εντάξει, πώς μπορείς να θεραπεύσεις το δέντρο; Αν οι ρίζες είναι εντάξει, τότε οποιοδήποτε φάρμακο μπορεί να φτάσει σε κάθε κέντρο, κάθε περιοχή, κάθε μέρος, κάθε καρπό. Όμως αν οι ρίζες δεν είναι εντάξει, πώς μπορεί να λειτουργήσει; Σήμερα με καλέσατε εδώ, για να λατρέψουμε τον Σρι Γκανέσα μέσα Μου. Ο Σρι Γκανέσα μέσα Μου είναι μια δυνατή οντότητα. Κατά τη διάρκεια της λατρείας Του πρέπει να γνωρίζετε ότι ένα τόσο δυνατό πράγμα πρέπει να εδραιωθεί μέσα σας και με αυτή την εδραίωση, πρέπει να εκφράζετε τις δυνάμεις του Σρι Γκανέσα και η δύναμη του μεγαλείου του Σρι Γκανέσα είναι η ευοιωνότητα. Είναι ένα παράγωγο, είναι ένας μαθηματικός τύπος θα μπορούσαμε να πούμε επιστημονικά, που εκπέμπει ευοιωνότητα. Είναι ο μαγνήτης στη Μητέρα Γη. Ο ίδιος μαγνήτης βρίσκεται μέσα σας, που είναι ο Σρι Γκανέσα. Μπορείτε να με αφήσετε κάπου μόνη Μου και μπορώ να σας πω που είναι ο Βορράς, ο Νότος, η Ανατολή, η Δύση.

Ακόμα και με κλειστά μάτια, μπορώ να σας πω. Γνωρίζετε ότι υπάρχουν τόσα πολλά πουλιά που πετούν όλο το δρόμο από την Αυστραλία στη Σιβηρία, επειδή έχουν αυτό το μαγνήτη μέσα τους, έχουν αυτή την αθωότητα μέσα τους. Υπάρχουν τόσα πολλά ψάρια, τα οποία έχουν έναν πραγματικό μαγνήτη μέσα τους. Οι επιστήμονες πρέπει να το ανακαλύψουν. Κατά τον ίδιο τρόπο ο Σρι Γκανέσα είναι ο μαγνήτης μέσα μας. Έτσι ένα άτομο που έχει τον Σρι Γκανέσα αφυπνισμένο μέσα του, γίνεται μαγνητικός και ο μαγνήτης προσελκύει το ατσάλι, όχι τα ξερά φύλλα, αλλά το ατσάλι. Το ατσάλι είναι σαν το Γκούρου Τάτβα. Είναι ένας άνθρωπος φτιαγμένος από ατσάλι θα λέγαμε. «Ατσάλινος άνθρωπος», άνθρωπος που έχει χαρακτήρα, πεποιθήσεις και που δεν μπορεί να κυριευθεί από τους πειρασμούς, είναι ένας άνθρωπος από ατσάλι. Έτσι αυτός ο μαγνήτης ελκύει το ατσάλι.

Το ατσάλι έχει μόνο μία αδυναμία, το κακό με αυτό είναι ότι δεν είναι εύκαμπτο, είναι μάλλον στεγνό, όμως ο μαγνήτης ελκύει, σημαίνει ότι δημιουργεί αυτή την ιδιαίτερη ποιότητα στο ατσάλι η οποία το κινεί προς το μαγνήτη. Κατά τον ίδιο τρόπο όταν αυτός ο μαγνήτης αφυπνιστεί μέσα σας, θα σας εκπλήξει. Αντί ο κόσμος να απομακρύνετε από τα άσραμ σας, θα έρχεται τρέχοντας προς εσάς. Μου είναι πολύ δύσκολο γιατί σε όποιο σπίτι πάω, ο κόσμος έρχεται μόλις μάθει ότι είμαι εκεί, οπουδήποτε, σε οποιοδήποτε μέρος. Τι είναι λοιπόν αυτός ο μαγνήτης; Είναι η αγνή αγάπη. Είναι η αγνή αγάπη και η έννοια της αγνής αγάπης είναι ότι δεν εξαρτάται από τίποτα άλλο πέρα από τον εαυτό της. Είναι το στήριγμα του εαυτού της. Είναι σαν το φως που διαχέεται από την ίδια του τη φύση, δεν έχει ανάγκη από τίποτα, δεν προσδοκά τίποτα. Απλά διαχέεται παντού και φωτίζει τις καρδιές των άλλων ανθρώπων. Γι' αυτό προσελκύονται.

Εκείνοι που δεν Με έχουν καν δει, εκείνοι που δεν Με γνωρίζουν καν, απλά ακούγοντας το όνομά Μου. Έχω δει σε μέρη όπως η Καλκούτα, αντιμετωπίσαμε τόσο μεγάλο πρόβλημα, τόσα πλήθη που είπαν: «Πρέπει να καλέσουμε την αστυνομία». Τους είπα: «Δεν υπάρχει λόγος να καλέσουμε την αστυνομία, κάπως θα τα καταφέρουμε». Στην Πούνα είχαμε τέτοιο πλήθος, που ο άνθρωπος που μας έδωσε την αίθουσα φοβήθηκε. Είπε: «Μητέρα, θα Σου δώσω μια πολύ μεγάλη περιοχή, να καθίσεις σε ένα πολύ μεγάλο ανοιχτό χώρο, όμως λυπάμαι, η αίθουσά μου θα διαλυθεί». Του είπα: «Μην ανησυχείς, όλα θα μείνουν στη θέση τους». Είχαμε τέτοιο πλήθος που οι άνθρωποι κάθονταν στο έδαφος, στις σκάλες, παντού, για όσο μίλησα, κανείς δεν μετακινήθηκε ούτε ένα πόντο, σαν σε πίνακα. Μίλησα για μιάμιση ώρα. Σαν σε πίνακα. Καμιά κίνηση χεριού, ποδιού, ματιών - τίποτα.

Απλά κάθονταν σαν σε πίνακα. Ο ιδιοκτήτης της αίθουσας δεν είχε ξαναδεί κάτι τέτοιο. Κατά τη διάρκεια μιάμισης ώρας, κανενός είδους κίνηση. Τι είναι αυτό, τι είναι αυτό που λειτουργεί; Είναι ο μαγνήτης. Ακόμα και όταν είστε ατσάλι, θα σας ελκύσει, αλλά αν είστε μαγνήτης, τότε θα σας ελκύσει με τέτοιον τρόπο που δεν θα αφήσει αυτό το μαγνήτη ποτέ. Έτσι, για τη γιόγκα είναι απαραίτητο να φτιάξετε τους μαγνήτες σας του Σρι Γκανέσα που είναι σαν την προσωπικότητα ενός παιδιού. Ένα παιδί, όταν υπάρχει ένα παιδί, όλοι ελκύονται από το παιδί. Αν κάποιο παιδί εγκλωβιστεί οπουδήποτε, είτε είστε Ρώσος, Αμερικάνος ή Άραβας, όλοι θα ανησυχήσετε για το παιδί. Τι συμβαίνει στο παιδί; Δεν θα σκεφτούν, αν είναι το παιδί ενός Άραβα ή ενός Αμερικανού, όχι. Εκτός αν είναι δαίμονας.

Γιατί αυτή η έλξη για τα παιδιά; Επειδή οι μαγνήτες τους είναι άθικτοι. Το εγώ τους δεν έχει ακόμα αναπτυχθεί. Το δικό μας εγώ έχει αναπτυχθεί, έπρεπε να αναπτυχθεί, επειδή έπρεπε να αποφασίσουμε μέσα από την ελευθερία μας, τι είναι σωστό και τι λάθος. Έτσι η ανάπτυξη του εγώ ήταν σωστή. Μέχρι ενός σημείου έπρεπε να αναπτύξουμε το εγώ μας. Όμως το υπερ-αναπτύξαμε, επικαλύπτοντας το υπερεγώ μας. Πέρα από παραδόσεις. Τίποτα. Θα κάνουμε οτιδήποτε θέλουμε. Σήμερα φοράμε κοντό παντελόνι, αύριο θα φορέσουμε μακρύ παντελόνι, εντάξει.

Μετά θα κόψουμε τα μαλλιά μας ή θα κάνουμε το ένα και το άλλο. Καμία παράδοση, κανενός είδους. Όλο το υπερεγώ έχει επίσης καλυφθεί - το εγώ. Το εγώ αυτό θα ήταν εντάξει, αν διατηρούσατε την αρχή του Γκανέσα. Τι είναι αυτό; Είναι η δύναμη της σοφίας του Γκανέσα. Η δεύτερη δύναμη του Γκανέσα είναι ότι σας δίνει σοφία. Αν παρατηρήσετε έναν αγρότη και έναν σπουδαίο καθηγητή ή έναν άνθρωπο πολύ σπουδασμένο και μιλήσετε και στους δυό, θα διαπιστώσετε ότι ο αγρότης έχει πολύ περισσότερη σοφία από αυτόν τον τρελό δόκτωρα. Γιατί; Επειδή εκείνος έχει να κάνει με τη Μητέρα Γη κάθε μέρα. Γνωρίζει τη ζωντανή διαδικασία. Γνωρίζει την αθωότητα της Μητέρας Γης.

Ένας άνθρωπος με αθωότητα είναι ο σοφότερος… Ένα παιδί που έχει αθωότητα είναι πολύ πιο σοφό από δέκα εγωκεντρικούς ανθρώπους. Έτσι η δεύτερη ικανότητα του Σρι Γκανέσα, είναι ότι γίνεστε ένας σοφός άνθρωπος. Όταν μιλάτε, οι άνθρωποι αρχίζουν να σας κοιτάζουν. Μιλάτε σαν τον Καμπίρα, μιλάτε σαν τον Νάνακα. Μιλάτε σαν κάποιον που κάνει τους άλλους να αισθάνονται το πνεύμα τους. Αυτός είναι κάποιος που αποκαλώ Σαχάτζα Γιόγκι. Ένας Σαχάτζα Γιόγκι που δεν έχει σοφία, δεν είναι καλός για τίποτα. Έρχεται στη Σαχάτζα Γιόγκα και είναι σαν ταύρος σε υαλοπωλείο, που συνεχώς χτυπάει τον έναν και τον άλλον. Όταν ρωτάς αυτούς του τραυματισμένους ανθρώπους, σου λένε: «Αυτός ο ταύρος, ο ίδιος ταύρος». Όλοι αναφέρονται στον ίδιο ταύρο.

«Ω, αυτός είναι πάλι, εντάξει». Έτσι σας παρέχει σοφία. Όταν έχετε τη δύναμη του Σρι Γκανέσα, τα μάτια σας ακτινοβολούν. Αποκτάτε μια λάμψη στη ματιά σας, ένα φως στα μάτια σας, όταν Εκείνος σας φωτίζει, τότε δεν μπορείτε να κοιτάξετε κανέναν με λαγνεία και απληστία. Όμως αυτή η ματιά είναι τόσο δυνατή, που ακόμα και μια φευγαλέα ματιά είναι αρκετή να εξαγνίσει χιλιάδες ανθρώπους. Είναι αρκετό ένα άνοιγμα των ματιών και ανακαλύπτετε ότι όλα γύρω σας μετατρέπονται σε ένα όμορφο πρωινό από την απόλυτα σκοτεινή νύχτα. Το βλέμμα μπορεί να αφυπνίσει την Κουνταλίνη. Η Μητέρα Κουνταλίνη δεν μπορεί να κινηθεί, έως ότου ο Σρι Γκανέσα δώσει τη συγκατάθεσή Του. Είναι σαν τον αντιπρόεδρο που εδρεύει σε όλα τα τσάκρας. Πρέπει να πιστοποιήσει: «Εντάξει.

Πέρνα. Πήγαινε», σε κάθε τσάκρα. Όταν η Κουνταλίνη ανυψώνεται, ο Σρι Γκανέσα αφυπνίζεται, αλλιώς η Κουνταλίνη δεν μπορεί να ανεβεί. Όμως όταν εκείνος είναι σε αδράνεια, η Κουνταλίνη απορροφάται, απορροφάται από Εκείνον. Τώρα νομίζουμε ότι έχουμε χάσει την αθωότητά μας. Αυτό δεν είναι κάτι που χάνεται εύκολα. Δεν καταστρέφεται. Το μόνο που κάνατε είναι ότι την επικαλύψατε με κάτι που δεν επιτρέπει στις αρχές του Σρι Γκανέσα να εκδηλώνονται μέσα μας. Τις πιέσατε προς τα κάτω. Ασκήσατε πίεση πάνω τους.

Επιφέρατε ανούσια βάρη επάνω τους. Αυτό είναι όλο, όμως δεν πεθαίνει ποτέ. Είναι αιώνιες αρχές όλου του Σύμπαντος. Μια άλλη ποιότητα ενός ανθρώπου που είναι προικισμένος με τις δυνάμεις του Σρι Γκανέσα είναι ότι απομακρύνει όλα τα εμπόδια. Αν ένα άτομο με αυτή τη φύση βρίσκεται σε κάποιο μέρος, όλοι οι άλλοι άνθρωποι που βρίσκονται κοντά, θα σωθούν αν υπάρξει ένα ατύχημα ή κάποιο πρόβλημα, που είναι καταστροφικό, όλοι θα σωθούν. Θα το διαπιστώσετε να συμβαίνει. Εκείνος είναι ο Γκαναπάτι, είναι τώρα ο αρχηγός όλων των Γκάνας. Σας οδηγεί. Η Σαχάτζα Γιόγκα δεν μπορεί να λειτουργήσει χωρίς τον Σρι Γκανέσα. Είναι Εκείνος που είναι Σαχάτζα.

Είναι Εκείνος που δημιουργεί τον αυθορμητισμό του κόσμου. Είναι Εκείνος που σας οδηγεί στο σωστό μονοπάτι. Είναι Εκείνος που σας δίνει τα πάντα εύκολα. Είναι Εκείνος που δημιουργεί όλα τα τσαμάτκαρς, όλη τη μαγεία, όλα τα θαύματα του κόσμου. Είναι ο Γκανάπατι. Είναι Εκείνος που κάθεται στους Γκάνας, με την έννοια ότι είναι σαν βασιλιάς όλων των Γκάνας. Εκείνος που ευχαριστεί τον Σρι Γκανέσα ευχαριστεί όλους τους Θεούς και τις Θεές, επειδή όλοι οι Θεοί και οι Θεές ευχαριστούν τον Σρι Γκανέσα, οπότε ποια είναι η ανάγκη; Ο Σρι Γκανέσα είναι πολύ έξυπνος. Εκείνος ξέρει, ότι το να ευχαριστήσει τη Μητέρα Του είναι το μόνο πράγμα που πρέπει να κάνει. Το να έχεις όλες τις δυνάμεις του κόσμου, μόνο και μόνο για να ευχαριστήσεις τη Μητέρα. Υπάρχουν τόσες πολλές ποιότητες του Σρι Γκανέσα, που μπορούν να περιγραφούν.

Εκείνος είναι που μας δίνει τη χαρά του φαγητού. Αν τρώτε κάποιο φαγητό, μπορεί να σας αρέσει, μπορεί να μην σας αρέσει, όμως Εκείνος είναι ο μόνος που θα σας πει αν αυτό είναι φτιαγμένο από Σαχάτζα Γιόγκις, από τη Μητέρα σας. Αυτό σημαίνει ότι δίνει τη γεύση της αγάπης στο φαγητό που είναι μαγειρεμένο για σας, επειδή Εκείνος είναι η αγάπη. Σας δίνει ιδέες για το πώς να εκφράσετε την αγάπη σας. Μια φορά Μου ζήτησαν να τραγουδήσω ένα τραγούδι. Κάποτε τραγουδούσα πολύ καλά όμως μετά από τόσες διαλέξεις, νομίζω ότι έχω χάσει τη φωνή Μου. Δεν μπορούσα να τραγουδήσω καλά, έτσι νόμιζα. Μια μέρα μου ζήτησαν να τραγουδήσω ένα τραγούδι και σκέφτηκα κάποιο τραγούδι και τους το τραγούδησα. Μετά από ένα χρόνο περίπου, σε ένα πρόγραμμα Μου είπαν: «Μητέρα, θέλουμε να Σου τραγουδήσουμε ένα τραγούδι». Αυτό ήταν ένα τραγούδι άγνωστο σε όλους, δεν ξέρω από πού το βρήκαν, από πού βρήκαν τους τόνους.

Άρχισαν να τραγουδούν το ίδιο τραγούδι. Τέτοια χαρά, που τα μάτια Μου πλημμύρισαν δάκρυα. Δεν μπορούσα να συγκρατήσω τη χαρά Μου. Τώρα όλη αυτή η αίσθηση της χαράς προέρχεται από τις παροχές που παράγονται από τον Σρι Γκανέσα. Είναι απασχολημένος με το να δημιουργεί όμορφες σχέσεις. Πώς; Στα γενέθλια, στα γενέθλια ενός παιδιού, τι λέμε; «Εντάξει, έτσι αύριο το πρωί ένα πουλί θα σου φέρει ένα δώρο». Μετά το παιδί ξυπνάει και βλέπει ότι δεν υπάρχει πουλί. Είναι μόνο ο Γκανέσα που έχει δώσει την ιδέα. Μπορούμε να πούμε ότι είναι σαν τον Άγιο Βασίλη. Σας δίνει τρόπους και μεθόδους και σας λέει πώς με λεπτότητα μπορείτε να δημιουργήσετε σχέσεις, αγνές σχέσεις.

Πώς κρύβετε, πώς τυλίγετε ένα μικρό δώρο, απλά το βάζετε κάπου και εκείνος που πρέπει να το πάρει, το βλέπει: «Ω, Θεέ μου!». Μετά βλέπετε αυτά τα λουλούδια τα φέρνετε ξαφνικά, τα τοποθετείτε, όλα αυτά είναι προσπάθειες του Σρι Γκανέσα, οι προτάσεις Του. Ανάμεσα στη δημιουργία, τα λουλούδια εκφράζουν την ουσία του Σρι Γκανέσα. Η ουσία του Σρι Γκανέσα προέρχεται από την ουσία της Μητέρας Γης, είναι η ευωδιά. Έτσι ένα άτομο που είναι προικισμένο με τις ευλογίες του Σρι Γκανέσα, έχει άρωμα, μερικές φορές σανδαλόξυλου, μερικές φορές ρόδου, μερικές φορές γαρδένιας. Δεν ξέρετε μερικές φορές από πού προέρχεται αυτό το άρωμα. Το άρωμα προέρχεται από τον Σρι Γκανέσα και αυτό είναι ο μαγνήτης μέσα σας. Ένα τέτοιο άτομο αναδύει άρωμα όλη την ώρα. Ο Σρι Γκανέσα εκπέμπει όλα τα είδη των αρωμάτων από ένα τέτοιο άτομο. Αυτό μπορείτε να το αισθανθείτε μόνο όταν ο Σρι Γκανέσα σας είναι εντάξει.

Δεν υπάρχει τέλος στην περιγραφή αυτής της μεγάλης Θεότητας μέσα σας. Είναι εδραιωμένος εκεί, είναι όλη την ώρα εκεί, περιμένοντας να εξαγνιστεί, να σηκώσει το κεφάλι Του, όπως ο λωτός στη λάσπη. Απλά το βοηθάτε με τον σεβασμό σας και θα είναι εκεί, αρωματισμένος μέσα σας. Είναι τόσο σημαντικό γι' αυτή τη χώρα όπου έχουμε σηκώσει το κεφάλι μας χωρίς παράδοση στο Βιράτα, στη συλλογικότητα, στον Σρι Κρίσνα. Έχουμε σηκώσει το κεφάλι μας, με τον Σρι Γκανέσα έχουμε σκύψει το κεφάλι μας, για όλα τα ευεργετήματα που μας έχει παραχωρήσει ο Θεός. Όλη η υπεροψία θα εξαφανιστεί στα πόδια από λωτό του Σρι Γκανέσα. Εκείνος θα μας δώσει σοφία. Εκείνος θα μας δώσει την αίσθηση της κατανόησης. Εκείνος θα μας δώσει τη δύναμη να ξεπεράσουμε την υπεροψία που βρίσκεται μέσα μας. Εκείνος μας δίνει τη γνώση.

Εκείνος μας δίνει το φως. Πολλοί άνθρωποι στην Ινδία λατρεύουν επίσης τον Σρι Γκανέσα, λέγοντας: «Σρι Γκανέσα, Σρι Γκανέσα, Σρι Γκανέσα», κάνοντας όλων των ειδών τα περίεργα πράγματα. Είναι σαν να κοροϊδεύεις τον εαυτό σου χωρίς λόγο. Είναι τόσο απλό να εδραιώσετε τον Σρι Γκανέσα μέσα σας. Αλλά πρέπει να καταλάβετε ότι είναι ζωτικής σημασίας, ότι εσείς που είστε Σαχάτζα Γιόγκις πρέπει να εδραιώσετε τον Σρι Γκανέσα, ο οποίος είναι η σιωπηλή δύναμη μέσα σας, που δεν μιλά. Είναι μια σιωπηλή δύναμη που δρα. Απλά μια δύναμη που είναι δυναμική χωρίς κανένα θόρυβο, χωρίς καμία επίδειξη. Αυτό θα σας πω σήμερα, αφού σας έχω πει όλα αυτά τα πράγματα μέσα από την καρδιά Μου, εσείς οι Σαχάτζα Γιόγκις θα εδραιώσετε τον Σρι Γκανέσα μέσα σας. Από σας, θα αναδύονται τέτοιες δυνάμεις που θα κάνουν τους άλλους ικανούς να εδραιώσουν το δικό τους Σρι Γκανέσα σε αυτή τη χώρα. Ο Θεός να σας ευλογεί.

Θα την ονομάσουμε Γκάουρι. Σήμερα είναι η μέρα του Γκανέσα, έτσι το όνομα Γκάουρι είναι το σωστό. Γεια σου. Τώρα την ημέρα του Ντιβάλι να λατρέψουμε τον Σρι Γκανέσα και την Σρι Λάκσμι επίσης, έτσι σήμερα καθώς λατρεύουμε τον Σρι Γκανέσα, πρέπει να λατρέψουμε και την Σρι Λάκσμι, έτσι ας την ονομάσουμε σήμερα Λάκσμι. Εντάξει; Σας ευχαριστώ. Κοιτάξτε αυτό το μωρό, δεν κλαίει. Είσαι ένα τόσο μεγάλο κορίτσι. Όμως βλέπετε, τα μικρά παιδιά δεν κλαίνε. Είσαι ένα μεγάλο κορίτσι…γιατί κλαις; Τι φοράς στα πόδια σου; Άσε με να δω. Κάνουν θόρυβο; Όχι; Μπορούμε να σου πάρουμε καλύτερα.

Άσε με να δω πόσο μεγάλα είναι τα πόδια σου. Άσε με να δω. Είναι πολύ μικρά, δεν είναι; Είσαι μεγάλο ή μικρό κορίτσι; Μικρό; Όχι, όχι, είναι μεγάλο, μπορεί να σταθεί όρθια, ας δούμε; Ας δούμε. Γεια σου. Έλα εδώ, έλα. Τι της συμβαίνει; Είναι πάντα έτσι; Θα την ονομάσουμε Σίντι. Αυτή είναι η δύναμη. Σίντι είναι ένα καλό όνομα. Εντάξει. Ο Θεός να σας ευλογεί.

Θα είναι εντάξει. Κοιτάξτε. Πάρτε μια φωτογραφία. Ο Θεός να σας ευλογεί. Ο Θεός να σας ευλογεί. Σηκωθείτε τώρα. Εντάξει. Πρέπει να σηκωθείτε. Έλα εδώ. Έλα εδώ.

Αυτόν θα τον ονομάσουμε Βινάγιακα. Αυτό είναι το όνομα του Σρι Γκανέσα, Βινάγιακα. Ποιος άλλος είναι εδώ; Έλα εδώ. Γεια σου. Θα τον ονομάσουμε Γκανάπατι. Ο Θεός να σας ευλογεί. Ελάτε εδώ. Θα τους ονομάσουμε Γκάουρι και Γκανέσα. Γκάουρι και Γκανέσα. Μπορείς να έρθεις; Το άλλο όνομα του Γκανέσα είναι Όμκαρα.

Θα τον ονομάσουμε Όμκαρα. Ο Θεός να σας ευλογεί. Έλα εδώ. Ωραία. Είσαι ο Όμκαρα τώρα. Εντάξει; Ωραίο όνομα, Όμκαρα. Έτσι τώρα… Ραμμά. Ραμμά είναι το όνομα της Θεάς, όνομα της Πάρβατι. Είναι το όνομα της μητέρας του Γκανέσα, Ραμμά. Ραμμά είναι εκείνη που παίζει στην καρδιά.

Τζάνακι, Τζάνακι. Σαρμίλα, Σαρμαντάινι, Σαρμίλα, Σαρμαντάινι Σαρμαντάινι είναι εκείνη που δίνει τη μακαριότητα. Δίνει τη μακαριότητα. Δίνει τη μακαριότητα. Σαρμίλα είναι το όνομα της Θεάς. Είναι εκείνη που δίνει τη μακαριότητα, Σαρμαντάινι, είναι εκείνη που δίνει τη μακαριότητα. Ο Θεός να σας ευλογεί. Μπορείτε να έρθετε εδώ για να βοηθήσετε με την Πούτζα.