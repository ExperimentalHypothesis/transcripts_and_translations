21 március 2002
Birthday Puja
New Delhi (India) | Translation (Hindi to English) – Reviewed

Születésnapi Puja, Új Delhi, India, 2002/03/21

Sokat tudtok tenni.

Hindi beszéd:

Figyeltem a szeretet nagyságát. Hogyan terjedt el minden zugba. Honnan hova jutott. Hány emberhez jutott el? Senki sem tudja. De megértettem az elvét. Létezhet-e a szeretetnek alapelve? A szeretetnek nincs alapelve.

Mint egy mindent átfogó Isteni Fény, a szeretet is elterjedt mindenhova. Nem vagyunk tudatában. Nem ismerjük. De a Mindenható szeretete kiterjedt az egész teremtésre, az egész világra. Ezt csak önmegvalósulásod megszerzése után tapasztalhatod meg, ismerheted meg. Hogy ez a szeretet. Ez Isten szeretete. Isten ereje csak a Szeretet. Csak a Szeretet ereje, az ami hatékonnyá válik. Ezt nem vagyunk képesek megérteni. Gyűlölni valakit; ellenségeskedést táplálni valaki iránt; rosszat kívánni valakinek; harcolni valakivel. Ez nagyon alacsony és aljas.

Sahaja jógik vagytok. A szívetekben csak szeretetet kell éreznetek. Semmi más. A mai országunkban uralkodó helyzet... Ha ezt nézzük, nem értjük, hogy a vallás nevében miért van annyi gyűlölet és erőszak. Mi történt. Mi szükség volt erre? Valami elindul, majd jön az elutasítás és az ellentmondás, és erre van egy reakció, amely erőszakosabb, mint az eredeti cselekvés. Ily módon az Isten iránti tudatosságotok és érzékenységetek lecsökken. Most meg kell próbálnunk megérteni, hogyan lehet növelni a Szeretet Lelkét. Hogyan fejezhetjük ki szeretetünket. És hogyan válhatunk azzá.

Az első feltétel, hogy gondoskodjunk gyermekeinkről. Mit tanítunk gyermekeinknek. Ha valaki pofont ad nekik, azt mondjuk neki, hogy menjen és adjon ő is? Éppen ellenkezőleg, el kell magyaráznunk, hogy az a gyerek nem érti. Ő nem rossz. Eljön és megint barátságos lesz. Mert a gyermekek szíve nagyon ártatlan és egyszerű. Egy pillanat alatt rendbe jön. És akkor megmagyarázhatjuk annak a gyermeknek, az hogy megvert, az rossz dolog. De nem szabad ugyanazt a rosszat tenni. A gyerek rájön, hogy a verekedés és a verés nem jó dolog. Ezt csak gyerekkorban lehet magunkba szívni. De ha a gyermekkortól kezdve, azt tanítják a gyerekeknek: „Muszlim vagy; hindu vagy, vagy ez vagy az vagy, ezt a gyerek nem képes megérteni. Úgy érzi, mindannyian egyformán nézünk ki. A vonásaink, a testfelépítésünk ugyanaz, akkor mit tanítanak nekem. Miért tanítanak ilyenekre az emberek? Ekkor kezd a megvetés, a kapzsiság és az összes ilyen rossz folyamat belénk jönni. Ezeknek a Sahaja Jógában el kell tűnniük. Teljesen el kell tűnniük. Akkor fogjuk tudni, hogy mi az Isten és mi kik vagyunk.

Angol beszéd:

A szeretetről beszélek nekik, Isten mindenen átható szeretetéről. Ő teremtette ezt az egészet. Ott van a hangulata. Ott van a szeretet érzése. De csak azok az emberek számára lehetséges, akik ártatlanok mint a gyerekek. Ha a gyűlöleted nagyon erős, senki sem tud megmenteni. Tíz bizonyítékod lesz, hogy a gyűlöleted jogos. És a végletekig elmész, hogy ezt igazold.

Országunkban, amit egy józan, békés országnak tartanak, léteznek olyan emberek, akik csak a gyilkolásban hisznek; ennek vagy annak a megölésében.

Így még ebben az országban is ahol nem hittek ezekben a dolgokban, az emberek már régóta megengedik maguknak az erőszak minden fajtáját. De alapvetően mi olyan emberek vagyunk, akik hisznek a békében, mert béke nélkül nem létezik növekedés. Teljes békének kell lennie. Ha béke van a szívetekben, ha béke van körülöttetek, egy gyönyörű nemzetté váltok. Nem félelemből, nem nyomás hatására, hanem belülről. Ha olyan emberek vagytok, akiknek teljes béke van a szívükben, nemcsak hogy nem féltek semmitől, hanem békét sugároztok. Békét adtok. Bárki, aki egy ilyen ember közelébe megy, békét, a béke érzését kapja.

Mindnyájan sahaja jógik vagytok. Mindnyájan megkaptátok az önmegvalósulásotokat. Tehát a lelketek a béke és az öröm vibrációit sugározza ki. Bárhol vagytok, békés vibrációkat sugároztok. Békét teremtetek. Különböző módokat találtok, hogy békét teremtsetek, hogy békés légkört alakítsatok ki. Nagyon fontos, hogy olyan módon kell fejlődnünk, hogy békét adunk másoknak és ennek a példájává válunk.

Nem tudom elhinni, hogy Delhiben ennyi önmegvalósult lélek lehet. Sosem gondoltam volna. Először is várnom kellett, amíg az emberek a megfelelő gondolatmenetbe kerültek, hogy megértsék a munkámat. Mivel függetlenné váltunk, és oly sok ember vesztette el az életét és vagyonát, mindezzel szembe kellett néznem. Magam láttam. És az emberek egyáltalán nem tudtak megbocsátani másoknak.

Tehát a megbocsátás az egy nagyon jó módja a mások fájdalmának, problémáinak megértésére, de ezt a mélységet magatoknak kell elérnetek. Ahelyett, hogy mérgesekké, bosszúvágyóakká váltok, ha ki tudjátok fejleszteni azt a békét magatokban, ha el tudnátok érni az elme békéjét az Isteni szereteten keresztül, akkor semmi mást nem kellene tennetek. Csak az a béke, ami bennetek van, most a szívetekben. Érezzétek. Békések vagytok, nem olyanok, akik könnyen megzavarhatóak. Soha nem fogtok magyarázatot adni azért, hogy megharagudtatok, vagy az emberek hangulatának elrontásáért. Nem fogjátok azt tenni. Ti vagytok azok, akik a harag és a buta bosszúvágy fölé emelkedtek.

Ezt nehéz elmagyarázni azoknak, akik nem önmegvalósultak, mert ha beszélek nekik, az nem tetszik nekik. Ha megkapják az önmegvalósulásukat, beszélhetünk velük.

Szóval az a legjobb, ha terjesztitek a Sahaha Jógát. Terjesszétek a szikek, a muzulmánok, a keresztények között, és különösen a hinduk között, mert azt érzem, hogy manapság a hinduk elveszítették a saját országuk és annak kultúrájának megértését. És ezért bosszulnak meg dolgokat. Nem értem ezt a fajta bosszút. De mit lehet tenni? Az emberek ma azon a szinten, alacsony szinten vannak, ahol nem értenek meg sok dolgot.

Például nem akarják, hogy az emberek Shri Ráma templomát egy bizonyos helyen felépítsék. Mivel nem sahaja jógik, nem tudom nekik megmondani, hogy ez az a hely ahol Shri Ráma született. Így teljes tiszteletet kell adnunk az inkarnációjának. Ha ezen a helyen született, akkor lehet érezni a vibrációkat, és miért tagadjuk a tényt és az igazat, csak mert nem akarják hogy felépítsék a templomot. Nagyon nehéz velük beszélni.

Amit meg kell érteni az az, hogy mit tett Babar értünk. Ki volt Babar? Egy külföldi volt, és ezt (épületet) még nem is Babar építette. Nem, nem ő. Valaki, aki neki dolgozott – egy katona, aki ezt felépítette, és ezért hívják „Babri Masjid”-nak. De nézzük csak, mi is történt ezzel a Mr. Babarral? Meghalt, de külföldről jött. Még indiai sem volt. És nem számít, hogy nem itt született. Úgy értem, hogy semmi köze ahhoz a helyhez, de biztosan tudom, és ti is fogjátok tudni, mert most érezhetitek a kezeteken, hogy ez a Babri Masjid a hely, ahol Shri Ráma született.

Most ha ott egy templomot akartok építeni, mi baj történhet az emberekkel? Mi történik velük, ha ott egy templom épül? Úgy értem, hogy ez csak a tisztelet és érzések kérdése. Én is tisztelem Ráma nevét. Mindenki tiszteli, mivel olyan enyhítő és olyan megnyugtató. De ahogy az emberek látják a dolgokat, úgy nehéz, nem lehet velük beszélni.

Most egy másik butaságról beszélnek, hogy Mohamed egyik hajszála Kasmírban van. Most valaki azt mondta, hogy ez nem az Ő haja. Honnan tudod? Mi a feltétele annak, hogy eldöntsétek, kinek a haja az?

Valójában el fogtok csodálkozni, amikor Kasmírban voltam, valahova mentünk a kocsival és hirtelen nagyon erős vibrációkat éreztem. Így megkérdeztem a sofőrt: „Miért nem megyünk erre?” Ő azt kérdezte: „Miért?” „Arra akarok menni.” Azt mondta: „Ez csak egy öreg utca és

néhány ember él ott.” „Nem számít, menjünk.” Egyre közelebb mentünk és néhány muzulmán ház állt ott, megkérdeztük tőlük, hogy: „Mi van itt?” Azt mondták: „Ez Hazrat Bal.” Még a neve is békét ad. Mohamed haja volt.

Most a hinduk nem akarnak tudni róla és a mohamedánok nem akarnak Shri Rámáról hallani. Nagyon meglepő. Mindnyájuknak megvan a saját boltja és a saját dolgaikat árulják, de nem értik meg, hogy bármit is árulnak, az ugyanaz, amit mások árulnak. Például azt mondják: „Allah.” Ki Allah? A Sahaj Jóga szerint Allah nem más mint Vishnu, és Vishnu inkarnációja Shri Ráma is. Így bármi, amit Allahnak hívnak, az maga Shri Ráma. Ezt csak egy sahaja jógi értheti meg. Ha most felteszitek a kezeteket, amíg beszélek, meglepődnétek, milyen vibrációk vannak, mert az Shri Ráma, aki Allah, akit a butaságotokkal akartok megsérteni.

Szóval butaság lehet a muzulmánok és a hinduk részéről is. A hinduk szintén nem értik. Valahonnan tudják, hogy ez Shri Ráma születési helye, nem tudom, valaki megmondta nekik. Vagy talán – nem tudom honnan tudják – nem ismerik a vibrációkat. Eddig nem találkoztam sok hinduval, akiknek lettek volna vibrációik – úgy értem azoknak, akiket fundamentalistáknak hívnak. Soha nincsenek vibrációik. Azon töprengtem, honnan tudják, hogy ez Shri Ráma „janma bhoomi”-ja? Talán valahogy megtudták. De nincs bizonyítékuk. A gond az, ha önmegvalósult lelkek lennének, vagy a legfelsőbb bíróság bírái lennének azok, vagy ha a kabinet lenne az, akkor lehetne velük beszélni. De ők mindnyájan, – hogy is mondjam – teljesen elzáródott emberek. Hogy lehet megmondani nekik, hogy ez a vita egy butaság? Tökéletesen rendben van, hogy Shri Rámához építenek egy templomot. De bármit mondanátok, a gond az, hogy először mindnyájuknak meg kell kapni az önmegvalósulásukat.

Épp most, amikor beszélünk, látjátok, nincsen elég önmegvalósult ember. Ti mindannyian önmegvalósultak vagytok. Valaki azt mondta el Nekem, hogy önmegvalósulást adott a „mahantas”-oknak, a mahantas-ok olyan emberek, akiknek szenteknek kellene lenniük, és

önmegvalósulásuk után mindegyikükről kiderült az igazság. Így nem tudta, mihez kezdjen velük. Ez mindenkivel megtörténhet, még a keresztény templomokban is, vagy a zsidóknál; mindenütt ezzel a problémával találkoztok. Ha önmegvalósulást adtok nekik, kiderül róluk az igazság. Így mi értelme van megzavarni mindazokat, akiknek hitük van bennük és azt gondolják, hogy ők milyen nagy emberek.

Egyedül a vibrációkon keresztül lehet őket megítélni. De szeretetből nem mondhatom meg nekik: „Ti nem vagytok önmegvalósult lelkek. Semmi jogotok nincs Shri Rámáról vagy Mohamedről beszélni. Ők sokkal magasabb szinten állnak."

A probléma most azok között az emberek között van akik tudatlanok és azok között, akiknek van tudásuk. Korábban nagyon nagy volt a szakadék. Régen csak egy ember volt önmegvalósult, akit megköveztek, megvertek, mindenfélét tettek vele. Most sokan vagytok. Ha az ügyetekért kiálltok – akár ebben az esetben is – senki sem fog rátok hallgatni.

Egy dolgot kérek tőletek. Adjatok önmegvalósulást az embereknek, amennyinek csak lehet. Nem az úgynevezett „spirituális” embereknek. Kiderül róluk az igazság, mi értelme van?

Ez egy általános dolog. Sokan mondták Nekem. „Önmegvalósulást adtunk egy papnak. Kiderült róla az igazság.” „Mi történt?” „Kiderült róla az igazság, Anyánk. Börtönbe került.” „Ez túlzás. Önmegvalósulás után börtönbe kerül.”

Szóval ez a gond. A szeretetben nem lehettek hipokritikusak. A szeretetben tiszta egyéniségeknek kell lennetek. Tisztítsátok magatokat. Meg kell változnotok. Ha még mindig haragudtok, még mindig kapzsik vagytok, ha mindezekkel rendelkeztek, a szeretet nem működik. Nem fog működni.

Tehát, hogy valakit az isteni értelemben szeressünk, először is meg kell értenünk az ártatlanság értékét. Miért szeretem a gyerekeket? Mert ártatlanok. Nem rendelkeznek ezekkel a dolgokkal. Mint például országunkban manapság kitört a járvány – a korrupció járványa. Ez nem egyszerű. Bárkit láttok, minden harmadik ember után ott van a korrupció járványa.

Miért? Mert pénzt akarnak. Rendben. Aztán mit csinálnak a pénzükkel? Nem tudják, hová rejtsék, így aztán beleteszik egy edénybe vagy akármibe, és a pénz elvész. Ha nem, akkor elkapják őket. Ez nem annyira fontos. Ami fontos az az, hogy „Miért kapzsik?” A gazdag emberek sokkal kapzsibbak, mint a szegények, mert a szegényekben legalább van valami istenfélelem. De a gazdagok nagyon kapzsik. Ez után szaladnak, az után szaladnak. Nincs vége. Nagyon meglepő, hogy megjelent ez az új betegség az országunkban.

Néhány embernek ez a betegsége még a Sahajaj Jógában is, vannak akik üzletet csináltak a Sahaja Jógából és pénzt keresnek. A kapzsiság a jobb oldalból jön és megmagyarázzátok azt. A jobb oldalon nincs hely a szeretetnek.

Ez a kapzsiság most annyira túlzó, hogy az egész országot tönkreteszi. Sosem tudunk fejlődni. Nem tudunk semmit sem elérni, mert mindenütt kapzsiság van, amikor azt az emberek elfogadják. De ha szeretitek az országotokat, ha van bennetek szeretet az országotok felé, akkor nem teszitek ezt. De ez a szeretet hiányzik. Szeretnek – de nem tudom, kit szeretnek. Úgy szeretik a gyerekeiket, hogy tönkreteszik az életüket.

A szeretetnek nincsenek határai. A szeretetnek határtalannak kell lennie. A határtalan szeretet, ami az egész világot átfogja. Ez az erő létezik, már működik, az egyetlen dolog, hogy az ügynökeivé kell válnotok, olyan emberekké, akik a szeretetet közvetíteni tudják. Minden jogotok megvan a szeretetnek ezen nagy gazdagságához és ezt mindenütt elterjeszthetitek. De azt találom, hogy az emberek itt is a pénzre gondolnak. A pénz a szeretet ellensége. Biztosíthatlak, ha a pénz érdekel benneteket, sohasem fejlődhettek a Sahaja Jógában.

Én reménytelen vagyok, ezzel egyetértek. Azt sem tudom hogy érdekeljen a pénz. Miért olyan érdekes ez? És az emberek nevetnek Rajtam: „Egyszerű dolgokat nem tudsz, még pénzt számolni sem.” Azt mondtam: „Tudom.” Meg tudom mondani így is, mennyi pénz van ott, de nem érdekel. Olyan sok más dolog van, ami érdekes. Látjátok a gyerekeket. Láttok rendes, kedves embereket. Az egész világon olyan sok csodálatos ember, csodálatos dolog van. Miért kell olyan sok figyelmet fordítani ezekre a jövő-menő haszontalan dolgokra? De azt kell mondanom, hogy ehhez ragaszkodnak a legjobban.

Úgy gondolom India a legrosszabb. Azt mondják, hogy India a legkorruptabb ország. Nem tudom, de sohasem találkoztam ilyen dolgokkal, de biztosan igaz. Ilyen alkalmakkor nagyon kedvező, ha úgy gondoltok a pénzre, hogy annak nincs értéke a számotokra, hogy értéktelen és meg fogtok lepődni, de sohasem fogjátok magatokat bemocskolni a pénzzel - egyáltalán nem. Ez egy dolog, amit a Sahaja Jógában meg kell kapnotok, hogy a pénznek nincs értéke. Nem érdekel benneteket a pénz. A ti pénzetek az, hogy hány ember van a Sahaja Jógában, hogy hány embert hoztatok a Sahaja Jógába, hányan kapták meg ezt az örömöt. Ezért nem fizettetek. Senkinek sem kell fizetni érte. Ez szabad és mindenütt áramlik. Olyan öröm-adó. Mit akartok még a pénzzel? Semmit. Pénzzel csak fejfájás, félelem és mindenféle probléma jár.

Így hasonlóan a Sahaja Jógánkhoz az életnek is szabadnak kell lennie, teljes szabadságnak és örömnek. Semmi miatt nem kell aggódni Semmi sem függ a pénztől. Láttam embereket, akik nagyon szegény körülmények között éltek, de nagyon boldogan és örömben. Míg azok, akiknek nagyon sok pénzük van, különösen külföldön, gazdag emberek, depressziójuk van vagy mindenféle fura helyzetben vannak. Öngyilkosságot követnek el. Miért? Ha a pénz lenne minden, akkor a gazdag országokban miért követnek el öngyilkosságot az emberek? Mit nyernek vele? Látjátok, mindig azon gondolkodnak, hogyan váljanak divatossá. Divatossá, mert ha nincs pénzed, nem lehetsz divatos. A divat ma nagyon közönséges, közönséges. Amiért sóvárognak az emberek. Ha nem lehetnek divatosak, azt hiszik, valami baj van velük. De ti nem, mert ti sahaja jógik vagytok.

Nos, látjátok hogy ilyen dolgok történnek, nektek mit kell tennetek? Sajnáljátok az ilyen embereket – nem megvetni, csak sajnálni. És meg kell mondanotok nekik: „Mit csináltok? Miért pocsékoljátok az időtöket? Ez a legjobb időszak arra, hogy elérjétek a legmagasabb életcélt, az önmegvalósulást. Miért futtok ezen dolgok után? Mi késztet arra, hogy ezt tegyétek?”

Úgy gondolom, hogy mindenütt áttörés van, és az emberek gondolkodnak, és ti vagytok azok, akiknek lehetőséget kell biztosítani nekik. Nagy méretekben ki tudjátok dolgozni.

Úgy értem láttam embereket, akikben semmi nincs. Akik nem spirituálisak. Nem azok, akik önmegvalósulást, vagy bármit tudnának adni. De csak azért, mert szociális munkát

végeznek, nagyon híresek. Mi a szociális munka? A szegények gondozása, vagy valami hasonló.

Amikor a szeretetetek, ami olyan hatalmas és olyan hatékony, elkezd dolgozni, azt fogjátok érezni, hogy valamit tennetek kell, és majd elcsodálkoztok, hogy mennyire megértik majd a Sahaja Jógátokat.

Eddig a Sahaja Jógával minden rendben van, az emberek nagyon kedvesek, kiválóak, szentekhez hasonlóak. De a hatásának láthatónak kell lenni, az embereknek látniuk kell a szeretetetek hatását. Először jön a megbocsátás. Meg kell bocsátanotok az embereknek. Teljesen buták. Épp most magyaráztam el, hogy mennyire buták. Emiatt nem kell aggódni. Ha eléggé bölcsek vagytok, akkor bölcsességgel kell a dolgokat megítélnetek, és nem kell olyan csapdákba esnetek, ahol úgy érzitek, hogy valamit a divat vagy hogy is mondjam, egy csoportosulás miatt kell tennetek.

Nincs rá szükség, mi sahaja jógik vagyunk. Önállóak vagyunk. Nincs szükségünk semmire, ha egyedül vagyunk úgy is jó, ha sokan vagyunk, úgy is jó.

Tudnotok kell, hogy nagyon magas szintet értetek el. Megérintettétek azt a szeretetet, az Egyetemes Isteni Szeretetet.

Fejezzetek ki többet ebből a szeretetből a mindennapi életben. Mutassatok többet ebből a szeretetből abban, ahogy másokkal bántok. Fejezzétek ki ezt a szeretetet úgy, hogy másokat boldoggá tegyen. Ez mind egy olyan dolog, amire gondolni kell. Hogyan vitatkozhattok, ha igazi sahaja jógik vagytok? Hogyan szidhattok meg másokat, ha ők sahaja jógik? Hogyan csaphattok be másokat, ha sahaja jógik vagytok? Nem lehetséges. Ilyen dolgok nem kell, hogy érdekeljenek benneteket. Ez azt jelenti, hogy megtisztultatok, hogy tiszták vagytok, „nimal”-ák vagytok. Senki sem érhet hozzátok.

Ez a fajta hozzáállás, tisztelet kell adjon nektek. Ilyen megértéssel kell önmagatokhoz viszonyulni. Mi a szerepetek? Mi a helyzetetek? Tudnotok kell, hogy önmegvalósult lelkek vagytok, és hogy önmegvalósult lélekként hogyan kell viselkednetek. Nem a bolondok egy újabb fajtája vagytok, akik versenyt futnak. Ráadásul nem is vagytok versenyben. Nem versenyeztek. Csak a saját szeretetetek és áldásaitok révén növekedtek. Tudom, hogy az áldások hogyan működnek. De először is ki kell érdemelni azokat az áldásokat, mert egyébként a szerető természetetek nem segíthet. Ezért mondta azt Krisztus, hogy olyanoknak kell lennetek, mint a gyerekek, hogy belépjetek az Isteni királyságba. Már az Isteni királyságban vagytok, de olyanoknak kell lennetek, mint a gyerekek. Olyan ártatlanok, annyira egyszerűek, kicsi dolgoknak is örülnek. Nem akarnak nagyon különleges dolgokat.

Nagyon meglepő, hogy a szeretetünk, amely az Isteni Szeretet által megvilágosodott, meg tudja változtatni az egész világot. Miképp volt ez az ötletem, és az hogy felvirágzott. Ha ebben segítetek Nekem, akkor biztos vagyok benne, hogy a Sahaja Jóga olyan dolgokat tud tenni, amiket más nem ért el.

Most hazamentek és gondoljátok át, amit most mondtam nektek. Gondoljátok át. Amire szükségetek van, az az önvizsgálat. Amire szükségetek van, az a megértés. „Mit értem el az életemben, mint sahaja jógi?”

És akkor majd rájöttök, hogy nagyon sokat tehettek. Sokat. És azt meg kell tenni. Isten áldjon meg benneteket!