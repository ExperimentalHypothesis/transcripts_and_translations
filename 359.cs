Sahasrára púdža: Otevření Prapůvodní Sahasráry, 05/05/1982, (Nekontrolováno), Le Raincy, Francie

Dnes je velký den pro nás všechny, pro hledající, protože poslední dílo Božského, – otevření posledního centra ve velké Prapůvodní Bytosti, se uskutečnilo 5. května 1970. Je to ta největší událost ze všech duchovních událostí ve vesmíru. Byla provedena s velmi velkou péčí a s příslušnými úpravami. Není v mezích lidského chápání, jak věci na nebesích fungují. Je to vaše štěstí a Boží láska, která tento podivuhodný zázrak vykonala. Bez této události by nebylo možné dát lidem masovou realizaci. Bylo by to možné udělat pro jednoho či dva lidi tu a tam, ale poskytnout takové masové probuzení by nebylo možné. Jak víte, v Sahasráře jsou sídla sedmi hlavních čaker. Je tam tisíc nádí nebo, jak se říká, plamenů a každý z nich má šestnáct tisíc sil. Každé nádí se stará o určitý typ člověka a pomocí permutací a kombinací všech těchto nádí je o lidské bytosti postaráno. Jakmile byla Sahasrára otevřena, celá atmosféra se naplnila ohromnou čaitanjou, vibracemi a na obloze se objevilo ohromné světlo a celá ta věc přišla na Zemi jako přívalový déšť nebo vodopád, s takovou ohromnou silou, jako bych byla nevědomá a omámená. Tato událost byla tak nečekaná a tak ohromná, že jsem byla ohromena a úplně jsem oněměla nad její velikostí. Viděla jsem, jak se Prapůvodní Kundaliní zvedá jako velká výheň, a tato výheň byla velmi tichá, ale měla hořící vzhled, jako když zahříváte nějaký kov a ten má mnoho barev, stejně tak se Kundaliní ukázala jako obrovská výheň, dá se říci, výheň, která je jako trychtýř, jak vidíte u uhelných elektráren, které máte na výrobu elektřiny; a táhlo se to jako teleskop jedno za druhým, takhle to vystřelovalo. A Božstva přišla a sedla si na svá místa, na svá zlatá křesla, a pak nadzvedli celý vršek, jako velkou kopuli, a otevřeli ji, a pak mě úplně promočil přívalový déšť a já jsem to všechno začala pozorovat a ztratila jsem se v radosti. Bylo to jako když umělec vidí naplnění svého výtvoru; cítila jsem radost z velkého naplnění. Po vyjití z tohoto krásného zážitku jsem se rozhlédla kolem sebe a uviděla jsem lidské bytosti tak zaslepené, že jsem zcela ztichla. Pak jsem zatoužila, abych dostala poháry, které bych mohla naplnit tímto nektarem. Ale uviděla jsem jen samé kameny. Sahasrára je nejkrásnější částí vaší bytosti. Je to velký lotos s tisícem okvětních lístků různých barev, které se objevují jako nafouklé plameny. Je to věc, kterou vidí mnoho lidí, ale vidět, jak se z ní valí tento přívalový déšť, bylo jako když se tyto plameny promění ve fontánu, fontánu barev a vůní. Dokážete si představit květinu, která kolem sebe rozlévá své barvy a vůně? Lidé toho o Sahasráře napsali velmi málo, protože vše, co viděli, bylo zvenčí a nebylo pro ně možné jít dovnitř. I když se dostanete dovnitř, pokud není celá Sahasrára otevřená, nemůžete vidět její krásu, protože když je celá uzavřená, pak jen projdete malým otvorem a dostanete se z ní ven. Ale představte si obrovský, velký lotos s tisíci okvětními lístky a vy sedíte uvnitř v koruně a díváte se na všechny ty okvětní lístky všechny krásně barevné a voňavé a pulzující blažeností a radostí. Setrvat v Sahasráře, na tomto místě, je ideální stav. Ale pak, po ztišení, jste naplněni obrovským soucitem a láskou a jste přitahováni k lidem, kteří dosud nepoznali, co je to mít oči. A tak se snažíte zaměřit svou pozornost na Sahasráru milionů lidí a pak začnete vidět problémy, které v Sahasráře existují. A i když si přejete otevřít Sahasráru, je to velmi obtížné, protože propojení Božského s lidskými bytostmi se musí uskutečnit prostřednictvím lidských bytostí. Síla může být u vás, ale musí být nasměrována skrze lidský prvek. Za celý svůj život jsem nepoznala mnoho realizovaných duší. Jak je získat? Jak to udělat? Začala jsem tedy vyhledávat lidi a potkala jsem jednu sedmdesátiletou stařenku, která byla velmi rozrušená kvůli něčemu velmi hrubému, a když ke mně přišla, cítila se velmi klidná. Její Sahasrára byla velmi vyčerpaná. A v mé společnosti myslela na něco jiného, ne na Ducha. A její mozek byl zahalen mraky a temnotou. Znovu a znovu jsem se ji snažila osvítit, ale svou realizaci nezískala. Většina lidí, kteří ke mně přišli na začátku, se přišla vyléčit. Tuto schopnost jsem měla od dětství. Dřív jsem také mohla dát realizaci několika lidem, ale museli být velmi upřímní, horliví. Nikoho takové kvality jsem nepotkala, protože jsem nežila v lese, žila jsem jako normální člověk mezi jinými normálními lidmi, a ti nebyli tak horliví, tak zapálení, a já jsem musela tuto práci vykonat mezi nimi. Jak s nimi mluvit o skutečném světě, který existuje, a o tom falešném, ve kterém žijí? A jedna paní, první, která získala realizaci, za mnou přišla, protože si myslela, že byla posedlá myšlenkou hledání, a u ní to zafungovalo. To ale nebyl nejšťastnější den, protože ona byla jednou z těch, kdo získá individuální realizaci. Díky této velké události by jich to mělo najednou získat mnoho. Měli jsme program v Bordi v 70. letech a tam nejprve jeden pán během večera získal realizaci. Druhý den ráno tam působily negativní síly a začalo se mluvit o prospěchářství. Vnímala jsem, že se vibrace zhoršují. Večer jsem zaujala velmi silný a pevný postoj. Měla jsem obrovský vztek. Nikdy předtím jsem se do takové zuřivosti nedostala a vyjela jsem na ně. Překvapivě dvanáct z nich získalo realizaci. To byl ten nejúžasnější okamžik. Pak ji získalo mnoho dalších, jeden po druhém. Tři z těch, kteří se vraceli, získali realizaci, ve vlaku najednou pocítili vibrace. Tak začala masová evoluce. Sahasrára je vaše vědomí. Když je osvícená, dostanete se do techniky Božského. Existují dvě techniky – technika Božského a technika, kterou se řídíte. Nemůžete jednat jako Božské, ale můžete použít Božskou sílu a ovládat ji. Například Božské dohlíží na veškeré vesmírné dění, každou sebemenší částečku řídí Božské. Když se vaše Sahasrára otevře a vaše Kundaliní se dotkne fontanelní oblasti, ve vaší Sahasráře je připravena jakási zážehová síla, a jakmile se fontanelní oblast otevře prostřednictvím brahmarandry, milost vašeho Ducha zažehne tuto zápalnou sílu a vaše nádí, se osvítí. Ne všechny, ale poměrně hodně, ne po celé délce, ale spíše po okrajích. Tak se vám dostane osvícení. Tolik věcí se děje také díky tomu, že se vašich sedm center nachází v Sahasráře. Díky světlu vidíte jejich vzájemné postavení. Totiž, vy to nevidíte, ale funguje to ve vaší vědomé mysli. Vaše vědomá mysl cítí, že ve vás dochází k integraci. Racionálnost, která je oddělená od srdce, se sjednocuje se srdcem. Stává se jedním s vaší pozorností. Kamkoli se vaše pozornost vydá, jednáte kolektivním způsobem. Všechny činnosti vaší pozornosti jsou požehnané. Pozornost sama o sobě je účinná. Vaše pozornost je velmi důležitá, vaše přání jsou ještě důležitější. Protože je to tak integrovaná věc, vaše přání a vaše pozornost se stávají jedním. Přejete si vše, co je dobré pro vašeho Ducha, a vaše pozornost směřuje k tomu, co vyzařuje duchovní sílu. Priority se velmi rychle mění. U lidí, kteří jsou primitivní a nevyvinutí, se to možná neděje, ale ti, kteří jsou rozumově nadprůměrně vyvinutí, mají ve skutečnosti pozornost, kterou se snaží otestovat. Nejprve chtějí zjistit, jak pozvednout Kundaliní, chtějí vidět, že je to logické. U vyrovnaného člověka nedochází k žádnému zpochybňování. Několik takových lidí je mezi námi. Prostě se tím stali a nikdy to nezpochybňovali. Prostě se usadili. Jsou nevinní, jsou inteligentní a především jsou duchovní. Ale ať už je nedostatek v kvalitě jakýkoli, lze ho napravit prostřednictvím vaší Sahasráry. Nejprve musíte odložit své ego, protože pokud je zde ego, tlačí na Sahasráru. Také superego je třeba omezit, protože to také tlačí na Sahasráru a působí bolest. Abyste tedy udrželi Sahasráru ve zdravém stavu, musíte pochopit, že je třeba změnit priority. Některým lidem to trvá déle, takže musí vynaložit určité vědomé úsilí. Existuje mnoho knih, pokud si je přečtete, doporučují činnosti namířené proti Bohu. Osvícené Sahasráře se to nelíbí, uzavře se. Je to jako jed. Nelíbí se jí, když se do mysli dostane jakákoli jedovatá myšlenka. Pokud se budete zabývat jedem, pak se opět uzavře. Stejně tak lidé, kteří jsou vznětliví, velmi vznětliví a mají všechny další problémy s egem, když se snaží potlačit Sahasráru, pak se také Sahasrára začne uzavírat. Lidé, kteří získali podmíněnosti od falešných guruů a špatných knih, možná od špatných rodičů, ze špatné země, ze špatného způsobu obživy, také nedovolí Sahasráře růst zdravým způsobem. Růst musí pouze Sahasrára, ne Duch. Čím je Sahasrára citlivější, tím více přijímá duchovní kvality Ducha. Ve skutečnosti je v Sahasráře vnímán mír. Také blaženost je v Sahasráře vnímána, protože ona je mozkem a mozek je ztělesněním našeho nervového systému, centrální nervové soustavy, samotného vědomí. Takže pouhým otevřením Sahasráry práce nekončí. Musíme mít více a více kanálů, které budou na tato nádí působit svými různými silami a které to mohou vypracovat náležitým systematickým způsobem. Avšak ti lidé, kteří se po realizaci oddávají zbytečným zlozvykům, brání proudění v nádí a skutečně jsou pro Virátu velmi škodliví. Takoví lidé by měli Sahadža jógu skutečně opustit a ušetřit nás, nebo by se měli požádat, aby odešli, a člověk by měl přerušit vztahy s takovými lidmi, kteří stojí proti tak velkému Božskému dílu. Ten, kdo se chce rozvíjet v Sahasráře, by měl vědět, že by neměl mít špatnou společnost, ale vždy by měl mít společnost ostatních sahadžajogínů. Neměl by mít vlastní dovolenou a vlastní čas, ale většinu času by měl trávit ve společnosti ostatních sahadžajogínů. Po Sahasráře, když jste nad Sahasrárou, můžete vidět, že je velmi důležité, aby všechny tato nádí byla pohromadě. A všechna centra a Božstva musí být udržována probuzená a integrovaná. Toho lze dosáhnout i vědomým úsilím, když budete sledovat sami sebe, své myšlenky. Začnete vidět své ego a své superego. Budete schopni vidět, jak sami sebe podvádíte a jak jste k sobě nepoctiví, jak sami sebe přesvědčujete, že jste velmi dobří, jak si užíváte jízdu ega. Sahadža jóga je pro lidi, kteří jsou Duchem, a proto musí vše ostatní odpadnout. Všechna nesprávná ztotožnění musí odpadnout. Člověk to může udělat prostřednictvím vědomé mysli, jak jsem řekla, že se můžete skutečně napravit, protože po realizaci se, cokoli si přejete, stává součástí Božského přání, a cokoli děláte, stává se součástí Božského konání. Takže je třeba si pamatovat, že vědomým úsilím můžeme odhalit sami sebe a zjistit, zda jsme v tom opravdu upřímní. Pokud je člověk upřímný, vidí, že kolektivita je jediným způsobem, jak rozšířit svou Sahasráru. K tomu je zapotřebí tolerance, moudrost a postavení proroka, kterým jste, a měli byste mluvit jako proroci. Ve skutečnosti se musíte vzdělávat. Jak mluví prorok? Není to neupřímné ani hrané, protože nyní jste probuzeni. Když nejste probuzeni, pak cokoli podobného děláte, je to umělé. Sahasrára je řídící, usměrňující a rozvíjející síla, a proto, aby byla absolutně připravena k růstu a expanzi, je třeba sledovat svůj vlastní růst. Nikdy neospravedlňujte své špatné činy. Pokud se začnete ospravedlňovat, ve skutečnosti o tom přemýšlíte. Na přemýšlení o sobě samých nemáme čas. Musíte myslet na druhé, protože druzí jsou také ve vašem mozku; a když začnete myslet na druhé, mluvit s nimi o jejich vzkříšení, vaše Sahasrára se určitě zvětší co do velikosti i citlivosti. Zvýší se i citlivost, přibude i hloubka. Je to jako strom, když roste, jeho kořeny se velmi silně rozrůstají. Musíte tedy vylézt ze své ulity a roztáhnout křídla. Všech nicotných myšlenek je třeba se vzdát. Musíte žít jako velmi, velmi velká osobnost, která musí poskytovat podporu, vedení, pomoc a probuzení tisícům lidí. Pokud tento Den Sahasráry ve Francii nastolí v této zemi novou dynamiku, jsem si jistá, že si najde cestu k lidem. Zazní to v jejich mozcích, jejich nevědomí to přenese do jejich bytí a oni začnou myslet po novu. Nyní dojde k novým průlomům a lidé začnou logicky směřovat k Pravdě. Dojdou ke správným závěrům. Upustí od všeho, co je neužitečné a zbytečné. Sahasrára je trůn Ducha a čím větší je král, tím větší je trůn. Způsob, jakým se chováte ke svému Duchu, se projevuje tím, jakou máte Sahasráru. V Sahasráře je umístěno sedm čaker, stanete se mistrem všech těchto sedmi čaker, a tak můžete dávat realizaci. A pak se můžete stát jemnou bytostí. Svým vědomým úsilím můžete vstoupit do bytostí druhých, pozvednout jejich Kundaliní a napravit je. Osvícení Sahasráry vám také dává nový pohled, díky němuž můžete vidět všechny sukšmy, všechny jemné věci v atmosféře. Když se začnete vyvíjet stále výš a výš, můžete vidět vibrace jako světla kolem sebe. Možná se o mnoho věcí nezajímáte, ale budete se divit, jak se stanete mistrem v mnoha věcech. Jako by váš mozek zhmotňoval vše, co jste si přáli. A to je to, co slíbil Krišna, který je ve skutečnosti Virátou. Takže se stanete pánem svého mozku, protože ve skutečnosti je pánem mozku Duch. Čím více začnete přivádět Ducha do své pozornosti tím více se Sahasrára zvětšuje. Její světlo se rozšiřuje a vy se stáváte mocnějšími sahadžajogíny. To je ta největší věc i pro Všemohoucího Boha, když vidí, že k tomu došlo, takže může prozatím odložit svůj hněv a zlobu; aby mohl lidem odpustit jejich chyby, tvrdohlavost a dětinské lumpárny. Nechť se člověk pozvedne, aby spatřil slávu a velikost svého Otce. Nechť má tolik síly, aby mohl snést Boží soucit. Nechť se Sahasrára rozvine do takových rozměrů, že je schopen realizovat Božské působení prostřednictvím své vlastní vědomé mysli. Sahasrára má jednu mantru, a to „Nirmala“, což znamená, že musí zůstat čistá, ryzí a neposkvrněná. Právě to je vaším úkolem, snažit se ji udržovat čistou a neposkvrněnou. A to bude určitě znamenat další krok, další zrychlený skok do nové dimenze mnoha dalších lidských bytostí. Je mi velkým potěšením být dnes v Paříži, aby se pozornost celého světa soustředila na Paříž, na Francii, na tuto zemi, která je skutečně prokletá; zanedbávaná všemi Božstvy, protože lidé zde opravdu velmi chybovali. Nechť se všechna Božstva usadí v této zemi, protože toto je pozornost, a jakoukoli pozornost jí věnujeme, je nám hlášeno prostřednictvím Sahasráry. Tedy Sahasrára Francie může být otevřena, a proto by pozornost Francie měla být zaměřena na Ducha a na věčný život. Je to velmi důležitá země, proto jsem se rozhodla, že se tento den bude slavit právě zde. Nyní je odpovědnost francouzských sahadžajogínů mnohem větší. Musí změnit své metody a způsoby. Měli by být velmi mírní, jemní a zdraví lidé a zároveň by měli být velmi silní sahadžajogíni, aby v nich ostatní, když je uvidí, našli tuto vyšší kvalitu. Před dnem Sahasráry jsme měli tak vydařené sezení, mám z vás velkou radost. Nechť vám všem Bůh žehná. Nyní žehnám všem ostatním centrům, která se modlila a modlí; aby jim byla dána velmi rozvinutá Sahasrára, osvícená, která je oddělí od jejich malých skořápek. Nechť se rozšíří natolik, že splynou s celkem. Nechť vám všem Bůh žehná.