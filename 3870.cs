4 října 1987
Rama Púdža
Les Avants (Switzerland)
Šrí Ráma púdža: Den Dassera, 04/10/1987, Les Avants, Švýcarsko

Dnes ve Švýcarsku oslavujeme korunovaci Šrí Rámy na den Dassera.

V tomto dni Dassera se toho stalo hodně. Tím nejdůležitějším bylo, že Šrí Ráma byl „korunován“ v tento den za krále. V tento den také zabil Rávanu. Mnozí mohou říci: „Jak to, že mohl zabít Rávanu a tentýž den být korunován?“ Tehdy jsme v Indii měli nadzvuková letadla - -to je fakt - a to letadlo se jmenovalo „pušpak“, což znamená „květina“. Jmenovalo se pušpak a mělo obrovskou rychlost. Takže po zabití Rávany přijel se svou ženou do Ajódhje a téhož dne byl korunován. Devátého dne uctil Bohyni, aby získal sílu - Šakti - pro své zbraně a desátého dne zabil Rávanu. Můžete si tedy představit, jak velice pokročilí byli lidé v době Šrí Rámy a Jeho království. Důvodem bylo, že král byl inkarnací. Taktéž byl, jak popsal Sokrates, dobrotivým králem.

Příběh Šrí Rámy je celkově velmi zajímavý a my nyní o Něm máme krásné seriály, vyrobené naší televizí v Indii, které se prodávají za velmi dobrou cenu. Možná bychom vás mohli všechny jedním podarovat, až tam přijedete. Říká se, že příběh o Rámovi byl napsán předtím, než se narodil. Dokonce předtím, než o tom byl nějaký náznak. Věštec Válmíki celý ten příběh Šrí Rámy sepsal. Narození Šrí Rámy a to vše mělo původ v Agním, ohni a On byl zrozen v dynastii Súrja, to je Slunce. S tím vším byl zrozen z požehnání Agního, což je oheň a také byl narozen v dynastii Súrjů. Byl jedním z nejmírnějších avatárů, jakého jsme kdy měli. Je známo, že byl velmi - anglicky řečeno - zdvořilým člověkem, ve smyslu sankóča, to znamená, že by zašel až do té míry, aby na sebe raději převzal problém, než aby řekl ostatním, aby něco udělali. Stále máme v Indii takové lidi.

Jako jsme měli premiéra, Lála Bahádura Šastrího ten, když seděl v místnosti a seděli tam lidé a měli tam něco na elektřinu, řekněme světlo a podobně a on chtěl, aby se vypnulo, nepožádal nikoho, aby to vypnul. Pomalu vstal ze své židle, došel k vypínači a prostě ho vypnul, tak, aby nikoho nemusel o nic žádat. To je jedna z největších kvalit Šrí Rámy, že nikoho nenutil, aby něco pro Něj dělal, aby někoho pro ten účel využil a také nic nenařizoval. Víte, byl požehnáním ohně a zrozen ve Slunci. Avšak co shledáváme u těch lidí, kteří byli zrozeni možná ve velmi nízko postavených rodinách, v negativních rodinách, v levostranných, jak to můžete nazvat, se všemi možnými problémy, že mají strašnou Ádžňu a strašnou surjadu. Člověk, který byl zrozen ve Slunci, musí být obzvlášť pokorný. Je tím, kdo ukazuje, že se ho nic nemůže dotknout. Nic mu nemůže způsobit, aby se cítil, že je cosi velkolepého. Tedy, když sledujeme Jeho další život, On byl velmi skromným člověkem. Nyní jsme viděli lidi, kteří se pokoušejí ostatními opovrhovat: „Nemám tě rád”, „Nelíbí se mi to”, „To není dobré“, „Je to velmi náročné“, to je známka toho, že takový člověk má velmi nízký charakter, nemá vůbec žádný charakter, je charakterově ubohý.

Každý, kdo má nějaký charakter, projevuje ho tolerancí, kterou má vůči ostatním lidem. Intolerance je známkou osoby, která je obzvláště egoistická a je nafoukaná, je tu ješitnost. Šrí Ráma byl velice milován lidmi ve státě, kterému vládl, měl tu nejkrásnější manželku - - dceru nejctěnějšího otce, Džanaky a byl milovaným synem svého otce. Ale byl tak skromným člověkem, tak pokorným člověkem, že v celé Jeho povaze vidíte krásu. Například – jel na malém člunu, když odcházel do vyhnanství. A ten, který Ho převážel, byl obyčejný lodník. A ten lodník se cítil velmi rozrušen, že sedí před králem Ajódhje a že nemá patřičný oděv. Tak Šrí Ráma, který sám nebyl oblečen v ničem jiném, než ve „valkalasu“, což je oblečení, které nosili vesničané nebo lidé, kteří žili v primitivních oblastech, je to jen druh listů, který mají. Musel to nosit, protože Jeho matka, macecha, požádala o tento druh laskavosti Jeho otce. A pak mu Šrí Ráma prostě řekl: „Proč si děláš starosti?

Nosím toto. Už nejsem králem. Sedím před tebou takto. Měl bys být docela potěšen. A Já opravdu nevím, jak tu loď kormidlovat, zatímco ty víš, jak tu loď řídit, tak proč by sis měl dělat starosti?“ Stejně tak vyzdvihoval lidi, které bychom nazvali společensky nízko postavenými, na velmi vysoký piedestal, což ukazuje, jak si lidských bytostí vážil. On sám je nazýván Maryjáda Purušóttama, což znamená toho, který musel vědět, jak daleko vůči komukoliv zajít, maryjády. Jak s někým mluvit, jak se k někomu přiblížit. My však nacházíme lidi, kteří se špatně chovají dokonce vůči svým manželům, vůči svým ženám, vůči svým dětem, vůči každému a také mimo domov se chystají na druhé skočit. To je naprosto proti Rámovi. Je to jako Rávana.

Ba ani Rávana takový nebyl. Nebyl takové povahy, protože určitou dharmu v sobě měl. On byl realizovaná duše, ale stal se rakšasou, protože se stal arogantním, ale dokonce ani jeho arogance se nedá srovnat s mnoha moderními lidmi a moderními dívkami a muži, které slyším a vidím a je překvapující, že opravdu Rávanu překonali. Rávana měl jenom deset hlav, ale někdy cítím, že moderní muži nebo obzvláště ženy mohou mít sto osm hlav. Ta arogance a množství výrazů nenávisti jsou tak absurdní a způsobují, že člověk vypadá tak zbytečný. Ale viděla jsem takové lidi velmi běžně a i do Sahadža jógy se jaksi vplížili. Ve skutečnosti Bůh Všemohoucí takovými lidmi opovrhuje. Doprovázíte-li Ho dál v Jeho životě, vidíte, že šel a ve vesnici, kde velmi stará žena, která patřila k primitivní třídě lidí a měla velmi málo zubů, přinesla jakési malé ovoce, říkáme mu „jujuba“ a ona to přinesla a dala Mu to se slovy: „Šrí Rámo, pohleď, mám je pro Tebe. Nemám nic jiného. A tyto, všechny jsem je ochutnala.“ Víte v Indii, když něco vložíte do úst, je to „utišta“, nikdo se toho nedotkne.

Ale ona řekla: „Všechny jsem je okusila, nakousla jsem je svými zuby a viděla jsem, že žádná z nich není kyselá.“ Věděla, že Šrí Ráma nemá rád kyselé ovoce, takže: „Žádná z nich není kyselá a můžeš je mít.“ Myslím, že kdyby se to stalo někomu na Západě, ošklivě ho ztlučou. Šrí Ráma hned přispěchal a vzal si z její ruky bobule jujuby, políbil jí ruku a řekl: „Dobře, dobře, vezmu si je.“ Snědl je s velkým nadšením. Lakšmana byl na tu ženu poněkud rozzloben: „Co se to tu děje?“ Sítadží řekla: „Ó, to Ti tolik chutnají?“ On řekl: „Ano, ale nic Ti nedám.“ Ona na to: „Nikoliv, Já jsem Tvoje polovička. Musíš Mi dát.“ Dal jich tedy několik Sítadží a Sítadží jedla: „Jéé, to je ale dobrota! To, co jím, je jako nebeský nektar.“ Lakšmana pocítil velkou závist. Řekl: „Švagrová, mohu mít taky trochu?“ Řekla: „Ne. Nemohu Ti dát. Popros svého bratra. Nedám Ti. Sama mám velmi málo.

Proč nepožádáš svého bratra?“ Šel tedy k bratrovi a řekl: „Mohu mít ještě nějaké?“ Šrí Ráma se usmál a dal mu tu bobuli jujuby, která byla ochutnaná nebo dotýkaná či prokousnutá zuby té prosté ženy, která byla vlastně podle bráhmanských zákonů Indie vyvržencem. Přívětivost Šrí Rámy, způsob, který užíval, aby se lidé cítili dobře, je podobný, řekla bych, například ústřici, která, když se jí dostane do ulity malý kamínek, vytvoří jakousi lesklou kapalinu a pokryje ho lesklou kapalinou. Aby se cítila dobře, přetvoří ho v perlu. On tedy neusiloval o své vlastní pohodlí, Ráma byl trošku odlišný, když chtěl z každého udělat diamant nebo perlu tak, aby ten druhý člověk zářil a aby krásně vypadal a takovým způsobem se On cítil dobře. Máte-li vstřebat Jeho vlastnosti, nejdřív musíme pochopit situaci, do níž byl Šrí Ráma zrozen. Šrí Ráma je umístěn na pravé straně vašeho srdce, na pravé straně, v pravém srdci. Je tam umístěn. Tedy v lidské bytosti žádné pravé srdce není. Když někomu řeknete, že zde je pravé srdce, řeknou: „Cože, cožpak existují dvě nebo tři srdce?“ V naší Sahadža józe máme tři srdce: jedno je levé, druhé je pravé a jedno je střední. Tedy pravé srdce je velmi důležitá věc.

Pravé srdce se stará o celé plíce, o obě plíce, celý hrtan, o průdušnici, o nos, o jeho vnitřní část. O vnější stranu se stará - můžeme říci, že vzhled je dán Šrí Krišnou, ale jeho vnitřní část je celá vytvořena Šrí Rámou. Jsou totéž, ale jeden působí jako vnitřní část, druhý jako vnější část. Z vnitřní části vám to dává uši, což dělá Šrí Ráma. Dává vám oči, vnitřek očí. Je tedy tak důležité mít vnitřní část v pořádku, spíše než vnější stránku. To je příklad Šrí Rámy, který se nikdy nestaral o vnější stránku nebo vnější vzhled nějakého člověka. Protože přišel před Šrí Krišnou, snažil se vystavět vnitřní stránku lidské bytosti. Takže můžeme říci, že přes to, že je v pravém srdci, působí prostřednictvím vaší Hamsa čakry a částečně prostřednictvím vaší Višudhi čakry z její vnitřní strany. Protože Šrí Krišna, je ze své vnitřní strany Šrí Ráma, což jest Šrí Višnu.

Takže když někdo řekněme nevypadá dobře podle západních norem, podle Mne jsou západní normy spíš směšné, protože západní normy nevypadají ani jako Krišna nebo Šrí Ráma. Jako osoba byl Šrí Ráma velmi zdravý, vysoký člověk s rukama sahajícíma až ke kolenům, „adžanabav“, říkáme tomu, že má „adžanabav“ a byl boubelatý, oba byli boubelatí. Museli být zavalitými lidmi, přestože byli zrozeni z Agního, On byl zrozen z ohně, ale voda je hlavním živlem Šrí Višnua. Tedy byli všichni boubelatými lidmi. Nebyli hubení jako tyčky podle moderních představ, kdy máme být hubení jako tyčky a jako lidé s tuberkulózou. Neznamená to ale, že všichni obtloustlí lidé jsou hodní. Vždycky logicky uvažujeme, že obtloustlí lidé jsou, když to Matka tak říká, pak zavalití lidé jsou dobří. V tom to není. Vnitřní stránka toho, co říkám. Vnitřní stránka toho je prostě opačná.

Vnitřní stránka je naprosto krásná a zcela plná lásky, laskavosti a vřelosti. Když některý člověk tyto vlastnosti nemá, je to známkou člověka, který vůbec není sahadžajogínem. Člověk, který je velmi hlučný, hovoří nápadně, hlasitě mluví, směje se na nevhodných místech, musí být poloviční blázen - nemůže být sahadžajogínem. Pohleďte na tu měkkost Šrí Rámy, jdoucí až do extrémů, čemuž říkám „sankoča“- etiketa, zdvořilý, ale v angličtině není „zdvořilý“ to správné slovo pro „sankoča“. Kdysi, když bojoval s Rávanou, odstřeloval šípy jednu za druhou z jeho deseti hlav. A když jednu srazil, pak srazil druhou, ta první se vrátila, protože (Rávana) měl určitý druh požehnání, že ho nikdo nemůže zabít ranou do hlavy. Lakšmana tedy řekl: „Vždyť víš, že tento Rávana nemůže být zabit odstřelováním jeho hlav, tak proč ho nestřelíš do srdce?“ On odpověděl: „Důvodem je, že právě teď je v jeho srdci Mahálakšmí, Síta. Síta sídlí v jeho srdci. Jak ho mohu udeřit do jeho srdce? Jelikož je tam Ona, mohla by být poraněná.“ „Tak k čemu je střílet mu na hlavu?“ On řekl: „Protože když ho začnu rychle zasahovat do hlavy, jeho pozornost se tam přemístí.

A jakmile přejde jeho pozornost do jeho hlavy, pak ho mohu střelit do srdce.“ Vidíte toho sankoču? Podívejte se na toho sankoču, na způsob, jak mluvil. Teď máme – Tino, co je to s tebou? Proč se po celou dobu takhle směješ? Nemůžeš zůstat zticha? Co je tady k smíchu, ohledně některých věcí, kde se nemáš co smát. Buď zticha! Nyní, co se stalo, že byl jednou tak laskavý, když velmi odporná žena Šúrpanaka, přišla, aby Ho sváděla. A řekla to, že Ho přišla svádět, řekla: „Rámo, proč se se mnou neoženíš?“ Myslím, dávat takové osobě jako Ráma, který je Maryjáda Purošóttama, dávat takové hrozné otázky. Někdo by ji opravdu praštil, když ne něco jiného.

Šrí Ráma se smál. Řekl: „Madam, lituji. Mám manželku a vyznávám pouze jednu manželku, „éka patnivrat“. Tak se omlouvám, že si vás nemohu vzít.“ Ale poťouchle říká: „Dobrá, Můj bratr je támhle. Svou ženu zanechal v Ajódhji. Můžete se Ho zeptat.“ Tak šel k ní a zeptal se, šla k Němu a zeptala se: „Lakšmano, proč se se mnou neoženíš? Stala se velmi krásnou. Sama se proměnila v krásnou ženu. Musela jít do nějakého salónu krásy, nebo něčeho podobného, ale sama se takto předělala a byla tam. A On se na ni díval tak rozzlobeně a říkal: „Ty, hnusná, proč dáváš takovou otázku?“ A uřízl jí nos.

Bylo to v Násiku, když jí ten nos uřízl a proto Násika znamená nos, a proto jste byli v Násiku, což je místo, kde jí uřízl nos. Byl velmi rozzlobený. Ale Ráma nebyl. Řekl způsobem, který je velmi přesvědčivý : „Víte, mám manželku a jsem člověkem, který věří pouze své jedné ženě.“ Další Jeho vlastností bylo, že byl velmi zásadový. Nikdy nebyl vrtkavý jako Šrí Krišna. Šrí Krišna byl diplomat a diplomacie je velmi proměnlivá. Styl Šrí Krišny byl odlišný. Ale... Proč? Co je s tebou? Proč, co je to?

Pojď a sedneš si tady. Pojď na tu stranu vedle Tiny. Pojď a sedni si na druhou stranu. Proč na ni mluvíš. Jdi a sedni si dozadu. Jdi. Už mi způsobila velmi ošklivou chvíli v Púně a teď je tady. Když mluvím, prosím, nemluvte mezi sebou. To je to nejmenší, co pro Mne můžete udělat. Viděli jste nějaké Indy, aby se takto chovali?

Velmi to ruší. Soustřeďuji se na vás, proč se nesoustředíte na Mne? Je v pořádku, pokud je nějaký vtip, cokoliv – že se smějete. Nemohu pochopit, k čemu je potřeba mluvit mezi sebou. Dobře. Promiňte, že jsem to musela říct. Víte, ve chvíli, kdy hovořím o Šrí Rámovi. Šrí Ráma by to neřekl. Ale v Sahadža józe nemůžete jednat jako Šrí Ráma, někdy musíte také být jako Parašurama, jinak se věci nevyřeší. Tedy, když s tím pokročíme v jeho charakteru, který byl tak nádherný, zjistíte, že byl tak zásadovým člověkem.

Cokoliv řekl, to po celý život prováděl. Například řekl: „Jsem tím, kdo věří v jednu ženu - éka patní vrat.“ Tedy měl velice hezkou ženu, nepochybně, velmi krásnou ženu, ale Ona odešla k Rávanovi a On zůstal sám. Když chtěli začít určitý druh jadžni (oběti), nazvané rádžasúrja jadžňa, která byla zaměřena k podrobení celého světa, požádali Ho: „Musíš se oženit, protože musíš mít svoji ženu.“ On řekl: „Ne, nemohu se oženit, protože žádná nemůže být jako Moje manželka a nemohu se oženit. Mohu se vzdát tohoto druhu jadžni, ale nemohu se znovu oženit.“ Tak Oni tedy řekli: „Dobře, je tedy možné udělat jedinou věc, udělat zlatou sochu Síty a můžeš použít tuto sochu jako představitelku manželky.“ Řekl: „S tím souhlasím.“ Sundal všechny své ozdoby, všechno, udělal tu sochu a vykonal tu jadžňu. Cokoli tedy řekl, toho se důsledně držel. Ve své dharmě byl dokonalý. Jiná příhoda se udála, když se Síta ztratila. Nikdy nespal, nikdy nespal na posteli, vždy na Matce Zemi. Nikdy nespal v posteli, vždy na Matce Zemi. Bolest, kterou měl kvůli svojí manželce, velmi dobře popisovali všichni indičtí básníci.

A když Ho nakonec Síta opustila velmi tajuplným způsobem - prostě zmizela v Matce Zemi, protože Matka Země Ji zrodila, tak zmizela v Matce Zemi - pak se Šrí Ráma stal naprosto ztracený a skočil do řeky Sarayu a zmizel ve vodním živlu, z něhož povstal. Tento muž se tedy musel vzdát své manželky. V tomto kontrastu můžete vidět stoupající a klesající vlnu osobnosti. Společnost, ve které žil, stát, kterému vládl, protestovaly proti manželce, která žila s Rávanou. A veřejnost o tom začala mluvit. On, jako dobrý král rozhodl, že by Ho Jeho manželka měla navždy opustit. A poslal Jí nádherný povoz se svým prvním ministrem a svým bratrem Lakšmanem, který Ji sesadil z trůnu. Vzal Ji ven a řekl Jí, co se přihodilo a že ho Šrí Ráma požádal, aby Ji vzal do ášramu Válmikiho. V důsledku toho se velmi rozrušila, ale protože byla Ádi Šaktí, tak se nemusela obtěžovat. Řekla: „Prostě Mě tady nech.“ Osoba s velkou sebeúctou.

Neřekla: „Ne, ne, ne, ne, půjdu za Ním. nebo: Budu Ho žalovat. Půjdu k soudu, abych získala všechny Jeho peníze. Jak se opovažuje Mne vyhodit.“ Nic takového. To je ušlechtilost ženy. Laskavě řekla: „Dobře, musíme nyní poslechnout Tvého bratra. Jsem Tvoje švagrová a jsem také starší. Nyní poslechni Mne. A jako Tvoje švagrová Ti říkám, že nyní musíš jít. Nech Mě tady samotnou a nechci, abys šel se Mnou dál, abys Mne s někým deportoval.“ A to byla těhotná.

Když se to stane tady, mohou se ovšem stát hrozné věci, ale když se taková věc stane v Indii, manželka se zabije nebo to nebude schopná snést. Domnívám se, že obojí je totéž a sice únik. Když není agrese, pak je ústup. Ale Ona řekla: „Ne, musím porodit ty dvě děti. Umím se o sebe postarat, dobrá. On to udělal taktně, Já nejsem ničím a prosím, řekni Mu, aby si o Mne nedělal starosti.“ A řekla Šrí Lakšmanovi o Šrí Rámovi: „Dobře, dávej na Něho pozor, to je vše, co si přeju.“ Dále řekla hlavnímu ministrovi, mantrimu: „Musíš se postarat o království.“ Pohleďte na tu důstojnost, na tu vyrovnanost, pohleďte na charakter, na osobnost Šrí Rámy. Byl nazýván Maryjáda Purušóttama. A pohleďte na Jeho manželku. Vyrovnala se Mu ve všem všudy. Když byla v zajetí u Rávany, Rávana byl tak vystrašený z Její Šakti, že se Jí nedokázal dotknout.

Pokoušel se Ji postrašit, řka: „Tohle udělám všem ženám Indie. Tohle udělám všem ženám na světě. Budu dělat všechny tyto strašné věci. Podruhé se narodím. Budu se chovat nemravně.“ Ona řekla: „Dělej si, co chceš. Nemůžeš se Mne dotknout.“ Nemohl se ani dotknout Její ruky, byl tak vyděšený. A když Hanumana přinesl prsten Šrí Rámy, ukázal Jí ho a řekl: „To je prsten Šrí Rámy.“ Řekla: „Ano, vím. Jak se má?“ On řekl: „Dobře.“ To byly všechny otázky, které měla ohledně sebe. On tedy řekl: „Matko, mohu Tě vzít na záda. Snadno Tě mohu odnést.

Vlez si na Moje záda a Já Tě vezmu.“ Ona řekla: „Ne, nepůjdu s Tebou. Je to Můj... Je to Šrí Ráma, který je statečným králem, On by měl sám přijít, bojovat s tímto Rávanou, zabít ho, protože je zlý a pak s Ním se vší slávou půjdu.“ Nebyla z ničeho vystrašená. Pro Ni bylo důležité, aby byl ten Rávana zabit. Je hnusný a měl by být Rámou zabit. Na ženu tak velká odvaha. Když vidíte obě strany, budete překvapeni tím, jak mocnou věcí je charakter ženy. Není to reagování toho druhu: „Můj manžel je takový, a proto jsem taková já“ nebo: „...můj manžel mi neudělal toto, proto jsem taková. Můj manžel odešel, tak já končím. Co si počnu bez svého manžela?“ Nic takového. Stojí na svých nohou.

Řekla Hanumanovi: „Ne,“ zůstala na svých nohou a řekla: „Když Ráma přijde a toho zloducha zabije a odstraní toto zlo z této země, pouze tehdy si Mě může odvézt. Nechci jít s Tebou. Nechci uprchnout. Nechci utéci. Nikoliv. Budu tomu tady čelit sama.“ Na ženu je to velice mnoho, aby toto řekla, když je uvězněná v žaláři strašného člověka nebo na místě, které je pro Ni velmi nebezpečné, aby řekla: „Nepůjdu. Ať se pokusíš o cokoliv, ať zkusíš jakýkoliv trik, ať řekneš cokoliv. Já nepůjdu.“ Jen si to představte. A Rávana byl tak hrozný chlap. Prováděl Jí všechny možné věci a Ona zůstala naprosto klidná a tichá a čekala na manžela, že se vrátí.

Můžeme pomyslet na takové ženy v moderní době? Tak o sobě přesvědčených, tak velice v rovnováze, tak plné sebejistoty a síly. Toto je poselství života Šrí Síty. Dobrotivost Šrí Rámy se ukázala, když začal lidem panovat. Byl tím, kdo pečoval o potřeby lidí. Pro Něj bylo důležité, aby lidé, kterým vládl, byli šťastní a radostní. Staral se o ně s velkou láskou. Měl dva syny, o které po krátkou dobu pečoval, protože se ztratili se svojí matkou, Sítou a oni jsou těmi, kdo Ho našli tím, jak je Válmiki naučil zpívat Rámájanu. Šli do Ajódhje a zpívali Rámájanu. Ráma šel s nimi.

A jednoho dne, při jedné z jadžní, když chytili koně Šrí Rámy, shledal Hanumana, že je nemožné přemoci tyto dva chlapce a nemohl to pochopit. Tady se musí nyní popsat charakter velkého Hanumany. Šel říct Šrí Rámovi: „Nechápu, že se těm dvěma chlapcům nemohu postavit. Nevím, kdo jsou.“ Tak tam Šrí Ráma šel. A ti chlapci stáli se svými luky. Objevila se před nimi Šrí Síta a řekla: „Nemůžete bojovat. On je vaším otcem.“ To způsobilo, že si to Hanumana uvědomil, a řekl: „Dobře, mohu teď bojovat se Šrí Rámou. Proč vás takto opustil?“ Pohleďte na sladkost Šrí Hanumany, který byl tak velkým oddaným, tak velkým oddaným Šrí Rámy. Viděl, že: „On spáchal bezpráví na Mojí Matce“ a stál si za tím. Je to od Šrí Hanumana velmi hezké, že to udělal.

Hanumana je, jak víte, je archandělem Gabrielem, který je nevinností, prostotou a dynamikou. Jeho dynamika je taková, že jakmile se narodil, prohlásil: „Raději to Slunce sním, protože Slunce spaluje lidi v Indii.“ Tak šel a spolkl Slunce. Lidé museli říci: „Víš, přesto, že Slunce spaluje, je velkou pomocí. Prosím, osvoboď Slunce. Proč jsi ho snědl?“ Takže On Slunce uvolnil. Hanumana strávil celý život ve službách Šrí Rámy. A byl takový oddaný bhakta Šrí Rámy. Zde je také rozdí v tom, že Hanumana měl navadha siddhi, navadha siddhis, devět siddhi, anima, ganima, raguma - všechny možné síly - že se mohl stát malým, mohl se stát velkým, mohl.... Měl tolik schopností. Nehledě na všechny tyto siddhi a množství sil, které měl, tak Ho Šrí Ráma jednou požádal: „Můj bratr Lakšmana je zasažen a je na tom velmi špatně.

Myslím, že právě umírá. Tak jdi a získej určitý druh sandžívanu, druhu byliny, kterou chci potřít Jeho hlavu.“ On tam tedy šel, hledal a nemohl ji nalézt, takže popadl do ruky celou horu a dal ji Rámovi: „Teď si vyber, Já nevím, nemohu ji najít.“ To je Hanumanova Šakti. A se všemi těmito silami byl tak skromným a oddaným člověkem. To je známkou silného sahadžajogína. Kdokoliv, kdo je silný, musí být skromný a nenásilný. Mahátma Gándhí říkával: „K čemu je nenásilí slabocha?“ Slabý musí být nenásilný, co je na tom tak velkolepého? Ale to je politika, či druh ochrany, kterou má. Slabý člověk tedy musí být nenásilný, protože se nemůže postavit tváří v tvář, nemůže protestovat. Ale nenásilí silného je známkou skutečného nenásilí. Ti, kteří jsou silní, pokud jsou nenásilní, tak to znamená, že jsou si docela jistí svými silami.

Takoví lidé, jsou přesvědčeni o svých silách, proč by měli útočit na druhé? Pouze stojí: „Dobře, pojď, copak chceš?“ Ba, i když to řeknou, lidé utíkají. Tak ti, kteří jsou násilní, zlostní, nakvašení, vyskakují si na každého, mučí každého, každého obtěžují, jsou lidmi, kteří mají velmi slabý charakter. Jejich charakter je slabý. Kdyby jejich charakter byl v pořádku, pak by všechny tyto věci nedělali. Je to známka člověka, který je buď posedlý a dělá to pod vlivem této posedlosti nebo je tak slabý a posedlý svým hněvem proto, že nemá tolik sil, aby něco snesl. Tou nejsilnější je Matka Země, protože má sílu snášet. Ten, kdo má sílu snášet, je silný. Ten, který nemá žádnou sílu snášet: „Nemohu to snést. Nemám to rád.

Já toto...“ Takový člověk je pro tuto zemi neužitečná věc a někdy si myslím: „Proč je Bůh stvořil?“ Je to bolest hlavy, mít nějakého takového člověka blízko sebe: „Tohle nemohu jíst. Toto se mi nelíbí.“ Proč jste potom zde? Ani vás nemá nikdo rád. Nikdo nemá rád takového člověka a to je důvod, proč takový člověk pořád říká: „Tohle se mi nelíbí. Tamto se mi nelíbí. Já...“ Takže síla člověka spočívá v tom, jak věci snáší. Kolik můžete snést, kolik můžete podstoupit, aniž byste to pociťovali? Řekněme například, že v džungli jste šťastní. Když jste v paláci, jste šťastní, když máte tuto barvu nebo tamtu barvu pleti, když jste této rasy nebo tamté rasy, máte-li tento druh života či tamten druh života, můžete to snášet. A tato síla snášet určuje váš formát, hodnotu pro Sahadža jógu.

Není to o předvádění, neznamená to trpět, nemáme říkat: „Takto trpím.“ Ne, netrpíte. Je to jen tak mimochodem. Člověk, který požaduje veškerý komfort, člověk, který chce žít v samém luxusu, ale ne s nějakým nedostatkem nebo nedokonalostí, ten člověk je žebrák-chudák, řekla bych, v každém smyslu slova. Domnívám se, že nejlepší věcí, jak se zbavit problémů, je nemít je - ve smyslu: „Neřídím, nemám tedy problém s řízením. Nikdy netelefonuji, tak nemám problém s telefony. Nechodím do bank, tak nemám problém s bankami.“ Nejlepší je: „Nemám žádné příjmy, tak nemám žádné problémy se zdaněním příjmů.“ Nemějte prostě cokoliv, co vám dělá starosti. Proč to chcete mít? Mít něco a pak se tím trápit? Zdá se to velmi zvláštní, že se velmi snadno něčeho, co vás na tomto světě trápí, můžete zbavit. Nepotřebujete tedy takovou věc mít na své hlavě.

Ale i když slovo  ́problém ́- obzvlášť v evropské společnosti - je velmi obvyklé slovo ani v angličtině jsme se nikdy toto slovo  ́problém ́ neučili. Víte, slovo  ́problém ́ se používalo, jen když jsme se učili geometrii, geometrické problémy, ale nikdy jsme nevěděli, že existuje  ́problém ́ v životě. Později, když jsem přišla do styku s evropskou společností, říkali: „V tom není problém.“ „Toto je problém.“ Za den přinejmenším stokrát užijí slova  ́problém ́. Tedy pro problémy je řešením nemít tu věc, která vám problémy způsobuje. Můžete se vzdát čehokoliv. Můžete se vzdát, čehokoliv chcete, pokud víte, jak se od toho odpoutat. Mnoho lidí přichází a říkají Mi: „Matko, my máme ego. To je ten problém.“ Řekla jsem: „Tak se ho zbavte.“ Domnívám se, že je to jednoduché, proč ho máte? Víte, jako kdyby chtěli říci: „My máme potíž s touto věcí, ale pořád na ní lpíme.“ Například: „Bojíme se krokodýla, ale chceme svou nohu strkat do krokodýlí tlamy. A máme problém, že krokodýl naši nohu sežere.“ Takže se toho zbavte.

Ale oni budou zkoumat krokodýla, otevírat mu tlamu a strkat do ní nohu a pak přijdou za Mnou a řeknou: „Matko, my máme problém. Moje noha je v krokodýlově tlamě.“ Abyste se dostali do problému, musíte s ním začít. Ale když s ním nezačnete, jak dostanete problém? Například, lidé mají velmi směšné, hloupé problémy. V dnešní době. První problém, který někdo může mít: „Ó, musím mít své šaty upnuté.“ K čemu je to potřeba? Žádný problém. Noste je, tak jak jsou. Kdo se na to dívá? „Vidíte, tam jsou všichni lidé s upnutými šaty.“ Nestarejte se, co je tam.

Když nejsou vypasované, tak a tak... Pro ně je to problém. Jsou to takovéto pošetilé věci, uvidíte velmi směšné věci. Ale myslím si, že největším problémem, který máte, jsou vaše hodinky. Ve Švýcarsku bych to neměla říkat. Víte, například je problém, že teď musíte jet na letiště... Jakmile někomu řeknete, že musíme jet na letiště, tedy přesněji řečeno, Já musím jet, vy nemusíte, každý začne jaksi skákat, jako když stojíte na skákacím prkně. Vidíte všechny, jak takto poskakují. „Co se děje?“ „Matko, musíte jet na letiště.“ „Tak dobře, musím jet. Ale co se děje s vámi?“ „Je tu problém.“ „Jaký problém? Musím jít Já. Vy pouze víte, že vůbec nemusíte jít a nemusíte na letiště chodit.

A pokud to letadlo přiletí a nevezme Mne, nevrátím se, abych vám přidělala starosti, zůstanu v hotelu. Nedělejte si starosti.“ Ale proč jste kvůli tomu tak vzrušení? Ten způsob, jak jsou lidé vzrušení, že musím stihnout letadlo, někdy pociťuji tak, že se Mne chtějí zbavit. Tedy to je problém pro lidi, kteří jsou velmi úzkostliví. Nyní předpokládejme, že řeknu: „Já vím, že Mi letadlo neuletí.“ Vím to, protože vím mnoho věcí. Takže nemám žádné problémy, ale předpokládejme, že když si i myslíte, že možná nestihnete letadlo, tak ho možná nestihnete. Ale pokud ho stihnete, je to v pořádku. Když ho nestihnete, je to v pořádku. Tak kde je problém? Buď vás vezme nebo vás nevezme.

Co je mezi tím? Stále nechápu, kde je problém. Buď se to vyřeší nebo se to nevyřeší. Držte se dvou možností. Jsou pouze dvě možnosti. Co je třetí možnost, která vám dělá ten problém? Řekněte Mi. Řekněme, že Mi někdo dluží peníze, dobrá, tak buď Mi je dá, nebo Mi je možná nedá. V čem je problém? Problémem je, že to nazýváte problémem a chcete se vyhnout tomu, abyste čelili pravdě.

Když se pravdě postavíte, poznáte jednu věc, že uvidíte, že nyní mi tento člověk musí peníze dát. Dobře, půjdu a budu tomu čelit, řeknu mu: „Pane, musíte mi ty peníze dát. Musíte Mi zaplatit. Je to vaše povinnost a pokud Mi nezaplatíte, děláte chybu.“ Zajděte za ním, postavte se mu tváří v tvář a řekněte mu to. Ale vy to nechcete udělat. Budete sedět doma: „Bože, to je problém. Víš, mám problém, ten člověk mi nehodlá dát peníze. Bože, to je problém.“ Když budete sedět tady, po celou dobu tlouci hlavou, jak je dostanete? Když se tomu přímo postavíte, budete překvapeni, že tu není kvůli ničemu žádný problém. Řekněme, že vaše auto selže.

Tak selže, vystupte, těšte se pěkně sami sebou, dokud někdo nepojede kolem a nevezme vás s sebou. Nebo předpokládejme, že vás nikdo nesveze, dobrá, zůstanete tam přes noc. Co na tom? Žádný tygr vás nepřijde sežrat. A když vás tygr musí sežrat, sní vás. V čem je problém? Stále ho nevidím. Nevidím v tom problém. Když vás tygr musí sníst, je to už souzeno, že tygr musí jíst. V žádném případě nikdo neumře.

Narodíte se znovu. Když se na to podíváte z tohoto úhlu, pak budete překvapeni, že většina problémů neexistuje. Jsou jako bubliny, vytvořené vaším vlastním myšlením, vlnami našeho myšlení: „Toto je problém. Tamto je problém.“ Jako když dnes řekli, že není žádná hala na to a to datum. Dobře. „Kde máte tu halu?“ „Tady.“ „Když žádná hala není, udělejme to na volném prostranství.“ Tedy způsob, jak to udělat co nejlépe, je způsob, který vám ukazuje Šrí Ráma. Podívejme se nyní, jakým způsobem nám pomohl. Šrí Ráma nám se svým charakterem, se svou vyrovnaností, klidem a se svou mírností a sladkostí ukázal, jak by měl být král dobrotivým králem a současně velmi milujícím manželem a milujícím otcem, i člověkem v dharmě, ale kromě toho sešel dolů do Maháráštry. Všechny ty záležitosti zařídil tak, aby mohl jít do Maháráštry bosýma nohama, aby tu zemi provibroval, protože sahadžajogíni jednoho dne přijdou do Maháráštry, a Maháráštra musí být navibrovanou zemí. V Ajódhji si nikdy nezul své střevíce, protože tam byl králem.

Ale když On i Šrí Síta, oba dva, když přišli do Maháráštry, zuli si boty, aby ji navibrovali. Na své cestě uviděl velký kámen, který nebyl ničím jiným, než ženou zakletou v kámen, Ahíljou. A On způsobil pouhým dotekem, že znovu ožila. Zrovna tak, jako by jen mimochodem dělal jedno po druhém, ale byl to smysl Jeho života, aby tam šel. A ten, kdo napomohl velikému dovršení v nás, je tento Šrí Ráma. Šrí Ráma ručí za pránavaj, což je životní dech, který vdechujeme. Pro tento životní dech a tento životní dech, když se ohřeje, musíme vědět, že už nejsme se Šrí Rámou. Z vašeho nosu musí foukat chladný vzduch i z vašich úst. Nevím, jak je to u vás u lidí, ale Mně se to stává po celý čas. Když se rozzlobíte, nozdry se zvětší, zduří a horký vzduch, horká slova i všechno horké, žhavé oči, všechno takhle stoupne, pokřiví se a vy se stanete zuřivým Rávanou.

Jelikož jste zapomněli krásu povahy Šrí Rámy. To, co udělal pro naše srdeční centrum, je největší věc - - že do našeho nitra vložil otcovství. Protože Šrí Ráma představuje otcovství. Musíte se nyní rozhodnout, jakým typem otce jste. Ti lidé, kteří nejsou dobrými otci, si rozvinou problémy s pravým srdcem. Také ti lidé, kteří nejsou dobrými manželi, si také rozvinou pravé srdce. Pravé srdce je tak důležité, protože obzvlášť na Západě, kde je podnebí tak zvláštní, se musíte zdržovat uvnitř místností a po celou dobu být zavřeni, takže v té době vnitřně vyschnete, pokud nemáte tu sladkost, tu vřelost a tu laskavost Šrí Rámy a dostanete se do potíží s astmatem. Tolik lidí zemře na Západě na astma. Vrcholem toho je, že bojujete se svými ženami, špatně s nimi zacházíte, berete jim jejich peníze, podvádíte je s jejich penězi a každým způsobem je trápíte. Pak se to stane ještě horší.

Tak to musí mít cosi společného s penězi v tom smyslu, že Sítadží byla Šrí Lakšmí a Sítadží byla tou, která byla silou Šrí Rámy. Takže Šrí Lakšmí se také na vás rozzlobí, jste-li špatný otec nebo špatný manžel. To je důvod, proč je Gruha Lakšmí velice důležitá. Ale žena musí být Gruha Lakšmí. Neměla by být nějaká dračice a pak předpokládat, že na ni bude manžel laskavý. Pak se to kazí. Je to velmi špatné. Žena musí být Gruha Lakšmí, krásná žena s velmi něžnou povahou, která mluví se svým manželem velmi 'sankoča' způsobem a rovněž se stará o děti, stará se o rodinu a stará se o hosty, kteří přijdou do jejich domu. Ale pokud podporujete a stojíte o takové ženy, které jsou k ničemu (což znamená, že v kolektivu by měly být dobré), pokud kolektivně nebudou působit dobře, pokud jsou v kolektivu agresívní, pokud budou v kolektivu ostatní mučit, pak by se takové ženy neměly vůbec povzbuzovat, ale měly by pak, jak říká Tulsidás, dostat nabito. Je to záležitost, která v moderní době vypadá velmi špatně, pokud se něco takového řekne, že ženy by měly být zbity v případě, že mají takové vlastnosti, které je diskvalifikují od toho, aby byly Gruha Lakšmími.

Samozřejmě není žádná potřeba bít, ale chci říci, že musíte vyhnat všechny ty badhy ze svých žen, je to velmi důležité, protože jinak, pokud selžete v oné aktivitě, jak udržet své manželky ve správných kolejích, můžete nakonec dostat také pravé srdce a astma. Protože vaše manželka a vy jste částí společnosti. A společnost má určité zákony, které jsou velice důležité. Existuje cosi jako šrí dharma, existuje cosi jako pati dharma, existuje cosi jako mátá dharma, pitá dharma, všechno má dharmu. Muži, kteří trápí své manželky, mají velmi špatné srdce. Stejným způsobem ti, kteří nahrávají svým manželkám, mají také velmi špatné pravé srdce. Musíte být v rovnováze. Jste manžel a ona vaše manželka a oba jste odpovědní za udržování velmi dobrých rodinných vztahů. Není to jednostranné. Není to pouze manžel nebo manželka, ale oba dva by měli být takoví, že konají podle své přirozenosti ženy a muže a respektují jeden druhého, vzájemně se milují, sdílejí vzájemně jeden s druhým vše a existují způsobem, aby lidé viděli, že zde jsou dvě kola vozu, jedno nalevo, jedno napravo, není tu žádná nerovnováha.

Jsou si rovni, ale ne podobní, jak jsem vám mnohokrát říkala. Tedy v případě Šrí Rámy On svoji ženu opustil. Když došlo na Sítu, Ona Ho také opustila. Ale opustila Ho, jak má žena odejít a On Ji opustil, jak má muž odejít. Ona Ho také opustila. Ale způsobem, který je pro ženu vhodný. A On to učinil způsobem, který je vhodný pro krále. Stejným způsobem žena, když koná, musí konat jako žena. Stejnou věc může dělat, jak ji udělá muž, ale musí být žena a muž musí být muž. Tedy toto je Maryjáda Purušóttama, což je ten, který je nejvyšší mezi všemi muži, což jsou všechny maryjády, všechny hranice, které zachovává.

Hranice jsou takové, že nezkoušíte podmanit si ostatní nebo nezkoušíte zabrat jejich místa. Viděla jsem například ty, kteří byli agresívní, také se předvádějí na našich programech, vždy jsou první přede Mnou. Jsou tam, jakmile otevřu bránu, budou tam někde stát. Budou ve všem první. To není maryjáda. Měli byste být v pozadí. Měli byste..., jsou to lídři, které jste dostali, ti mohou sedět vpředu. Snažte se být vzadu. „Chci být první...“. Kdysi jsem řekla: „nejprvnější z prvních.“ Znáte příběh o nejprvnějším z prvních.

Stanete se nejprvnějšími z prvních a to se vám stane, pokusíte-li se předvádět. A znám je všechny, kteří jsou takoví. Být v pozadí je nejserióznější věc, kterou máte udělat. Jít první dopředu, první skočit dopředu, stát u dveří, když Matka přichází, víte... Jakmile toho člověka uvidím, říkám: „Ó, zase je tu.“ Někteří dělají ártí kvůli tomu, aby se předváděli, někteří házejí květiny, aby se předváděli, že musí být první. A tak, či onak, získají také postavení, kvůli svému prosazování a požadavkům. Lídři musí být opatrní a nedávat tyto okázalé povinnosti lidem, kteří Mne skutečně kvůli své aroganci velice dopalují tím, jak se vytahují. Musím vám dnes vzhledem k okolnostem říci jednu věc, že se musíme rozhodnout, že pokud lídři nemají manželky, které jsou skromné, které jsou laskavé, které jsou soucitné a které jsou Gruha Lakšmími, které jsou velmi příjemné ke kolektivu, budeme muset odvolat manžela, stejně jako manželku z lídrovství. Nemůžeme mít lídry, kteří mají hrozné manželky. Nemůžeme, protože manželka lídra je jako matka. Popisuje se pět typů matek, jedna z nich je ta, která je manželkou gurua nebo lídra.

A pokud má lídr manželku onoho typu, je ze všech ohledů lepší, aby odstoupil. Aby svou ženu polepšil. Aby dělal, co je možné. Dokud ona nebude v pořádku, neměl by on být lídrem. Je to velmi důležitá věc, protože jsem viděla, že takové ženy podrážejí muže, nejen to, ale podrážejí Sahadža jógu. Sahadžajogíny a celou organizaci Boha. Musíme tedy být opatrní a ženy by měly pochopit, že pokud jsou opravdovými manželkami lídrů, musí být obzvlášť hodné, laskavé, štědré, účastné, starající se, zcela mateřské a neměly by tolerovat nesmysly a měly by opravovat, pokud lidé chybují. Neměly by na nikoho žalovat svým manželům, neměly by na sebe přebírat odpovědnost za věci, o nichž se předpokládá, že jim nepřísluší. Pokud nejsou na této úrovni, nejsou lidem k ničemu a nemají být co hrdé na to, že jsou manželkami lídrů. Ze života Šrí Rámy se toho dozvídáme spoustu a rovněž ze života Sítadží.

Oba dva pro nás toho tolik udělali, předvedli takový velkolepý život. Ve svých životech trpěli a trpěli a trpěli. Žili ve vesnicích. Žili v pralese. Když byli králem a královnou, neznali nikdy, co je nepohodlí. Celou cestu šli na bosých nohou. Prošli všemi možnými útrapami života. Síta byla unesena Rávanou, který byl hrozným člověkem. Ona musela žít s rakšasou, dovedete si to představit? Žila s rakšasou a tam ukázala svoji velikost.

Charaktery rozdílných vlastností, jako Síta a Šrí Ráma, ukazovaly doplňující se vlastnosti, které zde jsou, zcela doplňující a pokud tomu tak je, pak jsou vztahy muže a ženy v Sahadža józe nádherné. Takto by to mělo být. Zjišťuji, že někteří lidé jsou velmi pěkní. Někteří lídři jsou obzvlášť hodní, ale manželky mohou být velmi tvrdé, mohou být velmi přísné nebo by mohly být velmi zlomyslné, mohly by být nepříjemné, sobecké. S těmito vlastnostmi v Sahadža józe růst nemůžete. Je to takové štěstí a příležitost, že váš manžel je lídr, nejvyšší člověk ve vašem národě v Sahadža józe a vy se musíte vyrovnat jeho důvtipu, schopnostem a jeho jménu, jinak žádnou autoritu nemáte. Proto vám v tento den Dassera musím říci, rozhodněme se, že budeme v Sahadža józe mít Rámrádž (Rámovo království), kde je laskavost, kde je láska, soucit, bezpečí, mír, radost, kázeň mezi sebou. Celé ukáznění je uvnitř nás. O Šrí Rámovi chci říci, že On sám se podrobil kázni maryjád. Stejným způsobem bychom se my sami měli podrobit disciplíně maryjád.

Je to velmi skvělá věc, že se to mělo stát ve Švýcarsku, protože Švýcarsko nejvíc potřebuje požehnání Šrí Rámy. Způsob, jak to pokračuje ve vaší zemi, tyto velmi sobecké, neštědré činnosti pokračují a ničí všechny chudší národy tímto druhem sobeckého postoje, velmi omezeného postoje, postoje velmi nízké úrovně, vůči financím těchto chudších národů. Je důležité, je pro nás dnes velmi důležité, abychom se modlili za osvobození srdcí těch lidí, kteří jen masakrují. V těchto moderních dobách nemáme války, ale oni finančně vraždí lidi, zabíjejí je tím, že je připravují o jejich vlastní peníze a jejich vlastní dobrotivost. Pokud tedy má přijít Rámarádž - Rámovo království, pak se má Ráma zrodit v srdcích lidí, kteří jsou u kormidla. A takto se musíme modlit ke Šrí Rámovi: „Buď laskavý a milosrdný, tak aby ses mohl zrodit v srdcích těchto lidí.“ Nechť vám všem Bůh žehná! Mohu prosím mít trochu vody? Nevím, jak jsem dnes mluvila, protože je taková spousta vibrací, že je to velmi obtížné. Mohu mít trochu vody, prosím. Děkuji vám.