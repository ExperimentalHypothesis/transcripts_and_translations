54. Doğum Günü için yapılan Puja, Sahaja Yoga'yı Kalp Yoluyla Anlamak, Mumbai (Hindistan), 21.03.1977

... en saygıdeğer Sahaja Yogi, Yargıç Vaidya ve onun sevgili eşi. Bay Bakshi, (...bantta kesinti...) Dhumal, arkeolog Bay Gavin Brown, Hint Dili Profesörü ve Kabira edebiyatının ustası olan Dr. Pramila Sharma ve jeolog Bayan Jane Brown, onlar Cambridge Üniversitesi'nden; ve bilge başkanımız Bay Zachre, ayrıca gelip şarkı söyleme nezaketini gösteren zarif şarkıcı Bayan Shobha Gotu ve kendisi Marathi dilinde Bana şöyle dedi: "Ben başka bir şey yapamıyorum, bu yüzden Anne, Sizin için sadece iki tane bhajan söyleyeceğim." Buraya gelen tüm Sahaja Yogiler, burada bize katılan ve Benim bu dünyevi doğum günümü kutlayan diğer herkes... Çok müteşekkirim, çok minnettarım, büyük bir neşe ve mutlulukla doluyum. Ve bunu görmekten dolayı vibrasyonlarım gözlerimden yaş olarak akıyor, bu Kaliyuga'da da, sadece vibrasyon olarak bilinen bu soyut bir şeyi onlara veren bir Anne'ye minnettar olan insanlar var. Aslında size Ben vermiyorum... Ben veremem ya da alamam, buna şaşıracaksınız. Bu sadece Benim aracılığımla yayılır. Bu Benim 'swabhava'mdır [doğuştan gelen tabiatım]. Bu şekilde olmak zorunda, bu Benim elimde değil. Bu var olan bir 'varlıktır'. Bunu, siz başka bir şey haline getiremezsiniz. O kendi başına hareket eder; çalışmaya devam eder. Hepinizi sevmekten kendimi alıkoymam, Beni aşar. İnsanların nefret etmeyi nasıl öğrendiklerini bilmiyorum. İnsanları sevmek için bile Benim yeterli zamanım yok. Yirmi dört saati çok daha az buluyorum!

İnsanların nasıl oturup manipüle ettiklerini ve buz gibi bir tavırla nasıl nefret dolu olabileceklerini düşündüklerini, bunun nasıl olduğunu bilemiyorum. Nefretin, kendinizi ve başkalarını yok etmekten başka bir gücü yoktur. Bugün sizden her zaman sevgiyi düşünmenizi rica ediyorum. Sevgi, tamamen bilgidir. Bilgi de tamamen sevgidir. Bunların ötesinde hiçbir şey yoktur. Eğer bilginiz varsa, siz bu sevgi testinden geçmek zorundadır. Eğer bir kişiyi tanıyorsanız, bu sizin üzerinizde hiçbir kayıt oluşturmaz çünkü siz onu dışarıdan tanıyorsunuzdur ama eğer bir kişiyi seviyorsanız, o zaman bu kişiyi her şekilde/tamamen tanıyorsunuz demektir. Onu o kadar iyi tanırsınız ki, ondaki her şeyi olduğu gibi bilirsiniz, bunun yolu budur. İşte bu bilgi, bizim 'para'-bilgi (para-en üstün, ulu) dediğimiz şeydir. Aramamız gereken bilgi budur. Tüm bu kitaplar, sadece buna yönelik işaretlerdir. Onlar bize "devam et, devam et" diyen kilometre taşlarıdır. Onlar Tanrı'nın krallığına girme sorununu çözmezler. Sizden ricam, hepinizin içinizdeki Tanrısal olanı, içinizde olanı ve sizden (dışarı) taşmaya çalışan Tanrı sevgisini, anlama aşamasına gelmeniz ve bunu etrafa yayma ve verme hissiyatının tadını çıkarmanızdır. Vermek, en büyük neşeye ve zevke sahiptir. Almanın, hiçbir zevki yoktur. Ve siz aldığınız zaman, vermeye başlarsınız. Sayın Dhumal'ın, Rahuri'de nasıl çalıştığından bahsettiğini duymuşsunuzdur. Rahuri'de, Rahuri Üniversitesi'ne giderken, yakınlardaki köyde bulunan insanlar, arabamızın o yöne gideceğini biliyorlardı. Onlar sıradan köylüler. Hiçbir Yoga okumamışlar; vibrasyonlar için sizin aldığınız bu hislerden başka bir şeyde anlamıyorlar. Bu öznel bir bilgidir. Bunun kelimeleri yoktur.

Bu, sizin parmaklarınızda, varlığınızda hissettiğiniz öznel bir deneyimdir - Tanrı'nın mutluluğudur. Giderken arabada bir sarsıntı hissettim, çünkü pek çok insan yolda yatıyordu ve bazıları yolda durmuş arabayı durduruyordu ve 'Jai' [Zafer] diye bağırmaya başladılar. Şaşkına dönmüştüm! "Benim bu arabada olduğumu nereden biliyordunuz?" diye sordum. "Mataji, Siz bize vibrasyonları verdiniz. Bizde vibrasyonları getiren arabanın, bu araba olduğunu biliyorduk. Bu yüzden, şimdi burada Sizin (arabadan) inmeniz gerekiyor", dediler. Sadece arabadan indim; hepsini kucakladım ve Sahaja Yogilerimiz ise, diğer uçta bekliyorlardı. "Önemli değil" dedim. İşte Sahaja budur - böylesine sevgi dolu insanlar! Ve o anda, bir zamanlar sizin Rama ile nasıl olduğunuzu - insanlarla, çok sade olan insanlarla, 'Shraddha' [İnanç] ile çok sade bir kalbe sahip olan insanlarla, bu insanlarla bu şeyleri nasıl hissettiğinizi, onların sizin sevginizi nasıl aldıklarını ve bunu nasıl hissettiklerini, düşündüm. Bu dünyada herkesin sevgiye ihtiyacı vardır; sevgi olmadan var olamazsınız. Tüm varlığınız sevgi üzerine kuruludur. Ve bu ülkedeki herkesin şunu anlamasını diliyorum: kalbinizde sevgi olmadıkça, dışarıda bir şey yapmaya çalışmayın çünkü eğer onu yaparsanız kısa sürede bunu bulursunuz. Her insan sevginin ne olduğunu anlar. İçinizde gerçekleşmekte olan pek çok şey var. Bugün içinizde gerçekleşen kozmik değişimler var. Bunun gerçekleşmekte olduğunu biliyorum. Shri Çakra'nın kendisi bu Dünya'ya indi ve Satya Yuga çoktan başladı.

Bu vibrasyonları parmaklarınızda hissetmenizin nedeni budur. Bu Gurulardan, Rishi’lerden (Hindu azizi) ve tüm bu insanlardan hiçbirisi, bunlardan bahsetmemiştir çünkü bu sadece Shri Çakra aşağı indirildiği zaman mümkündür. O buradadır. Onu hissetmeli ve anlamalısınız. Bunu açık bir kalple kabul etmek hepinizin görevidir. Ben sizden hiçbir şey istemiyorum. Siz Bana ne verebilirsiniz ki? Hiçbir şey istemiyorum ama çocuklarımın mutlu olmasını istiyorum. Onların mutluluğu için dua ediyorum. Onlar için yaşıyorum ve her zaman, uykuda da olsam, uyanık da olsam, ortada bir konumda da olsam, 'sabhranta' (rahatsız, tedirgin) dedikleri zamanda, sadece sizinleyim. Her an Benim düşüncelerimdesiniz. Bugün hepinize çok ama çok mutlu bir Yeni Yıl diliyorum çünkü bugün Nevruz (yeni gün) ve Nevruz, Zerdüşt'ün bu dünya üzerindeki çalışmalarına başladığı gündür. O büyük bir Sahaja Yogi idi. O, Dattatreya'nın kendisinin enkarnasyonuydu. ...size Muhammed Sahib'den bahsetti, size söylemeliyim ki, O Benim babamdı ve O, Dattatreya'nın Kendisinin vücut bulmuş haliydi. O sıradan bir insan değildi. İnsanlar O'nun hayatına işkence etmelerine rağmen. Yaşadığı her an O'na işkence ettiler. Ve Hazreti Ali çok, çok büyük bir enkarnasyondur, Brahmadeva sadece bir kez, sadece bir kez enkarne olmuştur ve O, Hazreti Ali olarak enkarne olmuştur. Yani bu insanlar çok yücedir! Siz Onları eleştiremezsiniz. Onlar o kadar büyükler ki - söyledikleri her kelime bir Mantra’dır. Onların size bu 'namaz' hakkında söyledikleri her şey, Kundalini jagruti'den [uyanış] başka bir şey değildir. Muhammed Sahib Sahaja Yoga'daki en büyük çalışmayı yapmış ve Kundalini jagruti söz konusu olduğunda, en büyük ilerlemeyi O gerçekleştirmiştir.

Siz O'nu nasıl eleştirebilirsiniz? Ben O'nun hakkında – yani O'na karşı olan- tek bir kelime bile duymaya dayanamıyorum. O'nun ne kadar işkence gördüğünü biliyorum. Ve O'nun aleyhinde konuşan, aynı insanlar bugün bu ülkede doğuyorlar. Siz O'nun ayaklarına bile ulaşamazken, neden bu kadar büyük bir adım atasınız ki? Hayatta ne yaptığınızı anlayın? Siz kendinizde ne buluyorsunuzda, bu yüce şahsiyetleri eleştiriyorsunuz? Khwaja Nizameddin Sahib büyük bir Auliya [evliya] idi - buna şüphe yok. Ve Khilji gibi korkunç bir kral (bir Türk-Memluk sultanı) O'nu rahatsız etmeye çalıştı ve kralın kendisi öldürüldü! Ve onun adı toz olup gitti. Bugün, Khwaja Nizameddin Saheb... gidin ve oradaki vibrasyonlara bakın! Gidin ve bir Chisti'ye bakın... Ajmer Şerif'te de Chisti'nin Makbere'sini [Türbe] – orada aynısını göreceksiniz. Patna'ya gidin ve Patna Saheb'i görün, orada bizim Mahavir Saheb'imiz de var – vibrasyonlar orada. Tüm bu insanlar, Benim size anlattığım aynı gerçekten bahsediyorlar ama siz bugün onları ayırt edebilirsiniz. Onların kim olduklarını sizler bileceksiniz. Lütfen kendinizi alçak gönüllü kılmaya çalışın. Her şeyden önce, bu ezeli gerçeği, kendi içinize alın. Tanrı'nın ne olduğunu anlamak için varlığınızın bu öznel araç olmasına izin verin. Burada birkaç okuma ve orada birkaç okuma ile, bundan uzaklaşmayın. Küçük kalpli fikirler ve devam eden egoist maskaralıklar tarafından, bundan uzaklaştırılmayın – bu herkesle dalga geçmektir. Lütfen kendinizi bu büyük anlayış fırsatı için uyandırın. Bu dinamik güç içinizden fışkırmaya can atıyor. Bu dünyayı değiştirmeli ve onu güzel bir yaratıma dönüştürmeliyiz, çünkü Yaradan, Kendi yarattıklarının yok edilmesine izin vermeyecektir.

Eğer gerçeği kabul etmezseniz, yok edileceksiniz. Bu yüzden lütfen, lütfen, yine bir Anne olarak, sizden Tanrısal gerçeği, İlahi sevgiyi kabul etmenizi ve onunla bir olmanızı istiyorum. Hepinize, tüm Sahaja Yogilere ve Tanrı'yı arayan herkese, Tanrı'nın ve O'nun sevgisinin farkındalığında en büyük, en yüksek başarıyı sağlamalarını diliyorum. İşte o budur. Aksi takdirde, geri kalan her şey faydasızdır. Hayatta başka türden satwik (orta kanal) ya da tamasik (sol kanal) şeyleri arayanlar, heba edilmişlerdir. Onlar cehenneme gittiler ve tamamen yok edildiler. Siz bunu yapmak istemezsiniz. Sizler basit insanlarsınız, sıradan insanlarsınız ve bu yüzden de en iyi insanlar sizsiniz çünkü herhangi bir aşırılıktan mustarip değilsiniz. Çok sade bir kalbiniz var. Çok dindar bir yaşam ve kutsal bir evlilik hayatı sürüyorsunuz. Burası Lord Buddha'nın orta yolunda olan insanlar içindir. Sahaja Yoga yaşamın tüm gerçeklerinin bütünleşmesidir ve Kundalini hakkında söylediklerimin gerçek olduğunu size kanıtlayabilirim – bu gerçektir. Hazreti Ali'nin adını anmadığınız sürece Swadisthan Çakranız tedavi edilemez ve tüm Sahaja Yogiler bunu bilirler. Ve Sahaja Yogi Puja'sında tekrar tekrar Muhammed Sahib'in ve Hazreti Ali'nin ismini anmalıyız. Ve ayrıca Bhagavad Gita'da Shri Krishna tarafından tarif edilen, tüm bu dünyanın 'Ashraya'sı [Sığınağı] olan Rab İsa'nın adını da anmalıyız – O, Mahavishnu idi.

Bunu kendiniz okuyabilirsiniz ve Mahavishnu hakkında anlatılan her şeyin Jesus Christ ile kesinlikle aynı olmasına, şaşıracaksınız. Bu yüzden, çok dar görüşlü olmamanızı rica ediyorum. Şimdiye dek, gerçeği bilmediniz. Bu yüzden, onu anlamaya çalışın - öznel olun, onu hissedin, onu anlayın. Tüm kitaplar Benim söylediğimle aynı şeyi söylüyorlar. Tek şey şu, Ben bunu yapabilirim. Bunu Ben yapmıyorum. Bu sadece oluyor. Ben bu dünyaya sadece bu ateşlemeyi yapmak için geldim. Bu ateşlemeyi yapmanın son noktasıdır. Bu olmalıdır ve bu olacaktır. Bakalım bu ülkede, bu güzel Yoga Bhumi'de (yoga ülkesi), kaç kişi bunu kabul edecek.

Tanrı hepinizi kutsasın.

Tekrar ve tekrar sizleri kutsuyorum.

Şimdi Londra'ya gidiyorum ve umarım, son iki gün içinde aydınlanma alan hepiniz Salı günü, Bharathiya Vidya Bhavan'daki programımıza gelirsiniz. Altamount yolunda da çok güzel bir merkezimiz var. Adresi buradan alabilirsiniz, Altamount Yolu üzerinde, güzellik salonunun önünde çok güzel bir zemin kat dairemiz var - Kamal güzellik salonu ya da onun gibi bir şey. Bu daireyi kullanmamız için bize verme nezaketini gösteren Bayan Moraji'nin dairesi. Umarım hepiniz Sahaja Yoga'ya daha derin bir ilgi gösterir, onun tüm yöntemleri öğrenir ve Kundalini üzerinde ustalaşırsınız. Aramızda bunu bilen pek çok insan var ve onlarla konuşabilirsiniz; hatta programlarda Benim konuşmalarımı dinleyebilirsiniz, böylece anlayacaksınız ama duyarak değil, bu kalbinizle anlayarak olacaktır ve siz sadece vibrasyonları hissederek Kundalini'yi yargılayabilirsiniz.

Dün sizden bunu çok rica ettim ve yine rica ediyorum, Sahaja Yoga'yı anlamak için, çok fazla beyine ihtiyacınız yok. İhtiyacınız olan şey bir kalptir, bir 'Shraddha-van' [inançlı] kalptir. Ve eğer buna sahipseniz, her şey yoluna girecektir. Pek çok çiçeğin meyve verme zamanı geldi. Bunun zamanı geldi. Bana bu büyük sevgiyi gösterdiğiniz için size tekrar tekrar teşekkür ediyorum. Bu tıpkı... Ben sevgimin okyanusunu hissettiğimde, bu okyanus hepinizin kalplerinin kıyılarına aktığı zaman, kıyı bir tepki olarak, onu geri verir. Bu parabolik bir harekettir. Sevgim sizden geçip, yine sevgi olarak Bana geri döndüğünde, bundan keyif alıyorum. Bu o kadar güzel bir deneyim ki. Demek istediğim, belki de bu fani kelimelere sığdırılamayacak kadar farklı bir deneyim. Sizlere tekrar tekrar çok teşekkür ederim. Bütün mütevelli heyetine ve hepinize tekrar tekrar teşekkür ediyorum. Tanrı sizi tüm refahıyla, tüm iyiliğiyle, nezaketiyle ve Ebedi olanla kutsasın. Paramachaitanya üzerinize ve farkındalığınıza gelmelidir.
