21 नवम्बर 1977
Public Program
Caxton Hall, London (England)
Talk Language: English
तंत्रवाद

सार्वजनिक कार्यक्रम

कैक्सटन हॉल, लंदन (यूके), 21 नवंबर 1977

मेरे प्रिय साधकों,

मैं गेविन ब्राउन की शुक्रगुजार हूं कि वह मेरे द्वारा पहले कही गई कुछ बातों को समेटने में सक्षम हैं और मुझे पिछली बार जो मैंने आपको बताया था, उसके सभी विवरणों में जाने की जरूरत नहीं है। आप में से कुछ लोग यहां पहली बार आए हैं। [टेप बाधित]।

जैसा कि उन्होंने कहा, तंत्र का अर्थ है तकनीक, यह एक तकनीक है। और संस्कृत भाषा में यंत्र का अर्थ है तंत्रयंत्र रचना। तो, तंत्र की तकनीक।

अब हम किस तंत्र की बात कर रहे हैं? क्या हमारे बाहर या अंदर कोई तंत्र है? या यह किसी सूक्ष्म विधि से काम किया गया है? यदि आप खोज रहे हैं और यदि आप साधक हैं तो ये सभी प्रश्न हमारे मन में आने चाहिए।

लेकिन मुझे लगता है कि पश्चिम में हालांकि भौतिक रूप से लोग बहुत विकसित हैं, उन्होंने कई भौतिक प्रश्नों और समस्याओं को सुलझा लिया है, वे बहुत अच्छी तरह से सुसज्जित हैं, लेकिन जहां तक ​​​​आध्यात्मिक जीवन का संबंध है, फिर भी, वे बहुत ही अनाड़ी हैं।

यद्यपि अनुसरण करने के लिए उनके पास मसीह जैसा महान व्यक्तित्व था, और कितना बढ़िया यह आदर्श था! लेकिन शायद एक संगठित धर्म के कारण, शायद उन लोगों के लिए जो वास्तविक साधक थे और जो वास्तव में ध्यान विधियों के माध्यम से इसमें प्रवेश करना चाहते थे यह यह संभव नहीं था|

तो, यह तंत्र या तकनीक जो हमारे आत्म-साक्षात्कार को कार्यान्वित करती है, उसे जानना है, पूरी तरह से समझा जाना है। और यंत्र जो काम करता है, वह आपको पहले ही मिल चुका है। मैं पैट्रिक की शुक्रगुजार हूं जिन्होंने आपके अंदर स्थित उस यंत्र का एक सुंदर स्केच बनाया है। यह वह यंत्र है जो तुम्हारे भीतर स्थित है। लेकिन जब हम अपने मानव मन से एक यंत्र के बारे में कल्पना करते हैं, तो हम एक ऐसे यंत्र के बारे में नहीं सोच सकते जो एक जीवंत यंत्र है। एक जीवित मशीन को समझना हमारी धारणा से परे है। यह तुम्हारे भीतर एक जीवंत यंत्र है।

जब हम एक छोटे से नन्हे से बीज से एक पेड़ को अंकुरित होते हुए देखते हैं, तो उसके खिलने को घटित होते हुए हमें यह जानना होगा कि कोई तकनीक या कोई तंत्र होना चाहिए जो इस खूबसूरत पेड़ को विकसित करने के लिए काम करे। और जब हम अमीबा से इस स्तर तक विकसित हुए हैं, तो हमें देखना होगा कि निश्चय ही कोई तंत्र होना चाहिए जो सोचता है, समझता है, संगठित करता है, प्यार करता है, जिसने इस मानव अवस्था को उस अमीबा अवस्था से लाया है।

प्राचीन भारत में, लंबे समय में, लोगों के पास बहुत समय था। वे ध्यान की समझ के माध्यम से अपने आप में, खुद के अस्तित्व में चले गए। उन्हें इस तंत्र की एक झलक मिली और उन्होंने इसके बारे में बात की और इसके बारे में लिखा और इस तरह यह यंत्र, तंत्र और तंत्र, इसकी चाल, इसकी तकनीक अस्तित्व में आई। लेकिन यह एक गुप्त विज्ञान था। यह बहुत ही गुप्त विज्ञान था और इसे आम जनता से छुपा कर रखा जाता था।

इसका उपयोग बहुत कम महान आचार्यों द्वारा किया जाता था जो जंगलों में रहते थे, उनके एक या दो शिष्य थे, उन पर वर्षों तक लगातार काम किया और उन्हें ईश्वर की तकनीक के बारे में सिखाया। उन्हें सब कुछ छोड़ना पड़ा, उनका परिवार, सभी को, गुरु के साथ रहना, पूरी तरह से ब्रह्मचारी जीवन जीना और अपने प्यारे गुरुओं के मार्गदर्शन में एक पूर्ण परिवर्तन लाना था। यह प्राचीन काल में था।

और उन्होंने क्या हासिल किया और उनके पास क्या था? यह सब हमारे शास्त्रों में लिखा है। आत्म-साक्षात्कार से आप जो उम्मीद करते हैं, यह बाइबिल में, कुरान में, टोरा में और सभी भारतीय दर्शन में लिखा है।

केवल इसलिए कि हम इन्हें समझ नहीं पाते [अश्रव्य] चूँकि इनमें से कुछ शास्त्रों में, यह बहुत ही गुप्त तरीके से लिखा गया है, कुछ शब्दों के तहत, "मैं तुम्हारे सामने ज्वालाओं की तरह प्रकट होऊंगा।" अब कोई नहीं जानता कि 'जीभों की ज्वाला' क्या है। ऐसे बहुत से वाक्य हैं जो अब आप जाकर पढ़ सकते हैं जिन्हें कोई भी तब तक नहीं समझा सकता जब तक कि उन्हें कुंडलिनी का अनुभव न हो।

यह यंत्र है, तंत्र है, कुंडलिनी है, तुम्हारे भीतर एक जीवंत शक्ति है। यह मौजूद है, यह वहां है, इसे आपके आत्मसाक्षात्कार की प्राप्ति के लिए रखा गया है, आपके एक और जागरूकता में छलांग के लिए जिसका आपको विभिन्न शास्त्रों के माध्यम से विभिन्न अवतारों के माध्यम से वादा किया गया है। यह तुम्हारे भीतर है। किसी ने तुमसे झूठ नहीं कहा। इन किताबों में सच्चाई के अलावा और कुछ नहीं लिखा है। लेकिन इसकी रक्षा की जानी थी । इसे गुप्त रखा जाना था क्योंकि लोगों ने इसका इस्तेमाल अपने उद्देश्यों के लिए किया होगा। और सभी प्रयासों के बावजूद उन्होंने किया|

सबसे पहले, मैं आत्म-साक्षात्कार के बारे में बात करना चाहूंगी क्योंकि यह आनंददायी है और फिर मैं आपको तथाकथित तंत्रवाद के बारे में बताऊंगी। मुझे इसके बारे में बात करनी है, हालांकि मैंने पिछले व्याख्यान में इन बातों के बारे में बताया है क्योंकि कई ऐसे हैं जिन्हें धोखा दिया गया है।

मैंने अब यहां इन सभी केंद्रों और हमारे भीतर मौजूद सभी तंत्रों को दिखाया है। उन्होंने आपको उसकी एक तस्वीर भी दी है, मैंने आपको बताया है कि इन सभी अलग-अलग चक्रों पर जिन्हें कि हम केंद्र कहते हैं, कौन से देवता बैठे हैं, जिन्होंने इस धरती पर अवतार लिया है, धीरे-धीरे अलग-अलग विकासवादी प्रक्रिया में हमारे अस्तित्व का निर्माण किया है और किस तरह हम इंसान बने हैं, यह मैंने आपको पिछली बार बताया था।

यही यंत्र और यंत्र रचना है कि यह यंत्र कुण्डलिनी एक पवित्र यंत्र है। और यह तंत्र विशेष रूप से परमात्मा के मनुष्य, और ईश्वर के अस्तित्व, स्थूल जगत के भीतर बनाया गया है और हम कोशिकाएँ हैं - हम सभी - उसमें। हमें मछलियों के रूप में जागरूक किया गया,  मिटटी पर आकर हम सरीसृप बन गए। जब हमें ऊंचाई पर मिलने वाले भोजन से अवगत कराया गया, हमने सिर उठाया। धीरे-धीरे हम इंसान बन गए।

इस अवस्था के बाद हम ईश्वर के बारे में सोचने लगे। हम जो कुछ हमारे परे भी है उस के बारे में सोचने लगे। मनुष्य ही एकमात्र ऐसा प्राणी है जो ईश्वर के बारे में सोचता है और उसकी खोज करता है। क्या आदमी को पता है कि उसे कुछ बनना है? वह इतना भ्रमित क्यों है? वह इतने तनाव में क्यों है? उसने क्या खोजा?

वह कुछ खोज रहा है जिसकी उसे एक झलक है - उस आनंद की एक झलक जो उसे मिलती है और वह आनंद उसके उसके हृदय में स्थित स्व-आत्मा से आता है। उसने इसे महसूस नहीं किया है, वह अपने स्व की शक्ति को अभिव्यक्त नहीं कर पाया है। लेकिन उसके भीतर एक तंत्र रखा गया है, जो ठीक तरह से अंदर ही निर्मित है, सभी मनुष्यों में हर समय उसी तरह मौजूद है जिस तरह इसे भगवान के अस्तित्व में रखा गया है। उनकी ही छवि में, उसी तरह यह आपके भीतर भी स्थित है।

जैसा कि मैंने पिछली बार कहा था कि आप सभी बिलकुल कंप्यूटर जैसे

होने के लिए बने हैं। अब काम आपको मुख्य तार से जोड़ा जाना है। इसलिए तुम खोज रहे हो। आपके पास जीवन में केवल यही आग्रह है। अन्य सभी आग्रह वास्तव में क्षेत्रीय मुद्दे हैं। आपको लगता है कि आप पैसे में.पद में तलाश कर रहे हैं, जो एक असत्य धारणा है। जिनके पास पैसा है वे असंतुष्ट हैं, जिनके पास पद हैं वे असंतुष्ट हैं, सभी असंतुष्ट हैं। संतुष्टि आपको तभी मिल सकती है जब आप उस वास्तविक चीज तक पहुंच जाएंगे जिसकी आप तलाश कर रहे हैं। और असली चीज तो आपकी आत्मा है और कुछ नहीं। अन्य सभी चीजें बेकार हैं क्योंकि आप कुछ और नहीं खोज रहे हैं, आप केवल अपने आप को खोज रहे हैं और वह स्वयं सर्वशक्तिमान ईश्वर का प्रतिबिंब है। वही आपके दिल के अंदर है।

अब जो तंत्र आपके भीतर रखा गया है, वह यह खुबसुरत चीज है जो आपकी रीढ़ की हड्डी के अंदर रखी गई है, ना की बाहर। अंतिम चक्र [मूलाधार] को छोड़कर जो लाल रंग में है जो कि बाहर होता है, प्रोस्टेट में। और यह एक बहुत ही महत्वपूर्ण चक्र है जो हमारे भीतर श्रोणि जाल pelvic plexusको नियंत्रित करता है। यह बहुत महत्वपूर्ण है क्योंकि यह बहुत संवेदनशील है और साथ ही यह बहुत नाजुक भी है क्योंकि इसे रीढ़ की हड्डी के बाहर रखा जाता है।

यह तंत्र जो रीढ़ की हड्डी के बाहर, वहां नीचे स्थित है, सबसे महत्वपूर्ण चक्र है और पहले बनाया गया था। जब सृष्टि शुरू हुई तो यह पहली चीज थी जो बनाई गई थी। और यह क्या उत्सर्जित करता है? पवित्रता, निर्दोषता। यह अबोधिता का उत्सर्जन करता है। और इस पर विराजमान देवता अबोधिता  के अवतार हैं।

यह देवता एक अन्य ही आयाम में बनाया गया था और आपने वहां देखा है, वह है, श्री गणेश हैं। यह श्री गणेश की छवि है जो उस समय बनाई गई थी। और यह क्या दर्शाता है? यह पशु और मनुष्य के बीच की अवस्था है और सिर पशु का है जो यह दर्शाता है कि एक जानवर में कोई अहंकार नहीं होता है, कि आदमी एक जानवर से अलग है, कि जानवर निर्दोष है, वह नहीं जानता कि पाप क्या है , इसलिए वह निर्दोष है। चूँकि आप जानते हैं कि पाप क्या है इसलिए 'आप' निर्दोष तो हैं लेकिन आप परिभाषित, [अनिश्चित] दूषित हो सकते हैं। वह निर्दोष व्यक्तित्व है। उन्होने कहा। और वह भी इस धरती पर अवतार लेते हैं। उन्होंने यीशु मसीह, प्रभु यीशु मसीह के रूप में अवतार लिया। उसने प्रभु यीशु-मसीह के रूप में अपना रूप धारण किया और चूँकि वह निष्कलंक है, वह ईश्वर के दिव्य स्वरूप के उस सार से बना है जिसे हम परम चैतन्य कहते हैं, जो ईश्वर का सर्वोच्च सार है। और इसलिए उसका शरीर भी उसी से बना है और यही कारण है कि वह इसे फिर से जीवित कर सके।

बाइबल पढ़कर, जो ईसा-मसीह के शिष्यों द्वारा लिखी गई थी, आप उन्हें कहाँ तक समझ सकते हैं? क्योंकि वह आपके विचारों से परे, आपके दिमाग से परे, एक असीमित अचेतन में बनाया गया था। और आप अपने सीमित मन से उसे कैसे समझ सकते हैं या उसकी नकल कैसे कर सकते हैं? ऐसा कहा जाता है कि, "ब्रह्मा, विष्णु, महेश भी उन तक नहीं पहुंच सकते। वह इतने पवित्र हैं"। वह पवित्रता है। वह निर्दोष है और वह उस बिंदु पर मौजूद है और वह हर बिंदु पर है, हर चक्र वह आपको निर्दोषता का आशीर्वाद देते है।  इस धरती पर सबसे पहले अबोधिता की रचना की गई थी।

कुछ और बनाने से पहले वह हर जगह अबोधिता ही थी। और वह उस अबोधिता के दाता हैं जिससे आपको आत्म-साक्षात्कार मिलता है।

इस तंत्र के बाईं ओर सात स्तर हैं। दाहिनी ओर सात स्तर हैं, नीचे सात स्तर हैं और ऊपर सात स्तर हैं। ये स्तर क्या हैं और वे आप में क्या पहुंचते हैं?

बायीं ओर के चक्र, बायीं ओर का चैनल जिसे इडा नाड़ी कहा जाता है, आपके भीतर अवचेतन, अवचेतन मन का प्रतिनिधित्व करता है। आप अपने चेतन मन के माध्यम से मेरी बात सुनते हैं और इसे वापस अवचेतन मन में डाल देते हैं। आपके सारे अनुभव अवचेतन में चले जाते हैं। यहाँ आपके वर्तमान के अवचेतन की यही सीमा है। इससे परे, पिछले जन्मों का आपका अवचेतन है और उससे आगे जाता है, सामूहिक अवचेतन है।

जब आप मुझे सुनते हैं तो आपके पास एक चेतन मन होता है जो इसे इस समय ग्रहण करता है और एक पूर्व-चेतन मन होता है जो इसे अवचेतन में ले जाता है। यह पूर्व-चेतन मन दायीं ओर है। इसे भी इस तरफ सात स्तर मिले हैं। अभी पूर्व-चेतन मन वह भविष्य है जिसके बारे में आप सोच रहे हैं। इसके आगे अग्र-चेतन मन है, जिसका अर्थ है भविष्य के बारे में सभी विचार जो आपके पास पहले थे, कई जीवन पहले। वे विचार हैं। और उससे परे सामूहिक अतिचेतन मन है।

तो, बाईं ओर आपके पास अवचेतन और सामूहिक अव-चेतना है; दाहिनी ओर: अग्र-चेतन और सामूहिक अति-चेतन मन।

नीचे नर्क के सात स्तर हैं।. एच.ई.एल.एल. कभी-कभी शब्द इतने छोटे होते हैं कि यह आपके दिमाग में दर्ज नहीं हो पाता है। अगर मैं 'अति-चेतन' कहती हूं, तो लोग कहते हैं, "आह! माताजी ने 'अति-चेतन' कहा है।" लेकिन 'नर्क',  और नर्क एक सच्चाई है। यह हमारे भीतर मौजूद है! ये वहां है। और उसके भी सात स्तर हैं।

चेतन मन के भी सात स्तर होते हैं जो हमारी विभिन्न विकास प्रक्रियाओं के माध्यम से हमारे भीतर निर्मित होते हैं। और ये सात स्तर हैं जो चेतन मन के यहां रखे गए हैं और फिर आप सिर के ऊपर सुपर-चेतन मन में जाते हैं, जो कि सूक्ष्म मन है, शाश्वत मन है, अचेतन जिसमें आपको सात स्तर में जाना है। आप कहते हैं, "माताजी यह बहुत ज्यादा है!" लेकिन ऐसा नहीं है। आप उसके लिए पहले से ही बिल्ट-इन तैयार हैं।

उदाहरण के लिए, यदि मैं इस दीप से कहती हूं, "आपको प्रज्वलित होना है और पूरे हॉल को कवर करना है", तो यह कहेगा, "ओह! यह तो ज्यादा है।" नहीं, यह इस तरह बनाया गया है। आपको बस बटन दबाना है। यह प्रकाशित होता है और काम करता है क्योंकि यह उस तरह से बनाया गया है, इस तरह से व्यवस्थित किया गया है, इस तरह रखा गया है, कि यह काम करता है।

जब हम मुश्किल लगने वाली चीजों का सामना करते हैं, तो हम सोचते हैं कि हमें यह करना है और इसलिए आप चिंतित हैं, आपको चिंता करने की ज़रूरत नहीं है: यह पहले ही किया जा चुका है! और यह ' उसके ' द्वारा भी किया जाएगा जो इसे आयोजित कर रहा है। केवल एक चीज जो आपको करनी है, वह है साक्षी होना। जिसने इस ब्रह्मांड को बनाया है, आप कहाँ हैं? वह जिसने सारी हरियाली पैदा की है, फिर इंसान तुम कहाँ हो? वह 'वही' है जो आपके लिए यह करने जा रहा है और समय आ गया है, जैसा कि गेविन ने खूबसूरती से कहा है, कि खिलने का समय आ गया है और यह आपके साथ कार्यान्वित होगा ।

लेकिन यह मुझे आश्चर्यचकित करता है, आप जानते हैं, मनुष्य को कभी-कभी मैं समझ नहीं पाती। जब मैंने उनसे कहा कि, "यह काम करने जा रहा है" तो उन्होंने कहा, "ऐसा कैसे हो सकता है? यह मुश्किल होना चाहिए"। इसके बारे में शुरूआत करने से पहले ही, आपका इस विचार को अपने सिर पर लेकर बैठना कि, "ओह! यह बहुत मुश्किल होने वाला है।" मैं कहती हूं, "यह सबसे आसान और सबसे सरल चीज है। इतना महत्वपूर्ण होने के कारण,  यह मुश्किल नहीं हो सकता।" आपकी सांस जैसी कोई महत्वपूर्ण चीज, अगर यह मुश्किल हो जाती, और अगर आपको सांस लेने के बारे में पढ़ना पड़ता कि,  "मैं कैसे सांस लूँ?" अब यदि तुम को किताबों में जाना पड़ता और देखना पड़ता कि, "अब, तुम्हें ऐसा करना है"। जब तक आप किताब लेते, तब तक आप मर चुके होते।

अगर आपको अपने आत्म-साक्षात्कार के बारे में पढ़ना पड़ता तब तो भगवान ही आत्म-साक्षात्कार को बचाये और भगवान ही आपकी रक्षा करे। यह आपका अधिकार है कि आप अपना आत्म-साक्षात्कार प्राप्त करने जा रहे हैं। मैं तुम्हारे अहंकार को बढावा नहीं दे रही हूँ। लेकिन तुम ऐसे ही बने हो। यहां तक ​​कि तुम्हारा 'अहंकार' भी, जिसकी तुम हर सुबह और शाम निंदा कर रहे हो, खोज का एक अनिवार्य हिस्सा था। केवल तुम मनुष्यों ने स्वयं कुछ जानने के लिए अहंकार विकसित किया है।

तो, यह तंत्र विशेष रूप से इस तरह से बनाया गया था कि आप अपने अहंकार और अपने प्रति-अहंकार के माध्यम से एक 'मैं' व्यक्तित्व बन गए हैं। जैसे लोग कहते हैं, “यह मिस्टर कुमार हैं। यह एक्स है, यह वाई है"। आप उस बड़े, विशाल व्यक्तित्व से एक अलग पहचान बन जाते हैं, जिसके आप एक हिस्से ही हैं। और जागरूकता 'उस' के बारे में आपके पास आती है, कि आप एक अलग अस्तित्व हैं और आपको 'उसके' साथ एकाकारिता को देखना होगा। और वही है आत्म-साक्षात्कार। और कुछ नहीं!

कि तुम 'वह' बन जाते हो। ना की आप जो करते हैं, बल्कि यह 'वह' बन जाना  है। जैसे तुम कहते हो, बीज फूल बन जाता है। फूल बन जाता है। तुम नहीं - बीज नहीं- जाता और एक किताब पढ़ता है, "ओह! मुझे पता है यह क्या है"। या यह माताजी का या किसी का कोई व्याख्यान या कुछ भी नहीं सुनता, यह सिर्फ एक फूल बन जाता है। ऐसे ही बनना है। और बस कोई पाठ नहीं पढ़ा देना या कुछ और कर देना नहीं जो मैं आपको बाद में बताऊंगी, आत्म-साक्षात्कार के नाम पर आप इसका दुरुपयोग कैसे कर सकते हैं। [श्री माताजी हंसते हैं।] उनमें से बहुत से लोग इसके बारे में सावधान हैं। तो, वे यह जानते हैं।

अब क्या होता है आप इसे जान सकते हैं, तंत्र क्या है, यह कैसे काम करता है, आइए इसके सकारात्मक पक्ष को देखें। और फिर मैं आपको नकारात्मक पक्ष बताऊंगी।

उस त्रिकोणाकार अस्थि में कुण्डलिनी रखी हुई है, जिसे आप स्पंदित होते हुए देख सकते हैं। हमारे यहाँ एक डॉक्टर है, वह कहेगा कि, "हाँ, उसने देखा है"। आप कुंडलिनी की स्पंदन को बहुत स्पष्ट रूप से देख सकते हैं। आप अपनी खुली आंखों से कुंडलिनी के उत्थान को बहुत स्पष्ट रूप से देख सकते हैं। आप इसे ऊपर आते हुए भी महसूस कर सकते हैं। यह आती है। यह कैसे आती है? यह कैसे काम करती है? यह एक अन्य विस्तृत कार्यक्रम है जिसके बारे में मैं आपको बाद में बता सकूंगी या इसके बारे में मैं पहले ही काफी कुछ बता चुकी हूं।

यह ऊपर आती है - कुंडलिनी - और आपकी फॉन्टानेल हड्डी को छेदती है, भेदती है! यह कुंडलिनी क्या है? यह तुम्हारे भीतर एक अवशिष्ट (शेष बची हुई )शक्ति है। जागरूकता है जो समझती है, सोचती है, प्यार करती है और संगठित करती है, यह एक ऊर्जा है।

अब हम कयास नहीं लगा पाते, मनुष्य ऐसी ऊर्जा के बारे में सोच नहीं पाता जो सोच सकती है, प्रेम कर सकती है, व्यवस्थित कर सकती है। हम नहीं कर सकते। यह वही ऊर्जा है जो ऊपर आती है, तुम स्पंदन देख सकते हो। इस का लाया जाना आप इसे अपनी खुली आंखों से देख सकते हैं, इसी पर आप विश्वास कर सकते हैं। यह ऊपर आती है और आपकी फॉन्टानेल तालू हड्डी को छेद देती है और आप बपतिस्मे को महसूस कर सकते हैं कि आप एक बच्चे की तरह बन जाते हैं क्योंकि आपकी फॉन्टानेल तालू की हड्डी बहुत नरम हो जाती है। मेरा मतलब है, लेकिन इसका मतलब यह नहीं है कि अगर आपके यहां एक नरम हड्डी है, तो इसका मतलब यह नहीं है कि आप एक आत्म-साक्षात्कारी व्यक्ति हैं। नहीं, जब आप बायीं ओर या दाहिनी ओर से प्रवेश नहीं करते हैं, लेकिन जब आप शीर्ष पर, उच्चतम-चेतना के पहले स्तर पर प्रवेश करते हैं, तो क्या होता है? पहली चीज जो आपके साथ होनी चाहिए, वह यह है कि आप सामूहिक सत्ता के साथ एकाकार हो जाते हैं। "तुम हो जाते हो", मैं फिर कहती हूँ। यह व्याख्यान नहीं है कि, “हम सभी भाई-बहन हैं। कोई जातिवाद नहीं होना चाहिए ”। यह सब व्याख्यान है। मैं व्याख्यान नहीं कह रही हूं। यह 'हो जाना है।' कैसे?

जब यह चीज इसके माध्यम से उस सूक्ष्म रूप में प्रवेश करती है, तो आप अपने हाथों से बहने वाली ठंडी हवा को महसूस करने लगते हैं। यह हमारे शास्त्रों में वर्णित है। यदि आप पढ़ते हैं तो क्राइस्ट ने भी कहा है, "जब किसी ने मुझे छुआ तो मेरे शरीर से कुछ निकल गया"। [लूका ८.४६]

लेकिन हमारे शास्त्रों में यह बहुत स्पष्ट रूप से दिया गया है। यहाँ, उनमें से कुछ में, उदाहरण के लिए, मैं कहूँगी शंकरा । शंकराचार्य ने इसे सौंदर्य लहरी के रूप में वर्णित किया। उन्होंने इसे कहीं और सौंदर्य लहरी का बल कहा। उन्होंने उन्हें स्पंद कहा। हर कोई, लोग वायब्रेशन की बात कर रहे हैं, लेकिन वे नहीं जानते कि वे क्या बात कर रहे हैं।

आपके हाथ से निकलने वाले ये चैतन्य शांत वायब्रेशन हैं और साथ ही, वे समझते हैं, वे सोचते हैं और अन्य लोगों को ठीक करते हैं। जब आप किसी दूसरे व्यक्ति की ओर अपना हाथ रखते हैं तो आपको यहां अचानक से जलन होने लगती है। बायें हाथ पर इस उंगली का जलना विशुद्धि चक्र है, यही है। अब, यदि आप उस देवता को जानते हैं जो वहां है, और यदि आप उस विशेष देवता का नाम लेते हैं जो यहां बैठे हैं, यदि आप जानते हैं और यदि आप एक आत्मसाक्षात्कारी हैं, तो ही। यदि आपको बोध प्राप्त नहीं है तो आपके पास कोई अधिकार नहीं है। जब तक आप एक आत्मसाक्षात्कारी नहीं हैं, तब तक आपको किसी भी मंत्र को लेने का कोई अधिकार नहीं है।

मान लीजिए मैं आपको कोई मंत्र देती हूं। तुम्हें पता होना चाहिए कि यह भ्रामक है, क्योंकि जो कुछ भी कहा जाता है, जो भी केंद्र खतरे में या परेशानी में है, आपको उस से सम्बंधित मन्त्र प्राप्त करना होगा। जो साक्षात्कारी आत्मा नहीं है वह यह नहीं बता सकता कि समस्या क्या है, समस्या कहाँ है। और जो साक्षात्कारी नहीं है, यदि उसे मंत्र दिया जाए, तो उसके मंत्र का कोई अधिकार नहीं है। जैसे, अगर मुझे रानी से मिलने जाना है, तो मुझे अनुमति लेनी होगी। मेरा उससे कुछ संबंध होना चाहिए। मुझे उससे मिलने और जाने में सक्षम होना चाहिए। लेकिन अगर मैं जाकर उससे सीधे मिलूं और कहूं, "ओह! रानी, ​​साथ आओ ”।

जिस तरह से हम कभी-कभी भगवान को पुकारते हैं वह सबसे आश्चर्यजनक होता है। आप किसी दास को भी उस तरह नहीं पुकारेंगे जैसे हम उन्हें पुकारते हैं, "भगवान, सुनिए ! ऐसा कर दीजिये। मेरी यह समस्या है। तुम मेरे लिए क्या कर रहे हो?"

"मुझे ईश्वर में विश्वास है" जैसे कि हमारे पास है, जैसे, हम अहसान कर रहे हों। मानो वह बाध्य हों हमारे प्रति, "ओह! मुझे भगवान पर भरोसा है मां, फिर वो क्यों चूका? "विश्वास किसका है? मेरा मतलब है, वह तो मौजूद ही है। वह एक शाश्वत अस्तित्व है। अगर आपको उस पर विश्वास है, तो संघर्ष  के लिए 'आप' की तयारी हैं, 'उनकी ' नहीं। आप उनको पुकारने के लिए किसी भी ऐरे गैरे नत्थू खैरे द्वारा दिया गया कोई भी मन्त्र नहीं जोड़ सकते।

कोई भी आ रहा है, "मैं तुम्हें एक मंत्र दूंगा"। मैं आपको उनके बारे में बाद में बताना चाहती थी। जितने भी मन्त्र देवताओं के लिए कहे जाते हैं, वे सब इन गुरुओं द्वारा बताये गए थे, जैसा कि मैंने बताया था प्राचीन काल में बहुत कम लोगों को दिए गए। वे कुण्डलिनी को बहुत धीरे-धीरे ऊपर उठाते थे। वे इसे अपनी सीट से लेते थे जो कि मूलाधार है - मूलाधार चक्र नहीं - उस त्रिकोणीय हड्डी से और वे इसे एक-एक करके उठाते थे।

सात साल तक यह एक चक्र में लटका रहता था, फिर वे एक मंत्र देते थे, "ठीक है, अब, इसके साथ करते जाओ! इसे कार्यान्वित करो ! इसे शुद्ध करो! इसे करें! "फिर फिर, एक और चक्र। फिर एक और चक्र। ठीक है। यह इस तरह किया गया है: बहुत धीमी प्रक्रिया।

जैसा कि भारत में, आप देखिए, उन्होंने कहा कि जब उन्हें काशी या बनारस जाना था, तो वे अपने घर, सब कुछ बेच देते थे। और वे जानते थे कि वे कभी वापस नहीं आ सकते। या अगर जाते भी हैं तो बनारस पहुंचने में उन्हें इतने साल लग सकते हैं कि उस समय तक वे बिल्कुल बूढ़े हो जाएंगे और उनके पास लौटने की ऊर्जा नहीं होगी। अब अगर आपको बनारस जाना है, तो आप केवल इतना कर सकते हैं कि यहां से दिल्ली जाएं और हवाई जहाज से सीधे जाएं।

तो वह काल समाप्त हो गया है और कुंडलिनी अब बहुत आसानी से कार्यान्वित की जा सकती है, क्योंकि आपके लिए इसे प्राप्त करने का वक्त  आ गया है।

मैं आप को बता सकती हूँ कि, इससे पहले दुनिया में इतने साधक कभी नहीं थे।  धर्म के नाम पर केवल रूढ़िवादी, अरबी, भयानक लोग मौजूद थे जिन्होंने मसीह को सूली पर चढ़ा दिया, जिन्होंने मुहम्मद साहब को मार डाला, जिन्होंने ज्ञानेश्वर को यातना दी, जिन्होंने कबीर को यातना दी, जिन्होंने हर तरह से अत्याचार किया, शंकराचार्य। बुद्ध, महावीर, आप उनमें से किसी के भी बारे में भी पढ़ें। इन सभी भयानक लोगों को धर्म के नाम पर प्रताड़ित किया जाता है। और आज अब हमें उस नर्क से निकल रहे ये शैतानी लोग मिल रहे हैं। उन्होंने वहां यातनाये भोगी आप देखिये, उन्हें दंडित किया गया था और उनकी सजा भोगने के बाद वे आप लोगों को बेवकूफ बनाने की एक नई सूक्ष्म विधि के साथ एक दोहरी ताकत के साथ बाहर आ रहे हैं।

आत्म-साक्षात्कार में आपको आनंद, पूर्ण आनंद, शांति, सामूहिक चेतना मिलती है और आप इस शक्ति को स्वयं संचालित कर सकते हैं। यह 'आपकी अपनी ' शक्ति है जो प्रकट होती है और किसी और की नहीं बल्कि आप की। जैसा कि आप इन सभी शैतानी लोगों के पास जा चुके हैं - आप में से अधिकांश जा चुके हैं। पिछली बार मैंने ऐसा देखा था और जब मैंने उनसे कहा था, तो आप देखिए, उन्होंने कोशिश की। जैसा कि मैं बहुत मेहनत कर रही हूँ, आप जानते हैं, कि मैं बहुत मेहनत कर रही हूँ|

लेकिन उनमें से कुछ ने वास्तव में मध्य मार्ग, सुषुम्ना का मार्ग खराब कर दिया है। इतनी बुरी तरह से उन्होंने इसे खराब कर दिया है कि, जब तक वे सब कुछ छोड़ नहीं देते, यह काम नहीं करेगा।

यदि आप वास्तव में तलाश कर रहे हैं, तो मैं आपके लिए काम करने के लिए तैयार हूं। इसके लिए आपको कोई पैसा नहीं देना है। नहीं, ऐसा कभी मत सोचो क्योंकि यह परमात्मा है और परमात्मा को बाजार में नहीं बेचा जा सकता।

ईसाई होने के नाते आपके दिमाग में सबसे पहली बात यह आनी चाहिए कि ईसा-मसीह ने एक हंटर हाथ में लेकर उन लोगों को पीटना शुरू कर दिया है। यही वह समय था जब उन्होंने वास्तव में अपना आपा खो दिया जब वे लोग धर्म को बेच रहे थे। और आज,  वे सभी इसे बेच रहे हैं और आप बहुत विनम्रता से जाकर उन्हें प्रणाम करते हैं।

इस देश में और पूरे पश्चिमी देशों में सभी प्रकार के भिखारी और परजीवी आए हैं। वे और कुछ नहीं बल्कि भिखारी है यह मेरा वचन है। भिखारियों से भी बदतर वे सबसे बड़े अपराधी हैं।

तो, यही आत्म-साक्षात्कार है और आत्म-साक्षात्कार में आपको ईश्वर का सभी आशीर्वाद मिलता है, धीरे-धीरे आप निर्विचार जागरूकता में और फिर निसंदेह जागरूकता में जाते हैं जिसे हम निर्विकल्प कहते हैं और फिर पूरी तरह से आत्म-साक्षात्कार में। उसमें हमारे पास भारत में कुछ लोग हैं - वे उनसे मिले हैं - जो पूरी तरह से आत्म-साक्षात्कारी हैं और जो वहां बैठकर भी अन्य लोगों की कुंडलिनी पर कार्य कर सकते हैं। वे परिवार में रह रहे हैं। उनके बच्चे हैं। उनके पोते-पोतियां हैं। और वे इस पर काम कर रहे हैं।

आपको उससे दूर भागने की जरूरत नहीं है, किसी अति की जरूरत नहीं है, कुछ भी नहीं। यह 'आपके भीतर' और 'आपके ही भीतर' है, यह काम करने वाला है। इन बाहरी चीजों और इन चरम बातों की जरूरत नहीं है। बस सामान्य लोग बनो। भगवान ने इस दुनिया को आपके आनंद के लिए बनाया है! यह आपके आनंद के लिए है। यह उनका आशीर्वाद है जिसे आपको आत्म-साक्षात्कार के माध्यम से महसूस करना है। जब आत्मा का प्रकाश भीतर बहता है, तो तुम आनंद को बरसते हुए देखते हो। आप देखते हैं कि यह आपके सिर से नीचे की ओर बह रहा है और आप बस भीगे हुए हैं। आपका सारा तनाव चला जाता है। आपकी सभी समस्याएं दूर हो जाती हैं।

यहां उन्होंने जो अहंकार और प्रति-अहंकार दिखाया है, वह दोनों काले और पीले रंग के रूप में,  खुल जाते हैं और आप देखते हैं कि वे कम होते जा रहे हैं। ऐसा होता है। एक असंतुलन है, आप में एक - किसी प्रकार की - चोट है। कभी-कभी, मैं कह सकती हूं कि, संभव है आप में एक बहुत बड़ा घाव हो, हो सकता है कि आप में कुछ गुप्त शत्रु बैठे हों, हो सकता है कि बिना आपकी जानकारी के आप पर कब्जा कर लिया गया हो।

आप नहीं जानते कि इन लोगों ने कैसे पैंतरेबाज़ी की है और मुझे आशा है कि अब मैं आपको बता पाऊंगी कि उन्होंने कैसे चाल-बाज़ी कीहैं और वे किस तरह के भयानक लोग हैं। मुझे लगता है कि शायद मुझे अपने जूते उतार देने चाहिए।

बेहतर तरीके से काम करता है।

तो चलिए अब इन भयानक लोगों के बारे में।

भारत में, लंबे समय से, यदि आप तथाकथित तंत्रवाद की उत्पत्ति कहते हैं, जो वास्तविक तंत्र जो कि सहज योग है, के ठीक विपरीत है। यदि तंत्र विद्या को वास्तविक वस्तु मानना ​​है तो वह सहज योग है।

लेकिन यह तंत्र-मंत्र, यह तथाकथित- हमारे देश में बहुत पहले से ही अस्तित्व में आया। प्राचीन काल में जब इन गुरुओं के पास वे थोड़े से शिष्य थे, तो तीन, चार शिष्यों को बड़ी मुश्किल से ले जाया जाता था। लेकिन आखिर वे इंसान ही थे। उनका आपस में मुकाबला हुआ करता था। और गुरु उनमें से केवल एक या उनमें से दो को ही स्वीकार करते,शेष को, उन्हें थोड़ा आगे ले जाते और फिर उन्हें यह कहते हुए छोड़ देते, "नहीं। हम अब आपका इलाज नहीं कर सकते। आपकी मदद नहीं की जा सकती। बेहतर होगा कि आप चले जाएं।"

ऐसा निकम्मा, अधपका व्यक्ति जनता के सामने आ जाता और एक ऐसा तरीका शुरू कर देता जिससे वह इन मूर्खों के सामने दिखावा कर सके। यह शुरुआत है, मैं कहूंगी। तो, वह अब बैठकर ध्यान करेगा।

फिर भी, आप जानते हैं, एक माँ के रूप में, मैं उन सभी की निंदा नहीं करना चाहती। मैं उन्हें संदेह का लाभ दूंगी और संदेह का लाभ यह है: कि जब वे ध्यान केंद्रित कर रहे थे, उन्होंने अपने मूलाधार चक्र में प्रवेश करने की कोशिश की, जिसमें आप प्रवेश नहीं कर सकते, जो कुंडलिनी के नीचे है। यह मूलाधार चक्र सेक्स को नियंत्रित करता है। क्यों? क्योंकि यह निर्दोष है। यह एक बच्चा है और बच्चा सेक्स को नहीं समझता है इसलिए वह इससे दूषित नहीं होता है। यह काम रूपी कीचड़ से कमल के उत्पन्न होने जैसा है।

उस कमल में श्री गणेश विराजमान हैं। इन लोगों ने यह सोचकर झाँकने की कोशिश की कि सेक्स के ज़रिए वे उसे देख सकते हैं। और उन्होंने देखा होगा - इसे बताने का यह मेरा अपना तरीका है - उसे पूरी तरह से नहीं बल्कि उसकी सूंड जैसा कि आप इसे देखते हैं। और इस से वे भ्रमित हो गए होंगे - फिर भी मैं कहती हूं - वह सूंड कुंडलिनी है।

जब मैंने इंसानों को समझने की कोशिश की, तो मुझे लगा कि शायद ऐसा हुआ होगा। क्योंकि मनुष्य पूरी समझ के साथ सीधे नरक में कैसे प्रवेश कर सकता है?  मेरे लिए यह कुछ अधिक ही है। तो, शायद गलती से, कि उन्होंने यह देख लिया। ठीक है?

तो, पहले तांत्रिक आए। तांत्रिक पहले थे। फिर हमारे पास तांत्रिक हैं - मूल रूप से मैं आपको बता रही हूं- ये दुष्ट प्रतिभाएं हैं। वास्तव में, आप देखते हैं, आप सभी विस्तार में उनका विभाजन नहीं कर सकते हैं, लेकिन आप उनके बारे में एक बुनियादी व्यापक रूपरेखा दे सकते हैं।

तांत्रिक। तांत्रिक वे लोग हैं जो तथाकथित आत्म-साक्षात्कार के लिए सेक्स का उपयोग करते हैं। मंत्रिका वे लोग हैं जो तथाकथित आत्म-साक्षात्कार के लिए मंत्रों का उपयोग करते हैं।

फिर चंडाडिक [अश्रव्नीय] हैं जो दुष्ट प्रतिभाओं का उपयोग मनुष्यों में दुष्ट प्रेतात्माओं को प्रवेश कराने के लिए करते हैं - जिन्हें चंडाडिका कहा जाता है। फिर पिशाचिका वे लोग हैं जिन्होंने मानव में अतिचेतन शैतानों का इस्तेमाल किया। वे अति गतिशील, अति महत्वाकांक्षी किस्म के लोग हैं। हमें अभोगी [अनिश्चित] मिले हैं जिन्होंने उन्हें सिखाया है कि वे कहते हैं, वे  डाल सकते हैं, अपने हाथों में एक खंजर डाल सकते हैं, आप देखिए, अभोगियों। फिर हमारे पास बेगल्स [बेगल्स?] वे लोग हैं जो भयानक, भयानक रूप धर सकते हैं, आप देखिए, वे अपना पेट अंदर खींच सकते हैं, इसे यहां धक्का दे सकते हैं, इसे वहां धक्का दे सकते हैं, हर तरह की चीजें जो वे करते हैं। और हमारे पास सेक्सो-योगी भी हैं। न्यूनतम। मैंने उन्हें उसी के रूप में वर्गीकृत किया है। लेकिन मुझे नहीं पता कि चीजों की कितनी शैलियां हैं। क्योंकि जब बुराई की बात आती है तो वे आते हैं और इसी तरह समृद्ध होते हैं। वे वायरस हैं। और वे जानते हैं कि आपको कैसे मारना है। वे स्वयं नष्ट कर रहे हैं, वे तुम्हें निर्माण करते हुए नहीं देख सकते। वे आपको विकसित होते नहीं देख सकते। यह उन बुनियादी कारणों में से एक है जहां वे इन सभी के रूप में बाहर हैं।

तो इन तांत्रिकों ने सबसे पहले अपना काम शुरू किया। लगभग बारह हजार साल पहले राम के समय में, एक यज्ञ था, एक प्रकार का समारोह जिसे अश्वमेध के नाम से जाना जाता था। इसके बारे में किताबों में लिखा है। वह भी, किताबें, शास्त्रों को उन्होंने यह कहकर बर्बाद कर दिया कि अश्वमेध, सेक्स क्रिया के अलावा और कुछ नहीं था। शक्ति और शिव, जो ईश्वर है जो निष्कलंक है और उसकी शक्ति शक्ति है, जैसे प्रकाश और दीपक या सूर्य और सूर्य का प्रकाश। वहाँ भी, उन्होंने सेक्स के प्रतीक का परिचय दिया।

यह छठी शताब्दी में हुआ था। तब यह अपने चरम पर था, हमारे देश में तंत्र-मंत्र, एक पूरा क्षेत्र ले लिया गया था । कहते हैं, यह कोणार्क से शुरू होकर खजुराहो तक जाता है। वे लोगों से इस कदर प्रभावित हुए कि अन्य सभी शास्त्रों को नदियों में फेंक दिया गया और तंत्रवाद हिंदू धर्म का ग्रंथ बन गया [अनिश्चित]।

भगवान का शुक्र है, कम से कम संगठित धर्म द्वारा, आप लोगों को इसके माध्यम से बहुत अधिक लुभाने की अनुमति नहीं देंगे, ऐसा सोचा गया था, लेकिन इतना नहीं। इससे मदद मिलेगी। उस शास्त्र के साथ जो कुछ भी आप करना चाहते हैं उसे करने के लिए इतनी स्वतंत्रता, वह लापरवाही है - क्या आप कल्पना कर सकते हैं? शास्त्रों से ये छठी शताब्दी में खराब होने लगे।

अब उसकी ऐतिहासिक पृष्ठभूमि क्या थी? वह इन भयानक लोगों का सबसे अच्छा, सबसे अच्छा प्रजनन समय था। क्योंकि उस समय, जैसा कि आप में भी बहुत चरम प्रकार के रूढ़िवादी लोग- जैन धर्म थे, अब हमारे पास जैन धर्म नामक लोगों का एक संप्रदाय है। अब, भयानक। मेरा मतलब है, वे सभी हैं, लेकिन उनमें से एक की, भयानक बातें मैं आपको बता सकती हूं - कि वे इस हद तक शाकाहार में विश्वास करते हैं! आपको बताना एक भयानक बात है क्योंकि मैंने गेविन को पहले ही बता दिया है। और पहली बार, मैं इन लोगों को यह बताने की बेशर्मी करूंगी कि वे गंदगी में पड़े कीड़ों को भी नष्ट नहीं करना चाहते हैं। उनके लिए एक कीट [ऑडियो में कट]

ताकि ढेर सारे कीड़े उसे काट सकें और उसका खून निकाल सकें और वे उसे ढेर सारा पैसा दें। सच तो यह है कि आज भी वे गांवों में कभी-कभी ऐसा करते हैं। उन्हें लगता है कि यह सबसे बड़ा पुण्य है, सबसे बड़ा -

श्री माताजी [एक तरफ]: आप क्या कहते हैं कि पुण्य इसका क्या मतलब है?

सहज योगी: हू?

श्री माताजी : आप देखिए, यह एक धार्मिक कार्य है, एक आदमी को एक झोपड़ी के अंदर ले जाना और खटमल आना चाहिए और वे खून चूसते हैं। तो, ये जैन - तथाकथित शाकाहारी, भयानक - वे मंत्री थे जिन्हें आप जानते हैं। किसी न किसी तरह वे मंत्री बने। इसलिए।

और महाराजा - आप 'राजा' शब्द जानते हैं, वह राजा है - हिंदू थे। और हिंदू, हमेशा की तरह, धर्म के प्रति बहुत उदासीन हैं। भारत के बारे में कोई कुछ भी कहे, मैं मानती हूँ कि यह एक बहुत महान देश है, और वह सब। लेकिन हिन्दुओं का हाल तो और भी बुरा था क्योंकि अब वे सब अंग्रेज हो गए हैं, आप देखिए। अंग्रेजी शिक्षा के साथ वे सभी अंग्रेजी, पश्चिमीकृत हो गए हैं। उन्हें नहीं लगता कि हमारे देश में कुछ भी है।

तो, ये - उस समय - महान राजा जो धर्म के प्रति इतने उदासीन हैं, धारण करने की शक्ति प्राप्त करने के लिए, उनके शास्त्रों में क्या है, यह समझने के लिए, आपके रोमन राजाओं की तरह भ्रष्ट और दुराचारी , भयानक रूप से भ्रष्ट । एक बार [अनिश्चित] वे अपने आसपास के सभी दुराचारी लोगों के लिए किसी प्रकार की व्यवस्था में अपना दिमाग लगाते थे। तो, उन्होंने एक बहुत ही प्रतिभाशाली विधि के बारे में सोचा, आप देखिए: भगवान के मंदिर का निर्माण करें और मंदिर में सभी प्रकार के कामुक चित्र बनाएं। क्या आप उस बात पर विश्वास कर सकते हैं? कला के नाम पर! अगर कला लोगों के रूप में शुद्ध है, तो आपको इस अश्लीलता की आवश्यकता क्यों है? बड़ी-बड़ी प्रतियोगिताओं के माध्यम से भयानक कामुक बातें रची गईं।

अब इस देश में आप प्रतियोगिताएं कर रहे हैं लेकिन उस समय !- बेशक, अब आप तांत्रिक भी बन रहे हैं जहाँ तक कामुक चीजों का संबंध है - एक दूसरे से बेहतर! और उन्हें विशेष कीमत चुकी गई, यहां तक ​​कि "जागीर", जैसा कि वे भूमि कहते हैं, उन लोगों को दी गई थी - यह इतिहास में लिखा गया है - उन चित्रों को बनाने के लिए [अनिश्चित]। इसके बावजूद, आप देखते हैं, इतने उकसावे के बावजूद और उस प्रलोभन के बावजूद, आप चकित रह जाएंगे, कोणार्क में, वर्षों से, वह कला समाप्त हो गई है।

एक और बात हुई है, एक साधारण सी बात है [वाक्य अश्रव्नीय], “नहीं। हम इसका उपयोग नहीं करने जा रहे हैं। एक मंदिर में हम ऐसा 'नहीं' करने जा रहे हैं।" तो, आप देखिए, इन चतुर बुद्धिमान लोगों ने,  उनसे कहा कि, "यदि आप ऐसा करते हैं, तो यह अच्छा होगा क्योंकि यहां की सारी गंदगी वहां रखी जानी चाहिए", आप देखिए। "और इसके अंदर स्वच्छता होना चाहिए। बाहर की तरफ हमें ईश्वर के समक्ष स्वीकार करना चाहिए कि हम ऐसे हैं। यह एक स्वीकारोक्ति है ”। मस्तिष्क को देखें, "यह एक स्वीकारोक्ति है जो आपको उन सभी गंदी चीजों के लिए करनी चाहिए जो आप कर रहे हैं, आप उन्हें बाहर रख दें"।

ऐसा ही था, यह इसके पीछे का ऐतिहासिक पक्ष था। और देखिये, उस समय ये तांत्रिक थे, जो लोग गिरने के लिए उत्सुक थे [अश्रव्य] वे जाहिर हुए। आपके पास केवल एक सोहो [लंदन में "सेक्स उद्योग" के लिए एक जिला] है। उस महान देश में हमारे पास सोहोस और सोहोस और सोहोस थे।

जब आप उन चीजों को देखेंगे तो आपको विश्वास नहीं होगा, आप जानते हैं। विदेशी हैरान हैं कि भारत में ऐसी कामुक चीजें हैं। जहां भी कोई धर्म है, जहां एक संत है,  वहां सब जो शुद्ध है नष्ट करने इन शैतानी ताकतों को पहुंचना ही है। पवित्रता को सूली पर चढ़ाना यही उनका अंदाज है, यही उनका सुख है। और ऐसे मंदिर बने और फिर वो तांत्रिक आगे आए। उन्होंने अपनी सभी महिलाओं को लाया [अश्रव्य]। जैसे, कोणार्क से, यदि आप जाते हैं, चौसठ योगिनी मंदिर है, वे इसे "चौसठ देवी" कहते हैं। देवी के मंदिर की कल्पना करो! अब वे क्या करते हैं?

अब इन सबके पीछे का सिद्धांत क्या है, आप को अवश्य जानना चाहिए। यह एक बहुत ही गुप्त सिद्धांत है जिसका वे उपयोग करते हैं। वे देवी का चित्र स्थापित करते हैं या मंदिर में देवी की मूर्ति बनाते हैं। और देवी के सामने व्यभिचार करते हैं, जिसका अर्थ है विभिन्न प्रकार की विभिन्न किस्मों की यौन क्रिया। भयानक! [अश्रव्य] शुरुआत में श्री गणेश क्रोधित हो जाते हैं। उन्हें चारों तरफ तरह-तरह के छाले पड़ जाते हैं। वे कहते हैं कि कुंडलिनी क्रोधित है। कुंडलिनी? वह नाराज़ क्यों होगी?

यह तो श्री गणेश हैं जो क्रोधित हैं, लेकिन ऐसे क्रोधित! दाएं और बाएं से और उनमें सारे छाले पड़ जाते हैं। वे नाचने लगते हैं, कूदने लगते हैं, वे मेंढकों की तरह व्यवहार करते हैं, उनके पास भयानक चीजें होती हैं। सिर फट जाता है, सिर दर्द हो जाता है, सब कुछ होता है। लेकिन फिर भी वे अड़े हैं क्योंकि ऐसा कहा जाता है कि, "आपको और आगे जाना है। यह एक भयानक कार्य है, यह एक कठिन कार्य है। ये तुम्हारे कर्म हैं जो तुम्हें सताने आ रहे हैं। आपको अपने कर्म निकालने हैं। अपने सेक्स के माध्यम से आप बेहतर कर्म या बुरे कर्म करते हैं ”। तो, वे बेचारे लोग करते जाते हैं।

फिर, इतना सब करने से, क्या होता है? ये देवता निकल जाते हैं। वे वहां से चले जाते हैं। इलाका खाली करा दिया गया है। वहां से भगवान का दायरा गायब हो जाता है। जैसे ही प्रकाश विलीन हो जाता है, अंधकार आ जाता है। वे रात में काम करते हैं। वे दिन में कभी काम नहीं करेंगे। रात में वे काम करते हैं और फिर वहां आत्माओं को बुलाते हैं। आप आत्माओं को बुला सकते हैं।

पिछली बार मैंने आपको बताया था कि जब आप मरते हैं तो आपके साथ क्या होता है और प्रेतात्माएँ कैसे होती हैं, कौन सी भयानक प्रेतात्माएँ आपके अंदर प्रवेश करने के लिए हमारे चारों ओर लटकी रहती हैं। इसलिए, मैं इसके विवरण में नहीं जाऊंगी, लेकिन बाद में मैं आपको इसके बारे में सब कुछ बताऊंगी। मैं आपको एक-एक सब कुछ बता दूंगी। आप इसे नोट कर लें।

तो, वे आते हैं, वे प्रेतात्मा को बुलाते हैं। जब वे इन प्रेतात्माओं को बुलाते हैं, तो प्रेतात्माओं में वासना होती है, लालच, वे आपको संतुष्ट करने के लिए लालची होते हैं। और वे उनका संचालन करते हैं। वे उन्हें नाम दे सकते हैं जैसे 'राम', फिर 'ऐं', 'ह्रीं', 'क्लिं', सभी प्रकार के नाम जो वे इन आत्माओं को दे सकते हैं। ये दुष्ट प्रतिभाएँ उन्हें प्रबंधित करती हैं।

और फिर, उन्होंने इन प्रेतात्माओं को राजाओं पर, उसके बड़े मंत्रियों पर डाल दिया। और इन लोगों को पकड़ लिया जाता है और कब्जा कर लिया जाता है। और वे कहते हैं, "हम बहुत कामुक हैं। हम दौड़ रहे हैं - हम सिर्फ दो महिलाओं के पीछे दौड़ते थे, अब हम सौ महिलाओं के पीछे दौड़ रहे हैं।" पागल!

वे अपना सारा स्वाभिमान खो देते हैं। उन्हें कुछ समझ नहीं आ रहा होता है कि वे क्या कर रहे हैं। पागलों की तरह करते हैं। कुछ संत भी प्रभावित हो सकते हैं लेकिन उन्हें शारीरिक रूप से प्रतिक्रिया मिलती है। संत अगर इसमें लिप्त होते हैं, तो उन्हें तुरंत प्रतिक्रिया मिलती है। उन्हें सिर में, शरीर में प्रतिक्रियाएं मिलती हैं। और उन पर रिएक्शन काफी तगड़े हो सकते हैं। कभी-कभी वे खून की उल्टी करते हैं।

तो 'ये' लोग उन भयानक आत्माओं को आप पर डालना शुरू कर देते हैं, आप पर कब्जा कर लेते हैं, आपकी इच्छा को निकाल देते हैं।

भारत में एक ऐसा तांत्रिक था, जिसने बहुत सारा धन जमा कर लिया था। लेकिन उसकी पत्नी [अश्रव्य] हमेशा । और उसने कोणार्क का वह भयानक मंदिर बनवाया।

अगर उसने वहां कोई कामुकता नहीं डाली होती तो वह एक सुंदर मंदिर होता लेकिन उस कामुकता के साथ आपको हर समय उल्टी होने का मन करता है, मेरा मतलब है, यदि आप एक संवेदनशील व्यक्ति हैं। आप उन निजी अंगों को देखना सहन नहीं कर पाते, जिस तरह से इसका वर्णन किया गया है।

कल वे सुबह-सुबह हमें लोगों को वहाँ बैठे हुए शौच क्रिया करते हुए देखने के लिए कहेंगे! गंदगी और गंदगी और गंदगी! पूरी जगह गंदगी के अलावा और कुछ नहीं है।

और फिर उसके अपने बेटे ने उसे, इस भयानक तांत्रिक को ललकारा। इस तांत्रिक को बड़े ही अजीब अंदाज में मारा गया था, जो पढ़ने लायक है कि उसकी हत्या कैसे की गई। और उसका बेटा आया और उसने उस मंदिर को पूरा किया लेकिन उसने राजा से कहा कि, "तेरा राज्य गायब हो जाएगा"। ये सभी, ये सभी राजा हमेशा के लिए गायब हो गए। उनकी कोई संतान नहीं थी, उनके पास कुछ भी नहीं था और वे सिर्फ जर्जर हो गए थे। और उनके सभी मंदिर पत्थरों, मिट्टी से ढके हुए थे और वे सिर्फ ढेर थे।

बाद में, अंग्रेज वहां आए और उनमें से कुछ ने खुदाई करके पता लगाया। उन्होंने इसे कलात्मक पाया, मुझे नहीं पता कि उन्होंने इसे कैसे पाया लेकिन यह वहां था।

लेकिन कोणार्क में आप पाएंगे कि सब कुछ इतना अश्लील, इतना भयानक है, जहां बेचारे कलाकारों के पास- कहने के लिए कुछ नहीं था। और मैं उस जगह के कलाकारों से मिली जो आसपास रह रहे हैं। उन्होंने कहा, "हमारे पूर्वजों ने जो किया है उसके लिए हम इन दिनों अपनी नाक से भुगतान कर रहे हैं और हम वह नहीं देखना चाहते हैं"।

भारत में आज भी अविवाहित पुरुष और अविवाहित महिला कभी कोणार्क देखने नहीं जाएंगे। अब उनके पास केवल यही स्पष्टीकरण है, आपको आश्चर्य होगा कि शादी के बाद चूँकि भारतीय महिलाएं इतनी मासूम होती हैं, क्योंकि उनकी शादी काफी कम उम्र में होती है, उन्हें समझ में नहीं आता कि सेक्स क्या है। तो, उन्हें सिखाएं कि कैसे, सेक्स क्या है, यह शादी के लिए बना है। और केवल पति-पत्नी को ही वहां जाना चाहिए। यही एकमात्र स्पष्टीकरण है जो हमारे भारतीय कलाकार इसके लिए दे सकते हैं।

लेकिन हमें स्वीकार करना होगा। आप देखिए, हर देश में एक शैतानी ताकत काम कर सकती है। हम अपनी पहचान उन भयानक तांत्रिकों के साथ क्यों बनायें? और हमें इस पर शर्म क्यों करनी चाहिए?

दूसरे तांत्रिक स्थल खजुराहो में आप पाएंगे कि कुछ ऐसी जगहें हैं, जहां आपको कामुकता मिलती है। लेकिन अगर आप सतर्क हैं और देखते हैं, तो ये कहीं कोनों में रखे गए हैं, जबकि देवी-देवताओं का बड़ा रूप, पीठ, बहुत बड़ा लगाव, सब कुछ होता है। तो, यह आपके ध्यान में कभी नहीं आता है। जब तक आपको इसमें नहीं ले जाया जाता और दिखाया जाता है, "अब, यह एक कामुक काव्य है"।

लेकिन हैरानी की बात यह है कि ज्यादातर विदेशी और खासकर जापानी इस एंगल से, उस एंगल से अपना कैमरा लाते हैं। क्यों नहीं वे इस तरह खुद अपनी तस्वीरें लेते? उन तस्वीरों को लेने के लिए कोणार्क जाने जैसा क्या है? यह दिखाता है की आपकी खोज क्या है! दिखाता है कि आप क्या मांग रहे हैं! जिस तरह, यहाँ से, लोग उन बड़े, बड़े कैमरों को ले जाते हैं और चक्कर लगाते हैं और विभिन्न कोणों की तरह तस्वीरें लेते हैं जो वे देखते हैं। तस्वीरें लेने जैसा क्या है? इसमें हासिल करने के लिए क्या है? सेक्स, जानवर भी जानते हैं, हर कोई जानता है, कुत्ता जानता है। सेक्स के बारे में क्या सिखाना है? मानसिक रूप से आपने इतना कुछ का लिया है कि अब नपुंसकता होगी। और वहां, आप जानते हैं कि, अमेरिका में, इस तरह की विकृति और अपने भीतर की अबोधिता को बर्बाद करने के कारण सबसे अधिक संख्या में नपुंसक हैं।

इससे सावधान! यह तथाकथित स्वतंत्रता और कुछ नहीं बल्कि आपके धर्म की धारण क्षमता जो आपके भीतर है का परित्याग है । यह अंतर्निहित है! ये वहां है। यह मौजूद है। आप इसे पार नहीं कर सकते, "तुम्हें व्यभिचार नहीं करना होगा", ईसा-मसीह ने कहा है, "केवल व्यभिचार नहीं, बल्कि मैं कहूंगी, 'तू व्यभिचारी आंखें नहीं रखेगा'।" और आप लोगों को इधर-उधर नज़रे दौड़ते, हर समय देखते हैं। और वे कहते हैं, "हमने अपना चित्त बरबाद कर लिया है।" क्या होगा? तुम कहाँ देख रहे हो? आप कहाँ देख रहे हैं? आपका चित्त कहाँ है?

इस मानव चित्त ने युगों का निर्माण किया। इतना काम किया गया है। आपको आज उस स्तर से इस स्तर पर लाया गया है। आप इसे कहाँ बर्बाद कर रहे हैं? गटर में, गंदगी में, गंदगी में।

उठो! और अपनी महिमा देखो। अपना स्वाभिमान हो। एक माँ के रूप में, मैं भगवान के लिए [अश्रव्य] चाहूंगी। और ये भयानक तांत्रिक और मन्त्रिक जो आपको हर तरह की चीजें सिखा रहे हैं जैसे मंडल लगाना - दूसरे दिन किसी ने मुझसे कहा - और अपना सेक्स वहां रखना। मंडल क्या है? क्या आप जानते हैं? यह भगवान की आभा है। आप अपनी यौन क्रीडा ईश्वर को दिखा रहे हैं! कम से कम और कुछ नहीं तो कुछ तो अक्ल हो! यह सबसे बड़ी शर्मनाक बात है कि आप अपने यौन अंगों को भगवान को दिखाने के लिए ऐसा कर रहे हैं। क्या तुम सब पागल हो? क्या आप नहीं समझ सकते? यह एक भयानक बात है!

मैं उनसे परेशान हो जाती हूं क्योंकि आप नहीं जानते। आप बोध प्राप्ति के अपने सभी अवसरों को खो देंगे। तुम्हारी तलाश पूरी तरह से खो जाने वाली है, मेरा विश्वास करो।

अपनी महिमा में खड़े हो जाओ। महिलाओं के पीछे क्यों भागना चाहिए? आपको पुरुषों के पीछे क्यों भागना चाहिए? यदि आप एक गौरवशाली व्यक्ति हैं, तो अपनी छवि में खड़े हों। यह सबसे अच्छा तरीका है कि आप एक इंसान बनने जा रहे हैं। इस प्रकार की व्यभिचारिता और उद्दंडता नाभि के उस चक्र को पूरी तरह समाप्त कर देगी। यदि आप देखें कि किसी के पास दस पंखुड़ियाँ हैं जो इतनी सावधानी से, नाजुकता से, खूबसूरती से, प्रेम से बनाई गई हैं। अनैतिक व्यवहार को प्रेम के नाम पर भ्रमित न करें। यह नहीं है! यह पवित्र प्रेम है। मैं यह नहीं कहती कि तुम संन्यासी हो जाओ, बिल्कुल नहीं, मैं उसके भी खिलाफ हूं, एक और अति जो मैं आपको तीसरे प्रकार के सेक्सोयोगियों के बारे में बताने जा रहा हूं।

सेक्सोयोगी टाइप वे लोग हैं जो अपनी कामेच्छा को दबा रहे हैं। वे इस्तेमाल करते हैं शादी नहीं करते। [टेप रुकावट] वे उपयोग करते हैं - वे मनुष्यों की खोपड़ी का उपयोग करते हैं। इसके लिए उन्हें खोपड़ी चाहिए। अवचेतन में रहने के लिए आपके पास खोपड़ी होनी चाहिए। इसलिए, वे लोगों को मारते हैं, उनकी खोपड़ी निकालते हैं और अपने पास रखते हैं।

श्री माताजी, एक तरफ: कुछ लोग आ रहे हैं, कृपया दरवाजा खोलो।

तो, - वे उन खोपड़ियों को अपने पास रखते हैं और उन खोपड़ियों को, वे इसका उपयोग पीने के पानी के लिए, भोजन खाने के लिए, हर समय ये खोपड़ी रखते हैं।

अब भारत में एक महान लेखक बंकिम चंद्र [चट्टोपाध्याय] द्वारा लिखी गई एक बहुत अच्छी कहानी है, जिसे "कपाल कुंडल" [रोमांस उपन्यास का नाम] के नाम से जाना जाता है। यह लड़की, एक लड़की थी जिससे कपाली मिले थे। उसे नंगा करता था, वह उसे नचाता था, वह उसे देखने के लिए जाता था और उसके सामने बैठकर अपनी कामेच्छा को नियंत्रित करता था। और वहाँ [अश्रव्य] हैं, और यौन क्रिया के दौरान, वह खुद को नियंत्रित करेगा। वह ऐसे ही करता रहा और आखिरकार उसे उस लड़की को मारना ही था। यह पूर्ण संयम की पराकाष्ठा है क्योंकि आप उस व्यक्ति को मार डालेंगे, जिसे आपका होना चाहिए था। जरा सोचिए, क्या विकृति है! क्या दिमाग! क्या आदतें! मेरा मतलब है कि इसकी एक सीमा है। ईश्वर ने आपको अपने सिर तोड़ने और यह कहने की आजादी नहीं दी है कि, "आ, बैल आओ और मुझे मारो!" और इस लड़की को बचा लिया गया। और फिर, किसी न किसी तरह, वह भाग गई और उसने एक आदमी से शादी कर ली। वह उससे मिलने गया, उसे वापस लाया और उसे मार डाला।

ऐसे हैं ये कपाली।

यदि आप उनकी बात नहीं सुनते हैं, तो वे आपको "श्मशान" में ले जाएंगे, जो कि कब्रगाह है, आपका सिर काट देगा, आपकी खोपड़ी निकाल कर रख लेगा| वे यह सुनिश्चित करेंगे कि आप अवचेतन स्तर पर जाएँ और वे आपको वहां बेहतर तरीके से संभालते हैं। वे चाहेंगे कि आप उनकी योजना के अनुसार मरें। वे करते हैं। उनमें से बहुत से लोग ऐसा कर रहे हैं। आज भी, आपको पता नहीं है। और लोग इतने दीवाने हैं, इन चीजों के दीवाने हैं, कि अगर आप उन्हें बताएं कि आपके गुरु ऐसा कर रहे हैं और उन्हें पता चल गया है, तब भी वे आपको मारने के लिए वहां होंगे। बिल्कुल पागल लोग। वे पूरी तरह ग्रसित  हैं, पूरी तरह से दिमाग परिवर्तित लोग हैं। कम से कम कुछ लोगों को तो बचाना चाहिए, उन्हें बचाने के लिए, मैंने हमेशा कहा, कि अगर एक साड़ी उड़ रही हो, भले ही आप उस का थोड़ा सा भी हिस्सा पकड़ सकें, हम साड़ी को बचा सकते हैं।

आपके पास यह समझने के लिए विवेक नहीं आया कि ये भयानक तरीके आपको आत्म-साक्षात्कार नहीं देंगे। आपको पता होना चाहिए कि आत्म-साक्षात्कार क्या है।

अब कुछ लोग सोचते हैं कि हवा में उड़ना, कहीं कूदना कोई बड़ी बात है। कौन से अवतार ने ऐसा किया ? क्या आपने ऐसा कोई अवतार सुना है जो चलता था या - जो इस तरह बैठा और हवा में तैर रहा था? ऐसा किस अवतार ने किया? और आप हवा में तैर कर क्या करने जा रहे हैं? अब, आप यातायात के लिए एक समस्या पैदा करने जा रहे हैं।

[हँसी]

ये बेतुकी बातें आपको क्यों करनी चाहिए?

पुना में [शिवपुर में], वे कहते हैं कि एक संत है जो मर गये, तुम देखो, और एक पत्थर है। अगर वहाँ दस लोग संत का नाम लेते हैं, तो यह ऊपर आ सकता है, आप देखिए। और तुम एक उंगली रख दो, वह ऊपर आ सकता है। मैंने कहा, "क्या भगवान को ऐसा करना चाहिए?" इसके बारे में सोचो! और जब मैं वहाँ गयी, तो मुझे पता चला कि वहाँ एक बड़ी प्रेतात्मा बैठी है और उन्होंने कहा, "मैं माँ के साथ बैठने जा रहा हूँ। मैं बाहर नहीं जा रहा हूँ।" और उस भयानक आदमी की आत्मा हर समय वहीं बैठी रहती है। उसे कुछ नहीं चाहिए। वह सिर्फ लोगों को बेवकूफ बनाना चाहता है और वहां बैठकर हर किसी को अपना नाम लेते हुए सुनना चाहता है, उसे संत कहते है! जब वह संत नहीं है, तो उसे क्यों स्वीकार करना चाहिए कि वह संत है और इससे खुश क्यों हों? क्योंकि इंसान कुछ भी कर सकता है। उन्हें वह शक्ति दी गई है।

और इसके अलावा, ईश्वर आपके सामने शक्तिहीन है क्योंकि वह आपकी मूर्खता या मूर्ख होने या आत्म-विनाशकारी होने की स्वतंत्रता को नहीं छीन सकता है। वह नहीं कर सकता। वह केवल रो सकता है और रो सकता है, भीख माँग सकता है या कह सकता है, "कृपया यह मत करो, कृपया मत करो", लेकिन वह इसे रोक नहीं सकता। यही एकमात्र समस्या है। और इसलिए उन सभी ने जन्म लिया है। वे सब कहीं से मकड़ियों की तरह आए हैं। कम से कम मैं उनमें से सोलह को मैं जानती हूं। और तीन भयानक महिलाएं। वे सब वहाँ पैसा बना रहे हैं, पैसा कमा रहे हैं, आपको बेवकूफ बना रहे हैं।

आपको मंत्र बताने के लिए गुरु की आवश्यकता क्यों है? कोई भी ऐरा गैर नत्थू खैरा आपको बता सकता है। आपको परिणाम देखना होगा, प्रमाण, इस से क्या हो रहा है। आपको सोचना चाहिए। आप बुद्धिमान लोग हैं। तुम सब कुछ समझते हो, तुम यह क्यों नहीं समझते, "मैं ग्रसित हूँ"। क्या आप ऐसे लोगों के पूर्ण दीवाने हैं? या शायद आपने उन्हें इतना पैसा दिया है कि आप सोचते हैं, "ओह! चूँकि अब हमने इतना भुगतान कर दिया है, अब क्या करें?” हमें पूरी चीज़ देखनी होगी। जैसे ड्रामा में, आप जाते हैं और ड्रामा पसंद नहीं करते, "फिर भी, जैसा कि हमने पैसे चुकाए हैं, चलो देख लेते हैं"।

यह कोई साधारण बात नहीं है, यह बहुत गंभीर बात है। आप शैतानों की मांद में जा रहे हैं, जो की आपकी कुंडलिनी को पूरी तरह से खत्म कर रहे हैं। अब तुम में से पच्चीस लोग हैं जो कहेंगे कि उनके साथ यह हुआ है। मैं उन्हें ठीक कर रही थी। मैं यह कर रहा हूं। वे वापस इसे अपना ले रहे हैं। मुझे केवल एक बात के लिए खेद है, कि आप अपनी खोज के प्रति सच्चे रहे हैं। आप वास्तव में खोज रहे हैं।

मैं आपको आश्वस्त कर सकती हूं कि मैं इन सभी लोगों को चेतावनी देने के लिए 1970 में अमेरिका गयी थी। लेकिन उस समय वे थे, वे सभी कुछ विशेष प्रकार से ग्रसित लोग बन गए थे। उन्होंने मेरी बात नहीं मानी। मैंने रविशंकर से कहा। उसने कहा, "माँ, तुम उनके पास मत जाओ। वे तुम्हें खा लेंगे।" इस प्रकार तंत्रवाद [अश्रव्य] औषधियों के अनुभव होते हैं। भारत में कितने लोगों ने ड्रग्स देखा है - पूछिए इनमें से किसी से भी? हा! क्या वे यह भी जानते हैं कि "भांग" और इस और उस में क्या अंतर है?

इन ड्रग्स और इन सभी चीजों का इस्तेमाल तांत्रिकों द्वारा किया जाता था। और वे यहां मुक्त हैं, वे नशीली दवाओं का कारोबार कर रहे हैं।

जो चीजें आपकी जागरूकता के खिलाफ जाती हैं, चाहे ड्रग्स, शराब, कुछ भी आपको वह उच्च जागरूकता नहीं देने वाली है जिसके बारे में मैं बता रही हूं। अपना जीवन बर्बाद मत करो। यह बहुत कीमती है। सबसे कीमती और सबसे महान समय आ गया है। कृपया अपना सम्मान करें। और कृपया अपने स्वयं के मूल्य को समझें। आप किस बात के लिए उत्सुक हैं, इसका पता लगाएं! और इसे बर्बाद मत करो। आप पहले ही अपना बहुत समय बर्बाद कर चुके हैं।

ये, ये सब, मैंने तुमसे कहा था बाईं और दाईं ओर सात स्तरों के नाम हैं, जो मुझे लगता है कि ईस समय, मेरे पास आपको बताने का समय नहीं है, लेकिन हर चीज के नाम और नाम और नाम हैं। हकीनी, रकीनी, लकिनी, शाकिनी, इस प्रकार से बायीं ओर उन्हें प्राप्त है। इस पक्ष [दाएं] पर गायत्री और सावित्री और सभी प्रकार की चीजें हैं। यह दोनों तरफ जाता है। ये सब कुछ नहीं बल्कि प्रतिध्वनि के समान हैं। वे आपको एक से दूसरे स्तर पर फेंक देते हैं। एक तरह से आप को  हर स्तर पर परखा जाता हैं। और जब उन्होंने पाया कि आप एक गए-बीते मामले हैं तो आप सीधे नरक में जाते हैं। ये उपलब्धियां हैं।

तो, मुझे एक बहुत ही सरल कथन करना है कि, "अपने आप को पवित्र रखें, स्वयं का सम्मान करें। प्रयत्न"। अगर यह आपके साथ काम करता है, अच्छा और अच्छा। मैं यहां कुंडलिनी को ऊपर उठाने, उसे बाहर लाने के लिए काम कर रही हूं। कुछ समय बाद आप खुद कर पाएंगे। लेकिन सफाई की जरूरत है और इसे कभी नहीं छोड़ना चाहिए क्योंकि कोई अन्य रास्ता नहीं है।

नानक, गुरु नानक, उन्होंने इन तांत्रिकों और मंत्रिकों और इन पिशाचियों और इन [अश्रव्य] के खिलाफ कम से कम तीन-चार अध्याय लिखे हैं। भारत में यह कहना एक गाली है - मेरा मतलब है कि मैंने पहली बार इन शब्दों का इस्तेमाल अपनी जुबान पर किया है। किसी को इस तरह बुलाना गाली है। अगर आप किसी से ऐसा कहते हैं, तो लोग कहते हैं, "हे भगवान!"। उन्हें कोढ़ियों की तरह बाहर रखा जाता है।

कबीर ने किताबों के बाद किताबें लिखी हैं, ये धोखेबाज़ और यह और वह, उन्होंने उन्हें बाएँ और दाएँ ठोका है! वे एक महान कवि थे। हर कोई उनसे लड़ा, उन्हें प्रताड़ित किया था। ईसा-मसीह के साथ ऐसा ही था। उन्होंने ही कहा है कि प्रेतात्माओं की ओर बिल्कुल मत जाओ! यह सब भूतों का काम है। लेकिन आप लन्दन में जाते हैं तो हर पांचवें घर में एक अध्यात्मवादी बैठा होता है, "फ्री हिप्नोटिक्स!" आप सम्मोहित क्यों होना चाहते हैं? आप E.S.P, Extra Sensory Perception जिसे वे कहते हैं, अतिरिक्त संवेदी बोध क्यों प्राप्त करना चाहते हैं? ये सभी तथाकथित जीनियस भी, ये विलक्षण लोग भी ग्रसित हैं। मैंने बहुत से विलक्षण प्रतिभाशाली देखे हैं। उनमें से एक मेरे पास आयी। मैंने कहा, "ठीक है, मेरी उपस्थिति में आप गणना कीजिये "। वह एक बार में भी हिसाब नहीं कर सकी क्योंकि मैंने उसे ग्रसित करने वाले को बंधन दिया था। मैंने कहा, "तुम बाहर निकलो!"

मुझे ऐसे कई अनुभव हुए हैं जो मैं आपको बता सकती हूं। पिछली बार मैंने आपको बताया था कि जो लोग ग्रसित थे वे मेरे पास कैसे आए और उन्होंने किस तरह किया।

अब भी समय है और हम आत्म-साक्षात्कार के अनुभव में जा सकते हैं। यह होगा - इसमें कुछ लोगों को केवल पाँच मिनट लग सकते हैं लेकिन कुछ को, इससे अधिक। किसी भी मामले में आपको अपने साथ धैर्य रखना होगा। और नाराज मत हो। क्योंकि जैसा गेविन ने कहा कि, "अहंकार", [अश्रव्य]। क्योंकि अगर यह अहंकार नहीं है तो प्रति-अहंकार आता है, "हम सबसे बुरे लोग हैं। हम भयानक लोग हैं। हम-” आप देखते हैं, एक अति से दूसरी अति तक। हमें बीच में खड़ा होना है। हमारे पास कोई रास्ता नहीं है। आप आक्रामक नहीं हैं और न ही आप किसी से आक्रांत हो रहे हैं। आप अपनी आत्मा के भीतर खड़े होते हैं और उसके माध्यम से आप अपनी शक्तियों का उत्सर्जन करते हैं। आपको किसी पर निर्भर नहीं होना है, कुछ भी नहीं! हम बस देखते रहते हैं। लेकिन आपको उन देवताओं पर निर्भर रहना होगा जो आपके भीतर हैं, जो देखने जा रहे हैं कि कोई समस्या हो गई है, उन्हें ठीक किया जाना है और हमें यह जानना होगा कि देवता कहां हैं, वे कहां हैं।

सहज योग में,  मैं इसे कह सकती हूं आधुनिक सहज योग में, कोई मंत्र नहीं दिया गया कोई मंत्र नहीं है। क्योंकि हर सेकेंड कुंडलिनी इसी तरह गतिशील हो रही है। अब ऐसे लोग हैं जो कहेंगे, "यह मैं आपको बता सकता हूं,  मैं आपको वह बता सकता हूं"। यहीं उन्होंने देखा। तुमने देखा होगा कि वह मेरे पास आई, उसने कहा, "माँ मेरी आज्ञा पकड़ी है"। ठीक है, समाप्त। आज्ञा साफ़ कर दी जाती है  [अश्रव्य ]।

तो, किसी को मंत्र नहीं दिया जाता है लेकिन आप जानते हैं कि पकड़ कहां है। आप ही कहते हैं। वह खुद आई और मुझसे कहा, "मेरी आज्ञा पकड़ी हुई है"। और आप अधिकतर जानते हैं, अत्यधिक आज्ञा पकड़ने का मतलब क्या है, आप जानते हैं? व्यामोहसंभ्रांति । लेकिन मुझे बताने में उसे कोई आपत्ति नहीं है क्योंकि वह खुद को खुद से दूर देख पाती है और उसने मुझसे कहा, "मुझे आज्ञा की पकड़ हुई है,यह स्पष्ट है"। वे सभी कहते हैं, "यह आज्ञा की पकड़ है। मैं अपने अंदर आने वालों को देख पाता हूं।"

उसने मुझसे कहा कि, "मैं इन संस्थाओं को अब अपने अंदर घुसता हुआ देख पाता हूं। और मैं उन्हें निकाल फेंकता हूं और उनका एक अच्छा, एक अच्छा कार्यक्रम हुआ"। आप सभी उनसे बात करेंगे तो वे आपको अपने अनुभव बताएंगे। उनमें से कुछ सम्मोहन में चले गए; मुझे उन्हें बाहर निकालना पड़ा। अब तो बहुत कुछ होता है। बिलकुल तुम जैसे लोग मेरे पास आए, लाभान्वित हुए है। और आपको भी लाभ होगा लेकिन इसके प्रति समझदार बनें, विवेकवान बनें। समझदार बनो। आपको लाभ की उम्मीद करनी चाहिए और कुछ नहीं, कुछ भी नहीं जिसे आप [अनिश्चित] कह सकते हैं।

तो, परमात्मा आपको आशिर्वादित करें!

हम थोड़ा ध्यान में जा सकते हैं,केवल अपने हाथ मेरी ओर रखें। और अगर आप अपने जूते निकाल सकते हैं तो यह बेहतर होगा, यह बेहतर काम करता है क्योंकि वहां पृथ्वी माँ है जो निसंदेह मददगार हैं|

सभी तत्व आपकी मदद करते हैं। वे चारों ओर हैं। देखिए, गली में बहुत ठंड थी। इस समय, यह इतनी नहीं है।  सभी तत्व आपकी सहायता के लिए मौजूद हैं। बहुत ठंड थी और अब यह बहुत अच्छा है। आप अपने कोट निकाल सकते हैं और आप बिलकुल ठीक महसूस करेंगे। यह ऐसा है, आपके कोट आप बाहर निकल दीजिये और आप सहज महसूस कर सकते हैं, तो आप बहुत अच्छा महसूस करेंगे।

[टेप में अधूरापन]