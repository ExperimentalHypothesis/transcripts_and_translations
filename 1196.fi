Sahasrara-puja. Dollis Hill, Lontoo (Englanti), 5.toukokuuta 1979.

Tämä päivä on erittäin tärkeä, tiedätte sen, koska luomisen historiassa aina Kristuksen aikaan saakka, ihmisen tietoisuuteen oli luotu ymmärrys ylösnousemuksesta - että ihminen voi nousta ylös, voi syntyä uudelleen.

Ihmiset alkoivat ymmärtää tämän. He tunnistivat, että se voi tapahtua meille kaikille joskus. Mutta niin ei käynyt. Toteutumista ei koskaan tapahtunut. Se oli ongelma. Ja ilman pääsyä Todellisuuteen, mistä tahansa joku puhuikin, se kuulosti kuvitteelliselta. Ihmisen on siis hypättävä sisään Todellisuuteen, sisään totuuteen. Tällaista ei ollut koskaan aikaisemmin tapahtunut, ja kuten kerroin, jos se tapahtui yhdelle tai kahdelle, sillä ei ollut minkäänlaista merkitystä suurille joukoille, eikä kukaan ottanut sitä vastaan. Ja samalla tavalla, kuin autiomaassa virtaava kapea pieni joki, se haihtuu ilmaan. Eikä totuudellakaan, sillä, mitä oli löydetty, ollut mitään juuria.

Tästä todellisuudesta, jota ihmisille julistettiin, alkoi syntyä kaikenlaista kummallista. Sen piti olla huipennus ihmisen tietoisuudessa, jolloin hänestä tulee yhtä Jumaluuden kanssa, että hän tulee yhdeksi oman itsensä kanssa. Sen piti tapahtua. Ja sen piti tapahtua aikana, joka oli kaikkein otollisin, kaikkein paras. Sillä jos ihmisen halu ei ole kovin vahva, ihmisen tahto ei ole kovin vahva eikä hän pyydä Todellisuutta, Todellisuus ei ala toimia. Tietysti kaikki muu luomistyö, eläimien, puiden, hedelmien ja kukkien luominen, oli kaikki jo tehty. Mutta ihmisen evoluutio ei voinut kehittyä aiemmin, koska etsimistä ei ollut kovin paljon. Kun aika sitten tuli, kun tarve oli niin suuri, että tarve itsessään synnytti Sahaja Yogan. Ja tapahtui niin, että todella näin Sahasraran. Tiedätte tietysti, että teidän ja Minun Sahasraroissa on ero.

Näin Sahasraran, sen Suuren Sahasraran, joka avautui kauniisti. Sen terälehdet olivat kuin liekkejä, pyöreäreunaisia liekkejä - eivät liekkejä, mutta pyöreäreunaisia - pyöreäreunaisia, kauniin värisiä liekkejä, monen värisiä. Siksi laitoin tänään päälleni puseron ja sarin, joissa on monia värejä. Näin monia erilaisia variaatioita ja yhdistelmiä näistä väreistä. Se avautui niin kauniisti. Ja aivan kuin jokainen terälehti olisi ollut yksinään absoluuttisen täydellinen ja virheetön, mutta tyvestä yhtenäinen. Ja kuinka se avautui; sen liike oli rytminen ja sopusointuinen. Niiden liikkeessä ei ollut mitään vikaa. Liekkien välillä vallitsi harmonia, ei ollut minkäänlaista epäsointuisuutta. Ne avautuivat aivan kuin tanssien saman sävelen tahtiin.

Ja värit levittivät valoaan auran ympärillä. Keskellä näin Agnyan (epäselvä), tai auringon värin, ja kaikki chakrat säteilivät valoaan sieltäkin. Mutta chakrat olivat sävyltään tummempia, ja ne säteilivät. Niin tummia, että ne näyttivät kaikki melkein mustilta. Niiden väri oli tavallaan tiivistetyssä muodossa. Nekin säteilivät valoa ympärilleen. Kun kaikki oli avautunut ja valo levinnyt kaikkialle, silloin sanoin: "Se on tehty", se voidaan toteuttaa. Eli ensin Minun täytyi avata oma Sahasrarani, sitten teidän Sahasraranne voitiin avata. Silloin tunsin, kuinka valtava armo alkoi virrata Minusta; valtavasti armoa, myös Itseni ylle. Se tuli kuin kaatosade ylleni.

Olin täysin tämän ilon kastelema. Olin täysin hävinnyt siihen, täydellisesti. Tunsin, että koko luomakunta kaikui tätä Universaalia Tietoisuutta. Juuri näin. Mitään muuta ei ollut jäljellä. Pelkkä ilo täytti kaiken. Se oli niin kaunista aikaa. Ja sitten aloitin työni. Mutta kuten tiedätte, alussa oli hyvin vaikeaa puhua näistä asioista. Aluksi on hyvin vaikeaa sanoa: "Olen se ja se."

Se on hyvin kiusallista. Sellaisen kertominen on todella kiusallista. Tarkoitan, että jos jollain on voimia, siitä kertominen arastuttaa. Ei halua erottautua ja joutua silmätikuksi. Sen kanssa tuntee olonsa yksinäiseksi eikä siitä halua puhua kenellekään. Selviydyin sen kanssa aika kauan. Mutta kun Sahasrara avautui, tiesin, että Minun oli tuotava esiin todellinen Minäni. Ei tietenkään vielä, en ole vielä tuonut sitä esiin, koska se olisi kauheaa. Mutta oli miten oli, kun Sahasrara oli avautunut, ymmärsin, että instrumentti oli nyt toimintakelpoinen. Eli tämä edessänne oleva Instrumentti on se Instrumentti, jonka avulla pääsette tietämään Totuuden.

Saatte nyt selville totuuden Minun Instrumenttini kautta. Sillä tämän Instrumentin avulla teidän Kundaliininne voidaan herättää, ja te saatte Oivalluksenne. Ja värähtelyjenne kautta opitte tietämään Totuuden. Tiedätte jo, että suhde teidän ja Totuuden välillä on alkanut. Voitte esittää minkä tahansa kysymyksen ja saatte siihen vastauksen. Ensiksi saatte tietää, mitä Totuus on, ja kun sitten tunnette tämän Totuuden, sitä seuraa tämän Totuuden toinen ulottuvuus ja taas uusi ulottuvuus. Ja saavutatte uuden tason, jolla Minun pitää antaa teille aivan kaikki. Ja sen kaiken te olette saaneet. Mutta tällä Instrumentilla on eräs erityinen ominaisuus, koska Sahasrara, Sahasraran sisin olemus on yhdentyminen, 'ekagrata'. Olen kertonut teille, mikä 'ekagrata' on: se on sitä, kun kaikkien neulojen silmät laitetaan yhteen ja sidotaan yhteen langalla, sitä kuvataan sanalla 'ekagra'.

'Agra' tarkoittaa 'päätä', 'ek' tarkoittaa 'yhtä'. Kaikki neulanpäät sidotaan yhteen yhdellä langalla. Mitä tämä sitten tarkoittaa? Jos ymmärrämme sen täysin hienojakoisella tavalla, että kaikki chakrat on sidottu yhteen Minun Olemukseeni. Se tarkoittaa kaikkia luotuja rakenteita, kaikenlaisia uskontoja, uskoja, aatteita, hankkeita, tieteitä, joogan muotoja, kaikkea! Kaikki ne ovat sidoksissa tähän Olemukseen. Jos olet vaikka hatha-joogi, silloin kysyt vain: "Äiti, oletko Sinä hathajooga?" Siinä kaikki. Jos harjoitat rajajoogaa, silloin kysyt: "Äiti, oletko Sinä rajajooga?" Jos olet kristitty, kysyt vain: "Äiti, oletko Sinä Kristus?"

Jos olet muslimi, kysyt: "Äiti, oletko Sinä Profeetta?" Vaikka olisit sellainen, joka ei usko Jumalaan, voit kysyä: "Oletko Sinä abstrakti symboli? Oletko Sinä Buddha? Oletko Sinä Mahavira?" Kaikki nämä ovat Minussa. Joten kaikille teille, missä tahansa olettekin, mitä tahansa olettekin kokeneet, mikään ei ole mennyt hukkaan, vaan se kaikki saa oikean tarkoituksensa. Ja tämän tarkoituksen kautta teidät yhdistetään myös toisiin. Sillä on olemassa yksi Persoona, jolla on sisällään nämä kaikki. Kuten yhden Jumalattaren tuhat nimeä. Ne yhdentyvät näin automaattisesti.

Voit olla hindu, voit olla muslimi, voit olla kristitty, jos haluat kutsua itseäsi näin. Mutta kun tulette sahaja-joogeiksi, te kaikki yhdistytte. Voitte mennä kirkkoon, jos haluatte, voitte mennä moskeijaan, jos haluatte, mutta te tiedätte, kuka sinne menee. Ymmärrättekö mitä tarkoitan? Tämä on Sahasraran syvin olemus. Tästä syystä meidän on luovuttava vääristä samaistumisistamme. Kuten jos sanotte: "Olen kristitty", millä tavalla sitten olette kristitty? "Kuulun Englannin kirkkoon", se on väärin ymmärretty. Olette kristitty, hyvä on, silloin te seuraatte Kristusta, koska Minä olen Kristus. Jos jokainen kulkee ikään kuin kohti yhden lyhdyn valoa, silloin kaikki ovat yhdistyneitä.

Saatatte etsiä ja lähestyä asiaa yhdeltä suunnalta, joku toinen toiselta suunnalta, mutta tämän yhdistymisen kautta oivallatte, että Valo on kaikille sama. Kaikki nämä vuodet, jolloin ihmiset ovat tapelleet ja riidelleet, kaikki tämä neutralisoituu täysin. Siinä on yhdistymisen kauneus. Missä tahansa maailmassa, mitä tahansa ihmiset seuraavat, he saavat vastauksen. Mutta jos kysymyksessä on jonkinlainen valheellisuus, kuten voodoo, silloin en ole siellä. En tietenkään. En ole valheellisuus! Kaikki, mikä on Totuutta, mitä tahansa olette seuranneet, jota kutsutaan totuudeksi' - mikä myös oikeasti on sitä. Siinä mielessä, että esimerkiksi kristinusko ei ole Totuus, Kristus on Totuus. Jos olet kristitty ja olet seurannut Kristusta väärällä tavalla, koska paavin seuraaminen ei todellakaan ole Kristuksen seuraamista.

Tai kuuluminen Englannin kirkkoon ei ole Kristuksen seuraamista. Mutta jos olette seuranneet Kristusta vaikka Englannin kirkon kautta, se ei haittaa, tai paavin kautta, se ei haittaa. Koska nyt olette löytäneet Totuuden. Niinpä tämä 5. toukokuuta oli hyvin tärkeä ja ratkaiseva päivä, sanoisin. Kaikki tapahtui hyvin dramaattisesti, erittäin dramaattisesti, koska menin erääseen tilaisuuteen, tai en tilaisuuteen, vaan... menin ottamaan selvää erään kauhean rakshasan paikkaan, mitä hän oikein teki siellä. Olin tietysti tehnyt omat järjestelyni ja asuin erään ystäväni luona. Mutta menin sinne leirille katsomaan, mitä hän teki, mihin hän pyrki. Menin sinne aivan yksinkertaisen viattomasti. Hän ei voinut ikinä arvata, että Minulla olisi mitään koiruuksia mielessä! Aivan viattomasti.

Olen viattoman näköinen, mutta älkää pitäkö Minua sellaisena. Olen hyvin nokkela! Menin siis sinne, ja se miekkonen luuli Minun olevan joku hänen suuri oppilaansa. Sitten menin meren rantaan ja siellä näin, mihin hän pyrki, ja olin niin vihainen. Sanoin: "Mitä tämä on? Minun on pidettävä kiirettä. Sen pitää tapahtua nyt. Ei ole enää aikaa. Katsokaa nyt, mihin hän pyrkii!" Hän työsti jotakin chakraa, jota piti palvoa, ja tunsin, että Minun pitää tehdä sille jotain.

Ja niin todella tapahtui, että pystyin avaamaan Sahasraran. Sanoin: "Tässä se on!" Sillä olette varmaan kuulleet, että Jumalattarella ei ole... Hän on 'nishprayojana', Hän on vailla tarkoitusperää, Hän ei pyri mihinkään päämäärään. Mutta jos tarkoitus sattuu Hänen kohdalleen, silloin Hän saattaa tehdä jotakin. Mutta Hänellä ei ole omaa tarkoitusperää. Hän on täysin vailla tarkoitusperää, tarpeeton. Vailla mitään halua. Kuvitelkaa! Vailla mitään ominaisuuksia. Ei ole toista Hänen laistaan!

Kun sellainen persoona kohtaa tuon tasoisen vaatimuksen, Hän saavuttaa oman muotonsa. Tästä te voitte ymmärtää, että tänä Sahasraran päivänä teidänkin pitää osata vaatia. Haluan teidän vaativan ja pyytävän, koska Minulla ei ole halua. Siitä vaan! Teillä on kaikki oikeus vaatia Minulta. Ja pyytäkää kaikkein suurinta, korkeinta, mielikuvituksellisinta ja kaikkein dynaamisinta mitä haluatte tehdä. Laittakaa viisaat päänne yhteen ja pyytäkää jotakin suurta. Tänään on todella suuri päivä. Menkää kotiin ja miettikää asiaa. Miettikää ja päättäkää asiasta myös kollektiivisesti.

Minä menen nyt, joten päättäkää ja esittäkää vaatimuksenne, ja se voidaan toteuttaa! 'Tapahtukoon teidän tahtonne, ei Minun!' Lähden nyt. Toivon, että tulette kaikki paikalle 7. päivä ja otatte mukaan kaikki ystävännekin. Voi olla, että tulee iso ihmisjoukko, vaikea sanoa. Mutta ihmisjoukko on ihmisjoukko. Sahaja-joogit ovat sahaja-joogeja. Paikalle voi tulla suuri ihmisjoukko, mutta jos se laitetaan mereen, vain kaksi ihmistä saattaa nousta pinnalle. Sahaja-joogi on erilainen. Ihmisiä saattaa tulla paljon.

En tiedä, se riippuu... Otamme ehkä Caxton Hallin. Kiitos Caxton Hallin tilaisuuden Minun lapsiltani meni kaikki istumapaikat ja kaikki... (???).

Douglas Fry: Ajattelin, että siitä saattaisi syntyä jotakin.

Shri Mataji: Ha ha! Sinä siis tiesit.

Douglas Fry: Tiesin, että jotain hauskaa tulee tapahtumaan, täytyi tapahtua! On eräs sanonta: 'Kuoleva kettu juoksee kohti kaupunkia'. Sitten he kertoivat Minulle tulevansa Caxton Halliin, ja sanoin: "Oikein hyvä ajatus!" Oikein hyvä ansa katsokaas.

Eikä yhden yhtä jäänyt, kaikki menettivät värähtelynsä.

Sahaja-joogi: He menivät... (???)

Sekin vielä... Vihaamalla ei saada mitään aikaan. Tavallaan on mukavaa, että tämä nainenkin tuli, katsotaan nyt. Ainakin yksi nainen, ja voimme työstää hänen chakrojaan. Vaikka hänkin on mukana tässä ihmisjoukossa.

Sahaja-joogi: Hänellä on jättimäinen ego.

Shri Mataji: Niin on, naiseksi! Hänellä on. Kättelin häntä, nostin hänen Kundaliininsa.

Ja millä vauhdilla se nousikaan, vau! Kyllä Minä nostin hänen Kundaliininsa. Hänen varaansa ei kannata laskea kovin paljoa. Voimme saada aikaan hyvän ryhmän. Sitten on lordi Hailsham, tapasin hänet eräällä yksityislounaalla. Tri Nagendra Singh oli myös siellä, ja hän kertoi, että Shri Mataji on todella suuri henkinen johtaja Intiassa, ja kaikkea sellaista. Ja hän jatkoi: "Mitä tahansa haluatte tietää totuudesta, Hän pystyy kertomaan siitä teille". Hän vastasi: "Minä tiedän kaiken totuudesta". Ja Tri Singh kysyi Minulta: "Mitä voisitte kertoa tästä miehestä?" Vatasin: "Hänen Kundaliininsa on jäätynyt alas paikoilleen!"

Hän oli hyvin ylpeä miekkonen - "Minä tiedän kaiken totuudesta!" Kuvitelkaa, että hän sanoi niin!

Rustom: Ottaisinko hieman värähtelyjä teiltä, Äiti?

Shri Mataji: Sitä on vielä paljon jäljellä. Nabhi, melkein kaikilla tuntuu vasen Nabhi...
