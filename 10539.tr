TV Röportajı, Plymouth,  İngiltere,  21 Ekim 1982

Takipçileri Onu, kanser dahil bütün hastalıkları iyileştirebilen büyük bir spiritüel lider olarak görüyorlar. Bunlar, muhtemelen daha önce de bir çok sözde guru için duymuş olduğunuz türden iddialar fakat Onun hızla büyüyen müritler grubu için, “Mataji Nirmala Devi” farklı.  Kendisi mesajını bu akşam Exeter`de halka açık bir toplantıya getiriyor.

MUHABİR : Mataji, şifacılar ve gurular dünyası  sahtekarlarla ve şarlatanlarla dolu. Pek çok kişinin  iddialarınız konusunda kuşkucu olabileceklerini kabul ediyor musunuz?

SHRI MATAJİ: Tabii ki, olmalılar. Neden olmasınlar ki, bunu anlamıyorum. Beyinlerinizi kullanmalı ve doğru yargılara ulaşmalısınız. Neden arayış içindesiniz, neyi arıyorsunuz ve kim olacaksınız. Sizden para alan ve sırtınızdaki parazit gibi yaşayan bu insanlar sizin gurularınız olamazlar, onlar kendisine hiç saygısı olmayan insanlar.

MUHABİR : Hiç bir şekilde para almıyor musunuz?

SHRI MATAJİ: Hiç bir şekilde. Demek istiyorum ki, bunun için nasıl para isteyebilirim ki, bu sevgidir, Tanrının sevgisi. Bunun için nasıl para isteyebilirim?

MUHABİR : Bir röportajdaki izleyiciler tarafından  böyle bile iddia edildi ki, sadece televizyon ekranında sizin resminize bakmakla bile, Sizin gücünüzün bir tür fiziksel tezahürünün onlar tarafından alınabileceği iddia edildi. Şimdi, bu nasıl çalışıyor?

SHRI MATAJİ: Evet, sadece, eğer onlar ellerini bu şekilde Bana doğru tutarlarsa, şu an bile, ellerinden akan serin bir esinti hissedebilirler. Yani pek çoğu, Hong Kong`takilerinde hissettiği gibi, onlarda hissedebilirler ama eğer siz karmaşık birisi iseniz, bu … biraz zaman alır. Ama normalde insanlar basittirler ve onlar bunu aldılar, serin esinti onların elleri içinde akmaya başlar. Ve bu Kutsal Ruhun serin esintisidir.

MUHABİR : Sadece şu an ellerini ekrana doğru tutarak?

SHRI MATAJİ: Sadece böyle, sadece böyle, evet.

MUHABİR : Güzel, sizin mesajınız (kişinin) kendine dair farkındalığı ve kendini gerçekleştirmek, demek istiyorum ki bu tam olarak ne anlama geliyor?

SHRI MATAJİ: Kendiniz, Kadir-i Mutlak Tanrının kalplerimizdeki yansımasıdır ama o sizin başınızın tepesinde oturur. Aydınlanmanın ne olduğunu,  basit sözcüklerle ifade ederek  “gerçek vaftiz” diyebilirsiniz.  Gerçek olan vaftizdir. Bu demektir ki, yani ne olur, ruhunuz  farkındalığınızın içine, bilinçli aklınızın içine, merkezi sinir sisteminizin içine girer ve böylece size doğru bir enerji şeklinde akan ruhun farkındalığını hissetmeye başlarsınız. Bu Tanrının her yeri saran gücüdür.

MUHABİR : Ama şundan eminim ki pek çok insan zaten her hangi bir extra güç gerekmeksizin kendilerini mükemmel şekilde iyi biliyor olmalılar.

SHRI MATAJİ: Bu sabit fikirli bir şey ama kendinizi bilip bilmediğinizi,  bilmenizin bir yolu var, bu durumda iseniz, siz kendinizde catch eden merkezlerin hangileri olduğunu, bir başka kişide catch eden merkezlerin hangileri olduğunu biliyor olmalısınız. Bu olmaktır, bu önemlidir, bu çıkıp “ben şöyle şöyleyim” demek gibi akli bir projeksiyon değildir. Varsayalım ki size, “Ben bir yerlerin valisiyim”  diyorum. Ben vali olur muyum? Hayır, Gücün sahibi olmak zorundayım.

MUHABİR : Ve siz gerçekten de, başka bir kişiye bakıp bu kişide neyin yanlış olduğunu söyleyebilir veya bu kişide neyin yanlış olduğunu hissedebilir misiniz?

SHRI MATAJİ: Evet, yapabilirim. Ben kişiye bakıp söyleyebilirim ama öbürleri, Sahaja Yogiler, onlar sadece parmak uçlarında hissedebilirler. Ama biz başka bir dil konuşuyoruz. Biz, “sizde kanser var” demeyiz çünkü bunu söylemek iyi değildir. Ama biz, “siz şu merkezde veya bu merkezde catch ediyorsunuz” deriz. Varsayalım bir kişi çok egoist, o zaman da biz ona, “siz çok egoistsiniz” demeyiz. Biz ona, “siz Agnya`da catch ediyorsunuz” deriz ve bu sayede oda kendisini incinmiş hissetmez, bilirsiniz.

MUHABİR : Ama tanımlanmış problemlere sahip olmakla, siz  onları iyileştirebilirsiniz de.

SHRI MATAJİ: Evet, eğer problemleri tanımlarsak, onları nasıl iyileştireceğimizi de biliriz.

MUHABİR : Batı dünyasında gurular daha duyulmamışken, yirmi yıl önce ne oldu? Onlar olmadan da biz mükemmelen yaşıyormuş gibi görünüyorduk.

SHRI MATAJİ: Bakın, bu Yeniden Diriliş zamanıdır, bu Son Yargı zamanıdır. Onun, Tanrının İnsanları adını verdiği  yeni bir kategoride olan insanların bu dünya üzerinde doğacağı ve onların peygamberler olacakları ve onların başkalarını da peygamber haline getirecek güçlerinin olacağını söyleyen sizin büyük şairiniz William Blake tarafından buna işaret edilmişti. Tabii ki binlerce yıl önce Hindistan`da, bu işin 1970 yılında başlayacağı ve pek çok insanın aydınlanma alacağı kehanet edilmişti. Bu zaten duyurulmuştu.

MUHABİR :  Ve şimdi bizler bu zamandayız.

SHRI MATAJİ: Evet, bu zaman geldi, işte bu yüzden insanlar doğumlarını alıyorlar. Ve aydınlanmış olarak doğan pek çok çoçuk var ve sizler onların ne olduklarını bilmiyorsunuz çünkü onlarda bu vibrasyonlar var ve onlar çok farklı insanlar.
MUHABİR :  Mataji, size gerçekten çok teşekkür ederim.

SHRI MATAJİ: Teşekkürler.