Shri Sahasrara Puja. Le Raincy (Francia), 5 Maggio 1982.

È un grande giorno per tutti noi, i ricercatori; l'ultimo lavoro del Divino, l'apertura dell'Ultimo Centro nel Grande Essere primordiale, è avvenuta il 5 maggio 1970. E' il più grande di tutti gli eventi spirituali dell'universo, realizzato con moltissima cura e nella maniera più appropriata. Non è nei limiti della comprensione umana capire come le cose accadano nei cieli. E' per nostra fortuna e per amore di Dio che è avvenuto questo meraviglioso miracolo: senza questo evento, non ci sarebbe stata la possibilità di dare la realizzazione di massa. Si sarebbe potuto farlo per una o due persone qua e là, ma non sarebbe stato possibile dare un simile risveglio di massa.
Come sapete, nel Sahasrara ci sono le sedi dei sette chakras principali. Ci sono 1000 nadis, o possiamo chiamarle fiamme, e ciascuna di esse ha 16.000 poteri. Ogni nadi si riferisce a una particolare caratteristica umana; con la permutazione e la combinazione di tutte queste nadis, gli esseri umani sono guidati e protetti.
Appena il Sahasrara fu aperto, l'intera atmosfera si riempì di incredibili ‘Chiaitanya' (vibrazioni divine, n.d.t. ) e ci fu una fortissima luce nel cielo. Vibrazioni e luce discesero sulla terra, come una pioggia torrenziale, una cascata di così tremenda forza da lasciarmi sbalordita e attonita.
L'evento fu così grande ed inaspettato che rimasi stupefatta, totalmente silenziosa di fronte alla grandezza della visione. Vidi la Kundalini primordiale salire come una grande fornace e la fornace era silenziosa, ma appariva incandescente, come quando si scalda un metallo e questo assume i più svariati colori.
La Kundalini sembrava un fornace, un tunnel, (così come questi impianti per bruciare carbone, per creare elettricità, che vedete qui), si allungò come un telescopio e venne fuori, una parte dopo l'altra, via, via e via, proprio così; e le Deità vennero e si sedettero sui loro seggi, seggi dorati; e poi sollevarono l'enorme testa (del Virata, ndt) come una grande cupola e l'aprirono; e quella pioggia torrenziale mi ricoprì completamente. Come vidi tutto questo fui persa nella gioia. Come un artista che osserva la sua creazione, sentii la gioia del grande compimento. Uscendo dalla bellezza assoluta di questa esperienza mi guardai attorno e vidi gli esseri umani così ciechi, e diventai assolutamente silente e provai il desiderio che fossero non dei rozzi ciottoli, ma delle coppe da riempire di nettare.
Il Sahasrara è la parte più bella del nostro essere. E' un grande fiore di loto con mille petali di differenti colori che appaiono come fiamme pulsanti. Questo è stato visto da molte persone, ma quando ho visto fluire quella pioggia torrenziale è stato come se queste fiamme divenissero una fontana, una fontana di colori, una fontana di fragranza ... Pensate ad un fiore che riversi attorno a sè colori e fragranza! E' stato scritto molto poco sul Sahasrara perché qualsiasi cosa sia stata vista è stata vista dall'esterno, nè è possibile, per lo più,
vederlo dall'interno. Anche se lo si raggiungesse dall'interno, senza che sia totalmente aperto, non se ne potrebbe vedere la bellezza, perché se, nel suo insieme, è chiuso si può solo passare per una qualche apertura e uscirne.
Immaginate per un attimo un fiore di loto molto grande, con mille petali, e voi siete seduti al centro, nella corona, e guardate tutti quei petali, tutti meravigliosamente colorati, fragranti e pulsanti di benedizioni di gioia. Rimanere così è la posizione ideale, ma poi, dopo il silenzio, ci si sente riempiti di un'enorme compassione e amore e si è portati a mettere attenzione verso quelle persone che ancora non hanno saputo cosa significhi avere occhi. E poi cercate di portare la vostra attenzione al Sahasrara di milioni di persone e cominciate a vedere i problemi che esistono nel Sahasrara. Aprire il Sahasrara è una cosa molto difficile, anche se lo si desidera, perchè l'incanalamento del Divino negli esseri umani deve essere fatto attraverso voi esseri umani. Il potere può anche essere qui, ma deve essere canalizzato attraverso esseri umani.
In tutta la Mia vita non avevo incontrato molte anime realizzate. Come far si che ce ne fossero? Come far si che tutto ciò accadesse? Cominciai ad osservare le persone ed incontrai un’ anziana signora di 70 anni. Ella era molto turbata da qualcosa di davvero grossolano, ma quando mi vide si sentì veramente in pace. Il suo Sahasrara era molto esaurito e, pur in Mia compagnia, ella pensava ad altro, non allo Spirito; il suo cervello era coperto di nuvole ed oscurità. Più volte dovetti illuminarlo, ma ella non ottenne la sua realizzazione. La maggior parte delle persone che venivano da Me, all'inizio, venivano solo per essere curate. E' una capacità che ho avuto sin dall'infanzia. Avrei anche potuto dare la realizzazione a poche persone prima, ma avrebbero dovuto essere molto determinate e profondamente sincere, 'artha'. Non ho incontrato nessuno con queste qualità, perchè non vivevo nella foresta, stavo vivendo come un normale essere umano tra altri normali esseri umani; le persone che mi incontravano non erano così sincere e determinate, così 'artha', ed ho dovuto prima incentivare queste qualità in loro. Come spiegare loro del mondo reale che esiste e del falso nel quale vivevano?
Una donna, la prima che ottenne la realizzazione, venne ad incontrarmi solo perchè era posseduta dall'idea della ricerca. Ella cercò, e con lei funzionò. Non fu quello il giorno più felice, perchè era una delle persone che ottennero la realizzazione individualmente. Grazie a quel grande avvenimento molti avrebbero dovuto ottenerla contemporaneamente.
Nel 1970 si ebbe un programma a Bordi (vicino a Bombay, n.d.t.) e là, alla sera, una prima persona ottenne la realizzazione. Il giorno seguente, la mattina, a causa di forze negative, altri, che partecipavano al programma, cominciarono a parlare di favoritismo. Io potevo vedere nell'atmosfera come le vibrazioni stavano andando male. Alla sera presi un atteggiamento molto fermo e forte; ero molto infuriata. Mai ero stata così infuriata prima e mi arrabbiai con tutti i presenti. Sorprendentemente dodici di loro ottennero la realizzazione. Quello fu il momento più grande. Poi molti la ebbero, uno per volta. Tre di loro, mentre tornavano, la ottennero in treno ed improvvisamente sentirono le vibrazioni. Così l'evoluzione di massa cominciò.
Il Sahasrara è la vostra consapevolezza. Quando è illuminato entrate nelle tecniche del Divino.
Ora, ci sono due tecniche: le tecniche del Divino e quelle che seguite voi. Non potete agire come il Divino agisce, ma potete usare il Potere Divino e indirizzarlo. Il Divino si prende cura di tutti gli eventi universali. Ogni più piccola particella è controllata dal Divino. Quando il vostro Sahasrara si apre e la vostra Kundalini tocca l'osso della fontanella, una specie di forza stimolante si raccoglie e resta pronta lì nel vostro Sahasrara; e appena l'area dell'osso della fontanella si apre nel Brahamarandra, la grazia dello Spirito risveglia quella forza stimolante e le vostre nadis diventano illuminate; non tutte, ma una buona parte, non per tutta la lunghezza, ma soprattutto alla periferia. E' così che avete l'illuminazione. Così tante cose succedono grazie ai sette chakras che sono nel Sahasrara! Con la luce che avete ricevuto, vedete la loro posizione relativa, o meglio, non la vedete ma essa lavora nella vostra mente conscia. La mente conscia percepisce quella integrazione dentro di voi.
La razionalità, che è separata dal cuore, diventa una con il cuore, diventa una con la vostra attenzione. Dovunque vada la vostra attenzione, voi agite in modo collettivo. Tutte le attività della vostra attenzione sono benedette. L'attenzione, di per sè, produce risultati. L'attenzione è molto importante ed i desideri sono ancora più importanti, perchè l'integrazione è così forte che i desideri e l'attenzione diventano uno. Tutto quello che è buono per lo Spirito voi lo desiderate e la vostra attenzione va verso tutto ciò che emette potere spirituale. Le priorità cambiano molto velocemente. Le persone primitive e non evolute possono non provare tutto questo, ma quelle che sono mentalmente sviluppate vorranno fare della loro attenzione un terreno di prova. La prima cosa che vogliono vedere è come alzare la Kundalini.
Vogliono vedere che tutto questo è logico. Per una persona bilanciata non si pone alcun problema ed abbiamo alcune persone così fra di noi. Semplicemente loro 'diventano', e mai pongono problemi, mai. Semplicemente si stabilizzano. Sono innocenti, sono intelligenti e soprattutto sono spirituali . Ma quali che siano i vostri difetti a proposito di questa o quella qualità, possono tutti essere corretti attraverso il vostro Sahasrara. Prima di tutto dovete abbassare l'ego, perché, se l’ego è presente, esercita una pressione sul Sahasrara. Anche il super﷓ego deve essere ridotto, perchè anche esso preme sul Sahasrara e procura dolore. Tenete il Sahasrara in un buono stato di salute. Bisogna rendersi conto che le priorità devono cambiare. Alcune persone prendono tempo e, di conseguenza, devono poi fare degli sforzi.
Ci sono molti libri che suggeriscono attività anti﷓Dio. Questo non piace ad un Sahasrara illuminato. Se li leggete, esso si chiude. Sono come il veleno, ed a lui non piace che nella mente venga alcun pensiero velenoso. Se voi insistete con il veleno, allora esso si chiude ancora. Nello stesso modo, se le persone che hanno un temperamento caldo, un temperamento troppo caldo, con tutti gli altri problemi dell’ego, reprimono lo sviluppo del Sahasrara, il Sahasrara comincia a chiudersi. In quelle persone che hanno avuto condizionamenti da falsi guru, da libri sbagliati, talvolta da genitori non corretti, il Sahasrara non può svilupparsi in modo sano.
E' solo il Sahasrara che deve crescere, non lo Spirito.
Più il Sahasrara è sensibile, più riceve le qualità spirituali dello Spirito. Realmente nel Sahasrara si sente la pace. Anche la gioia spirituale è percepita nel Sahasrara, perchè esso è il cervello ed il cervello è il vertice che riassume tutto il sistema nervoso centrale, o 'coscienza’ stessa. Così il lavoro non è compiuto semplicemente aprendo il Sahasrara. Noi dobbiamo avere sempre più canali, che agiscano come nadis con differenti poteri, e che possano funzionare in maniera idonea e sistematica. Coloro che dopo la realizzazione indulgono in abitudini distruttive, ostruiscono il flusso delle nadis, stanno in realtà danneggiando molto il Virata. Simili persone dovrebbero realmente lasciare Sahaja Yoga e sparire; dovrebbe essere loro chiesto di andarsene e dovremmo interrompere ogni relazione con persone simili, che sono contro un così grande lavoro del Divino.
Colui che vuole sviluppare il Sahasrara dovrebbe ben sapere che non deve coinvolgersi in cattive relazioni, ma sempre condividere la compagnia di altri Sahaja Yogis. Non dovrebbe avere le 'sue' vacanze nè avere il 'suo' tempo, ma la maggior parte del tempo dovrebbe spenderlo in compagnia di altri Sahaja Yogis.
Quando siete al di sopra del Sahasrara, è molto importante che tutte le nadis siano curate allo stesso modo e che tutti i centri e tutte le Deità siano tenuti intatti e integrati tra loro. Si può fare questo anche attraverso sforzi coscienti, osservando se stessi, i propri pensieri. Cercate di osservare il vostro ego ed il vostro super﷓ego. Sarete capaci di rilevare come eludete voi stessi e siete disonesti con voi stessi. Come vi state convincendo di essere molto bravi! E come state invece nel pieno della matteria dell'ego.
Sahaja Yoga è per coloro che sono Spirito; così tutte le altre cose devono essere rigettate. Si può far questo con la mente cosciente e, come ho già detto, si dovrebbe realmente correggere se stessi, perchè dopo la realizzazione qualsiasi cosa voi desideriate diventa parte del desiderio divino e qualsiasi cosa voi facciate diventa parte dell'azione divina. Così, si deve ricordare che, con un'azione cosciente, possiamo capire lo stato in cui siamo e vedere se siamo realmente onesti.
Se siamo onesti possiamo constatare che la collettività è la sola via per espandere il Sahasrara. Per questo è necessaria la tolleranza, è necessaria la saggezza, ed è necessaria la statura di un profeta, cosa che voi siete. Dovreste davvero parlare come un profeta. Dovete educarvi: come parla un profeta? Non è un falso atteggiamento, perchè voi ora siete risvegliati. E' quando non si è risvegliati che, pur tentando di comportarsi in quel modo, si è artificiali.
Il Sahasrara è la forza dell'evoluzione che controlla e che guida; per adoperarlo davvero come strumento di crescita e di espansione, si deve mettere attenzione alla propria crescita.
Non giustificate mai le vostre azioni sbagliate; se vi mettete a giustificarle, le fate oggetto di pensiero. Non abbiamo tempo di pensarci. Dobbiamo pensare agli altri, perchè anche gli altri sono nel nostro cervello; e quando cominciate a pensare agli altri, a parlare agli altri della loro resurrezione, il vostro Sahasrara certamente aumenterà in dimensione e sottigliezza. Anche la sensibilità aumenta; anche la profondità arriva. E' proprio come un albero: quando cresce le sue radici si espandono.
Dovete così uscire dai vostri gusci e dispiegare le ali. Tutte le piccole cose della mente devono essere abbandonate. Dovete vivere come una personalità molto grande, che deve dare supporto, guida, aiuto e risveglio a migliaia di persone.
Se questo Sahasrara Day in Francia stabilirà un nuovo movimento di energia in questo paese, sono sicura che raggiungerà il pensiero di tanta gente. Risuonerà nelle loro menti, il loro inconscio lo trasmetterà dentro i loro esseri ed essi cominceranno a pensare in modo nuovo. Vi saranno nuovi, maggiori successi che permetteranno ulteriori progressi e le persone guidate dalla logica cominceranno ad incamminarsi verso la verità. Arriveranno alle giuste conclusioni e rigetteranno tutto ciò che è perdita di tempo ed inutile.
Il Sahasrara è il trono dello Spirito; più grande sarà il re, più grande sarà il trono. Il modo con cui trattate il vostro Spirito è espresso nel vostro Sahasrara; e così potete dare la realizzazione ad altri e diventare un essere sensibile, sottile. Attraverso un atto consapevole potete entrare nell'essere di altre persone e alzare loro la Kundalini. Quando il Sahasrara è illuminato ottenete anche una nuova luce per vedere tutti i ‘sukshmas’, tutti i fenomeni sottili dell'atmosfera. Quando il vostro sviluppo raggiungerà dimensioni ancora più alte, potrete vedere le vibrazioni come luci attorno a voi.
Potreste non avere alcun interesse per molte cose, ma sarete meravigliati di come diventate maestri di ogni cosa; come se il vostro cervello stesse manifestando ciò che desiderate. E' ciò che Krishna aveva promesso, ed Egli è il Virata. E' così che acquisterete piena padronanza del vostro cervello, perchè in realtà lo Spirito è il maestro del cervello. Quanto più mettete lo Spirito nella vostra attenzione, tanto più il Sahasrara aumenta in dimensione, la sua luce si espande e voi diventate un Sahaja Yogi più potente. La cosa più grande che Dio Onnipotente possa dire è: "Ecco, questo è accaduto!". Così per adesso Egli può posporre la sua ira e furia, può perdonare gli esseri umani per i loro sbagli, la loro ostinazione ed i loro trucchi infantili. Lasciate che l’uomo si elevi a vedere la gloria e la grandezza di suo Padre. Lasciate che arrivi a poter sopportare la compassione di Dio. Lasciate che l'uomo veda il Sahasrara espandersi a tal punto da poter eseguire i lavori del Divino attraverso la sua mente cosciente.
Il Sahasrara ha un mantra che è NIRMALA, vuol dire che si dovrebbe tenerlo pulito, puro e immacolato. Questo è il nostro compito. Cercate solo di tenerlo pulito e questo segnerà certamente un altro passo, un altro più rapido salto di molti altri esseri umani in una nuova dimensione.
E' un grande piacere essere a Parigi oggi e l'attenzione del mondo intero dovrebbe essere a Parigi, in Francia. Questo paese è stato maledetto e trascurato da tutte le Deità, perchè qui gli esseri umani si sono comportati veramente male. Lasciate che tutte le Deità si stabiliscano in questo paese, che rappresenta l'attenzione, e dunque mettiamo l'attenzione: questo ha effetto sul Sahasrara. Così, possa il Sahasrara della Francia essere ben aperto; l'attenzione della Francia dovrebbe essere guidata dallo Spirito alla Vita Eterna. E' un paese molto importante e perciò ho deciso di celebrare il giorno del Sahasrara qui.
La responsabilità dei Sahaja Yogis francesi è molto grande. Devono cambiare metodi e stili. Devono diventare persone dolci, gentili e sane; al tempo stesso dovrebbero essere Sahaja Yogis molto forti, così che gli altri, vedendoli, percepiscano la loro superiorità. Prima del Sahasrara Day abbiamo avuto un incontro che è andato così bene! Sono molto felice di questo.
Ora benedico tutti i centri del mondo che hanno pregato e stanno pregando, per dare loro un Sahasrara davvero evoluto, illuminato così che essi possano espandersi tanto da diventare uno con il tutto.

Che Dio vi benedica!