Olen pahoillani, että en ole puhunut teille englanniksi – ja olen puhunut jo jonkin aikaa. Tänään on erityinen päivä, Sankrant. 'Sankr' – 'san' tarkoittaa 'hyvää', 'pyhää', ja 'krant' tarkoittaa – (Joogi: "Vallankumous". Shri Mataji puhuu pari sanaa marathia.) Kun puhun marathia, unohdan sanat englanniksi – Joogit: Vallankumous. Vallankumous. Pyhä Vallankumous. Pyhä. Kerroin heille siitä. Pyhä vallankumous on sitä, että teidän oma dharmanne on nyt vakiintunut Sahaja Yogan myötä. Tiedätte, mikä dharmanne on.

Sillä jos ette toteuta omaa dharmaanne, olette hukassa. Värähtelynne häviävät. Tiedätte heti, että olette kadottaneet jotakin etsimisessänne. Se vaikuttaa teihin, ja teidän pitää korjata itseänne. Se ei ole niin vaikeaa. Mutta jos haluatte tehdä siitä Sankrantan, Pyhän Vallankumouksen, teidän pitää omaksua uusi – uusi uskonto, uusi polku. Ensin pitää oma polkunne valaistua, ja sitten teidän pitää löytää uusi polku, jota edetä. Ja tämä uusi polku on erilainen lännessä asuville ja idässä asuville. Kerroin heille äsken idän tavasta, ja kerron teille myöhemmin lännnen tavasta. Meillä pitää olla uusia ihanteita, uusia tapoja, koska olemme rohkeita ja urheita ihmisiä.

Meidän on taisteltava rakkauden sotaa, rakkauden avulla Se on hyvin hienovaraista. Kun aurinko siirtyy vasemmalta oikealle, se tarkoittaa, että halunne muuttuu toiminnaksi. Tänään teille annetaan makeaa syötävää, jolla halutaan kertoa, että teidän pitää puhua kauniisti, mikä on hyvin tärkeää länsimaalaisille, sillä kun teette ja organisoitte, te kuumenette liikaa, paine lisääntyy, ja teidän luonteenlaatunne muuttuu kuivaksi, tunteettomaksi. Eli sydän alkaa kiukutella. Silloin sanotaan, että pitää syödä makeaa. Makea kuumentaa, koska nyt aurinko on siirtymässä toiselle puolelle. Silloin sanotaan myös, tasapainon ylläpitämiseksi: "Puhu lempeästi." Käytä lempeitä sanoja, käyttäydy ystävällisesti. Tuo suloisuutta kieleesi." Mikä on hyvin tärkeää, sen ymmärrätte.

Tämä on yksi sellainen uskonto, joka meidän on omaksuttava, että emme puhu toisillemme töykeästi, ja sitten myöhemmin muillekin. Ennen kaikkea ei toisillemme. On monia, jotka ovat kilttejä muille, koska muuten he söisivät heidät elävältä, mutta ovat sitten epäystävällisiä omille sahaja-joogeilleen. Tämä on universaali asia. Kaikki tapahtuu universaalisti. Silloinkin, kun organisoitte, organisoitte kaikkeuden hyväksi. Niiden, jotka organisoivat, ei pidä millään tavalla olla tylyjä, ja niiden, jotka eivät organisoi, ei pidä millään tavalla olla hitaita. Meidän täytyy liikkua samalla nopeudella, ymmärtää samalla tavalla. On olemassa marathinkielinen hieno tarina, jossa linnunpyydystäjä oli laittanut paljon hyviä siemeniä syötiksi linnuille, kyyhkysille, ja kyyhkyt eivät huomanneet verkkoa, ansaa, ja lensivät syömään siemeniä. Ja siinä oli verkko.

Niiden jalat tarttuivat verkkoon. Ratkaisuksi keksittiin, että: "Jos kaikki lennämme yhtä aikaa ylös, saamme mukaamme koko verkon, eikä pyydystäjä saa meitä". Sitten yksi sanoi: "Heti kun annan merkin, niin lähdetään kaikki liikkeelle samalla nopeudella. Jos joku menee liian kovaa, hän tulee alas." Samalla tavalla Sahaja Yogakin pitää saada toimimaan; ja siksi on vauhdin ylläpitämiseksi pidettävä itsensä rauhallisena, rakastavana, hellänä. Rauhan kautta me tulemme onnistumaan siinä. Tämä on 'räjähdysmäinen' rauha. Vastakohtien kautta saatte aikaan tasapainon: 'räjähdysmäinen'. Olette lukeneet myös Jumalattaresta – Jumalattaren eri aspekteista. Aina: 'Ati Saumya, Ati Raudra' (lempeä kuin kuu, kauhistuttava kuin Rudra).

Kahden vastakkaisuuden kautta syntyy keskelle tasapaino. Näin teidän pitää ymmärtää, että Sahaja Yoga on hyvin ainutlaatuinen vallankumous. Kerroin heille myös, miten sekä poliittisesti että sosiaalisesti – kaikin tavoin aiomme parantaa jokaisen maan. Näin koko maailman, koko universumin. Käännän teille myöhemmin koko puheen. Tänään on siis aivan erityinen päivä, suuri päivä. Kun teette tätä pujaa, pyytäkää sisällenne uusia uskontoja, joita vaalitte ja joista huolehditte sisällänne, ja jotka yritätte omaksua. Ne tunkeutuvat sisällenne, mutta teidän pitää otta ne vastaan. Ja teidän tulee tietää, että kysymyksessä on suuri taistelu, joka on hyvin erilainen rauhan ja rakkauden taistelu. Siksi sanotaan: "Puhukaa lempeästi.

Olkaa lempeitä muita kohtaan." Ei pidä koskaa olla sarkastinen eikä tyly, vaan lempeä. Lempeys, joka on aitoa, ei ulkoista, mahtailevaa tai muodollista, vaan aitoa lempeyttä. Jumala siunatkoon teitä kaikkia.
