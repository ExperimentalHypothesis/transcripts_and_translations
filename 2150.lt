27 gruodžio 1985
Devi Puja
Brahmapuri (India)
Vakar vienas berniukas atsistojo ir paklausė Manęs: „Jeigu mes esame tokia bhumi joga, tokia šventa šalis, tai kodėl gi visi mokslo atradimai įvyko Vakaruose?“ „Labai geras klausimas“,− pasakiau ir atsakiau, − „Tai yra medžio pažinimas − kaip Aš jums buvau sakiusi, tai yra medžio pažinimas.

Ir tam, ką jie yra pasiekę, dabar atėjo galas, ir dabar jie nori pažinti šaknų žinias. Štai kodėl jie yra čia.“ Taigi, kad suvoktume šaknų žinias, pirmiausiai turime būti nuolankūs. Mes nieko apie tai nežinome, niekada nežinojome, kas yra Dievo Karalystėje. Kaip Krišna yra sakęs, jog medis auga žemyn, ir šaknys yra smegenyse – tiksliai taip. Taigi augimas vyksta, kai pasiekiame šaknis, tai yra kitoks būdas. Kundalini turi pakilti, kad pasiektų šaknis ir įsitvirtintų šaknyse. Tai, ką turime padaryti, yra pažinti tai. Visus šiuos dalykus, kaip Aš vakar sakiau, kad užsidėtumėte bindi. Tai taip pat, ačiū Dievui, nepaisant visų iškraipymų Biblijoje – joje irgi yra parašyta: „Jūs būsite pažinti dėl savo ženklo, kurį nešiojate.“ Taigi pažiūrėkime, kiek netgi Indijoje yra išdrįstančių nešioti šį ženklą. Štai kodėl jūs, žmonės, užsiblokuojate taip greitai.

Tai yra viena iš priežasčių, kodėl jūs, žmonės, gaunate blokus. Pirmiausia jūsų akys nėra stabilios. Matote, jūs nesate pripratę prie ramių akių, indai turi labai stabilias akis. Jie yra... Dar vaikystėje jie yra mokomi: „Kur tavo dėmesys?“ Visą laiką jų klausiama: „Kur tavo dėmesys?“ Yra keletas gale stovinčių Sahadža jogų iš Vakarų. Prašau duoti jiems kėdžių atsisėsti, nes jie negali sėdėti ant žemės. Taigi kur yra jūsų dėmesys? Dėmesys visą laiką yra išsisklaidęs, štai kodėl jūs labai greitai išsibalansuojate, ir kai pasigaunate negatyvą per savo akis, jis eina per jūsų Agija čakrą. Dabar tai yra Agija čakros apsauga; iš tiesų tai yra Kristaus kraujas, kurį jūs nešiojate. Bet žmonėms reikia turėti tokios drąsos. Jie nešios kryžių, bet ne tai.

Vakarų šalyse žmonėms labai sudėtinga turėti tiek drąsos, kad užsidėtų jį. Jie turės pasiaiškinimų: „Motina, mes prarasime savo darbus“, ir t. t., ir pan. Jie pateiks visokiausių pasiaiškinimų. Bet jei jūs esate drąsūs žmonės, tada turite pradėti jį kartais nešioti. Pirmiausiai galbūt užsidėkite tik nakčiai, vėliau ir dienos metu. Lėtai lėtai priartėsite prie to. Aš manau, jog tai vienintelis dalykas, kurį jūs, žmonės, turite nešioti. Tai labai svarbu. Tai būtų labai gera mintis todėl, kad jūs nepasigautumėte negatyvo. Nes išėjus į lauką jūsų dėmesys yra išorėje, jūs žiūrite, kas vyksta išorėje, atmosfera yra bloga.

Be to, jeigu užsidėsite, tai jis ne tik saugos jus, bet taip pat saugos kitus. Jiems kils nauja idėja. Be to, jūs apsirengsite kaip jie, jūs esate visiškai tokie kaip jie − jūs turite būti. Bet turite apsisaugoti, ir dėl to reikia nešioti kažką panašaus į tai. Aš mačiau, kad kai pirmą kartą atvažiavau į Angliją, jie juokdavosi iš Manęs, Aš turiu omenyje, jei jie pasidažo lūpas, tai viskas gerai, netgi jei jie yra klounai, jei jie hipiai, pankai − viskas gerai; bet jei tu nešioji prideramą daiktą, moksliškai patvirtintą... Tai labai moksliška. Taigi, kad suprastumėme šaknų mokslą, jūs turite suvokti, kas tai yra. Ši kultūra yra būtent tokia todėl, kad ji yra arčiau šaknų, nėra judama medžio link. O kur gi baigiasi medis? Už Muladhara čakros. Taigi jie dabar grįžta atgal.

Grįžti nuo lapų iki šaknų yra labai sudėtinga, bet nuo šaknų pakilti iki lapų yra labai paprasta. Taigi dėl šio augimo turime būti labai nuolankūs, kad įgautume žinių, žinių apie šaknis. Taigi kodėl jie užsideda, jie visi. Priežastis ta, kad apsaugotų savo Agija čakrą. Pirmiausiai nėra jokio įėjimo. Štai kodėl vos gavęs realizaciją indas auga. Jis nebeišsibalansuoja. Aš turiu omeny, to čia nebūna. Tai yra vienas veiksmas, kurį būtina atlikti. Antras yra pudža.

Pudža veikia kiekvieną, bet priklausomai nuo kiekvieno gilumo; dėl to jums reikalinga shraddha, tikėjimas. Jeigu jūsų protas vis dar pasinėręs į mintis, jūs negalite daug gauti per pudžą. O indams atvykti į pudžą yra aukščiausias dalykas. Jie nesikremta dėl Mano paskaitos, dėl nieko, nieko tokio, jei jie praleidžia programą, ar muzikinę programą, joks nepatogumas jų nevargina, jei jie gali atvykti į pudžą. Šiandien į šią pudžą žmonės keliavo nuo dviejų iki trijų šimtų mylių. Visą kelią, nes jie žino, kad tai žinios apie šaknis. Dėl to jūs turite daryti pudžą. Jeigu norite augti, jūs turite ją daryti. Bet vis vien jūs esate tame pačiame lygyje; jeigu vis dar galvojate apie medžio tipą, tada smuksite žemyn. Kad judėtumėte vidun, jums reikia turėti visus šiuos įrankius.

Vienas iš jų yra pudža. Taigi, ar mes esame pasiruošę pudžai? Ar mes esame toje būsenoje, kad ji prasidės tada, kai turės prasidėti? Pirmiausia mes esame labai stipriai prisiveržę laikrodžius. Dėkui Dievui, Aš vakar pamečiau savo laikrodį! Taigi dabar laikrodžiai mus yra labai įrėminę, ir jei pudža turi būti vienuoliktą valandą, ji bus vienuoliktą valandą. Taip nėra, tai priklauso nuo... Tai natūralus mūsų esybės augimas, tai natūralus mūsų augimo procesas. Kai Aš čia atvykau, jūs nustebsite, visa mano dešinė pusė buvo paralyžiuota. Dešinė pėda buvo paralyžiuota, Aš negalėjau pajudinti savo kojų, ir visa pėda tapo lyg fosilija, ir Aš nežinojau, kas vyko. Priežastis buvo ta, kad visi pernelyg daug galvoja.

Dėmesys turėtų būti nukreiptas į tai, kaip mes esame, ką mes darome dėl savęs, tai labai svarbu; kiek daug mes pasiekėme. Bet dėmesys yra priešingai pasimetęs daugumoje dalykų. Vienas iš jų galėtų būti vestuvės, tai, kad turi vykti vestuvės, kas nutiks, ir t. t., ir pan. Bet pudžos metu tai visai nereikšminga. Niekas nėra svarbu, išskyrus tai, kaip augti savyje, ir tai yra tai, kas yra − šiuo metu jūs turite vystyti savo šaknis. O vystyti šaknis yra visiškai kitoks mokslas. Dar vienas aspektas: agresyvumu jūs galite pasiekti medžio judėjimą, naudodami agresiją. Bet kai jūs vystote agresiją žmogaus galvoje, tada jūs esate traukiami žemyn į Muladhara, gravitacinės jėgos link, ir tada jūs labiau artėjate prie mirusių; materializmas kyla į viršų. Todėl, kad tai yra aukštyn kojomis, žmonių augimas yra persivertęs. Jūs žinote, smegenys yra čia, ne pėdose.

Tai prasideda smegenyse, augimas prasideda smegenyse; jūs, kaip daktarai, žinote, kad visas mechanizmas yra čia, ir nervai leidžiasi žemyn, jie neprasideda pėdose. Taigi, kai pradedate kreipti dėmesį į savo išorinį augimą, jūs automatiškai keliaujate materializmo link. Kai jūs suvokiate, kad materija niekuo negali padėti, tada jūs jau esate sustingdę save. Tada jūs grįžtate atgal. Dabar jūs visiškai turite pakeisti savo požiūrį į šį mokymąsi, ir šis naujasis mokymasis reiškia: pirma, kad jūs savyje turite išugdyti nuolankų požiūrį, ir, antra, jog mes ruošiamės pasiekti savo augimą išmokdami kitą tantrą, mechanizmą, dievišką mechanizmą ir kaip jį įvaldyti. Asmeniui, kuriam itin sekasi kitoje srityje, gali visiškai nesisekti čia, visiškai nenaudingas – susisaistęs, agresyvus, niekam tikęs, karštakraujis, karštakraujis ir be jokios meilės, be supratimo, be atjautos. Kaip jie buvo šokiruoti girdėdami, kad Anglijoje žmonės žudo savo vaikus, jie negalėjo tuo patikėti. Jie negali patikėti, kad bent vienas vaikas galėtų taip žūti. Jie mano, kad anglai yra tobuli žmonės, tai kaip jie gali žudyti savo vaikus? Pasak indų, jie yra labai tobuli.

Indai neturi nė menkiausio supratimo, kokį gyvenimą jie čia gyvena. Taigi tada Aš pasakiau jiems: „Jūs labai klystate, jie yra labai nelaimingi žmonės. Nemanykite, kad išradę radiją ir visus panašius dalykus, jie yra laimingi. Jie visi pamišę. Jie sėdi prieš televizorių, jie negali išgyventi be jo, jie tampa televizoriais. Ir televizija išnaudoja juos, kišdama netinkamas idėjas į jų galvas, ir jų smegenys išplautos, jie pilni sąlygotumų“, jie negali tuo patikėti. Jie negali patikėti, kad Vakaruose žmonės gali būti tokie žiaurūs; todėl, kad augimas yra nukreiptas į materializmą, jie tampa grubūs, nejautrūs, be moralės ir neturintys jokios atjautos ir meilės. Taigi visų pirma, kaip Aš sakiau vakar, jūs turėtumėte sakyti: „Aš nesu prancūzas“, turėtumėte sakyti: „Aš nesu vakarietis.“ Pažiūrėkime, tai gali padėti, gali labiau padėti: „Aš nesu vakarietis.“ Galbūt, kai įstojate į universitetą, sakykim, jūs mokotės Oksfordo universitete, o atėję į Kembridžo universitetą, jūs turite nešioti Kembridžo universiteto ženklelį. Tokiu pačiu būdu jūs dabar pakeitėte savo tautybę, Aš manau, jūs turite sakyti: „Aš daugiau nebesu vakarietis.“ Galbūt pasas gali sakyti kitaip, bet nesvarbu. Bet Indijoje jūs, kaip Sahadža jogai, turite ypatingą privilegiją, jūs tai žinote.

Nes Sahadža jogai priėmė jus. Jeigu jūs norėtumėte pasilikti čia visam laikui, jie neprieštarautų. Taigi tai, kas, mūsų manymu, vyksta medžio lygyje, turi būti pakeista. Čia visa tai tampa sujungta, susintetinta. Visas medis yra sėkloje. Taigi, jeigu turite tapti šaknimis, jūs privalote pasiekti tai, kur galite susintetinti. Grupavimasis yra blogai. Jeigu jūs priskiriate save anglams ar dar kažkam kitam, ar indams, ar dar kažkam, tai neteisinga. Sahadža Jogoje mes netikime visu tuo. Nėra jokio skirstymo tarp vieno Sahadža jogo ir kito Sahadža jogo, nes tai Višva Dharma.

Mes sakome, kad tai Višva Dharma, bet joje dar nesame, mes dar nesame toje pačioje palapinėje, kur turėtume būti. Mes tebesame atsiskyrę, tebesame skirtingi, mums vis dar reikia maišytis iš šalies į šalį. Mes visi turime susijungti vienas su kitu, suprasdami vienas kitą; tik tada Vakarų problemos išsispręs. Viso šio dešinio kanalo vystymo rezultatas yra tas, kad Aš jaučiu, jog iš tiesų žmonės tampa idiotais. Aš priskiriu juos idiotų, kvailių ir pan. grupei. Aš turiu omeny, kad nežinau, į kokias kategorijas jie pateks vėliau, turbūt į tokias, kokių nėra buvę anksčiau. Aš turiu omeny tai, kad jie suformuos naują kvailių lygį. Štai ką Aš jaučiu: kol jūs neišmoksite šios naujos yantra − naujo metodo, kuriame neieškosite fizinio komforto, jūs nelauksite taip vadinamo emocinio pataikavimo jums. Jūs neieškosite šių dalykų, bet kurgi jūs keliausite?

Į nekaltumą. Esminė savybė yra nekaltumas. Aš galėčiau pasakyti, kad tada jūs tampate visko esme ir savybe. Jūs tampate esme. Bet tam turite judėti vidun, ir vidinis judėjimas įmanomas tik tada, kai suvokiate ir gerbiate, ir matote, jog esate privilegijuoti dėl to, kad galite visa tai daryti. Bet jūs turite suvokti, kodėl Aš jums sakau. Man nieko iš jūsų nereikia. Taigi dabar jums nereikėtų galvoti, kad Aš bandau iš jūsų padaryti indus; bet, sakykim, jūs dėvite trijų dalių kostiumą ir kaklaraištį. Kas gi jums atsitiks? Aš turiu omeny, kad jūs pradėsite virti savo kūne.

Dėl klimato jūs turite pasikeisti. Ir jums labai patiks šie rūbai, nes tai labai patogu. Jums labai patiks maudytis upėse, tai labai patogu. Šioje šalyje jums labiau tai tiks. Taigi taip pat yra ir šis naujas gyvenimas, į kurį mes žengiame, mes turime suvokti, kad išorė nėra svarbi, svarbus yra vidus. Ir tai, ką reikia atlikti išorėje, mes turime tai padaryti, mes turime tai padaryti. Mes turime išmokti tai, mes turime suvokti, kas yra šis, kas yra tas. Taigi dabar dėl to, kad esate vakariečiai, jūs esate mokslininkai, Aš galėčiau pasakyti, kad jūs pranašesni už indus moksle. Viskas gerai. Šiame moksle jie pranašesni už jus.

Nesvarbu, viskas gerai. Jie pasirinko šią vietą ateiti, jūs pasirinkote tą vietą; todėl pirmiausia Aš turėčiau pasakyti, kad jūs esate drąsūs žmonės, o, antra, galbūt jūs norėjote padaryti kažką gero čia. Bet dėl to jūs turite išmokti. Lygiai taip pat mes sakome čia, kad mokslininkai yra drąsūs žmonės, nes jie bando perkąsti mokslus, jie nori važiuoti į užsienį ir atvežti mums kažkiek žinių. Tokiu pačiu būdu jūs dabar esate visų šių šalių dieviškumo ambasadoriai, dieviškumo ambasadoriai. Jūs turite nešti dieviškumą, nes tai buvo daroma būtent šioje šalyje. Kaip jūs aiškiai galite matyti tai, taip priimkite tai; nereikia dėl to jaustis blogai. Todėl, kad esate prisirišę prie tam tikros tautybės ir panašiai, jūs galvojate, nereikia dėl to jaustis blogai. Indijoje žmonės labai didžiuojasi, jei jie keliauja į užsienį siekti mokslo. Netgi jei jie yra vegetarai, jie neatsisako daryti biologinių pjovimų ar kažko panašaus, nes tai yra mokslas, tai yra žinojimas.

Taigi dėl žinių jūs turite daryti visus šiuos dalykus. Ir kai suvoksite, kad dirbate dėl žinių, tai jums labai pagelbės. Šiandienos pudža − ji turi ypatingą reikšmę, nes vakar buvo Datta Jayanti, Aš turiu omeny, Datatrėjos gimtadienis. Ir jūs žinote Datatrėjos istoriją, dauguma žinote Datatrėjos istoriją, kad Brahma, Višnu, Maheša bandė patikrinti Adi Šakti, vadinamą Anasuya. Jie atėjo pas Ją ir paprašė išmaldos. Ir Indijoje manoma, kad yra didelė privilegija duoti išmaldą, Aš turiu omeny, tai yra didelė privilegija pasirūpinti svečiais, didelė privilegija būti dosniam, didelė privilegija dalinti daiktus kitiems. Tai didelė privilegija. Kaip vakar, matote, Mano saris šiai pudžai buvo kažkur paliktas. Taigi Aš buvau nupirkusi sarį kažkokiai moteriai čia, o ji pasakė: „Aš norėčiau, kad šis saris būtų pristatytas pudžos metu.“ Bet Aš pasakiau: „Aš tau jį grąžinsiu.“ Ji atsakė: „Tai taip pat didelė privilegija.“ Jiems buvo nesvarbu, kad saris kažkur liko, jie sakė, jog tai didelė privilegija − toks požiūris. Taigi požiūris turi būti pakeistas, dėl to mes ritamės žemyn, dabar požiūris turi būti į viršų.

Ir dėl to mes turime perprasti būdą, kuriuo ruošiamės kopti aukštyn. Taip pat kaip ketindami keliauti į kalnus, jūs turite išmanyti alpinizmą. Jūs negalite sau tiesiog pasakyti: „Dabar aš keliauju į Himalajus.“ Niekas jums to neleis. Taigi būtina įgyti kvalifikaciją, o įgydami ją jūs privalote turėti nuolankumą, kitaip tai nevyks. Taigi Aš noriu labai aiškiai pasakyti, kad keistumėte savo tautybę iš žemiškosios į dangiškąją. Ir čia mes darysime tai, ką reikės, mes priimsime tai, mes išmoksime tai. Dėl to jums nereikia nieko keisti, bet būtina keisti save nauja asmenybe, nauja asmenybe, kuria būdami jūs esate saugūs. Dabar tik pažiūrėkite: kai jį užsidedate, kaip Agija atsipalaiduoja, tik pažiūrėkite. Mano pėda buvo paralyžiuota, visiškai paralyžiuota, kai Aš įėjau. Aš negalėjau vaikščioti, Aš nežinojau, kaip reikės eiti į dušą.

Man reikėjo ją masažuoti, ir tada ji atsipalaidavo. Taigi tik pažiūrėkite užsidėdami tai, tik pažiūrėkite, kaip tai galinga. Žiūrėkite − vibracijos pradėjo tekėti. Bet žmonės Vakaruose labai bijo, kad praras savo tautiškumą. Manau taip, nes jaučiu, kaip jie veržėsi į visą pasaulį, sunaikindami jį ir primesdami savo tautiškumą kitiems. Jeigu jūs keliausite į Ameriką, kaip Aš vakar sakiau: „Ačiū Dievui, Kolumbas nenukeliavo iki Indijos, jis keliavo...” Aš sakiau: „Ačiū Dievui, Hanumanas pakreipė jį į kitą pusę. Kitaip mums visiems būtų buvęs galas...” Jūs matote, vargšas žmogus, jis nenorėjo nieko panašaus daryti, bet visi, kurie jį sekė, nukeliavo ir išžudė. Jūs negalite rasti nė vieno aborigeno, nė vieno senojo indėno Argentinoje. Aš nukeliavau į Argentiną ir jie pasakė: „Muziejuje jūs galite juos pamatyti“, tik įsivaizduokite. Taip ne tik Argentinoje, bet ir kitose vietose, Aš esu buvusi ir Čilėje − nė vieno žmogaus.

Tik Bolivijoje radau keletą iš jų, tai viskas. Bet tai taip pat čia susipainioja, nes, manau, žmonės pabėgo į kalnus ir pasirūpino savimi. Ir kokį paveikslą jie pateikė apie juos, tarsi jie būtų buvę labai žiaurūs. Vargšai, juos visus išžudė baltieji, nėra jokios abejonės dėl to. Siaubinga eiti ir žudyti, įsiveržti į jų žemes ir okupuoti jas, nes turi mašinas, viską ir gali juos visus išžudyti. Visa tai buvo padaryta. Dabar mes įžengiame į naują erą, kurioje turime mylėti. Mes turime būti neagresyvūs ir apsikabinti. Tai visiškai kita era. Napoleoniška agresija jau baigėsi.

Mes pradedame naują dalyką kitame pasaulyje, kuriame mums reikia daugiau žmonių, mes turime viską susintetinti. O kai jūs būnate agresyvūs, pradedate analizuoti – nėra ko analizuoti. Ar dabar geriau jaučiatės? Užsidėkite didesnį. Matote, turite plačią kaktą, užsidėkite didelį, labai didelį – kodėl užsidėjote mažą?.. Ant jos galvos. Tai neturi būti mada. Neturėtų būti jokios mados tame, kas susiję su jūsų religinėmis pareigomis, neturėtų būti. Nėra tokio dalyko kaip mada. Mada yra žmogaus pramanas, tai nedieviška.

Pažiūrėkite į šiuos medžius, kaip jie puošiasi? Prieš saulę. Kiekvienas lapelis yra pakreiptas į saulę, kiekvienas lapelis, nes jis turi gaminti chlorofilą, jis turi gauti saulės energijos, todėl kiekvienas lapelis yra prieš saulę. Jie neturi jokios mados, ar ne? Taigi kitas aspektas yra individualizmas, prasidėjęs Vakaruose ir esantis visiška nesąmonė. Norėdami pasirodyti „Aš esu kitoks“, jūs tampate kvaili. Bet buvimas vienybėje su kitais yra tikrasis individualizmas, manau. Būti kaip visi yra geriausia. Tai labai sunku, labai sunku tapti išvien su kitais, nes ego toks didelis. Kai kurie žmonės turi tokį ego, kuris skaudina kitus, o kai kurie turi ego, kuris yra skaudinamas – abu jie tokie patys.

Taigi, kad nugalėtumėte visa tai, turite pamiršti tokį požiūrį, kuris jus verčia eiti žemyn. Kad kiltumėte, reikia žiūrėti į Dievą, tiesiai į Jį, su visišku tikėjimu − shraddha. Tada Man nereikės jūsų liesti, jums nereikės Manęs matyti. Tai egzistuoja visur, jūs galite gauti palaiminimus visur. Jums nereikia daryti nieko ypatingo – tik shraddha. Bet tam tikri mechanizmai turi būti sureguliuoti tinkamai, ypač Agija reikalauja daug korekcijų. Tas ratas nesisuka ir turi būti suremontuotas. Ponas Patankar vakar pyko dėl, taip vadinamų, išsilavinusių žmonių. Jie gerai moka anglų kalbą, tai yra problema, ši kalba yra tokia. Jie labai save aukština.

Jis pasakė: „Jie nepalietė Jūsų pėdų.“ Jei jie moka anglų kalbą, jie nelies Mano pėdų, nes anglų kultūroje liesti pėdas reiškia kažką baisaus, manau. Štai kodėl jis buvo labai nuliūdęs dėl to. Bet visa ši architektūra atėjo iš Anglijos, viskas atėjo iš Vokietijos arba Prancūzijos. Mūsų telefonai atėjo iš Prancūzijos. Nieko nuostabaus, kad jie šitaip veikia! Visa tai atnešė prancūzai, ir jie vėl turi didelį... Nežinau, jei sutiksiu Rajiv Gandhi, Aš pasakysiu jam, kad neduotų telefonų prancūzams. Jie pateikė tokius didelius, tokius didelius užsakymus prancūzams. O dabar jie perka sraigtasparnius iš Anglijos, ačiū Dievui, jie liovėsi... Dievas žino, kas nutiks sraigtasparniams, atkeliaujantiems į Indiją iš Anglijos. Kaip dabar matote, nuo „trečiojo pasaulio“ priklauso jų progresas, nes jie nežino, kur jiems siųsti savo pačių daiktus, sukurtus jų mašinų. Bet kai jie tai daro, turiu omenyje, tik įsivaizduokite telefonus, kuriuos turime čia – visi pagaminti prancūzų, ne indų.

Kodėl dėl to kaltinti indus? Tai daro prancūzai, baisu, tai vyksta jau seniai, ir jie yra tokie patys. Ir mes vėl pateikėme užsakymą prancūzams, nes galvojome, kad tik prancūzai gali sutvarkyti prancūziškus telefonus. Aš nežinau, ką jie darys – ką nors gero mums ar ne. Taigi, kai ši mašina yra pataisyta, mūsų pačių mašina turi būti pataisyta; ir ši mašina smunka žemyn. Leiskite mums ją pakelti aukštyn Dievo link su atsidavimu, supratimu, nes jūs esate specialiai atrinkti žmonės šiai sričiai. Kaip lotosai jūs turite pakilti iš purvo ir nebesimurkdyti jame vis daugiau ir daugiau. Pasistenkite save ištraukti iš ten, kad dieviškumo aromatas pradėtų sklisti tame purve, padarykite Vakarų pasaulį gražia vieta, gražia vieta. Kas padaryta, tas padaryta. Žinau viena – be atleidimo niekas nesuveiks.

Kas padaryta, tas padaryta. Žmogus nusidėjo, nesvarbu; kas padaryta, tas padaryta. Kad ir ką jie padarė, tas jau padaryta. Viskas gerai, atleiskite jiems. Atleidimas yra vienintelis kelias jiems pakilti. Ir kai jiems atleidžiama, jie taip pat turi suprasti, kad mes turime pakilti; nes pasaulis, kurį jie sukūrė, iš tikrųjų juos sugadino. Jei jie dabar pakils, viskas gali pakvipti; kaip jums sakiau, taip kaip lotosas, kuris pakyla iš purvo. Žmonės klaidingai mano apie Vakarus, neva jūs esate laimingiausiai gyvenantys žmonės. Taigi bus geriau, jei mes pasakysime jiems: „Ne, mes čia nesame laimingi.“ Tai, ką jūs turite, yra kai kas brangaus. Jie irgi bando sekti jus, ir tas sekimas siekia taip toli, kad galbūt vieną dieną jūs turėsite juos išmokyti Sahadža Jogos.

Nes jie yra kitame ciklo gale; jie dabar bando išmokti anglų kalbą, įvaldyti anglų kalbą ir tapti ponais. O tada išlįs su frakais, ir turėsite pasakyti, kad jie verčiau vilkėtų savais drabužiais! Taigi mes turėtume būti išmintingi, jautrūs, o kvailumą, kvailą temperamentą, kuris mumyse išsivystė, turėtume palikti. Žmonės greitai pasipučia, Aš tai matau. Matote, nėra pusiausvyros. Branda parodo, kada jūs esate pusiausvyroje. Jūs turite būti laimingi, Aš žinau; bet nuolatinis šypsojimasis, šou rodymas arba kažkokios kvailos pastabos ir replikos rodo, kad jūs nepakankamai subrendę. Jūs turite subręsti. Sahadža Jogoje jūs bręstate, o jei nesubręstate, tada, vadinasi, Sahadža Joga jums nieko gero nedavė. Taigi turite būti labai atsargūs dėl to.

Tikiuosi, jums apie tai turėjau galimybę papasakoti. Ką turėčiau jums pasakyti? Aš jus tik gyriau, tik gyriau jus kitų akivaizdoje. Aš jiems liepiau nesielgti kaip kvailiams, o jums turiu pasakyti, kad aklai jų nekopijuotumėte. Kad ir ką turime, tai yra labai didis palikimas. Jis turi būti deramai sergimas. Jei žiūrėdami į tuos žmones bandysime juos imituoti, tai bus kvailas elgesys. Jų gyvenimai nėra subalansuoti ir nukrypo į kraštutinumus. Aš buvau ten dvyliką metų. Taip, Aš praleidau TUP (dvylika metų), taigi norėjau tik pasakyti, kad jums nereikia aklai juos sekti.

Nors kas sena – tas auksas, tačiau kas sena, nėra gerai. Taigi sena nėra gerai. Senosios idėjos taip pat atėjo neseniai. Pavyzdžiui, iš musulmonų mes išmokome priekabiauti prie moterų, iš anglų išmokome atiduoti savo kraitį. Dabar mes įvedėme naujas taisykles (gyvenimo) ir pagal šias taisykles neturime atiduoti savo kraičio savo dukroms, kurios ištekėjo. Dukroms buvo atiduodama pusė nuosavybės. Ši sistema teisinga. Bet čia dukros nei ims, nei duos. Tokių dalykų mes neturime mokytis iš jų. Mūsų elgesys turi išlikti kuklus, kad gyvenimas būtų pusiausvyroje, kaip mokė mūsų protėviai, ir išmesti tai, kas sena.

Yra daug senų tradicijų, užsilikusių mumyse. Pavyzdžiui, brahmanų dominavimas šventyklose turi būti panaikintas. Jie visi mus gražiai apmulkino. Antra, nebeturi būti pasninkavimo. Aš jums šimtą kartų sakiau, kad nepasninkautumėte, o valgytumėte tai, kas reikalinga kūnui, bet žmonės Man sako: „Mes negalime liautis pasninkavę.“ Bet pats blogiausias senas, labai purvinas įprotis, kurį įgijome, yra tabako vartojimas. Mes negalime atsikratyti tabako, nes nesame pakankamai stiprūs. Tabakas, mishri (čiulpiamas tabakas su žaliąja citrina) – kas šiuos dalykus atvežė į jūsų šalį? Iš kur kilo žodis „tabakas“? Nebuvo žodžio tabakui sanskrito kalboje. Mes anksčiau tabako neauginome.

Tai anglai jį atvežė į mūsų šalį. Anglai jį atvežė čia. Štai kodėl mes jį vadiname „tambakou“, kilusiu iš žodžio „tobacco“. Kur žodis „tambakou“ mūsų marathi kalboje? Jis buvo atneštas čia iš išorės. Iš pradžių musulmonai augino jį kažkiek mūsų šalyje, bet tie žmonės (anglai) atvežė cigaretę ir kitus dalykus čia plačiu mastu. Jie tai naudoja plačiai savo šalyje. Jie taip pat eksportavo tabaką ir gandžą (toks narkotikas) į Kiniją. Mūsų marathi kalboje Aš niekada negirdėjau tokių žodžių „gandža“ ir „charras“ (kitas narkotikas). Jei bandysite vartoti gandžą ir charras, jūs tapsite tokie, kaip anglai.

Tai jums spręsti. Tai yra duodama mums. Mes niekada neturėjome tabako savo šalyje, nustebtumėte. Nėra žodžio „tabakas“ sanskrito kalboje. Tai iš dalies atgabeno, žinoma, iš dalies, turiu pasakyti, musulmonai, o po to rūkyti mus mokė tik anglai. Mes nežinojome, kas yra rūkymas, mes niekada neužsiėminėjome rūkalų verslu. Musulmonai jo šiek tiek turėjo, bet pradėjo pakankamai vėlai. Bet iš tiesų ši cigaretė ir tai, visa tai prasidėjo po anglų atvykimo, „padarydami tai patogiais“, matote. Jie turėdavo kaljanus. Juos buvo sunkiau pagaminti, taigi jie galėdavo pagaminti tik labai mažai.

Tai buvo prieš daug metų islamo kultūroje. Bet iš tikrųjų šis cigarečių verslas, šis ego verslas atėjo iš anglų, be jokių abejonių. Ir portugalų, portugalų ir prancūzų, jie mokė mus šių dalykų. Taigi Aš jiems bandau pasakyti, kad tai, kas sena, turi būti mesta. Kas sena – tas auksas, bet tai, kas sena, ką mes vadiname junnat, turi būti išmesta. Mes turime tradiciją vilkėti sarius su storais kraštais. Tai labai gera tradicija. Stori kraštai simbolizuoja mariadas, ir kai vilkime sarius su storais kraštais, mes laikomės savo mariadų. Jaunos merginos gali rengtis kaip nori, bet jauna moteris, ypač ištekėjusi moteris, turėtų vilkėti sarį su storais kraštais. Jei jūs nevilkėsite sarių su storais kraštais, tada prarasite visą meną, visą meną.

Audėjai praras visą audimo meną. Jei mes nestatysime namų senoviniu būdu, tada neteksime viso senovinio gražių namų statybos meno. Šie žmonės mėgsta mūsų namus, pastatytus senuoju stiliumi, ne naujuoju stiliumi. Priežastis yra ta, kad senasis stilius turi savyje grožį, kuris gali būti prarastas, jei statysime namus bet kaip. Net senesnės trobelės yra daug geresnės. Vietoj šitų, atsiradusių vėliau, kai prarasime šį meną, ateityje bus per vėlu. Taigi mūsų senoviniai menai turi būti išsaugoti, nes jie turi savyje grožį. Pavyzdžiui, mes turime... Tam tikrą sarių tipą, vadinamą „bugdya“, šiais laikais moterys net nežino šių sarių pavadinimų. Štai kodėl mes visuomet turime vilkėti sarius, kurie yra nuausti mūsų pačių. Jie yra geri.

Aš manau, sariai su storais kraštais labiau tinka ištekėjusioms moterims. Jei sariai neturi storų kraštų, jie joms netinka. Vedusios moterys visada turi dėvėti sarius su storais kraštais. Tai ne senovinė tradicija, tai labai graži tradicija. Jie atrodo gražiai, jie tinka moterims, jie atrodo grakščiai, moteris su jais atrodo gerai išauklėta. Tai mūsų kultūra, kurios neturime pamesti ir tapti kaip jie (anglai). Mes neturėtume perimti jų kultūros, nes mūsų kultūra yra labai didi. Jei mes turime savo supratimą apie tai, kas jų kultūroje negerai, tada mes galime sėkmingai progresuoti. Mes galime priimti jų mokslo pažangą, bet jei tai darydami prarasime savo kultūrinį palikimą, tada tapsime tokie kaip jie. Jie žudo savo vaikus.

Vyras su žmona negali išgyventi kartu bent dvejus metus. Visi jie atsiduria globos namuose, laukdami mirties. Savo visuomenėje mes turime puoselėti gerumą ir kilniaširdiškumą. Vietoj to mes perėmėme viską, kas blogiausia, iš kitų. Visų pirma išmokome iš musulmonų, o dabar mokomės iš šitų žmonių. Jei sugersime purvą iš jų, kaip mūsų namai išliks švarūs? Mes turėjome būti švarūs ir gerai išauklėti žmonės, o dabar perėmėme daug blogų dalykų iš kitų. Todėl turime vengti to ir išsivalyti. Aš jiems pasakojau apie pudžos svarbą, bet jūs tuos dalykus žinote, todėl jums ir neaiškinau. Bet per pudžą turėtumėte turėti shraddha (tikrą tikėjimą), taip pat neturėtume ginčytis pudžos metu.

Nesvarbu, kas daro pudžą, nes visiems iš jos nauda yra vienoda, priklausomai nuo tikėjimo, kurį turite, nuo jūsų turimo tikėjimo. Jūsų ąsočiai bus pripildyti tiek, kiek jumyse yra tikėjimo.