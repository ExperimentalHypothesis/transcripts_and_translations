1 Ιανουαρίου 1986
Mahaganesha Puja
Ganapatipule (India)
Shri Mahaganesha Puja. Ganapatipule (India), 1 January 1986.

Σήμερα μαζευτήκαμε όλοι εδώ για να προσφέρουμε τιμή στον Σρι Γκανέσα.

To Γκαναπατίπουλε έχει ιδιαίτερη σημασία επειδή εδώ Αυτός είναι ο Σρι Μάχα Γκανέσα. Ο Γκανέσα στο Μουλαντάρα γίνεται ο Μάχα Γκανέσα στο Βιράτα, που είναι ο εγκέφαλος. Αυτό σημαίνει ότι αυτή είναι η έδρα του Σρι Γκανέσα. Ο Σρι Γκανέσα κυβερνά από αυτή την έδρα την αρχή της αθωότητας. Όπως γνωρίζετε πολύ καλά, βρίσκεται στο πίσω μέρος του οπτικού θαλάμου, στον οπτικό λοβό όπως τον λένε και δίνει την αθωότητα στα μάτια. Όταν ενσαρκώθηκε σαν Χριστός ο οποίος είναι εδώ μπροστά, στο Άγκια είπε πολύ καθαρά ότι «δε πρέπει να έχετε μοιχευτικά μάτια». Είναι ένα πολύ λεπτό πράγμα, οι άνθρωποι δε καταλαβαίνουν το νόημα της λέξης μοιχεία. Μοιχεία σημαίνει ακαθαρσία γενικά. Κάθε ακαθαρσία στο μάτι «δε πρέπει να την έχετε» αυτό είναι πολύ δύσκολο. Αντί αν πει ότι πρέπει να πάρετε την Αυτογνωσία και να καθαρίσετε το πίσω Άγκια, το είπε πολύ συνοπτικά, «δε πρέπει να έχετε μοιχευτικά μάτια».

Έτσι , οι άνθρωποι σκέφτηκαν ότι κάτι τέτοιο είναι αδύνατο. Δεν Του επιτράπηκε να έχει μεγάλη ζωή στη πραγματικότητα η δημόσια ζωή Του περιορίζεται μόνο σε τριάμισι χρόνια. Οπότε, οτιδήποτε είπε έχει πολύ μεγάλη σημασία, ότι τα μάτια σας δε πρέπει να είναι μοιχευτικά. Όταν υπάρχει αθωότητα, δεν υπάρχει μοιχεία δηλαδή δεν υπάρχει καμία ακαθαρσία. Για παράδειγμα, με τα μάτια μας βλέπουμε κάτι και θέλουμε να το αποκτήσουμε. Αρχίζουμε να σκεπτόμαστε. Η σκέψη αρχίζει σαν μια αλυσίδα, η μια μετά την άλλη. Τότε μπαίνουμε στο δίχτυ τρομερών σκέψεων, και γινόμαστε σκλάβοι αυτών των σκέψεων. Ακόμα και εν αγνοία μας, τα μάτια μας στρέφονται σε πολύ χονδροειδή πράγματα και σας τραβάνε κάτω. Όπως είπε ο Σρι Κρίσνα, το Δέντρο της Συνειδητότητας μεγαλώνει από πάνω προς τα κάτω, οι ρίζες είναι στον εγκέφαλο και τα κλαδιά μεγαλώνουν προς τα κάτω.

Εκείνοι που έχουν στραφεί προς τον υλισμό έχουν μεγαλώσει προς τα κάτω. Εκείνοι που έχουν στραφεί προς το Θείο, έχουν μεγαλώσει προς τα πάνω, προς τις ρίζες. Η κύρια ρίζα, όπως τη λένε η ανώτερη ρίζα Η κύρια ρίζα είναι η αθωότητα, ο Σρι Γκανέσα. Αυτός γίνεται ο Μάχα Γκανέσα στη Γκαναπατίπουλε. Εδώ περιβάλλετε από την Αρχή του Πατέρα. Την Αρχή του Γκουρού, τη θάλασσα ωκεανό, τον Ινδικό Ωκεανό. Αυτό σημαίνει, εδώ Αυτός γίνεται ένας Γκουρού. Όταν ένας Σαχάτζα Γιόγκι εδραιώνει την Αρχή του Σρι Γκανέσα μέσα του, παραμένει παιδί. Φυσικά, τα μάτια του αρχίζουν να γίνονται όλο και πιο αγνά, δυνατά και λαμπερά. Πρέπει να το έχετε δει, όταν η Κουνταλίνη σας δίνει Αυτογνωσία τότε τα μάτια σας αρχίζουν να λαμπυρίζουν, σαν μια σπίθα να είναι εκεί μέσα στο μάτι μπορείτε πραγματικά να διακρίνεται μια σπίθα.

Με το Εγώ καλύπτεται, με το Εγώ τυφλώνεται. Με το Υπερεγώ καλύπτεται από δάκρυα. Αλλά όταν είναι καθαρά, βλέπετε την ομορφιά των ματιών, ο Σρι Γκανέσα λάμπει μέσα από τις ματιές σας. Η προσοχή τώρα αρχίζει να ρέει μέσα από το παράθυρο του ναού του Σρι Γκανέσα. Αλλά όταν ωριμάζετε, γίνεστε ο Μάχα Γκανέσα. Τότε ο Μάχα Γκανέσα εδραιώνεται μέσα σας και γίνεστε ένας Σατγκούρου, γίνεστε ένας θεϊκός γκουρού, μπορείτε να διδάξετε τους άλλους. Ακόμα και ένα παιδί μπορεί να γίνει τέτοιο ακόμα και ένας ενήλικας μπορεί να είναι ανόητος. Δεν έχει καμία σχέση με την ηλικία, το χρώμα, τα πιστεύω ή τη κάστα. Είναι μια κατάσταση που μπορεί να τη φτάσει κάποιος αν πάσα στιγμή. Όπως μπορούμε να πούμε ότι εδώ είχαμε τον Γκιανέσβαρα, που σε πολύ μικρή ηλικία έγραψε τη σπουδαία Γκιανέσβαρι.

Όπως είδατε χθες, σε ηλικία δώδεκα ετών ο Γκορακνάτ εδραίωσε τον Μάχα Γκανέσα μέσα του. Αλλά αν δε προσπαθείτε να ανέβετε, τότε θα παραμείνετε στο ίδιο επίπεδο ακόμα και αν γερνάτε. Έτσι, η ωριμότητα είναι η ένδειξη. Εδώ, όπως βλέπετε στη Γκαναπατίπουλε, ο Σρι Γκανέσα είναι στη πλήρη, ώριμη Του μορφή έτσι εμείς αναπτύσσουμε επίσης τον Μάχα Γκανέσα μέσα μας, και τα μάτια μας γίνονται αγνά, ισχυρά και θεϊκά. Με κατάλληλη δουλεία, είμαι σίγουρη ότι μπορούμε να εδραιώσουμε αυτή τη κατάσταση μέσα μας. Σήμερα ήρθαμε στη Γκαναπατίπουλε, η οποία έχει μεγάλη σπουδαιότητα ανάμεσα στα Άστα Βινάγιακας. Είναι το μέρος του Μάχα Γκανέσα. Ο Μάχα Γκανέσα είναι Πίθαντις (Κυβερνήτης των Πίθας) και καθήμενος σε αυτό το Πίθα, φροντίζει όλα τα Γκανέσα Σουαγιάμπους. Έχει τη γνώση όλων των Ομκάρας, καθώς έχει πετύχει το Γκουρού Τάτβα (Αρχή του Γκουρού). Αν δούμε τα περίχωρα, ο ωκεανός τόσο όμορφα και καθαρά πλένει τα Πόδια Αυτού του Γκαναπάτι.

Ο Ωκεανός αναπαριστά το Γκουρού Τάτβα, και με αυτό το Γκουρού Τάτβα, πλένει τα Πόδια του Σρι Γκανέσα και αυτό πρέπει να συμβεί με όλους τους Σαχάτζα Γιόγκις, Το Γκανέσα Στουτί γίνεται και τότε ο Σρι Γκανέσα εδραιώνεται. Στη συνέχεια, με το Μάχα Λάκσμι Τάτβα πρέπει να γίνετε Μάχα Γκανέσας. Αυτή η κατάσταση μπορεί να επιτευχθεί από παιδιά μικρά και μεγάλα, ηλικιωμένη άνθρωποι, γυναίκες, όλοι, αν μπορούν να πετύχουν την ευθεία συμπεριφορά, την οποία ονομάζουμε «Σαράλια» στα Μαράτι ή όπως τη λένε Αμπόντιτα ή αθωότητα. Όταν μας διαποτίσει, μπορούμε να επιτύχουμε την Αρχή του Γκουρού. Οποιοσδήποτε Γκουρού, που δεν έχει αυτή την ευθεία φύση και αθωότητα, δε μπορεί ποτέ να είναι Γκουρού, είναι ένας Αγκούρου (ψεύτικος Γκουρού). Μόνο ο άνθρωπος, του οποίου η Προσοχή είναι πάντα στη Θεϊκή Δύναμη, μπορεί να γίνει ένας πραγματικός Γκουρού. Η προσοχή των κανονικών ανθρώπινων όντων διαστρεβλώνεται, δεν είναι καθαρή. Για αυτό ο Χριστός είπε ότι δε πρέπει να έχετε μοιχεία στα μάτια σας, που σημαίνει ότι αν βάλουμε τη προσοχή μας σε κάτι, αρχίζουμε να σκαφτόμαστε πολύ και περίεργες σκέψεις έρχονται στο μυαλό μας, για το πώς μπορούμε να το αποκτήσουμε και γιατί δε το πήραμε, και άλλες σκέψεις για το γιατί και γιατί όχι. Αν δούμε κάτι και αρχίζουμε να σκεφτόμαστε, τότε πρέπει να ξέρουμε ότι δεν έχουμε περάσει το Άγκια Τσάκρα. Όποιο αντικείμενο βλέπετε, πρέπει να μπορείτε να γίνετε χωρίς σκέψεις, ειδικά στη θεϊκή κατοικία του πλούτου και της ευημερίας, υπάρχουν πολλοί Θεοί και Θεές τουλάχιστον βλέποντάς τους πρέπει να μπαίνουμε σε κατάσταση χωρίς σκέψη.

Αφού πετύχουμε τη κατάσταση της συνείδησης χωρίς σκέψεις, καμία αποπλάνηση δε παραμένει στη προσοχή μας πλέον. Οι σκέψεις που αποπλανούν το νου δεν θα έρχονται πλέον, "οπότε πως θα σας επηρεάζει η αποπλάνηση;" Αυτό σημαίνει , όπως είπε ο Χριστός, ότι δε πρέπει να έχετε μοιχεία στα μάτια σας, πρέπει να είναι τόσο αγνά, σαν τις ακτίνες του ήλιου που, όταν πέφτουν στα δέντρα, δεν απορροφούν τη βρωμιά, τα θρέφουν, και όχι μόνο αυτό αλλά τους δίνουν και δύναμη. Παρόμοια, οι Σαχάτζα Γιόγκις πρέπει να έχουν τέτοια ακτινοβολία στα μάτια τους, που θα μπορούν να δημιουργήσουν μια πολύ ανγή ατμόσφαιρα σε όμο τον κόσμο. Η αγνότητα στην ατμόσφαιρα είναι αυτό που χρειαζόμαστε σήμερα, παντού, ώστε η ειρήνη, η χαρά και η θεϊκή δύναμη να επικρατήσουν σε αυτό τον κόσμο. Μόνο να τραγουδάμε τον ύμνο του Σρι Γκανέσα μπορεί να μην είναι αρκετό. Ο Σρι Γκανέσα χρειάζεται να αφυπνισθεί μέσα μας και πρέπει να εξελιχτεί στη κατάσταση του Μάχα Γκανέσα. Μόνο αφού επιτύχουμε την κατάσταση του Μαχά Γκανέσα Μπορεί η χώρα μας να επωφεληθεί και επίσης μέσα από τη χώρα μας Και άλλες χώρες μπορούν να επωφεληθούν από αυτή την κατάσταση. Θα ηγήσουμε τους άλλους Αλλά αν δεν αναλάβουμε αυτή την ευθύνη τότε δεν μπορώ να πω τι θα γίνει σε όλο αυτόν τον κόσμο. Έχω μια παράκληση προς όλους σας, να αφαιρέσετε τη μοιχεία από τα μάτια σας. Για αυτό έχουμε το μάντρα Νιρβιτσάρα στη Σαχάτζα Γιόγκα.

Μην αφήνετε τις σκέψεις να σας κυβερνούν. Αν έρχονται σκέψεις τότε να λέτε «Yen Neti Neti Vachane» (δεν υπάρχει, δεν υπάρχει) ή να λέτε «Ksama Keli, Ksama Keli» (συγχωρώ, συγχωρώ), ώστε η σκέψη να καταστρέφεται. Αφού η κατάσταση χωρίς σκέψεις εδραιωθεί, η αποπλάνηση του νου θα σταματήσει. Ο καθένας πρέπει να κάνει μια προσπάθεια να μην έχετε μοιχεία στα μάτια σας. «Αν υπάρχει αποπλάνηση στο νου εξαιτίας των ματιών μου, τότε δε θέλω να έχω τέτοια μάτια» Όπως είπε ο Άγιος Τουκαραμ, «καλύτερα να είμαι τυφλός». Κατά κάποιο τρόπο, είναι καλύτερο νε είναι κανείς τυφλός, παρά να έχει αποπλάνηση στο νου. Καλύτερα να έχει εσωτερικά μάτια για να βλέπει τη Θειότητα. Όταν αυτές οι δυο Αρχές συνδυάζονται σωστά, τότε κανείς μπορεί να πει ότι ο Σαχάτζα Γιόγκι έχει φτάσει την Αρχή του Γκούρου. Σας ευλογώ όλους σας, ώστε εδώ στη Γκαναπατίπουλε, το μέρος του Μάχα Γκανέσα, με την ιδιαίτερη Χάρη Του, να φτάσετε όλοι σας την Αρχή του Γκουρού το συντομότερο δυνατό. Πρωτα θα πουν τα 24 ονόματα του Σρι Βίσνου, ώστε το Σουσούμνα Νάντι να ανοίξει.

Μετά θα πουν το Σρι Σούκτα, για να αφυπνιστεί η ενέργεια μέσα σας. Στη συνέχεια θα πουν τα 108 ονόματα της Μητέρας Γκαούρι. Μετά τη πούτζα, θα κάνουμε.... Έχουμε έντεκα κούντας, και θα κάνουμε ένα χαβάν με έντεκα κούντας. Επειδή ο Μάχα Γκανέσα είναι ο κυβερνήτης των Εκαντέσα Ρούντρα. Έτσι, πρέπει να το κάνουμε με μεγάλη αφοσίωση και αφιέρωση. Θα πρότεινα να τελειώσουμε πρώτα τη Πούτζα, να πάρετε το φαγητό σας, και μετά να κάτσουμε για το Χαβάν.