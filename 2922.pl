Shri Mahakali Puja, 19.12.1982 Lonavala, Maharashtra, Indie

Witam wszystkich was, Sahaja yoginów, w tym wspaniałym kraju yogi. Dzisiaj jest dzień, w którym po pierwsze mamy ustanowić w sobie pragnienie, pragnienie poszukiwaczy i musimy osiągnąć pełny wzrost wewnętrzny i dojrzałość. Dzisiejsza puja jest dla całego Wszechświata.

Cały Wszechświat powinien być oświecony waszymi pragnieniami. Wasze pragnienie powinno być tak ogromne, że emitowałoby czyste wibracje Shakti Mahakali, która jest czystym pragnieniem osiągnięcia Ducha. To jest prawdziwe pragnienie. Wszystkie inne pragnienia są jak miraż.

Wy jesteście ludźmi wybranymi przez Boga. Po pierwsze głównie po to, byście mogli wyrazić swoje pragnienie, a później osiągnąć je. Poprzez ogromne pragnienie czystości, musicie oczyścić cały świat. Nie tylko poszukiwaczy, lecz nawet tych, którzy poszukiwaczami nie są. Musicie stworzyć aurę pragnienia dookoła tego Wszechświata, aby osiągnąć Ostateczność, Ducha. Bez pragnienia ten wszechświat nie byłby stworzony. To pragnienie Boga, które jest Duchem Świętym, tą Wszechprzenikającą Mocą, jest energią Kundalini wewnątrz was. Jedynym pragnieniem Kundalini jest, aby być Duchem i jeśli pragniecie czegokolwiek innego, to Kundalini nie podnosi się. Tylko wtedy, kiedy Ona wie, że to pragnienie zostanie zaspokojone przez kogoś, kto spotyka poszukiwacza, ona się budzi. Jeżeli nie macie pragnienia to nikt was nie może zmusić. Sahaja yogin, nigdy nie powinien próbować wymuszać tego pragnienia na innych. Pierwszą próbą, z jaką się mierzymy zaraz po otrzymaniu Realizacji, to jest to, że właśnie zaczynacie myśleć o swojej rodzinie. Zaczynacie myśleć: “Moja mama tego nie otrzymała, mój tata tego nie ma, moja żona tego nie ma, moje dzieci tego nie mają”.

Ale musicie wiedzieć, że te relacje są tylko ziemskie. W Sanskrycie to jest loukik. Oni nie są aloukik, one nie są poza tymi ziemskimi relacjami. To są ziemskie relacje, i przywiązania te są ziemskie. I jeżeli pogrywacie sobie tak, to oczywiście, jak wiecie, to Shakti Mahamaya też wam pozwala tak grać. Wy w to wchodzicie, dokąd tylko chcecie. Ludzie przychodzą do Mnie ze wszystkimi krewnymi, rodzicami, tym i tamtym, ale ostatecznie oni odkrywają, że to, co zrobili było bardzo złe. Bo stracili tyle cennych momentów, tak wiele godzin, tak wiele lat, tracąc swoją energię na ludzi, którzy nigdy nie zasługiwali na żadną uwagę Matki. Im szybciej to sobie uświadomicie tym lepiej, że to pragnienie może być w was, ale może go nie być w którymś z waszych tzw. ziemskich krewnych. Nie robi to różnicy. Gdy ktoś powiedział Chrystusowi, że jego bracia i siostry czekają na zewnątrz, On zapytał: “Kim są Moi bracia i kim są Moje siostry".

Musicie zrozumieć, że wszystkie takie osoby, które angażują się w problemy rodzinne cały czas i zaprzątają Moją uwagę, musicie wiedzieć, że Ja tylko się tym bawię. To dla was nie ma żadnej wartości. Dla waszego wzrostu najważniejsze jest to, abyście wy nie mieli pragnienia kreowania pragnienia u swoich krewnych i znajomych. To jest pierwsza reguła ustanowienia Mocy Mahakali wewnątrz was. Szczególnie w Indiach, gdzie ludzie są za bardzo przywiązani do swoich rodzin, stanowi to duży problem. Jeżeli dacie Realizację jednej osobie to będziecie zdumieni, widząc wszystkie relacje, które oni mają z wielką gromadą buców. Jeżeli dacie Realizację jednej osobie to jesteście na progu kłopotów. Te wszystkie buce wchodzą sobie, powoli, torturują Moje życie, marnują Moją energię i są absolutnie wstrętni.

To powinno się wam przydarzyć, żebyście zrozumieli, że to nie jest pomyślne. Jeżeli chcecie tracić swój czas, to Ja pozwolę wam tracić wasz czas. Ale jeżeli chcecie szybko wzrastać, to przede wszystkim musicie zapamiętać, że te relacje są tylko i wyłącznie ziemskimi relacjami, i to nie jest żadne wasze czyste pragnienie. Więc spróbujcie oddzielać wasze czyste pragnienia od ziemskich pragnień. To wcale nie oznacza sugestii, żeby porzucić swoją rodzinę, wy porzucić swoją matkę lub swoją siostrę - nic takiego. Ale zdystansować się od nich i patrzcie tak, jakbyście patrzyli na kogokolwiek innego i zobaczcie sami dla siebie, czy oni rzeczywiście mają pragnienie czy nie. Jeśli oni mają [pragnienie], to dobrze. To nie oznacza, że oni powinni być dyskwalifikowani, bo są waszymi krewnymi.

To działa w obie strony. Oni nie mogą być zakwalifikowani, bo są waszymi krewnymi, ani nie mogą być dyskwalifikowani, bo są waszymi krewnymi.

Tak więc w Sahaja Yodze, aby uczynić wasze pragnienie, czystym pragnieniem, musicie pozbyć się tak wielu rzeczy. Ale ludzie, którzy są przywiązani do swojej rodziny i są ograniczeni swoją rodziną, muszą pojąć, żeby nie wymuszać Sahaja Yogi na nikim ze swoich krewnych, przynajmniej nie narzucajcie ich Mnie.

Teraz to pragnienie wewnątrz nas, które jest Mocą Mahakali i które manifestuje się, przychodzi do nas na wiele sposobów. Jak wam mówiłam, przede wszystkim, to przychodzi do nas po Realizacji, ponieważ wszyscy jesteście Sahaja yoginami, żeby coś zrobić z naszymi krewnymi. Potem drugie pragnienie, które do nas przychodzi jest takie, że może byśmy tak próbowali wyleczyć tych ludzi, którzy są naszymi krewnymi. To jest drugie pragnienie, któremu powinniście stawić czoła i dostrzec, jak wielu z was się to przytrafiło.

Zatem począwszy od trądu, do jakiejś drobnej rzeczy jak grypa czy kichanie, cokolwiek im dolega, myślicie, że powinniście ich do Mnie przyprowadzić i wszystkie te zmartwienia waszych rodzin, powinny być dostarczone Matce. Proste rzeczy jak ciąża, czy kichanie, bardzo proste rzeczy, które są tak naturalne, absorbują waszą uwagę. Jeśli macie je w swojej uwadze, to mówię: “W porządku, no dalej, spróbujcie je sami rozwiązać, jeśli to możliwe”. Ale jeśli nie macie ich w swojej uwadze, to są one w Mojej uwadze. Pozostawcie je w Mojej uwadze, a ja sobie z nimi poradzę.

Ale potem to jest błędne koło. To jest bardzo subtelna projekcja umysłu, że pomyślicie: “W porządku, że Matka, my nie będziemy mieć tego w uwadze, ale lepiej się tym zajmij”. To nie o to chodzi. Wy powinniście mieć tylko jedno intensywne pragnienie wewnątrz siebie: “Czy stałem się Duchem? Czy osiągnąłem to co najwyższe? Czy wzniosłem się ponad ziemskie pragnienia?” Oczyśćcie to. Jak tylko zaczniecie oczyszczać wszystko co spada, Ja się o to zatroszczę. To jest tylko zapewnienie, ale nie gwarancja. Jeżeli to zasługuje na Moją uwagę, to z pewnością zatroszczę się o was.

Wy musicie cenić swoją uwagę, tak jak Ja cenię Moją uwagę. Myślę, że wy powinniście bardziej cenić swoją uwagę, niż Ja, ponieważ Ja mogę sobie poradzić z bardzo wieloma rzeczami wewnątrz Mnie, bo one wszystkie są w Mojej uwadze. Ale wy starajcie się oczyścić wasze pragnienia z tych ziemskich problemów, z którymi macie do czynienia. Ale wy to rozciągacie jeszcze bardziej i zaczynacie myśleć: “Matko, co z problemami naszego kraju?” W porządku, dajcie Mi mapę waszego kraju i tyle. To więcej niż wystarczające. Następnie oczyśćcie siebie. Porzućcie pragnienia, które macie. A kiedy się oczyścicie, ten obszar pokryje wasza uwaga, to jest bardzo interesujące. Kiedy wzniesiecie się ponad to, tylko wtedy możecie rzucić światło, ale kiedy jesteście wewnątrz tego, jesteście zakryci przez to. Wasze światło jest ukryte, nie ma emisji światła. Wy wszyscy wznieście się ponad to pragnienie.

Za każdym razem, gdy przyjdzie pragnienie, wznoście się ponad to,  a wasze światło będzie emitowane na szerszy problem, któremu stawiacie czoła, o którym myślicie, że ma być rozwiązany przeze Mnie. To są wszystko Moje bóle głowy, które bierzecie na siebie.

Wy musicie zrobić tylko jedno, stać się Duchem i to wszystko. To prosta rzecz. Cała reszta to jest Mój ból głowy. Jeśli chodzi o problemy, pragnienie, które powinniście wziąć na kolektyw, powinno być zupełnie inne. Aby udowodnić swoją czystość, posiadać aromat czystości, wasza uwaga powinna być po przeciwnej stronie. Teraz nie stoicie przede Mną, lecz siedzicie ze Mną stawiając czoło całemu światu. Zobaczcie, że cała postawa ulegnie zmianie. Wasza postawa powinna być taka: “Co mogę dać? Jak mogę dać? Jakie popełniam błędy w dawaniu? Muszę być bardziej czujny. Gdzie jest moja uwaga? Muszę być bardziej czujny w stosunku do siebie, co ja robię? Jaka jest moja odpowiedzialność?” Wy musicie pragnąć, żeby być czystym. Wy powinniście być czystym pragnieniem. To znaczy, że powinniście być Duchem. “Jaka jest wasza odpowiedzialność w stosunku do samych siebie?” Powinniście pragnąć, żeby wasza odpowiedzialność w stosunku do siebie zamanifestowała się, była całkowita.

Następnie, wasza odpowiedzialność wobec Sahaja Yogi. Jaka jest wasza odpowiedzialność wobec Sahaja Yogi. która jest pracą Boga, która się rozpoczęła i wy jesteście Moimi rękami. Musicie wykonywać pracę Boga i musicie walczyć przeciw elementom anty-boskim, elementom satanicznym! Wy nie jesteście już więcej odpowiedzialni za wasze rodziny, za tych, którzy są na pół upieczonymi Sahaja yoginami, jak ich nazywam, czyli są całkowicie bezużyteczni, do niczego. Oni wszyscy będą wyrzuceni, ich rodziny będą cierpieć. Wiem, że tak się stanie. Ponieważ teraz te wszystkie siły gromadzą się w taki sposób, że zacznie się selekcja. Wasza odpowiedzialność w stosunku do siebie jest taka, abyście byli Duchem, wasza odpowiedzialność wobec Sahaja Yogi, wasza odpowiedzialność, aby Mnie rozumieć, musi być coraz lepsza. To jest wasza odpowiedzialność, aby rozumieć cały ten mechanizm wewnątrz was, wasza odpowiedzialność, aby rozumieć, jak ten mechanizm wypracowuje wszystko. Odpowiedzialnością jest, jak stać się guru samego siebie. Waszą odpowiedzialnością jest bycie pełną dostojeństwa i wychwalaną osobowością. Odpowiedzialność bycia osobą szanowaną a nie jakąś tanią osobowością. Każdy z was wart jest całego wszechświata. Jeżeli chcecie się wznieść na tą wysokość, wszechświaty wszechświatów mogą być rzucone do waszych stóp. Jeżeli chcecie się wznieść na tą wysokość, do tego rozmiaru, że to będzie w was prosperować. Ale ci ludzie, którzy ciągle chcą żyć na tym niskim poziomie, nie mogą rosnąć.

Jak na przykład, Sahaja yogini z Zachodu mają pewne problemy popełniania grzechu przeciwko Matce, a Sahaja yogini ze Wschodu mają problem popełniania grzechu przeciwko Ojcu. To dla was w ogóle nie jest trudne, żeby nie robić tego. Uwaga musi być utrzymywana w czystości. W Sahaja Yodze znacie wszystkie metody, jak utrzymać swoją uwagę w czystości. Jeżeli uwaga nie jest czysta, to to pragnienie będzie zawsze atakowane, przez takie wszystkie błahe, nonsensowne rzeczy, które nie mają żadnego znaczenia w waszym wzroście. Osoba, która jest dobrym Sahaja yoginem, nie przejmuje się ubraniem, tym co inni mu powiedzieli, czy jak inni o nim mówią, jak inni zachowują się wobec niego, uwaga nie jest na tym, żeby krytykować, że ta osoba jest taka, a ta taka. Ani nie ma agresji na kogokolwiek innego, ponieważ nikt nie jest innym. Problem jest tylko wtedy, że kiedy Ja to mówię, nikt nie myśli, że mówię o tobie, o każdym z was. Ci, którzy są agresywni, przyjmują inną rolę a ci, którzy nie są agresywni myślą w inny sposób. Podobnie, gdy mówię coś dla osoby, która jest agresywna, nieagresywni natychmiast myślą o osobie, która jest agresywna, a nie o sobie. Wy natychmiast zaczynacie przekierowywać swój umysł na inną osobę, znajdując defekty u innych ludzi.

Więc to pragnienie staje się stopniowo coraz słabsze, słabsze i słabsze, z powodu obciążeń, które są na nie nakładane. Bardzo ważna jest czujność. całkowita czujność - satarkata. Powinniśmy utrzymać naszą uwagę w czystości, dla podtrzymania naszego czystego pragnienia. Pragnienie pochodzi z waszego serca i wy jesteście tak zbudowani, że wasza brahmarandra jest również sercem. Jeżeli nie macie czystego serca, nie utrzymacie jej w czystości. Są ludzie, którzy myślą, że jeśli dużo mówią o Sahaja Yodze i o tym wszystkim, to są w porządku. Oni oszukują samych siebie. Jeżeli serce nie jest otwarte, to brahmarandra jest zamknięta. Zatem starajcie się otworzyć wasze serca przez tworzenie. Tworzenie tego.

Mam dzisiaj nadzieję, że gdy zrobicie tę puję i uczcicie Mahakali, i ten specjalny yAgnya, definitywnie ustabilizujemy tę aurę, i oświecimy ten wszechświat. A wasz pogląd powinien być: “Jak wiele mogę zrobić w tej sprawie. Czy cięgle myślę o innych ludziach, czy ciągle myślę o błahych, małych problemach, czy myślę o swoim Duchu?” Zatem lewa strona zaczyna się i kończy ze Shri Ganeshą. Shri Ganesha ma tylko jedną podstawową jakość. Jest całkowicie oddany swojej Matce. On nie zna żadnego innego Boga, On nawet nie zna swojego Ojca. Zna tylko swoją Matkę i jest Jej całkowicie oddany. Ale to czyste pragnienie musi mieć swoją akcję, o której powiem wam później, jak będziemy mieli coraz większą ilość puj. Ale dzisiaj ustabilizujmy się w tym czystym pragnieniu bycia Duchem. Teraz jak zwykle, taki zachodni umysł powie: “Ale jak?” Bo oni zawsze pytają: “Jak to zrobić?” Powinnam wam powiedzieć? To jest bardzo proste. Adi Shankaracharia napisał "Viveka Chudamani” i tak wiele innych książek-traktatów, a potem wszyscy ci wielcy intelektualiści dostali je po jego śmierci. I oni powiedzieli: “Jak to i jak tamto i jak...?” On powiedział: “Zapomnijcie o tych ludziach”. Potem napisał “Saundarya Lahari”, co jest tylko opisem jego Matki i jego oddania dla Niej. A każdy dwuwiersz, który napisał jest mantrą.

To nie jest oddanie waszego umysłu, przez wasz umysł, ale oddanie waszego serca. To jest całkowite oddanie waszego serca. Sahaja yogini z Zachodu bardzo dobrze wiedzą, jakie tam były ataki i ataki negatywności na nich, szczególnie, gdy tacy potworni ludzie jak Freud przyszli zniszczyć ich podstawę, ich korzenie. I jak ci ludzie z Zachodu ślepo to zaakceptowali, i on wprowadził ich na drogę do piekła. To wszystko musi być wyeksponowane. To wszystko jest nonsensem, jest złe i całkowicie przeciwko Bogu, to jest działalność anty-boska. Następnie uświadomimy sobie, że będziecie walczyć całkowicie, przez mówienie: “To jest destrukcja naszej podstawy, naszych korzeni, jeśli nasza Matka jest źródłem wszystkiego, co wzniosłe, szlachetne, wszystkiego, co jest odżywcze, wszystkiego, co nas podnosi, wyzwala. Ty [Freudzie] odciąłeś nas od naszych korzeni. Kiedy on zajmował się, tak myślę, stworzeniami przypominającymi zwierzęta i on chce wszystkich was zepchnąć do tak niskiego poziomu istot ludzkich, który istnieje tylko jako patologia. Ja nie wiem.

Zatem bardzo ważne jest, abyście zrozumieli wszystkie ataki, które spadły na was i bądźcie czujni, nie identyfikujcie się z żadnym z nich.

Ostatnie, co chciałabym powiedzieć, że przybyliście do tego kraju, żeby poznać korzenie, a nie kiełek. Zmieńcie waszą postawę zachodniego stylu. Telefony tu są złe. Nie możecie nigdzie się dodzwonić. Poczta jest straszna. A koleje są najgorsze. Nie powinnam tego mówić, bo jesteśmy obok kolei. Ale ludzie są doskonali. Oni wiedzą, co to jest dharma. Oni jakoś nie są atakowani, ponieważ są Kundalini. Shri Ganesha tu siedzi, więc jak ktoś ośmieliłby atakować? Ta wspaniała Maharashtra ma 8 Ganeshów, którzy ją chronią. Nie wiem, czy ci mieszkańcy Maharashtry o tym wiedzą. I tak wielu maruti, więc kto może zaatakować tę krainę? Nie ma tu ataków negatywności, jedynie oni sami w sobie bywają raczej zorientowani na pieniądze. To jedyna plaga jaką mają, jeżeli potrafiliby pozbyć się tego, to są wielkimi ludźmi.

Więc przybyliśmy do tego kraju, nie żeby cieszyć się komfortem Zachodu, ale nacieszyć się komfortem Ducha. Więc musicie zmienić swoją postawę wobec Indii. W żadnym wypadku nie mam na myśli Air India. To zły pomysł, żebyście przylatywali Air Indią, bo jesteście Sahaja yoginami. W żadnym wypadku. Air India nie ma nic wspólnego z Sahaja Yogą. Wszystkie nasze linie kolejowe i wszystko u nas, nie ma nic wspólnego z Sahaja Yogą, jak dotąd. Bądźcie patriotyczni i używajcie rodzimych linii lotniczych, na litość boską. Ale kiedy tu przybyliście, to widzicie, że ci ludzie są zbyt niewinni i oni nie potrafią zrozumieć Freuda. O tym nie można im mówić, bo to jest całkowicie poza nimi. Oni są wyższym typem ludźmi pod tym względem, ponieważ oni nie są atakowani. Podczas gdy wy też jesteście wyższym rodzajem ludzi, chociaż jesteście atakowani i musicie z tego wyjść. Wy tylko odwróćcie swoją głowę i już będziecie poza tym. To jest coś wspaniałego. Możecie mieć również pewność, że w Indiach jest wiele osób, które myślą podobnie jak wy, w tym wielkim kraju, gdzie jest tak wielka populacja, aby was wspierać. Nie powinniście czuć się zagubieni.

Zatem dzisiaj musimy zacząć tę puję w dzień Mahakali. I to jest Dzień Gauri, można powiedzieć, i Dzień Ganesh-Gauri, jest dzisiaj, chociaż według harmonogramu, może nie być czasu. Ale według Mnie, ustabilizujmy na subtelniejszym poziomie to pragnienie, aby być czystym, i być oczyszczonym ze wszystkich barier i nieczystych rzeczy, które są w nas, żeby powstało pragnienie bycia wielkim Sahaja yoginem, pragnienie bycia odpowiedzialnym Sahaja yoginem i pragnienie, aby być oddanym waszej Matce. To nie jest trudne. To jest najłatwiejsze, szczególnie to ostatnie, bo co wy oddajecie, Ja nie chcę od was niczego, poza tym, żebyście zaakceptowali Moją Miłość. Oddanie oznacza tylko, że otwieracie wasze serca na tą Moją Miłość. Pozbądźcie się tego ego. To wszystko i to samo zacznie działać. Jestem pewna, że to zadziała. Ja sama staram się popchnąć Siebie w wasze serca i z całą pewnością tam osiądę.

Shri Mahakali ma taką specjalną właściwość, aby płakać, bo ona jest lewostronna. Jeżeli ona jest bezsilna i nie może działać, Ona płacze. To jest jedyna manifestacja Mahakali, że Ona pragnie, i jeśli ona nie otrzymuje Jej pragnienia ustanowionego, wtedy Ona po prostu płacze, to jedyna rzecz, którą może zrobić w swojej bezsilności, czyż nie? A czasami, kiedy jest pełna miłości, jak Ja, kiedy widziałam was wszystkich dzisiaj, jak tu przyjechaliście i wszystkich tych ludzi siedzących tutaj. Jeżeli ona nie może wyrazić Siebie w pełni, całym sercem, Ona też czuje tę radość, wypływającą w postaci łez. Niech was Bóg błogosławi na dzisiejszej pujy. Mam nadzieję, że odbierzecie ją w taki sposób, aby ta subtelność subtelności, obudziła się w was, ta wrażliwość wszelka i ta miłość, która zakończy się radością. Miłość, która rozkwitnie zapachem radości i zamanifestuje się na dzisiejszej pujy.

Niech was Bóg błogosławi.