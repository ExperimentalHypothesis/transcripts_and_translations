Navaratri Puja, Londra, Hampstead (Birleşik Krallık)
23 Eylül 1984.
[Mikrofon hakkında bir Yogi ile konuşma.]
Sahaja Yogi: Mikrofon için pil almaya gittiler.
Shri Mataji: Hepsi öne gelip oturmalı, tüm çocuklar, kızlar veyahut arkada, sandalyede oturmalılar.
[videoda kesilmiş]
Bugün hepimiz için büyük bir gün –Beni oradan duyabiliyor musunuz? – bugün Navaratri’yi kutluyoruz ve turumun ardından uzun bir süre sonra hepimiz bir araya geliyoruz. 
İtalya’dayken, Ben “İngiltere evrenin kalbidir” dediğim zaman, onlar bunu kabul etmemişlerdi. Bu açıklamadan dolayı şoke olmuşlardı. İngiltere’nin evrenin kalbi olabileceğine inanamadılar. Sebeplerden birisi, İngilizlerin bir keresinde Romalılar tarafından istila edilmiş olmaları ve Romalıların o zamanlarda, İngilizleri çok kendilerini beğenmiş insanlar olarak hissetmeleridir. Onlar kaybeden kişinin zarafeti içinde, yenilgiyi kabul etmezlerdi. Kaybetmiş dahi olsalar, kibirli olurlardı. Bundan dolayı, nasıl İngilizlerin evrenin kalbi olabileceğine inanamadılar. Eğer kalp buysa, evrenin hali ne olur? Ve sonra Bana uzun uzun İngilizlerin kibrini anlattılar ve sonrasında Bende kendimin buna benzer bir şeyler bildiğimi hissettim.
Şimdi, bu yücelerin en yücesi olan bu Navaratri’yi kutladığımız zaman, bunda özel olan bir şey olmalı ve biz, bu kalbi bütünüyle temizlemeliyiz, tamamen ve onu o kadar saf hale getirmeliyiz ki kalp, vücudun her yerini dolaşan bütün kanı saflaştırsın. Bu büyük organı, yani kalbi oluşturan hücreler en iyileri olmak zorundadır, çünkü bir insanın bedeninde bulunan kalp hücreleri, en iyi hücrelerdir, en yüksek kalitede olanlar ve en duyarlı olanlardır. Ve Anahata’yı ifade eden kalptir, o vurma olmaksızın oluşan sestir. Bu kalibrede (kişinin çapı, vasfı, değeri) olan bazı insanlar olduğunu görsek dahi, onlar varlar, ancak diğer insanlar onlardan daha fazla konuşuyor, daha fazla gösteriş yapıyorlar ve o insanlar bu kalibrede değiller. Şimdi, bu kalibreye ulaşmak mümkün olmalı çünkü sizler, İngiltere’nin bu özel topraklarında doğdunuz. Bu imkân sizlerin içinde bina edilmiş olmalı.
Ama o zaman eksik olan ne? Neden böyle bu, bütün bu olasılıklarla, bütün bu muazzam geçmişle, burada bulunmanın tüm değeri ile, yıllardır birlikte olan Sahaja Yogiler neden başkalarına sokulmuyorlar. Sebep ne?
Kalp, bakarsanız, kalbin bir nabız hızı var ve o belli bir sesle hareket eder, bu o kadar sistematiktir ki onu bir grafiğe dökebilirsiniz, kalp çok düzenlidir, çok disiplinlidir, en ufak bir hırıltı veya ufacık bir değişiklik dahi grafikte görünür. Çok hassas bir şeydir. Ve işte burada eksik olan şey bu, yani kalbin disiplini. Bu kalp, gidip egoda şişen, değişken, düzensiz ve komik bir kalp.
Ve kişi burada her ne anlatırsa anlatsın, bu da diğer bir okuyan kitle ve siz onlara ne söylerseniz söyleyin, o an ciddi bir şekilde dinlerler ve iki saniye sonra, söylenenlerin onlar üzerinde hiçbir etkisi yoktur. Yani bu da görmemiz gereken başka bir şey, eğer bu şey bizim içimizdeyse, şunu anlamalıyız ki, bizde eksik olan şey disipline olmaktır. Ve bu disiplinli olabilme yetimiz bizlerde oluşmalıdır, aksi takdirde kalibremiz artamaz. Ancak tüm bunlar için sahip olmamız gereken şeyin, doğuştan getirdiğimiz zekâmız olduğunu düşünüyorum. Eğitimle değil, doğuştan gelen zekâ. Kalibremizi arttırmak zorunda olduğumuzu anlayacak doğuştan gelen bir zekâ.
Şimdi, burada Ruh (sanki nabız gibi) atar. Ruh, güç değil. Şahit, yani izleyen kişi, Devi’nin İşinin bir İzleyicisi olan Tanrı’nın yansımasıdır. Aslında, o konuma yükselmeden önce meydana gelen şey şudur, eğer biz “Tamam işte, bizde izliyoruz çünkü biz Ruhuz” dersek, o zaman bu kalibreye ulaşamıyoruz.
Ve tüm kutsamalarla, kalbin yedi aurası gibi yedi tane aşramımız var. Hepimizin, kendi kendimizi disipline etmemiz gerektiğini anlamıyoruz. Sadece avantaj sağlamak veya Sahaja Yoga’da olmak veya kendinizin bir Sahaja Yogi olduğunu iddia etmek, kalbin hücresi olmanın bir işareti değildir.
Ve uyarı şimdi yapılmalı. Sahaja Yoga'nın şimdilerde uçuşa geçtiği bu noktada çok önemli, bunu hatırlayın, hız kazanıldı ve o kalkıyor. Geride kalanlar, arkada kalacaklar. Bu yüzden ukala olmayın. Öncelikle karakteriniz için, herkesin sizin için dediği gibi: “Onlar çok kibirliler.” Alçak gönüllü olmaya çalışın ve sonrasında da, uçakta olmanız gerektiğini, yerde durup geride kalmamanız gerektiğini anlayın. Bu hızlı hareket ediyor.
Şimdi en hayırlı şey bu günün Navaratri olması ve Ben Londra’da olmalıydım ve bu Navaratri puja burada yapılmalı. Başka hiçbir ülke bu ayrıcalığa sahip değildir, çünkü bu sizin katılabileceğiniz en büyük ritüel ve en yüksek puja. Peki, biz neden Navaratri yapıyoruz? Kalpte Navaratri yapmak, Shakti’nin güçlerini kabul etmektir. Tüm bu çakraların kendi içlerinde sahip oldukları gücü anlamaktır ve onlar aydınlandığı zaman, içimizdeki bu dokuz çakranın; yedi çakra artı kalp ve ay ile toplamda dokuz olur, bunların bütün güçlerini nasıl ifade edebilirsiniz. Ama bunlardan yedisi ve bunun üstünde, Blake’in de şaşırtıcı bir şekilde açıkça dokuz merkez olarak tarif ettiği, iki tane merkezden daha bahsedebiliriz. Şimdi Ben daha yüksekte olan öbür iki merkezden bahsedemiyorum, ama en azından yedi merkezi konuşalım. Bu merkezlerin gücünü kendi içimizde geliştirebildik mi? Bunu nasıl yapabilirsiniz? Zamanınız yok. Hepiniz çok meşgul ve kibirli kişilersiniz.
Yani bu güçleri geliştirmek için, bu çakralara konsantre olmak zorundayız. Gittiğim her yerde Bana sordukları sorular karşısında şaşırdım, onlar oldukları gibiler. Hiç kimse ailesi hakkında konuşmadı, evleri hakkında, işleri ya da işsizlik gibi anlamsız şeyler hakkında konuşmadılar. Bana sadece şunu sordular: “Anne, bu çakranın gücünü nasıl geliştiririz, ya da bu çakranın veya şu çakranın? Ve Bende onlara sordum: “Nasıl oluyor da siz belli bir çakra hakkında soruyorsunuz?” Onlar da dediler ki: “Çünkü biz bunun içimizde eksik olduğunu gördük, özellikle bende bu çakra iyi durumda değil.”
[Shri Mataji öksürür]: Bu da boğazımı düzeltmek için başka bir negativite.
Şimdi, Aydınlanmış bir Ruh için, Benim sizi disiplin etmeme gerek yok ya da size tüm bunları Benim söylememe gerek yok çünkü sizinle bu gün bu tonda konuşmaktan nefret ediyorum. Ama sizi şimdi uyarmazsam, yarın öbür gün sizi uyarmadığım için Beni suçlayacağınızı fark ettim. Bunu ciddi bir uyarı olarak alın. Aydınlanmadan sonra Benim sizi hiçbir şekilde disipline etmeme gerek yok, çünkü sizin ışığınız var, Aydınlanmanın ne olduğu biliyorsunuz, Aydınlanmış ne demek biliyorsunuz ve aynı zamanda, kendinizin bundan ne kadar kazandığınızı ve kişiliğinizin ne kadar geliştiğini biliyorsunuz.
Ancak yapılması gereken daha fazlası var. Gerçekten kendinizi disipline edip etmediğinizi kendiniz için görmek. Hiçbir liderin size söylemesine gerek yok, hiçbir aşram arkadaşınızın söylemesine gerek yok, kimsenin size söylemesine gerek yok. Aydınlanmış Ruh olan sizsiniz, kendi kendinizin efendisisiniz, kendi kendinizin gurususunuz. Bir düşünün, hepiniz gurusunuz, yüce gurularsınız ve Satgurularsınız, takdir edilen Azizlersiniz ki, tüm melekler üzerinize çiçekler yağdırmak zorunda. Bunu düşünün. Ve siz burada oturmuş kibirli bir şekilde ders veriyor, kibirli bir şekilde konuşuyorsunuz. Çok utanç verici, hatta deityler için dahi utanç verici. Onlar ne yapacaklarını bilmiyorlar, size garland mı taksınlar yoksa ağzınızı mı kapatsınlar.
İşte siz…
[Shri Mataji ağlayan çocuk hakkında konuşur]: Tamam, onları çıkartın. Kim ağlıyor? Katie’nin çocuğu.
Siz burada o kadar yüce bir konumdasınız ki, Aydınlanma aldınız. Tek şey şu ki, sizler bu yüce Yoga'nın güzelliğini kabul etmek zorundasınız ki, bu yedi çakrada bulunan kendi güçlerinizi aydınlatın.
Şimdi ilk çakraya bir bakalım, o Gauri’nin gücüne ait, Shri Ganesh’in Annesinin gücü. Gauri’nin gücü. Onlar muazzam, değil mi? Onun (Gauri) gücü sayesinde siz Aydınlanmanızı aldınız. İçimizdeki bu kutsal gücü kabul etmek için, biz ne yaptık? Madem bugün Navaratri’nin ilk günü, biz de ne yaptığımıza bakalım. Masumiyetimizi kendi içimizde geliştirebildik mi? İnsanlar konuştuklarında, çok sertler. Eğer masumsanız siz nasıl bu kadar sert olabilirsiniz? Çok ukalalar. İnsanlar oyun oynuyorlar. Eğer masumsanız bunu nasıl yaparsınız? Birbirinize zarar vermek. Eğer masumsanız, bu nasıl olabilir? Masumsanız, nasıl olabilir bu? Her şeyden önce kendinizi görmelisiniz, şayet masumiyetin gücü yaşamak zorundaysa diğer tüm anlamsız şeylerin gitmesi gerek. Eğer masumiyeti istiyorsanız diğer masumiyet karşıtı olan her şeyin bırakılması gerek.
Cahil olan, cehalet içinde olan insanları anlayabilirim. O zaman cehalet içindeler, tabii ki onlar masumiyet hakkında nasıl konuşacaklar? Fakat sizler cahil insanlar değilsiniz. Siz bilgilisiniz, siz Aydınlanmanızı aldınız. Ve masumiyetin gücü, o kadar yücedir ki. Sizi kesinlikle korkusuz yapar, kibirli değil ama korkusuz. Ve masumiyetin en büyük yanı, saygılı olmanızdır. Saygı duygusu, eğer bu içinizde gelişmezse, eğer siz diğer Sahaja Yogiler için, başka insanlar için, Aşramlar için, disiplin için, kendinize olan bu saygı duygusunu geliştiremezseniz, o zaman Sahaja Yoga hakkında dahi konuşmanın anlamı yoktur, çünkü onun en başı burasıdır. Önceleri saygınız yoktur, tamam, kibirlisinizdir, tamam, büyük bir hayal alemindesiniz, söyledikleri gibi hızlı bir at sürüyorsunuz, hepsi orada ve hepsi affedildi. Ancak, ışığı bir kez görünce tutunduğunuz o yılanların hepsinden kurtulmalısınız. Basit bir şey bu.
Gauri’nin kutsamalarını sadece çocuksu/içten tabiatınızda alabilirsiniz, aksi takdirde alamazsınız. Gerçekten de çocuk gibi olmalısınız, aksi halde kesinlikle boşunadır bu, size bir şey söylemenin de faydası yoktur çünkü kendinizin çok zeki olduğunu düşünüyorsunuz. Kendini çok zeki zanneden böyle bir kişi ile konuşmanın ne yararı var ki? Çünkü o zaten her şeyi biliyor.
Bu yüzden geliştiğiniz zamanki ilk güç, her şeyden önce siz Toprak Anne üzerinde oturmayı öğrenmek zorundasınız. Toprak Anne’ye saygı duymak zorundasınız çünkü ilk çakra Toprak Anne’den yapılmıştır. Toprak Anne üzerinde biraz daha sakinleşmeye çalışın. Ve saygı, ağaçları görün, onlar çiçeklendikleri zaman pek saygılı değiller ancak meyvelerle yüklendikleri zaman Toprak Anaya doğru eğilirler. Aynı şekilde sizde Sahaja Yoga’nın meyvelerini aldığınızda, hepiniz eğilmelisiniz.
Ve masumiyet, bir insanı son derece huzurlu hale getirmek için özel bir kapasiteye sahiptir, son derece huzurlu. Tüm bu öfke, kızgınlık, şiddet. Eğer bir kişi masumiyete sahip değilse, o size gelemez, çünkü masum olmayan kişi ya sinsidir ya da saldırgandır. Onun kalbinde huzur olamaz. Fakat masum bir kişi bununla ilgilenmez, o masumane bir şekilde yaşar, o tam bir huzur ve uyum içinde her şeyden neşe duyar. Bu şiddet ancak bir insan zeki olduğunda ortaya çıkar. O şöyle düşünür: “Ben çok zekiyim, diğer kişi ise ne kadar da aptal, benim ona bağırmaya hakkım var.” Ve masum olmayan kişi asla bilge değildir. Belki o, çok keskin görünür ama bilge değildir. Bilgelik sadece masumiyetle gelir. Peki, siz ne kadar bilgelik topladınız? Kişinin görmesi gereken şey budur.
Masumiyetinizin gücü çoğaldığında, bilgelik belirgin olur. İnsanlar diyor ki: “Şu kişi çok bilge.” Örneğin birisi’ karısı için ağlanıyorsa, bilge bir kişi onun için diyecektir ki: “Ah, Baba! (ağabey) Şuna bir bak, hala eşiyle meşgul.” Bir başkası evi ya da başka bir şeyden dolayı ağlıyordur. Bilge diyecektir ki: “Ah! Şuna bir bak, hala eviyle meşgul” Bunun sonu yok.
Sahaja Yoga hakkında bir saat boyunca büyük bir konferans vermesi gerektiğini düşünecek kadar mağrur insanlar tanıdım. Bir saat ders vermedikçe, egolarının kendisini tam olarak ifade ettiğini düşünmüyorlar. Ama bilge bir kişinin, konuşması veya bir şey söylemesi ya da bir şey yapması gerekmez. Onun sessizliği, bilgeliği başkalarını çok daha kolay etkiliyor. İşte görmek zorunda olduğumuz şey budur. Kendimizi disipline edebildik mi? Çünkü büyümemiz onun çok başındadır. Oldukça fazla büyümek zorundayız. Ve insanlar egoist davranış atmosferi içinde, büyümek zorunda olduğunuzu, henüz büyümediğiniz hususunu anlamıyorlar. Çok büyümek zorundasınız. Ve büyüdüğünüz zaman, bu bilgeliği gerçekten şefkat kokulu bulacaksınız. Bilgeliğiniz şefkat kokar. Böyle güzel bir şefkat varlığınız üzerinden yayılarak sizinle iletişim halinde olan herkesin, sizdeki kutluluğu hissetmesini sağlayabilir. Ancak, yine Aydınlanmanıza ve Kendinize (özünüze) gereken saygıyı göstermelisiniz. Yapmak zorunda olduğunuz ilk şey, meditasyondur.
Birisi Bana bir mektup gönderdi ve vibrasyonların korkunç olduğunu gördüm. Ben: “Bu beyefendiyle ilgi sorun nedir? Onun vibrasyonları çok korkunç, ne yapıyor?” dedim. Sonra onun meditasyona hiç ihtiyacı olmadığını söylediğini öğrendim. O zaten on dördüncü göğe ulaşmış, yani herhangi bir meditasyona ihtiyacı yok, herhangi bir şekilde meditasyon yapmak zorunda değil. Bunu açıklaması kolay, ama sen kime açıklama yapıyorsun? Kendine açıklamak zorundasın, kimse açıklama istemiyor, bunu sadece sen istiyorsun. Bu, sanki uçağı kaçırmak gibi. Uçağı kaçırdığınızda, uçak gitti diye kime açıklama yapacaksınız? Yani, o zaman sadece kendinize açıklamak zorundasınız. Havaya anlatırsın veya geçide ya da herhangi bir şeye anlatacaksın: “Ah baba, böyle oldu. Orada şu vardı, zamanım yoktu, trafik vardı, şu bu.” Ama uçak gitti. Kime açıklama yapıyorsun?
Yani herkes her gün meditasyon yapmalıdır. Bu çok önemli bir şey, Benim olmadığım ülkelerdeki insanlar bunu yapıyorlar. Çünkü Ben İngiltere’deyim, insanlar Beni bahşedilmiş şekilde aldılarr: “Anne her şeyi yapıyor.” Bu yüzden Ben saat 4 de kalkıyorum, Banyomu yapıyorum, hepiniz için meditasyon yapıyorum. Sanırım bunu yine yapmaya başlasam iyi olacak. Aksi halde sizin meditasyon yapacak vaktiniz yok. Yani en azından sizin iyiliğiniz için, bari Ben meditasyon yapayım. Bugün her biriniz, her gün meditasyon yapacağına dair Bana söz vermeli. Sabah kalkın. “Biz sabah kalkamıyoruz.” Bütün dünya kalkabiliyor, İngilizler neden kalkamıyor? Ama Waterloo savaşı olduğu zaman, oraya varan ilk onlardı. Savaşı kazandılar, çünkü çok dakiktiler. Peki, bugün onların dakikliğine ne oldu? Biz içki içmiyoruz, akşamdan kalma değiliz, geç yatmıyoruz, o zaman neden bugün, “Her sabah kalkacağım ve meditasyon yapacağım diye karar vermeyelim. Ve meditasyon esnasında başkaları üzerine değil kendime konsantre olmalıyım. Neyin catch ettiğini, nerede catch ettiğimi, hangi çakrada catch hissettiğimi göreceğim ve kendim için ne yapmam gerekiyor?”, bunu kendim görmeliyim.
Yani bu Navaratri gününde, bugün ilk gün, Gauri’nin gücü içimizde aydınlanmalı, onlar kendilerini ifade etmeliler ve onlar muazzamlar, Ben onları tek bir konferansta tarif edemem. Ezeli (başlangıçta var olan) Kundalini’yi düşünün. O, Toprak Anne’nin içinde hareket eder, O evrende hareket eder, O hayvanlarda hareket eder, O maddede hareket eder, O insanlarda hareket eder ve şimdi O, sizin içinizde hareket ediyor. Sahip olacağınız yüzün ve gövdenizin şekline, görünümüne karar veren O’dur. Sizin ne tür bir çocuğunuzun olacağına karar veren O’dur. Sizin ihtiyacınız olan belirli bir tipte çocuğu size veren O’dur. Bütün bu güzel çocukların sizin sahip olmanızı sağlayan O’dur. Size bu ışıl ışıl yüzleri ve parıldayan gözleri veren O’dur. Tüm bunları O sizin için yaptı, peki ya içinizde bulunan o güce ne demeli, o gücü siz ne kadar tezahür ettiniz?
Ezeli olan çok sıkı çalışıyor, buna şüphe yok. Peki ya siz, Kundalinileri uyanmış bireyler? Siz, Onu ne kadar açığa çıkardınız? Ve Kundalini nedir? – bildiğiniz gibi çok basit bir şey, o gerçek arzudur. Yani kendinizi mükemmelleştirmek için, kendinizi büyütmek için duyulan gerçek arzu, eğer bu gerçekten de, gerçek arzuysa başka hiçbir şey önemli değildir.
Diğer tüm arzular ikincil ve üçüncüldür. En önemli arzu, büyümektir. Ve kimin avantajı için? Sizin avantajınız için ve sizin avantajınızın içinde ise tüm dünyanın avantajı duruyor.
Sahaja Yogiler, bu gün bu evrenin büyümesini, insan ırkının büyümesini temsil ediyorlar. Bu noktayı takip edebiliyor musunuz, dünya çökmek üzereyken ve bu kadar kritik bir zamanda, sizin çok önemli bir rol oynadığınızı anlıyor musunuz? Ve sizin William Blake gibi yüce kâhininiz var, bu zaman hakkında konuşmuş olan öyle büyük kişilere sahipsiniz ki. Onlar bunu inşa ettiler, geleneksel olarak bütün bunları biz oluşturduk. Şimdi İngiltere'de, çağlar boyunca yapılan çalışma İngiltere'yi bu konuma getirdi ve şimdi siz İngiliz Sahaja Yogilerin pozisyonunun çok önemli olduğunu anlıyor musunuz?
Ama bilgelikten yoksun ve kibir içinde, kendini bilmez bir şekilde, nasıl bu kadar sesli konuşabiliyorsunuz? Kendiniz bu kadar zayıf ve kibirliyken, her şeyi organize edebileceğinizi nasıl düşünürsünüz?
Bu yüzden, her gün meditasyon yapan veya yapmayanların sayısını bugün almayacağım. Ama size şu kadarını söyleyebilirim ki, her gün meditasyon yapmayanlar artık burada olmayacaklar. Bunu kabul edin. Bu gerçek.
Her gün meditasyon yapmalısınız. Kendinizi disipline edin. Şimdi yeni bir bakış açısına ulaştınız. Siz yeni bir vizyona ulaştınız. Şimdi bu vizyonu gördüğünüz zaman, vizyonu bildiğinizde, sadece orada duramazsınız. İçinize alın
Herkes söylüyor, Damley de söylemişti, herkes diyor ki: “Anne, siz İngilizler için çok fazla zaman harcadınız. Onlar için neden bu kadar zaman harcadınız ki?” Belki sizler, kendinizin çok büyük olduğunuzu ve bu sebepten dolayı da Benim size hizmet etmem gerektiğini düşünüyorsunuz. İstediğiniz gibi düşünün ama en önemli şey şu ki, siz Kalbin toprakları üzerindesiniz ve Ben sizleri daha fazla temizlemeliyim, diğerlerinden çok daha fazla. Fakat durum bunun tam tersine. Diğerleri o kadar hızlı ilerliyorlar ki. Şaşırdım, vibrasyonları, duyarlılıkları, anlayışları. Ve onlar, her biri sadece ustalaştılar. Burada ise, çok merkezi bir şey haline geliyor ve hiç kimse Sahaja Yoga’yı anlamak istemiyor fakat onlar konuşma yapmak istiyorlar. Yaşça büyük olanlara saygı yok. Kimsenin büyükmüş küçükmüş diye başkalarına saygısı yok ve bazıları da, kendileri başkalarından daha önce Aydınlanma aldıkları için, daha yüce kişiler olduklarını düşünüyorlar. O zaman Hz. İsa’nın bir sözünü hatırlayın: “İlk olan, en sonda olacak.” Bundan dolayı, sizler anlamaya çalışın, büyümek zorunda olan sizlersiniz, bu güçleri göstermek zorunda olan sizlersiniz. Güçlerin tezahürü, bunu ne kadar anladığınızı bilmiyorum.
Gauri’nin güçlerine sahip olan bir kişi, bir salona veya herhangi bir yere girer girmez, herkesin Kundalinisi, sadece onu selamlamak üzere yükselir. Gauri’nin gücüne sahip olduğunuz zaman, göze çarparsınız çünkü sizin o masum, şehvetli olmayan, açgözlü olmayan, güzel ve ışıldayan gözleriniz olur ve gözlerinizi her nereye çevirirseniz, hatta bir bakışınız bile Kundaliniyi derhal yükseltecektir. Eğer Gauri’nin tek bir gücünü dahi geliştirdiyseniz, kanserden acı çeken, bu hastalıktan, şu hastalıktan acı çeken bütün insanlar, anında tedavi edilebilir. Bütün sorunlarınız çözümlenebilir. Negativite ortadan kalkacaktır ve sizler bir lotus gibi olacaksınız. Her türlü negativiteyi zararsız kılan, güzel, hoş kokulu olacaksınız.
İşte burada olan şey: “Bu adam bana dokundu ve şimdi ben de egoist oldum.” Eğer egoist bir kişi varsa, o sadece başka biriyle konuşur ve bu kişi egoist olur. Demek istediğim, hassas olmanın yolu bu değildir. Kötü şeylere karşı değil, Tanrı’ya karşı hassas olmalısınız. Ancak biz iyi olanın yerine, kötü olana karşı daha savunmasızız ve daha yakınız.
Yani güç, iyi olanı özümseme gücü, iyi olanı yayma gücüdür, tüm bu güçler sizin tam erişiminizdedir. Fakat bütün bunlar bir övgü haline gelmemelidir, bir tür meydan okuma, bir tür güzel bir merak ve sizin için bir ilerleyiş haline gelmelidir.
Ancak biz aşağıya iniyoruz, size söylemek zorundayım ki, İngiltere’de aşağıya iniyoruz. Çünkü bazı komik etiketlerimiz (takıntılarımız) var, her zaman etiketi olan garip insanlar. Bu tür insanlar uyarılmalıdır ve daha sonra belki de açıklanmalıdır ve bu insanların kararlaştırdığı gibi, kara listeye alınmış oldukları ilan edilmeli. Bugün, Benim için çok üzücü bir gün ve bu nedenle bu yer .. ile dolu, demek istediğim pujanın burada olması aklıma gelmedi çünkü Ben gerçekten çok üzgünüm. Çünkü vibrasyonları gördüğümde, etraftaki şeylerin nasıl olduğunu gördüğümde, İngiltere’de insanlar sadece piknik havasındalar, kendimi çok mutsuz hissediyorum, bilemezsiniz.
Her zaman son derece tutkun oldum ve çabalarınızı takdir etmek için büyük bir gösteri hazırladım. Fakat siz eğer onun içindeki özü görebilirseniz, siz sadece esas olanı görün, kendi içinizde izleyin. Her bir birey, içinizdeki özü görmelisiniz. Biz arkadaşımız ile ilgili, nişanlımız ile ilgili, eşimiz veya kocamız ile ilgili, şundan bundan dolayı endişelendik. Kalibre bu değil! Kalibre çok düşük ve daha da aşağıya doğru iniyor. Bu iyi bir şey değil, iyi değil. Eğer sevgim ve şefkatim sizi şımartıyorsa, o zaman sizi bunun dışına çıkarsam daha iyi. Çünkü bu ülkede doğacak meziyetleriniz var. Çok büyük yüksekliklere ulaşabilecek kabiliyete sahipsiniz. Bunu biliyorum. Çok yüksek zirvelere erişebilirsiniz ama onun hakkında konuşarak ya da onu düşünerek değil, o büyük güç haline gelerek, o güç olmakla. Ve insanların sahip oldukları kolektif kutsamalara bir bakın ve Bana anlattıklarında hayret ettim, o kutsamaları aldılar, onlar bu kutsamalara sahipler. Demek istediğim, sınırsız kutsamalara sahipler.
Ama burada neden buna sahip olamıyoruz? Bizde ki sorun ne? Eğer kolektif değilsek, aramızda bir sorun varsa, hala aramızda bizi dışarda tutan bir çeşit ego var demektir.
Öyleyse, bizler Tanrı’nın lütfüyle bu şeyin gerçekleştiği bir noktada doğduk, Tanrı’nın nimetlerinden yararlandık, kutsaması olarak Aydınlanmamızı aldık ve o kadar yükseldik ki, bunun kendimiz için çok derin bir his olduğunu ve kalbimize girmesi gerektiğine dair şimdi yürekten söz verelim. Ama şimdi kanatlarımızı açalım. Fakat biz onları kesiyoruz. Ufak tefek şeyler için orada burada endişelenen dar beyinli kişilerden olmayın. Hiçbir şey önemli değil. Önceki hayatlarınızda görseniz, her türlü yemeğiniz oldu, her türlü gezileriniz oldu, her türlü evliliği yaptınız, insanların vakit kaybettikleri her türlü anlamsız şeyleri yaptınız. Artık geçti, bitti. Şimdi yeni bir şeyler yapın. Önceki hayatınızda kaç kişiyle evlendiniz? Ve önceki yaşamlarınızda kaç eviniz vardı? Ve ne kadar zevkiniz vardı, şimdi bitti. Bitirin.
Bu özel bir zaman, büyümeniz gereken Ritambhara’nın en güzel zamanı, asıl mesele bu, mevsim bu. Be mevsimde büyümezseniz, büyümeyeceksiniz.
Tam olarak bundan yararlanmak zorundasınız. Tam yoğunlukta Sahaja Yoga yapmak zorundasınız. Bu, işlerinizi veya herhangi bir şeyi bırakın anlamına gelmiyor. Eğer Sahaja Yoga’da yoğunlaşırsanız, her şeyde yoğunlaşırsınız ama yoğunlaşma yok.
Münih’te karar verdim – Warren size söyledi mi bilmiyorum, Münih –
Shri Mataji Warren’la konuşuyor: Onlara Münih’ten bahsetmedin mi?
Warren: Hayır
Shri Mataji: Tamam, Münih’te bir son dakika da bir karar aldım çünkü korkunç biri Münih’ten gelmiş ve Bana dedi ki Münihli seekerlar böyle sorular soracaklar. Ben onlardan hiç hoşlanmadım. O (bayan) çok küstahtı. Münih’e gitmeyeceğimi söyledim. Ama Viyana’da, Münih’in vibrasyonlarını hissettim. Şaşırdım ve dedim ki, “Tamam, Münih’e gideceğim.” Bu şeyi, vizemi almak için aşağı yukarı koşturmak zorunda kaldık. Her şey, her zamanki gibi yolunda gitti.
Üç günde, bu kısa sürede dört yüz kişi oradaydı. Ve o kadar yoğundu ki, size söylüyorum, o kadar yoğun hatta çocuklar dahi çok yoğundu ve onlar söylediğim her kelimeyi dikkatle dinliyor, inci toplarmış gibi onları alıyorlardı ve elmas gibi kıymetliydi, her bir kelimeyi not alıyorlardı.
Ve Aydınlanmalarını aldıklarında sadece hayrete düşmüş insanlardı. Almanların, siz İngilizlerin başına geldiklerini bir düşünün. Size ne olur? Onlar kararlı insanlar. Eğer onlar iyi şeyler yapmaya karar verirlerse, pek çok iyi şey yapacaklardır. Onlar böyle değiller. Ve sonra, onlardan ayrıldıktan sonra bir saat kadar, salondaydılar, şaşkın ve Sahaja Yoga hakkında konuşuyorlardı.
Fakat burada, Ben buradan ayrılır ayrılmaz insanlar anlamsız şeyler konuşmaya başlıyorlar. Duyuyorum. Ben vibrasyonları ve her şeyi biliyorum. Yoğun değiliz, yoğunluğumuzu (konuya olan ilgi) artırmalıyız ki buna shraddha (inanç) denir. Önemli, çok önemli. Ve eminim ki bu sene Sahaja Yogayı yoğun bir şekilde anlamaya çalışacaksınız.
Bu yoğunluk eksik. Belki geçmişte sizinle ilgili bir şeyler yanlış gitti ve siz bunun hakkında şartlandınız veya şöyle düşünüyorsunuz: “Bunu nasıl yapabilirim, bu çok fazla.”
Siz bunu yapabilirsiniz, her şeyi, geçmişi unutun, geçmişi unutun. Sahaja Yoga’da, geçmişin hiçbir anlamı yok. Siz komple yenilendiniz ama mekanizmanızı kullanın. Ben sizlerle çok sıkı çalıştım, mekanizmanızda yanlış yok, tek şey şu ki, sizin kendinize inancınız yok. Ve kendine inancı olmayanlar, her zaman için kendini beğenmiş insanlardır.
Yani her şeyden önce kendinizi Ruhunuzun içine, kalbinizin içine yerleştirin ve güçlerinizi geliştirmeye çalışın, içsel güçleriniz, konuşmak veya gösteriş yapmak değildir, içsel güçlerinizi geliştirmeye çalışın.
Hala birçoğunuz sahiplenmiş durumda, bunu biliyorsunuz. Bu utanç verici bir durum, Tanrı’nın tapınağında şimdi bile, hala korkunç şeytani şeyler tarafından sahiplenmiş insanlar var. Bu nasıl olabilir? Bütün bunların taşıyıcısı sizlersiniz, şimdi bile, bu nasıl olabilir? Bu yüzden orada çok yoğun olmak zorunda ve bugün olmak isteyenlere kıyasla, hiçbir şey çok büyük bir şeye dönüşmeyecek, öyle ki siz kendinize şaşıracaksınız: bu nasıl oldu da ben bu kadar büyük oldum? Ama ilk ve en önemli şey disiplindir. Kendinizi disipline edin. İş yemeğe geldiğinde bazı insanlar çok fazla yiyorlar, iş konuşmaya geldiğinde bazı insanlar çok konuşuyorlar, ya da hiç konuşmuyor veya hiç yemiyorlar. Tüm bunlar disiplinsizliktir. Fakat bu ruhani hayatta yükselmek için, yapılacak en iyi şey disiplini Ruh’tan almaktır ve otomatikman disiplinli olursunuz. Bırakın Ruh sizi yönetsin. Bu mümkün. Bu mümkün çünkü o denli kısa bir zamanda bunu gördüm ki, orada bulunduğum o kısa zamanda bunu gördüm, onların isimlerini dahi bilmiyorum – burada neredeyse hepinizi biliyorum, isimlerinizle ve vibrasyonlarınızla biliyorum – ve onlar çok yükseldiler.
Yani bugün yüce bir gün. Tabii ki büyük bir ayrıcalık. Sizler her zaman ayrıcalıklısınız, tıpkı Lord’lar Kamarası gibi. Bu gerçek ama belki bir gün gelir ve bu Lordlar kamarası tamamıyla sürgün edilebilir. Sizler Lordlar gibi davranmalısınız. İşte bu yüzden naçizane isteğim, sizler disipline ibadet etmeyi öğrenmek zorundasınız. Ben size: “Şunu yap, bunu yap” demiyorum, siz ne yapılması gerektiğini biliyorsunuz. Ve bunun üzerine kalkıp Bana: “Biliyorum, yapmalıydım, biliyorum.” dememelisiniz. Eğer biliyorsanız, neden yapmıyorsunuz? Size yetki verildi.
Bugün, haydi kendimize ve yükselişimize tam bir özgüvenle, bu pujaya tam bir yoğunlukla katılalım ve kalplerimizde: “Ben kendimi disipline edeceğim.” şeklinde karar verelim.
Tanrı hepinizi kutsasın.
[Shri Mataji, Marathi dilinde konuşur]
[Shri Mataji konuşurken, sağ yüzük parmağını ovalar]
Navaratri büyük bir güçle başlıyor.
Ama vibrasyonel olarak iyi.
Vibrasyonlar bugün çok güçlü. Muazzam. Ve siz bundan tam fayda sağlamalısınız. Eğer istiyorsanız, sol elinizi veya sağ elinizi kullanabilirsiniz, nasıl isterseniz.
Sahaja Yogi: Arzu ederseniz, sol elinizi Anne’ye uzatın ve sağ elinizi toprağa. Veya sağ eliniz Anne’ye doğru ve sol eliniz havaya. Böylece bu programdan tam fayda sağlayabilirsiniz.
Çoğunlukla, sol el diyebilirim.
Egoist görünenler dahi, belirli bir gücün bir çeşit sahiplenmesi altındalar. Ve onlar diğer egoist kişilerden daha kötü durumdalar, çünkü kendileri de ne hakkında konuştuklarının farkında bile değiller.
[Shri Mataji, Marathi dilinde konuşur]
Hintli Sahaja Yogi: Shri Mataji bana üç büyük mantralar ile başlamamı söyledi.
[Puja, 3 büyük mantra ile başlar.]
H.H. Shri Mataji Nirmala Devi

