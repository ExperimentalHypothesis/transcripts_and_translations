Atma, Amore, Compassione  - Lonovala, India, 24 Gennaio 1982

Sono contenta di essere qui con i sahaja yogi di tutto il mondo e di parlare loro. Loro mi capiscono al meglio in tutto questo mondo. È impossibile avere un rapporto con una persona che non sia un sahaja yogi. Anche se date loro la Realizzazione, se non diventano sahaja yogi, allora è molto difficile fare loro comprendere l'aspetto sottile del loro essere persino.

Oggi, come siamo tutti sahaja yogi qui, vorrei dirvi della crescita dell'Essere, sul piano sottile.
Tutto il tempo in cui stiamo facendo qualcosa, stiamo a pensare cosa c'è da fare, cosa c'è da fare per essere realizzati è la prima domanda che le persone mi hanno chiesto quando non erano realizzate. "Che cosa dobbiamo fare Madre per essere realizzati?" e ho dovuto dire loro "Niente. Solo rivolgete le mani verso di me e funzionerà". È vero, funziona in quel modo. Ora dopo la realizzazione dovete fare qualcosa, come dicono, ma tuttavia che cosa dovete fare? Di nuovo la domanda viene, cosa dobbiamo fare per mettere a posto questo chakra, quale è la tecnica, ecc.

Il problema con i sahaja yogi, come sono oggi, è che sono già tecnocratici. Hanno fatto così tante cose tecniche che sarebbe meglio se si dimenticassero le tecniche e si preoccupassero di più della spontaneità. La tecnica è così diffusa che la tecnica ha ucciso la spontaneità e l'equilibrio deve essere regolato fra la spontaneità e la tecnica.
Prima ottenete la Realizzazione con la spontaneità, sahaja. Poi dovete  avere (naturalmente, di natura, siete tecnocrati) volete avere una tecnica, il tantra, il meccanismo, come far funzionare il meccanismo. Grazie a Dio, non stiamo messi così male ora, altrimenti normalmente ho visto che mentre stavo dando una conferenza, c'erano persone che si davano bandhan, che si alzavano la Kundalini, tutte persone matte intorno e le nuove persone si spaventavano vedendo quei sahaja yogi e si chiedevano "Che problema c'è con queste persone? Sono così anormali."
E se dicevo loro che, "Non dovreste farlo, dovreste solo ascoltare la conferenza," essi rispondevano, "No, no, Madre, i nostri chakra si stanno bloccando. Allora stiamo cercando di metterci a posto."

Ora uno deve realizzare che bisogna diventare più sottili. Allora di nuovo la domanda è: Come diventarlo?
Come diventare più sottili è il problema. Per esempio, oggi, c'era la questione di avere un Puja  nella mattina di oggi. Hanno detto che c'è un Surya Grahan, ovvero l'eclissi di Sole, e che oggi è un tale importante giorno in cui se voi offrite la vostra adorazione, il Puja, voi prendete le benedizioni di migliaia di tali Puja nel giorno di eclissi del sole.
Ora se badate a questo, sembra molto corretto. "Oh sì, è vero. È scritto scritto nei pronostici astrologici ecc. È una cosa grandiosa e cominciamo a seguirla."
Voi, essendo sahaja yogi, dovreste affrontarlo da un punto di vista sottile, dobbiamo prima di tutto sapere che siamo sahaja yogi. La vostra attitudine anche diventerà più sottile. Per affrontare una tale questione da un punto di vista sottile, dovete sapere che prima di tutto noi siamo sahaja yogi. Nessuna tecnica è necessaria; solo osservate le vostre vibrazione per questa questione, per cominciare. È molto semplice.
Le cose più sottili sono le cose più semplici. Le cose grossolane sono complicate. È molto semplice, un'equazione molto semplice. Una cosa semplice è sentire le vibrazioni su questo punto, se il fare il Puja oggi è qualcosa di veramente valido o meno.

Sarete sorpresi di scoprire che il vostro lato destro diverrà molto caldo in risposta. Così, questo intelletto che è ora stato illuminato, pra-buddha siete diventati; dovete usarlo in modo più sottile. Perché? Perché per i sahaja yogi non è necessario fare il Puja oggi? Voi siete divenuti già senza pensieri, così non vi chiederò di rispondere alla domanda.
La ragione è che, siccome voi siete tutti tecnocrati, voi siete di lato destro.  Questo andava bene migliaia di anni fa quando i Veda cominciarono, e i Veda ci hanno dato la scienza. Tutto l'entusiasmo riguardo i Veda andava bene, a quel tempo, quando essi adoravano Surya, il Sole, o le cose di lato desto. In Grecia, questa cose raggiunsero una tale altezza che tutti gli dei dovettero decadere, proprio come esseri umani, e diventare proprio come esseri umani. Per loro, ora, tutti hanno debolezze, ogni deità ha una debolezza: questa debolezza ha uno, quest'altra debolezza ha un altro. Essi non capiscono più le deità in Grecia, pensano che siano una sorta di entità con tutte le debolezze degli esseri umani, agenti su di loro.
Così questo movimento sul lato destro è stato un po' troppo fino dai tempi dei Veda. L'adorazione di Surya è stata un po' troppa, lo avete adorato troppo. Era arrivato a tal punto che Cristo è dovuto venire su questa terra per dire alla persone che, "È meglio se perdonate."
Il suo avvento avrebbe reso le persone più centrate, ma non accadde. Al contrario, tutti le nazioni cristiane andarono sul lato destro, e noi indiani ora vi stiamo andando dietro. Così noi siamo persone molto di lato destro. Tutti i sahaja yogi, oggi, il 99,99% sono di lato destro, persino gli indiani.

Le persone puramente devote (bhakti people) sono perse.  Non sono qui. Questi sono un altro tipo di matti. Essi vanno al tempo di Pandari per pregare Dio, vanno nelle chiese, vanno nei tempi, vanno nelle moschee – dovunque sono perse.
Così quelli che adorano la luna, adorano la bhakti, il cosiddetto amore di Dio, sono persi per Sahaja Yoga, per il momento.
Per lo più gli intellettuali sono qui, perché loro invero guidano gli altri in un certo senso. Essi sembrano più sensati degli altri.
Ma questo movimento verso il lato destro è eccessivo. Così ora portare i Sahaja Yogi alla normalità è portarli sul lato sinistro così come sono essi oggi. Questo è il motivo per cui vi porto nei villaggi dove le persone sono molto semplice, molto amorevoli, molto affettuose. Con le persone di lato destro, il cervello è così traballante, che non riescono a sopportare alcuna scomodità; non potete sopportare nessuna scomodità. Se c'è una qualche scomodità, non possiamo proprio sopportarlo perché tutte le vostre energie sono consumate nell'attività del vostro cervello, attività che è inutile, decisamente spazzatura, devo dire, che crea nulla; ma che vi rende così stanchi che un minimo disagio nel corpo vi disturba così tanto e non potete sopportare nessun disagio fisico.
Ora anche noi indiani siamo anche, siamo così innamorati dal vostro progresso che stiamo cercando di seguire i vostri passi e con una doppia marcia.

Sotto queste circostanze, uno deve pensare a quelle persone che veramente amano Dio. C'è la bhakti, c'è la devozione. Esse non pensano, non si preoccupano, esse seguono ciecamente Dio. Esse sanno che c'è Dio e dicono, "Incontreremo Dio prima o poi."  Essi hanno commesso molti errori, come voi avete commesso errori con il vostro comportamento di lato destro, anche loro stanno commettendo molti errori con il lato sinistro, senza dubbio.  Ma essi devono essere inseriti, dovete incontrarli e loro devono incontrarci. Essi avranno un buon effetto su di voi. So che l'avranno.

Diventare la  luna ora non è così facile, perché, una volta che siete diventati il sole, è piuttosto difficile, siete andati un po' oltre. Ma per diventare la luna, dovete diventare quella shraddha, quella fede, quella fede senza-pensare, quell'amore. Uno può chiedere, "Da dove si deve cominciare quando sediamo per la meditazione?" Ho chiesto loro quale fosse la questione, da dove cominciare e dove finire… è di nuovo una tecnica. Vi prescriverò una sola tecnica per voi. Ogni gruppo richiede un tipo differente di tecnica, vedere, il tipo di problemi che voi affrontate è che voi cominciate con il vostro cuore e finite solo con quello. Comincia con il vostro cuore, dal vostro Atma e finisce nel vostro Atma. Smettete proprio di parlarne, solo cominciate a sentire il vostro cuore. Solo cominciate a sentire il vostro cuore, apritelo completamente  − non la vostra bocca così tanto ma il vostro cuore.

Che cosa facciamo quando amiamo? Qual è il segno e il sintomo? Non so nell'Occidente se quello sguardo d'amore è anche lì o no, ma lo potete ancora vedere in questo paese. Per esempio una madre, quando il suo bambino è malato. Io ho visto mia madre quando mio fratello si ammalò di febbre tifoide, per ventuno giorni e notti non ha dormito un pochino, non lo ha fatto.
Se avete visto quel tipo di amore, allora potete capire che cosa uno fa. Lei non ha mai pensato al suo comfort, niente; a quale ora si addormentava, quale ora si svegliava. Non pensava al cibo, niente. Ella solo voleva che il suo figliolo si rimettesse in sesto. Ora, loro avevano detto che per ventuno giorni doveva essere malato – qualunque cosa sia. Se provate a curarlo in meno tempo, allora egli avrà una ricaduta o può avere un qualche problema. Così, per ventuno giorni (li ho visti da me stessa) ella non mangiò quasi niente. Non sapeva cosa mangiava, chiunque le offrisse del cibo, ne mangiava un po' e poi basta. Non aveva desiderio se non quello di vedere il proprio figlio guarito.

Quanto potete voi sacrificare per Sahaja Yoga?

Allora vi darò un altro esempio che ho visto io stessa nella mia infanzia. Ora gli indiani sono molto differenti, ma ho visto molti grandi indiani in questo paese,  quando i britannici erano qui. C'era anche un altro tipo di britannici anche. Ora non li troverete da nessuna parte.
L'unica cosa che Gandhiji disse è che voi otterrete swaraaj, otterrete indipendenza. "Swaraaj" è infatti "swa" che significa il tuo spirito e quindi regno del tuo spirito, e quando diceva  “Swaraaj” intendeva dire indipendenza politica. E quanto tali persone hanno sacrificato per quello, significa che non hanno potuto divertirsi per niente.
Nella mia stessa famiglia, mio padre, avevamo case, macchine, ecc.  Egli aveva un titolo, prendeva i suoi vestiti cuciti in Inghilterra. Tutto gli è stato portato via, tutto quello che aveva, tutto. E siamo stati in rifugi molto ordinari – sulla terra stessa, non c'era niente tra di noi e la Madre Terra. Ma quello che abbiamo sentito è che nostro padre lo stava facendo per un importante obiettivo, eravamo fieri di lui. Noi non abbiamo mai sentito che stavamo sacrificando qualcosa. Noi eravamo molto rispettati ovunque, e le persone ci hanno offerto molte cose, ma non le accettavamo. Tale fierezza per quello che facevamo: una cosa importante per il nostro paese, per i nostri concittadini, per un più grande interesse.

In Sahaja Yoga, non dovete sacrificare niente, né i soldi né il vostro sonno che è molto importante, né le vostre comodità, niente. Ogni cosa la ricevete a basso costo, vedete, queste benedizioni. E quello che è promesso è swaraaj nel senso reale – il dominio del vostro spirito.  La liberazione del tipo più alto che avete raggiunto e il sacrificio è zero. Non potete nemmeno sacrificare il vostro tempo. In cima a questo, alcune persone pensano che stanno facendo un favore a Sahaja Yoga, in particolare a Me. È l'assurdità di tutta la storia.
Non era  sicuro anche che avremmo ottenuto l'indipendenza, niente era sicuro. Loro andarono in prigione. Mia madre andò in prigione per cinque volte, con undici bambini in famiglia. Solo io e alcuni parenti rimasero a casa. Ancora non tutti istruiti.
Ora è tutto il contrario. Guardate i politici di oggi sono solo impegnati a fare soldi. Così il sistema va proprio all'inverso, proprio all'inverso. Voglio dire, non capisco da dove sono venute fuori queste persone.

Così, non dovete sacrificare niente. Niente deve essere sacrificato. Sempre ottenete un vantaggio aggiunto in questo modo o in quell'altro. Sei benedetti in ogni momento. Contate le vostre benedizioni. E poi uno dovrebbe cominciare a capire che queste benedizioni sono per farci diventare più amorevoli, più generosi e più propensi al sacrificio.
L'idea che  stiamo sacrificando in se stessa, è un'idea orientata sull'ego. Che cosa sacrificate? Che cosa dovete sacrificare? Per esempio, supponendo che io dica che sto sacrificando, è un nonsenso, perché è la mia natura. Devo proprio farlo. non ci posso fare niente, non posso scappare via. Se scappo via da voi, le mie vibrazioni mi farebbero gonfiare, al punto che non riuscirei nemmeno a camminare. Devo dare.
Allo stesso modo, dovete dare la Realizzazione. Se voi pensate che, "Nella mia casa, oh faccio molta meditazione, Madre. Lo farò riservatamente, sono riservato," è finita. Non potete fare così. Potete avere la vostra concezione, ma se state andando oltre con essa, siete assolutamente in errore. Vi permetto di continuare con il vostro mito, ma questo non significa che sia vero.

Le persone mi chiedono, "Quante volte dobbiamo frequentare il programma? Quante volte dovremmo meditare?" Ogni momento. Voi dovete prendervi la responsabilità di Sahaja Yoga ora. Dovete diventare responsabili per quello, nel vostro modo. Dovete farlo perché lo state facendo per un più grande bene.  Più pensate al grande bene che si sta facendo, il meglio sarà per voi.
Tutte queste sono le qualità del lato sinistro, l'Atma. L'Atma sta a dare tutto il tempo, non può ricevere. Questo è perché è inossidabile, è insormontabile. Chi può sormontarlo? Perché è il Re di Sé. Nessuno può dominarlo, niente. Nessuna ricchezza materiale. Niente può dominarlo, è superiore.
Così, per avere una vita più sottile fate una vita spirituale, dicono , ma cosa significhi vita spirituale non lo capiscono e "spirito" in lingua inglese è una denominazione così impropria, che per cose si usi una parola, "spirito". Potete immaginarlo? Per i morti, per lo spirito che bevono e per lo spirito che dicono esiste in loro. È assurdo, non è vero? dare un tale nome – un nome per tre cose che sono assolutamente contraddittorie l'una con l'altra.

Così per andare verso una vita più sottile, uno deve andare verso lo spirito, al livello sottile di ogni cosa. Ora vi darò un esempio concreto; non dovete tirarvi le orecchie per esso, solo guardate l'aspetto sottile. In Puna, le persone volevano fare un regalo e si chiedevano cosa fare, allora dissi di dare la terra del Maharastra. Ogni particella è vibrata. L'argilla del Maharastra. L'ultima volta, se ricordate, vi hanno dato dell'incenso da bruciare, che chiamiamo dupatti in Marathi. Non so come lo chiamate in inglese, non c'è nome per esso, ma voi sapete cos'è.
Questa volta ho detto di dare qualcosa di simbolico e ho scelto quello. Volevo vedere la vostra reazione, quale reazione avrete. È stato scelto con uno scopo preciso, è una cosa molto importante che state prendendo. È una cosa molto importante, questa argilla vibrata del Maharastra. È una cosa molto grande, sebbene le persone di Puna siamo molto avare, sono d'accordo, fanno sempre una confusione per molte cose, sono d'accordo. Ma questa terra è vibrata, c'è punya ; ma al di là della terra in se stessa, volevo trovare qualcosa che fosse simbolico. Io stessa sono andata a sceglierla prima del Puja.

Ora quello che ne avete fatto, non è così soddisfacente. Quella è la cosa più importante che state prendendo. Tutte le altre cose sono futili, di natura grossolana. Potete provarla, potete mettere una pianta in essa che darà vibrazioni.
Così, mi è stato detto che ci è stato chiesto di mandarla per nave. È molto sbagliato. Ma se vi do qualcosa in argento, ve la portereste con voi, non la mandereste per nave. Niente di cui tirarsi le orecchie, ma afferrare l'aspetto sottile delle cose è comprenderne i valori più sottile di ogni cosa – che non può essere pesata o compresa con i soldi. Perché in occidente, sapete, le persone comprano tutto come un investimento, tutto. Non so come fanno a non comprare anche il naso, come un investimento.

Ogni cosa deve essere standardizzata, perché dovrebbe avere un valore di rivendita. Voglio dire, immaginate di avere ogni cosa che sia vendibile, significa che non esiste alcun sentimento per quella cosa. Essi comprerebbero anche un certificato allo stesso modo, anche il letto per dormire, ogni cosa dovrebbe essere vendibile, o meglio rivendibile. E questa è la maledizione di quel paese. In questo paese non è così. Per loro, l'argento non ha bisogno di essere così tanto standardizzato; l'oro non ha bisogno di essere così tanto standardizzato. L'oro, potrebbero volere oro puro perché va bene per le vibrazioni. Ma tale standardizzazione in queste cose, va bene, diciamo, per i tubi del bagno che dovrebbero essere standard; ma per queste piccole, piccole cose, non ci dovrebbe essere standardizzazione.
Perché loro non sentono le vibrazioni. Se cominciate a capire le cose che hanno vibrazioni, allora sarete sorpresi che le cose che sembrano così insipide, così inutili, non-rivendibili affatto – senza valore, potreste dire, secondo tutti gli altri standard, assolutamente senza valore, potrebbe essere così utile… come un capello di Maometto, immaginate, un capello di Maometto, il sudario di Cristo, il sudario di Cristo, ma anche quello stanno vendendo ora e facendo soldi con quelle cose. Voglio dire, grazie a questi occidentali, ogni cosa è vendibile.

Così, una volta che voi cominciate nel lato più sottile delle cose fisiche (non solo l'estetica, anche l'estetica è vendibile), ma le cose che non possono essere vendute. Voi non potete vendere il vostro spirito. Dovrebbero essere le cose più preziose per voi, che sarebbe la più preziosa energia per voi.
I nostri valori sono cambiati. Siamo persone differenti. L'energia più preziosa per noi è l'energia vivente. L'energia che è la sintesi di tutte le energie è l'energia vivente; ma noi crediamo nei soldi o l'energia o l'energie distruttive o l'energie atomiche, le energie elettriche, ora l'energia del petrolio… e tutti questi punti saranno colpiti per capire che dovete farne a meno. Così la cosa più grande per un sahaja yogi è l'energia vivente, e il segno dell'energia vivente è che essa cresce e scarta tutto ciò che è inutile. Sa come farlo. Nello stesso modo, un sahaja yogi dovrebbe sapere che cosa è importante, che cosa è insignificante. Voi siete giudicati ogni momento, naturalmente, perché siete entrati nel giudizio di Dio.

La comprensione del divenire più sottile viene attraverso l'amore. Che cosa è l'amore è difficile da descrivere. Potete solo gioire. Io ne gioisco, quando un paesano porta qualcosa così semplice e me lo fa mangiare. Come i piccoli frutti chiamate ber, le bacche che furono date a Rama.
Shri Rama stesso nacque nel destro. Grandioso esempio per tutti voi è Shri Rama, che era nel lato destro, verso il lato destro. Quando nacque ed era bambino, era Suryavanshi, il figlio di Surya, voglio dire Surya, ogni cosa viene dal sole. Quando nacque e ancora  piccolo chiese a sua madre, "Vorrei avere la luna." E cominciò a piangere e nessuno sapeva come soddisfarlo: voleva avere la luna! Gli diedero molti giocattoli, lui li gettò via. Essi dissero, che tipo di bambino è questo! Che cosa strana, vuole avere la luna, ma come dargli la luna? Non sapevano come risolvere il problema. Lui diceva, "In qualche modo fatemi avere la luna, non voglio mangiare, non voglio niente altro che avere la luna."
Qui la luna rappresenta l'Atma, la capacità di rinfrescare. Lui chiese la luna. Voi siete tutti sul lato destro, quindi chiedete la luna, chiedete lo Spirito. E non sapevano come soddisfare Shri Rama, che era l'incarnazione di Shri Vishnu, che chiedeva la luna, di tutte le cose, e niente altro.  Era così importante. Allora la madre ebbe un'intuizione. Ella portò (è una maya, un dramma stupendo), ella portò uno specchio e  mostrò lui la luna nello specchio e disse, "Ora, puoi prendere la luna." Così dolce. E lui era soddisfatto, persino il riflesso di essa poteva dare soddisfazione.
Voi siete come gli specchi e voglio vedere il riflesso della luna in voi.

L'amor di cui parliamo deve essere più sottile. Diventa veramente più sottile quando veramente gioite. Come quando si dà qualcosa a qualcuno è uno dei modi per stabilirlo. Quando cominciate a gioire del dare, non nel prendere, solo nel dare, allora dovete sapere che  a livello materiale avete sentito, avete toccato quella spiaggia di sottigliezza, a livello materiale solo.
A livello emozionale, potete…  in India, ognuno ama i propri figli. Forse è un po' troppo, decisamente un po' troppo. Sono persino capaci di vendere il proprio paese nel nome dei loro figli. Sta andando troppo oltre. Le loro mogli… è un passo falso… i loro mariti, è troppo. Il lato opposto è l'Occidente, dove non credono in questo amore senza senso.
Nel mezzo, è la sottigliezza dell'amore è quello che ama una persona per nessun motivo, senza alcuna idea di guadagno o nessuna relazione di alcun genere. Solo emettete amore. Sia che siate riconosciuti o meno, solo emettete amore; è il modo più sottile di amare. Quell'amore cura le persone. Quell'amore conforta, è il conforto nella vita, conforta.

Per cominciare, dovreste curarvi della comodità degli altri. L'auto-indulgenza è contro quell'amore. Alle persone piacerebbe fare il mio letto, mi amano lo so. Ma dovrebbe diffondersi agli altri. Mi amano, e secondo amano se stessi. Non va bene. Fra me e loro c'è un grande intervallo. Tutto quello dovrebbe essere per gli altri. Chi sono gli altri? Gli altri sahaja yogi. Non faremmo mai il letto di un altro sahaja yogi, anche per amore, è molto difficile, è troppo.
Ma trovare i difetti degli altri sahaja yogi, "Ti sei alzato molto presto, hai aperto il rubinetto facendo un po' troppo tumore. Non potevo dormire." È una lamentela molto comune. "Sbattono la porta al mattino presto, hanno fatto rumore," perché i vostri cervelli sono fuori ora, per via del pensare siete così stressati qui che non potete sopportare alcun suono da nessuna parte. Voglio dire, le persone potrebbero vivere solo nel cortile di una chiesa felicemente, penso che sia questa la situazione. Mentre in India, vedete, non ci importa di alcun rumore da nessuna parte. Così com'è, se mi capita di stare alla stazione e possiamo sentire tutti strillare e tutto quello che avviene, ed io mi diverto.

Così quando cominciamo a dare comodità agli altri, al loro corpo fisico, al loro corpo mentale… quella è anche una cosa inverosimile, perché dire qualcosa di piacevole, dire cose belle agli altri, è vista come una cosa che non so come dire, in Occidente è molto difficile trovare qualcuno che sia capace di trovare cose dolci da dire. Lo stesso in India, specialmente in Maharastra, la lingua Marathi può essere molto dura. [Madre parla in Marathi] Parlate dolcemente per favore, dite cose dolci, sii gentile e simpatico. È così bello vedere che siete dolci l'uno con l'altro.
Quando qualcuno mi viene a dire che "Il tal sahaja yogi è venuto e  mi ha dato conforto ed è stato così gentile," davvero sento che Sahaja Yoga sta funzionando, in un modo notevole. Lo sento tantissimo.
Potete avere migliaia di loro, ma cosa c'è là, non c'è qualità. Provate a modellare il vostro Vishuddhi in modo appropriato, altrimenti avete problemi di Vishuddhi, ve lo devo dire. Provate ad usare un linguaggio che sia estremamente dolce. Questo non significa ipocrisia, no, voi siete grandi dentro, volete amare, ma c'è la barriera del vostro ego. Quando la luce dell'amore passa per quell'ego viene falsificata, viene rovinata, viene viziata e a quel punto dite parole dure agli altri.
Provate ad essere dolci con il vostro Vishuddhi chakra. Quando cominciate a fare questo,  sviluppate lo stato di testimonianza  molto bene, perché,  prima di tutto, voi testimoniate voi stessi mentre state provando ad essere cattivi con gli altri e state godendo di tale cattiveria. C'è un Hitler seduto sul vostro Vishuddhi, e quell'Hitler cominciate a vederlo, "Va bene, Mr Hitler." Vuol dire qualcosa di molto duro, vedete, perché fa appello al vostro ego, che chiamiamo intelligenza. Vedete, sono identificazioni sbagliate, "Tu sei molto intelligente, molto acuto." È solo ego, uno degli spigoli dell'ego.
Allora provate ad avere una lingua dolce. È molto facile prendere in giro gli altri, per piccole cose qui e là. Voi lo rendete facile.

[Madre parla in Marathi] In Maharashtra, le persone sono note per tale cosa, come farsi scherno di tutti. Ma quando cominciamo a prendere in giro gli altri, diventiamo anche noi oggetto di divertimento. Anche gli inglesi sono molto così − tutti, dovrei dire, ma gli inglesi sono molto speciali, nel prendere in giro tutti.
Naturalmente ora i sahaja yogi stanno realizzando… ognuno ha il proprio stile di trattare le cose, come, direi, gli americani non hanno rispetto di se stessi, nessun rispetto di se stessi. Anzi, non hanno rispetto affatto, per la vita di nessuno, nessun rispetto per niente. Gli indiani sono ipocriti, molto ipocriti. Come se ognino ha problemi. Come voi siete diventate sahaja yogi, non siete più inglesi, indiani, americani, niente. Voi siete sahaja yogi. voi appartenete ad una grande, grandissima organizzazione di Dio, e Sahaja Yoga è il posto dove dovete imparare, in tutto.
Gli indiani dovrebbero imparare come essere onesti e gli inglesi dovrebbero imparare come amare. Gli americani devono imparare come essere auto-rispettabili. Tutti noi dobbiamo imparare ad abbandonare quello che abbiamo come identificazioni e dobbiamo diventare più sottili e universali, e persone di tali valori che chiunque vi veda dica che, in America, Madre ha creato degli Abramo Lincoln, in Russia dei Tolstoj, in Maharastra degli Shivaji… sono troppo ambiziosa, devo dire, ma vedo la realtà in voi e la realtà in me stessa. Su queste basi si può dire che uno deve creare persone di tale qualità, che sono di finissima qualità, finissima qualità, qualità spirituali che sono così sottili, così belle, così dolci, così comprensive, eppure proprio come l'acciaio, in modo tale che nessuno possa smuoverli dai loro obiettivi, dai principi, dai tattwa. Questo è quello che è, così semplice.

E così cominciate a gioire del vostro amore, gioire delle vostre virtù, gioire di tutto e ad avere compassione per gli altri. Allora non prenderete blocchi. Voi prendete blocchi perché non avete compassione. Nella compassione, non prenderete mai blocchi, mai. Una madre non prende mai una malattia dal proprio figlio. Non prende mai una malattia dal proprio figlio, è un fatto. Il figlio potrebbe essere un paziente di tubercolosi o di ogni altro genere, ella non la prende, perché ama.
Allo stesso modo, quando amate veramente, non prenderete mai nessun blocco. Quindi quale è la question di cosa è da pulire, dove pulire, cosa fare, che importa. Voi state espandendo il vostro cuore, e in questo momento, miei figli, miei sahaja yogi, siete a quel livello che potete aprire completamente il vostro cuore senza alcuna paura.

È uno stadio molto diverso che avete raggiunto ora, voi siete ad uno stadio diverso. Solamente assumete i vostri poteri. Sappiate che voi siete quello. Solo aprite il vostro cuore. Come l'altro giorno ho visto qualcuno prendersi molti blocchi su tutti i lati, non un sahaja yogi, qualcun altro; e gli ho chiesto, "Come sei riuscito a prenderti tutti quei bhoots dentro di te? Ogni guru che nomini, è là." Gli ho detto, "Come hai fatto?" Egli rispose, "Ho un cuore molto aperto." Io dissi, "È come una finestra aperta. In un posto sporco, ti arriva ogni odore e le zanzare e gli scarafaggi..."
Così, la paura di aprire il vostro cuore fino a quella estensione, viene da quello, da quell'esperienza. Ma ora voi siete ad un tale livello, aprite il vostro cuore, non ci dovrebbe essere paura. Non ci sarà nessun problema. I problemi materiali non sono difficili da risolvere. Come qualcuno che stava portando una mia foto che era in una cornice argentata, ed erano alquanto preoccupati perché la dogana averebbe potuto fermarli e impedire di portarla – naturalmente la foto non possono fermarla, ma forse la cornice argentata sì. E questo gentiluomo mi ha detto che era preoccupato, ma appena quelli hanno visto la fotografia, hanno scordato tutto il resto, hanno fatto namaskar alla foto e si sono scordati della cornice. Così tanti problemi possono essere risolti. I problemi materiali sono così semplici da risolvere, sono i più semplici da risolvere, anche i problemi fisici.
So di sahaja yogi che sono in sahaja yoga da 6-7 anni, ma ancora hanno paura per il loro corpo, il corpo fisico, i problemi che hanno avuto. Se essi potessero solo lasciare quella paura, ne uscirebbero fuori. È un tale circolo vizioso costruito dentro. E la stessa cosa funziona con un cuore aperto, un'operazione chirurgica è richiesta. Abbiamo ancora paura che il nostro cuore si coinvolto in cose senza senso, così non vigliamo aprire il nostro cuore.
Quella paura la posso capire, ma ora voi siete sahaja yogi, è finita. Chiedete a tutte queste persone di perdersi; tutte queste paure, dovreste chiedere loro di perdere. Quando scoprite di essere lo spirito, voi siete quello spirito potente, solo provate ad essere stabili, come vi sentirete felici. È molto semplice, quando vi sentite veramente felici è quando date, non solo to Shri Mataji. Chi sono io, lo so, se prendo qualcosa da voi, voi vi sentite molto felici, lo so. Ma a qualcun altro, date amore, conforto. Quale grande potere  questa voce e questo vaani ha se potete dare conforto agli altri dicendo belle cose.

Potete immaginare quale potere vi ha dato Dio? Senza spendere un singolo centesimo, voi potete confortare gli altri solo dicendo belle cose. Se voi dite un mantra, li conforterete di più in un modo sottile. Se voi instillate l'amore di Dio dentro di loro, è ancora meglio. E la gioia di quello è così tanta perché lo spirito è gioia. Più vi aprite, più luce viene dentro, più funziona.
Quindi, abbandonate quella paura  che è posta in voi, nelle vostre esperienze. Ora questa è una nuova esperienza di una nuova vita dove la vostra energia viene dallo spirito che è amore. In una parola è amore, in tre parole: è verità, è attenzione ed è gioia. Tutto messo insieme è amore, quando le mischiate insieme diventano amore. E quello che voi avete è il grande potere di amore. Attraverso la vostra attenzione, voi amate gli altri. Persino l'attenzione è sufficiente, essere attenti, vedete. Avevo bisogno di un fazzoletto, va bene, è vero, ne avevo bisogno. Lo avevo dimenticato, di solito mi dimentico queste cose. Allora loro lo hanno sentito, se Madre ha bisogno di un fazzoletto allora portiamole un fazzoletto, un'azione molto semplice, sapete. Ma l'attenzione è su di me. Con piccole cose, come un fazzoletto, potete dare conforto alle persone. Per un sahaja yogi, persino dare un fazzoletto stesso, è così vibrato, è [non chiaro].  Persuadere altre persone è anche questa la via, essere gentili con loro, dare loro. Ma dare loro la realizzazione è la via più elevata.

Ora, quando voi diventate sempre più sottili, voi noterete che non avrete simpatie per le persone che sono afflitte; non simpatie, ma avrete amore per loro.
C'è una grossa differenza fra simpatia e amore. Quando avete simpatia, significa che condividete il pathos. Se volete condividere il pathos, fatelo. Una idea molto buona è condividere il pathos. Ma se volete condividere la gioia, non avrete simpatia, avrete amore. Voi volete condividere la gioia del vostro spirito con l'altra persona. Così potreste parlare a quella persona in un modo che potrebbe apparire non troppo gradevole e come se voleste cadere ai suoi piedi; e vedete che questo è proprio il lavoro dei politici o degli uomini di affari, non il vostro. Voi non cercate nessun business da loro. Voi volete che loro prendano la Realizzazione, così voi dovete dire le cose che sono sbagliate, molto fermi, con una mano molto ferma dovete dirlo, "Questo è assolutamente sbagliato, assurdo." Voi dovete convincere su quel punto. Se invece andate dicendo come questo, come quello [in modo non convincente], non andrà mai nelle loro teste, perché loro hanno dei bhoot e voi dovete colpirli. Questo è anche amore.

Così l'amore è la cosa più forte e più dolce. È una combinazione talmente bella, e quello che ha la saggezza, che ha saggezza più sottile, può solo raggiungerla. Ora, di nuovo, la mente dirà, "Come farlo?" Così penso che tutti voi dovreste mettere questa parola, "come", nel mare. C'è un'altra bella espressione usata nella lingua inglese che è "Perché no?" Quello è il modo in cui voi potete assicurare voi stessi, accertare voi stessi, farlo funzionare in una completa benedizione di Dio.
Dovete solo passare queste benedizioni agli altri, solo quello, niente altro deve essere fatto. Solo passate questa luce agli altri. Per quello, ciò di cui avete bisogno, è un uomo che accettato l'amore come sua carriera, un uomo che adora l'amore, una persona che pensa che l'amore sia sopra a tutto.

Così oggi, voi salvate Surya da Grahana, estendiamo il nostro amore a lui, e chiediamogli di creare amore nei cuori delle persone che lo adorano.
Quelli che adorano Surya, devono sapere che Cristo risiede in quel centro, che non era altro che amore. Tutta la sua vita amò, sacrificò se stesso, perché vi amava così tanto che vi voleva portare tutti nel Regno di Dio. Egli sacrificò se stesso all'altare delle terre proibite di Dio; vi ha reso possibile andare là, avendo succhiato il vostro ego e il vostro super-ego. Egli è il messaggero di amore che nacque su Surya. Così, fare una più grande giustizia a Surya è  decidere, oggi, che voi prenderete l'amore come vostra adorazione, come vostro Puja.

Che Dio vi benedica tutti.

 

 