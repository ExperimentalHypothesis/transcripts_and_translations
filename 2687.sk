12 októbra 2003
Navaratri Puja
Nevele Grande Resort Hotel, Ellenville (United States)
Dnes budeme robiť slávnostnú pudžu ku Gauri.

Zrodila sa na zemi veľakrát, aby zabila ľudí, ktorí boli zlí, pokúšali a zabíjali dobrých ľudí. Urobila zo svojej pozície to, čo bolo potrebné. Dnes oslavujeme Jej zrodenie. Viete už o tom veľmi veľa, nemusím vám to rozprávať. Čo by ste však mali vedieť, je to, že prišla na zem, aby nás uchránila od mnohých trampôt. Ste pre Ňu veľmi dôležití, lebo robievate Devi pudžu. A preto dnes budeme sláviť Devi pudžu s celým srdcom, pretože ak vám ľudia urobili niečo zlé, Ona prišla, aby ich zničila. Preto je dnes pre vás veľký deň, lebo Jej môžete za to poďakovať. Poďakovať za ochranu a porozumenie toho, kvôli čomu vás trápili. Som šťastná, že ste sem prišli, aby ste oslávili Jej narodeniny a poklonili sa Jej, a preto vás môže vždy ochraňovať a požehnávať.

Nech vás Boh žehná, aj vaše deti a vaše rodiny, nech vám prinesie veľa radosti a nech vás chráni! Je od vás veľmi milé, že ste dnes prišli z takej diaľky, som velmi šťastná, že vás vidím. Navyše zajtra tu budete tiež, tak môžete oslavovať. Dnes nebudeme odpovedať na otázky a riešiť problémy. Budeme uctievať Bohyňu, to je všetko. Požiadala som Ju, aby nás ochraňovala pred všetkými problémami, ktorým musíme čeliť. Ďakujem veľmi pekne.