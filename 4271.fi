11 helmikuun 1983
Mahashivaratri Puja
Universal Sahaj Temple, New Delhi (India)
Shivaratri Puja. Sahaja Yoga Temple, Delhi (India), 11 February 1983.

Olen iloinen, että te kaikki mahduitte tähän pieneen tilaan. Kun on rakkautta ja ymmärrystä, pieneen tilaan mahtuu monta sydäntä. Mutta jos ei ole suurta sydäntä, mikään ei riitä. Tänään aiomme palvoa Shiva Tattwaa sisällämme, Shivan periaatetta. Se on tärkeää kaikille sahaja-joogeille, koska Shiva on meidän lopullinen päämäärämme. Shiva asustaa Hengessämme, joten Shivaksi tuleminen on kaiken muun lopullinen tavoite. Kaikki muu on luotu, kuten Vishnu Tattwa ja Brahmadeva, vain ihmisen luomista varten, heidän kehittämisekseen, ja lopulta johdattamaan heidät Shivan luo. Se on lopullinen päämäärä. Mutta ihmisolennot sotkeutuvat niin paljon Brahmadevan Tattwaan, että jo Vishnu Tattwaankin pääseminen tuottaa vaikeuksia. He sotkeutuvat viiteen elementtiin, joista meidät on luotu, joka on meidän ulkokuoremme. Kaikilla chakroilla on ulkokuori, voidaan sanoa, alus, mutta halu tulla hengeksi on ensiarvoisen tärkeä Sahaja Yogassa. Meidän täytyy siis sahaja-joogeina nähdä sisälle itseemme, onko meillä todellakin tällainen halu, vai onko meissä edelleenkin roikkumassa monia eri haluja? Katsokaas, suurin ongelma on Nabhi-chakrassa, oltiinpa sitten idässä tai lännessä. Jotkut ihmiset ovat edelleen kiinni perusravinnon etsinnässä, mikä on hyvin yllättävää; myös Sahaja Yogassa ihmiset ovat juuttuneet Nabhi-chakraan. Sitten jotkut havittelevat aika paljon tärkeää asemaa ja rahaa. Ja vaikka he kasvavatkin yhä hienojakoisemmiksi, ei kiintymättömyys silti kehity heidän sisällään. Siitä tulee hienojakoisempaa. Kun kasvatte hienojakoisemmiksi, kiintymyksestäkin tulee hienojakoisempi ja vaikeampi päästä eroon. Erityisesti ne henkilöt, joista tulee Sahaja Yogan johtohenkilöitä, tai jotka pääsevät lähemmäksi Sahaja Yogaa, ovat aina hyökkäyksen kohteena. Heitä vastaan hyökkäävät ehkä heidän miehensä, vaimonsa, veljensä, siskonsa, poikansa, lapsensa, tai jotkut muut. Tämä tekee asiasta pahemman, koska kaikki hyökkäyksen kohteeksi joutuneet johtohenkilöt suututtavat kaikkia jumaluuksia pienillä asioilla siellä täällä. Koko tilanne täytyy ymmärtää niin, että olette muuttuneet hienojakoisemmaksi, ja nousette korkeammalle, joten tietenkin negatiiviset voimat hyökkäävät teidän kimppuunne. Etulinja on aina hyökkäyksen kohteena, ei takalinja. Ne, jotka ovat etulinjassa, joutuvat aina hyökkäyksen kohteeksi, ja heidän täytyy olla hyvin varovaisia sen suhteen, miten käyttäytyvät. Jos joku on viekas, hänestä tulee viekas, mutta hienojakoisella tavalla. Hän ei muutu toiseen suuntaan. Hänen viekkautensa muuttuu hienojakoisemmaksi. Jos hän on kitsas, silloin hän muuttuu hienojakoisesti kitsaaksi. Tai jos hän on vaikkapa egoistinen, silloin hänestä tulee egoistinen hienojakoisella tavalla. Jotta voisitte päästä eroon tällaisista asioista sisällänne, teidän on käännettävä asia päinvastaiseksi. Jos vaikka olisitte kitsas, teidän pitää muuttua täydellisen anteliaaksi, teidän pitää luopua kaikesta, minkä omistatte. Älkää laskelmoiko, älkää puhuko rahasta, älkää huolehtiko raha-asioista. Jos olette tuhlailevainen, liian avokätinen, teidän täytyy alkaa toimia päinvastoin. Jos ette muutu vastakohtaisiksi, ette pääse eroon näistä asioista. Esimerkiksi, jos olette kiivasluontoinen, hyvin äkkipikainen, muuttukaa silloin niin lempeiksi, että vaikka joku löisi teitä, se ei haittaa. Mitä tahansa teille sanotaan, se ei haittaa. Näin te pääsette eroon tavoistanne, joista tulee koko ajan hienojakoisempia. On toinenkin tapa käsitellä asiaa: olemalla valpas. Kun olette valppaita, alatte nähdä itsenne erillisenä henkilönä, jolla on tiettyjä tapoja, ja silloin alatte ymmärtää miksi käyttäydytte sillä tavalla. Ahaa, nyt ymmärrän, tunsin sinut kerran, kymmenen vuotta sitten, ennen oivallustani. Herra, tiedän, että olet sellainen, ja sitten otatte vastakkaisen asenteen tätä persoonaa kohtaan, ja laitatte sen matkoihinsa. Esimerkiksi negatiivinen, vasemmanpuoleinen henkilö; vaikka tekisitte mitä tämän henkilön puolesta, hän muuttuu yhä vain hienojakoisemmaksi. Yhtäkkiä, jos hän on tyttö, hän alkaa itkeä täysin ilman syytä ja tuntea olonsa kurjaksi. Jos hän on poika, ja jos hän ajattelee liikaa ja analysoi, hänestä tulee Sahaja Yogan analysoija, hienojakoisella tavalla. Silloin heidän pitää seisoa oman valokuvansa edessä ja nähdä itsensä heijastuksena: tuo toinen on kuollut. Ja yrittäkää tehdä pilaa asiasta, tai huutakaa kuvalle, tilanteesta riippuen. Jos on kysymys aggressiivisuudesta, on parempi tehdä pilaa, koska se on typerää. Ja jos hyväksytte aggressiivisuuden, niin huutakaa silloin, että mitä oikein tarkoitat hyväksymällä aggressiivisuuden tällä tavalla. Katsokaas, kaikki tällainen pitää teidät poissa todellisuudesta. Teidän olemuksenne täytyy puhdistaa. Voin tehdä sen vain teidän avullanne. Monet sanovat: "Äiti, olet kaikkivoipa." Hyvä on, Minä olen, ja pystyn kaikkeen. Mutta ainoa asia, jota en voi ylittää, on teidän vapautenne. Se on tosiasia. En voi ylittää vapauttanne. Ja koska Minä en voi ylittää vapauttanne, teidän on se tehtävä. Jos omassa vapaudessanne tulette sisälle, silloin suon teille kaikki siunaukseni. Mutta jos haluatte seistä ulkopuolella, Minä en ole pakottamassa teitä sisälle aseella uhaten. Tällä tavalla se ei tule toimimaan. Tämä on yksi este, joka sahaja-joogien pitää tietää, että olette joka hetki vapaa, vapaampi ja vapain. Mitä vapaammiksi tulette, sitä hankalampi on tilanteenne, mitä negatiivisuuksien kohtaamiseen tulee. Jos ympärillänne on vaikkapa neljä henkilöä. Heidä kimppuunsa hyökätään ensimmäiseksi. Luonnollisesti ymmärrätte, että etulinja on aina hyökkäyksen kohteena, ei takalinja. Vaikka kaiken laillisuuden mukaan sen pitäisi olla takalinja, koska kaikkien kamalien negatiivisten voimien kuuluisi hyökätä takaa päin. Mutta ne ovat hyvin ovelia. Ne tietävät, että joskus takalinja sortuu aivan itsestään; silloin ei tarvitse mennä sinne. Ne yrittävät hyökätä etulinjaan. Niiden, jotka ajattelevat olevansa johdossa ja vastuussa, täytyy olla hyvin varovaisia siinä miten käyttäytyä, miten ottaa vastuuta, miten hoitaa asioita. Pitävätkö he vanhat tapansa hienojakoisella tasolla, vai taistelevatko he niitä vastaan. Se on hyvin tärkeää. Tällä tavalla voitte älykkyytenne avulla hoitaa asian itse. Kun sitten tulette kiintymättömäksi, jättäkää kaikki nämä asiat, mutta vain mielen tasolla. Henkisellä tasolla Minä pidän teistä huolen. Mielen tasolla teidän on tultava loogiseen johtopäätökseen: "Minun on taisteltava näitä typeriä asioita vastaan. Minun on oltava valppaana sen typeryyden suhteen, joka on sisälläni." Shiva Tattwa on viattomuus, se on absoluuttinen viattomuus. Se on hyvin voimallinen ja äärimmäisen viaton. Salaisuus, miten sen voi saavuttaa, on miellyttää, vain miellyttää. Jos miellyttää Shivaa, silloin voi olla vaikkapa rakshasa, Hän suo kaikenlaisia siunauksia. Mutta rakshasalle Hän voi antaa vain pitkäikäisyyttä, pitkän elämän. Mutta pyhimykselle Hän suo sat-chit-anandan tilan. Vaikka Hän antaakin jotain rakshasalle, siitä ei pidä esittää kysymyksiä. Hän voi antaa pitkän iän - mitä sillä on merkitystä, vaikka hän eläisi tuhat vuotta, mutta ei saavuta sillä mitään; hän ei tule saamaan oivallusta. Pyhimykselle Hän antaa ikuisen pitkän elämän, joka tulee Hengen kautta. Se on Shiva Tattwan siunaus. Kun taas Vishnu Tattwassa Vishnu antaa ylösnousemuksen pyhimykselle, ja viisauden valon nähdä ja ymmärtää kaikki kollektiivisesta tietoisuudesta, ja rakshasalle Hän antaa kuoleman, Hän tappaa. Ihmiset, jotka eivät ole niin syviä, saattavat ihmetellä, miksi Shiva antaa siunauksia ja pitkää ikää rakshasalle. Nämä ovat näiden kahden eri jumaluuden luonteet. Esimerkiksi, jos rakshasa haluaa elää pitkään, hän menee Shivan luo, miellyttää Häntä ylistämällä Häntä, laulamalla Hänelle, pyytäen Häneltä siunauksia, tekemällä katumusharjoituksia, puhumalla Shivan viattomuudesta, hän saa pitkän elämän. Joskus on parempi pitää rakshasat maan päällä kuin alitajunnassa. Siellä ne voivat olla kauheita. Ne voivat koota lisää bhuutteja kiusaamaan ihmisiä. On siis parempi pitää heidät Vishnun silmien alla. Hän pystyy hoitamaan heidät paremmin täällä, kuin lähettämällä heidät alitajuntaan. Mutta Shivan tyyli on hyvin erilainen kuin Vishnun. On oltava kaikenlaisia tyylejä, koska tiedätte, että ihmisissä on niin monia yhdistelmiä. Jos on olemassa yksi tyyli, mitä tehdään toisen tyylisille ihmisille? Vishnun tyyli on sellainen, että jos yrität käyttäytyä kummallisesti, Hän käyttää erilaisia kikkoja ja laittaa sinut paikallesi. Jos vaikka sahaja-joogi - Hän, Vishnu, ei ole kiinnostunut kovin paljon muista ihmisistä, mutta sahaja-joogeista on. Jos sahaja-joogi käyttäytyy kummallisesti; jos hän vaikka haluaa juoda viiniä, hyvä on, Hän sanoo: "Juo viiniä." Hän juo, ja sitten hän tulee siitä sairaaksi, hänen autonsa suistuu tieltä, tai hänet häväistään jotenkin. Hänelle tapahtuu jotakin, häntä rangaistaan niin pahasti, että hän sanoo: "Voi Luoja, mitä olen mennyt tekemään?" Se on Vishnu Tattwa. Mutta Shiva on täysin erilainen. Shiva toimii niin, että jos juot, Hän vain häviää sydämestäsi. Saat sydänkohtauksen ja kuolet. Hän tappaa myös. Shiva tappaa välittömästi, positiivisella tavalla, Hän todella tappaa; Vishnu tappaa taannuttamalla. Jos Shiva häviää, miten voi olla olemassa. Se on yksi tapa. Toinen tapa on sellainen, että ne, joilla on syntyessään ollut Shiva Tattwa, kuten Sainath, Shirdi Sainath, tai muut hänenlaisensa; joskus jumaluudetkin voivat tehdä niin. He voivat juoda pois kaikki maailman viinit, kaikki maailman myrkyt. Shiva teki niin. Kun Sainath näki, että monet ihmiset polttivat tupakkaa, hän poltti maailman kaikki tupakat. Hän yritti polttaa kaiken Maharashtrassa, että kukaan ei saisi sitä. Tällainen on Shivan tapa ottaa kaikki myrkky itseensä ja imeä kaikki myrkky sisälleen. Hän pystyy käsittelemään mitä vaikeimpia asioita; niinpä yksi käsittelytapa tapahtuu aivojen kautta. Sillä Virata on aivoissamme ja toimii aivojemme kautta. Ja Hän tekee teille kaikenlaisia temppuja. Se vetoaa meihin, koska voimme nähdä, että Hän on tappanut jonkun. Ajattelemme, että 'hienoa, Äiti on rangaissut tuota ihmistä'. Mutta Shiva Tattva aiheuttaa ongelmia, joita ei voi normaalisti nähdä, mutta jotka vaikuttavat aivan yhtäkkiä. Kuten sydänvaivat, tai jos ihmisellä on hyvin heikko Shiva Tattwa, hänellä saattaa olla maailman kaikki parantumattomat sairaudet. Kukaan ei kuole, mutta joka hetki tämä ihminen kärsii. Tällä tavalla Shiva ojentaa. Kun Shiva Tattwa herää meissä, asioiden tärkeysjärjestys muuttuu täysin. Näen, että ne, jotka ovat tulleet Intiaan lännestä, ovat muuttaneet asioidensa tärkeysjärjestystä aika tavalla, mutta silti muutosta ei ole tapahtunut niin paljon kuin olisi pitänyt. He ovat tietysti tuhat kertaa paremmassa kunnossa, kuin toverinsa, jotka eivät ole oivaltaneita. Mutta kiintymystä tavaroihin ja rahaan on vielä aika paljon. Kiintymättömyys on saatava toimimaan. Katsokaas, asiat eivät ole vielä kohdallaan, eivätkä ihmiset ole valppaita. Antaakseni hyvin karkean esimerkin tästä, kerron, että eräälle herralle kerrottiin, että hänen täytyi maksaa noin 11 rupiaa pujamaksua. Hän sanoi: "Periaatteesta meidän ei pidä maksaa." Periaatteessakin maksatte vain ruoasta ja majoituksesta, ette pujasta. Toisaalta he eivät näe sitä, että Äiti käyttää paljon ylimääräistä rahaa ylimääräiseen, jota me emme maksa. Se ei kaikki näy. Joku päivä sitten sanoin, että ihmiset pyytävät nyt Minua maksamaan tästä, ja sitten huomenna he pyytävät maksamaan asunnon vuokran. Näin kävi. Tilanne oli joskus sellainen Lontoossa, kun aloitin ashramin, että ihmiset pyysivät ashramiin ruokailutarvikkeita. Maksoin vuokran, maksoin kaikki. Lopulta he sanoivat, että meiltä puuttuu silityslauta, lähettäisittekö. Niistä ajoista asiat ovat tietysti muuttuneet paljon. Mutta jos heidän täytyy maksaa 5 rupiaa taksista, he ajattelevat: "Pitääkö meidän maksaa taksista - Äidinhän se piti maksaa." Mutta jos maksan 7000-8000 rupiaa matkastanne Haridwaraan, se käy. Se on hyvä. Sitä kukaan ei halua selvittää, miten Äiti maksaa puolestamme. Se on yllättävää, ja Minua häiritsee todella paljon se, miten te suhtaudutte asiaan. Miellyttämisen pitää tapahtua täydestä sydämestä. Jos teidän pitää vaikka ostaa lahjoja ystävillenne, rahan käyttäminen sitä varten ei haittaa yhtään. Mutta pujaa varten, te vastustatte. Pyykinpesusta te maksatte aina; olen nähnyt pesulalaskun, ja ihmettelin, kuinka paljon siihen on käytetty rahaa. Mutta 21 rupiaa, siihen on periaate, kuvitelkaa. Katsokaa sitä. Jos katsotte asiaa, kauhistelette itseänne. Kaikesta huolimatta tämä osoittaa, että olette saaneet oivalluksen. Katsokaa anteliaisuutta. Se on hyvin - se on hyvin karkealla tasolla. Se on karkealla tasolla. Kaikesta kiintymyksestä karkealla tasolla olevaan elämään on päästävä eroon. Tavallinen kyläläinen ymmärtää paremmin, koska hän on viaton. Hän on viaton. Mutta te ette ole viattomia. Siksi näette kaiken mielenne kautta. Ajattelette sitä. Kuinka paljon olemme maksaneet, paljonko tämä maksaa, paljonko tämä... Mutta jos viattomalla kyläläisellä on vain neljä ananasta, hän haluaa osallistua jotenkin. "Äiti, meillä ei ole muuta." Siitä on vertauskuvakin Raamatussa. Tästä on kysymys. On nähtävä, että kiintymättömyytemme alkaa aivan perusasioista rahaa kohtaan. Teillä ei tarvitse olla ystäviä. Miksi pitää antaa, jos ei ole ystäviä? Mitä varten ystävät ovat olemassa? Ketä muuta ystävää tarvitsette Shiva Tattwan lisäksi? Ajatelkaa sitä, mitä elämänne on ilman Jumalaa? Kiintymättömyyden täytyy alkaa toimia. Arvojärjestyksen täytyy muuttua, ja teidän pitää tietää, että Jumala on Ystävänne, Isänne, Äitinne, ja Häntä teidän pitää palvoa, ei ole ketään muuta. 'Tana, mana, dhana' (keho, mieli, materia), kaikki on Jumalaa varten. Minä en tietenkään halua teiltä mitään, senhän tiedätte. Asenteenne pitäisi olla tällainen. Aluksi ihmiselle tulee tällainen asenne. Sahaja Yogassa teillä on tietysti suuri etu, että ne, jotka ovat kehittäneet itselleen tällaisen asenteen, ovat saaneet niin suurta apua materiaalisella tasolla, että siitä on todisteita heti nähtävissä. Todisteet ovat olemassa, ja ne, jotka eivät omaksu tällaista asennetta, saavat kärsiä. Siitäkin on todisteita. Minun täytyy kertoa teille esimerkki eräästä - kultasepästä. Annoin hänelle tehtäväksi valmistaa jotain pujaa varten. Hänelle annettiin paljon kultaa. Mutta typeryksissään hän yritti tehdä rahaa sillä. Niinpä hän sai syövän ja kuoli. Minä en tehnyt mitään. Mutta tiesin, että hän oli tehnyt rahaa, tiesin kaiken. Tiedän paljon asioita, en puhunut hänelle mitään, en mitään, en koskaan edes maininnut asiasta. Hän sai syövän ja kuoli, häntä ei enää ole. Koska Shiva Tattwa katosi. Esine oli tarkoitettu pujaan, rahat tulivat pyhimyksiltä, hänen piti valmistaa esine, eikä hänen olisi pitänyt tehdä tällaista. Tässä on todiste. Ihmiset, jotka tunsivat hänet, pelästyivät kuoliaaksi, "Voi Luoja, me emme ainakaan tee enää mitään tällaista." Ne, jotka ovat luovuttaneet myös raha-asiansa - en tarkoita, että Minä ottaisin tai edes haluaisin teiltä mitään. Mutta tarkoitan, että asenne on erilainen, He ovat nousseet ylös, he ovat saaneet rahaa, he ovat rikkaita, he tulevat hyvin toimeen, he ovat kunnossa. He saavat niin paljon siunauksia - kaikkea. Tämä on ensimmäinen Nabhi-chakran kiintymättömyys. Meidän pitää aloittaa laittamalla Shiva kaikkein ylimmäksi. Jokaista kiintymystä vastaan voidaan taistella Shiva Tattwan avulla, koska Shiva Tattwa loistaa kuin timantti. Timantin jokainen viiste voidaan puhdistaa yksinkertaisesti Kundaliinin heräämisellä ja omalla valppaudellamme, ja sen jälkeen näette, että meillä on edelleen muita kiintymyksiä. Kuten ystävyys, sympatiat, ystävyyssuhteet. Sympatiat kohdistuvat aina henkilöön, joka on pulassa, tai jotain vastaavaa. Ette tunne sympatiaa, jos joku piinannut monia ihmisiä. Toisaalta voitte myös vihata jotakin ihmistä paljon, voitte rakastaa liikaa, jotakin tällaista. Teille tulee silloin sellainen kiintymättömyys, että ette vihaa ettekä rakasta. Jätätte kaiken Jumalalle. Se on sellaista kiintymättömyyttä, että jätätte asian Jumalalle. Jumala, Päätä Sinä. Minä en aio arvioida ketään. Arvioin ihmisiä vain Kundaliinin perusteella ja herätän heidän Kundaliininsa. Jos se toimii, oikein hyvä, jos ei toimi, ei haittaa. Olemme silloin tehneet itsemme kiintymättömiksi muiden arvioimisen vastuusta. Arviointinne koskee vain Kundaliinia, jos se toimii, hyvä. Olette kuin ilmapuntari, ei mitään muuta, tai laite, joka parantaa. Ette ole osallisia. Osallisuus henkilökohtaiseen elämään ja suhteisiin, kuten äiti, sisko, veli ja kaikki muut, täytyy loppua. Jos esimerkiksi äitinne ei ole kunnossa, teidän täytyy mennä hänen luokseen ja katsoa, että hän tulee kuntoon. Se on hyvin tärkeää; äidin täytyy olla kunnossa. Jos hän ei ole, silloin sanotte hänelle: "En aio syödä tekemääsi ruokaa", ei muuta. Tunnette värähtelyjä. Sanokaa hänelle: "Sinun on parasta ottaa oivallus, muuten minulla ei ole mitään tekemistä kanssasi. Tulen vain katsomaan, juttelen ja menen pois. Näyttäkää kiintymättömyyttänne hänelle. Olkaa vahvoja. Teidän täytyy laittaa äitinne kuntoon. Se on tärkeää, koska äiti on osa Sahaja Yogaa, se on hyvin tärkeää. Mutta olen huomannut, että monet eivät tiedä miten vastustaa. Teidän täytyy protestoida: jatkakaa protestoimista yksi toisensa jälkeen, koska se on suurin asia, jonka voitte tehdä äidillenne. Mitä muuta voitte antaa hänelle? Kaikella muulla maailmassa, mitä annatte, ei ole mitään merkitystä paitsi sillä, että laitatte äitinne kuntoon parempaa elämää, ikuista elämää, Jumalan elämää varten. Sitten vaimonne, vaimonne on hyvin vaarallisessa asemassa. Jos vaimonne on negatiivinen, hän laittaa jatkuvasti päähänne asioita, jotka putkahtavat esiin oudolla hetkellä, ja saatte ihmetellä, kuinka teiltä tuli ulos tällaisia asioita ja päästitte suustanne tällaista. Miksi menitte tekemään sellaista, miksi teitte niin. Vaimolle täytyy sanoa: "Sinun on käyttäydyttävä kunnolla; sinun täytyy tulla kuntoon, mikään muu ei auta. Tästä ei voi tehdä kompromissia. Voit olla toisessa huoneessa, minä olen toisessa. Sinun täytyy tulla kuntoon. Minä en aio sietää tätä." Tämä on vielä paljon vaarallisempaa, koska tiedätte, että jos nainen sairastuu, silloin Muladharassa voi kehittyä todella vakavia sairauksia. Teidän täytyy olla tiukkoja vaimollenne. Teidän täytyy kertoa hänelle: "En syö sinun tekemääsi ruokaa. En ole missään tekemisissä kanssasi, en puhu sinulle, nukun toisessa huoneessa. Sinun ei pidä koskea vaatteisiini. Jos et kuuntele minua, minulla ei ole mitään tekemistä kanssasi, sinun on paras... Minä olen sinun miehesi. Kun seuraan dharmaa, sinun on seurattava minua, jos et halua kuunnella minua, silloin minulla ei ole mitään tekemistä kanssasi." Vaimo voi tehdä saman miehelleen. Vähitellen, välinpitämättömyyden osoittaminen tavalla, jota mies ymmärtää, että se ei tuo rakkautta. Tällä tavalla naiset ovat ojentaneet miehiään jo ammoisista ajoista. Nykyään tietysti, jos naisille antaa jotakin, he tulevat tyytyväisiksi. Vaikka miehellä olisi rakastajatarkin, niin kauan kuin hän antaa timantteja vaimolleen, hän hyväksyy rakastajattaren. Intiassa sellaista ei hyväksytä. Mutta olen huomannut, että lännessä kukaan ei piittaa, vaikka miehellä olisi kymmenen rakastajatarta, kunhan hän vain antaa vaimolle rahaa, kukaan ei piittaa. Se on hyvin kummallista. Suhteet vaimoon, äitiin, aviomieheen, kaikki läheiset suhteet on saatava kuntoon. Lapsia täytyy suojella. Teidän ei pidä antaa lasten mennä väärille teille. Jos he tekevät väärin, he eivät tule Sahaja Yogaan, teitä sitoo velvollisuus; teidän pitää sanoa: "En aio antaa teille rahaa, ei onnistu. En halua nähdä teitä, jos ette tule Sahaja Yogaan." Mitä muuta voisitte antaa lapsillenne, kuin Jumalan? Te pystytte siihen. Kaikki pystyvät siihen. Mutta on tiedettävä, että Minun ei tarvitse tehdä sitä. Monet sanovat: "Äiti, Sinun aviomiehesi ei ole mikään sahaja-joogi." Ei se mitään. Tiedän, milloin otan hänet mukaani; tiedän, milloin otan lapseni mukaan; jos he olisivat mukana, kaikki sanoisivat: "He ovat perustaneet perheyrityksen." Niin kauan kuin he pysyvät ulkona, kaikki on hyvin, erityisesti Intiassa. Jos he vastustavat Minua, silloin on paras pitää heidät kaikki ulkona, veljeni. Kuvitelkaa, omat veljeni, omat - tarkoitan, että he kaikki tuntevat suurta kunnioitusta Minua kohtaan, ilman muuta. Veljenikin sanoi: "Luojan kiitos olet täällä luonani nyt, silloin saan hyvät värähtelyt itselleni. Mitä mieltä olet värähtelyistäni?" Tällaista kaikkea hän puhuu, mutta hän ei ole sahaja-joogi. Olen antanut kaikille heille oivalluksen, kaikki on valmiina, mutta he eivät ole sahaja-joogeja - he ovat tämän ulkopuolella. Muuten he alkavat hoitaa raha-asioita. Mistä rahat tulevat. Katsotaanpas, näin paljon meillä on rahaa - kaikenlaisia ongelmia. Jos kaikki sukulaiset hääräävät ympärillä, ei tiedä mitään. Joku menee sanomaan: "Shri Mataji sanoi niin." "Ahaa, Shri Matajin tytär sanoi niin." - Sellaiseksi se menee. En halua kaikkea tätä painetta päälleni. Se on kaikkein paras tapa; toivoisin meidän poliitikkojemmekin ymmärtävän, että eivät koskaan kerää sukulaisiaan ympärilleen. Se on paras tapa hoitaa hallintoa. Jos sukulaisia on ympärillä, silloin ei tee koskaan oikeita asioita. Ja vaikka tekisikin, sukulaiset pilaavat kaiken. Kaikkien sahaja-joogien pitää tietää, että ei pidä yrittää auttaa omia sukulaisiaan niin, että he voivat käyttää Sahaja Yogaa hyväkseen. Esimerkiksi että olette sahaja-joogi, sitten tuotte äitinne ja laitatte hänet istumaan eteeni. Teidän pitää ensin korjata hänen värähtelynsä, saada hänet kuntoon ja tuoda hänet vasta sitten. Isän kuntoon saaminen, äidin kuntoon saaminen, se ei ole Äidin tehtävä, vaan teidän oma tehtävänne. Sitten, kun he ovat kunnossa, aivan kuin toisitte Minulle kukkia, tuokaa sukulaisenne kuin hieno lahja perheeltänne. Se on paljon parempi kuin se, että Minun pitää puhdistaa. Jos joku on sahaja-joogi, kaikki hänen kolme sukupolveaan ylhäältä ja alhaalta, siltä puolelta ja tältä puolelta pitäisi laittaa kuntoon, kunnes on valmista. Niin kuin Malhotra pani Minut tekemään. Jokaisen täytyy päästä eroon tällaisista perhesiteistä ja tunteiden epätasapinosta ja ongelmista, joita meissä on, ymmärtämällä, että ainoa asia, mitä nämä ihmiset tarvitsevat, on Sahaja Yoga. Ja joidenkin ihmisten ei pidä olla Sahaja Yogassa, kuten kerroin - oma aviomieheni, tyttäreni ja sukulaiseni, pidän heidät ulkopuolella. Jos teillä on yhtään tällaisia ihmisiä, teidän ei pidä tuoda heitä lähellekään Sahaja Yogaa. Teidän pitää selvittää asia hienovaraisesti. Siitä huolimatta kaikki sukulaiseni ovat hyvin dharmisia, erittäin dharmisia ja hyviä ihmisiä. He ovat hyvin itseään kunnioittavia, heissä on kaikki hyvät ominaisuudet - kaikki. Kaikki on valmiina, mutta he eivät ole Sahaja Yogassa. Kukaan teistä ei voi sanoa, hän sanoi niin, hän sanoi näin. Sen täytyy olla: Äiti sanoo. On päästävä kiintymättömyyteen, se kestää aikaa. Erityisesti intialaiset ovat koko ajan huolissaan lapsistaan, äidistä, isästä, ja se jatkuu jatkumistaan, koko ajan. Vuosikausia, minun poikani, minun tyttäreni; minun poikani, minun isäni, koko ajan. Nyt Jumalan armosta monet ovat päässeet eroon vastuistaan jotenkin, Sahaja Yogan avulla, tai jotenkin muuten, joten nyt he ovat vakiintuneet itsensä kanssa, koska olette itse vastuussa itsestänne. Tällainen kiintymättömyys pitää tuoda niille, jotka tulevat Sahaja Yogaan, että olemme täällä saamassa Sahaja Yogan siunauksia. Meille tulee siunauksia - tällaisella ylpeydellä. Teidän pitää kuulua perheeseen. Jos haluatte Sahaja Yogan, te saatte sen. Mutta heitä ei pidä pakottaa Sahaja Yogaan, mutta voitte pakottaa Sahaja Yogan menemään heihin, olemme tulleet siihen vaiheeseen, että teidän on puhuttava ihmisille Sahaja Yogasta. Alussa Minulla oli tapana sanoa: "Älkää puhuko heille siitä." Kelvottomille ihmisille, jos heitä ei haluta Sahaja Yogaan, pitää sanoa: "Et ole sopiva Sahaja Yogaan, on parempi kun et pyydä." Silloin he tulevat. Joillekin ihmisille pitää olla täysin välinpitämätön, "Olet saamaton, et ole sopiva, olet liian materialistinen." Silloin se ihminen sanoo: "Minäpä näytän, että pystyn." Kaikki kiintymättömyys tapahtuu, ja kiintymättömyydet ovat Nabhi-chakrassa, ne nousevat tunnepuolellenne Sydän-chakraan. Ja teidän täytyy myös tulla kiintymättömiksi myös sellaisesta kollektiivisuudesta, jota luulemme kollektiivisuudeksi. Kutsun sitä bhuuttien veljeskunnaksi, en kollektiivisuudeksi. Aina kaikki hyödyttömät sahaja-joogit muodostavat ryhmän, ja alkavat vastustaa voimakkaasti kaikkea järkevää. Heillä on ehdotuksia kaikkeen. Ei tarvita minkäänlaisia ehdotuksia. Ei ole vaihtoehtoja, koska Shiva on absoluutti. Se, mitä on sanottu, on sanottu, sitten vain teette ja katsotte - se on parasta. Vaihtoehdot ovat toiseksi parhaita tai kolmanneksi parhaita tai ehkä hyödyttömiä. Mutta Shiva Tattwalle ei ole vaihtoehtoa. Annan esimerkin, kerroin Delhin joogeille, että heidän pitää järjestää seitsemän päivän ohjelma kaupungin ulkopuolella muiden joogien kanssa. Se oli järkevää, koska tiesin, että oli tulossa sade. Pitäähän sataa myös. Sade voidaan pysäyttää, mutta sade olikin tarkoitettu kaikille kyläläisille. Emme voi pysäyttää sadetta vain sahaja-joogien takia. Tietysti sahaja-joogit ovat tärkeitä, joten sanoin: "Annetaan heidän olla yhdessä muiden sahaja-joogien kanssa." He alkoivatkin miettiä vaihtoehtoa, ja ajattelivat, että heille tulee niin epämukavaa. Tietysti se oli hyvin ajateltu, mutta toisella tasolla, että heillä olisi muka epämukavaa sahaja-joogien kanssa. Mutta on oltava ymmärrys siitä, että jos Äiti on sanonut niin, se täytyy tehdä niin - mitä tahansa tapahtuu. Vaikka Hän sanoisi: "Teidän pitää tappaa joku", teidän pitää tappaa. Otetaan tällainen äärimmäisyys. Pitäkää kiinni äärimmäisyyteen saakka. Vaikka Hän sanoisi: "Sinun täytyy kuolla", sinun pitää kuolla. Jos Hän sanoo: "Valehtele." Siitä vaan, "Minä valehtelen." Kuten Radhaji sanoi: "Mitä ovat siunaukseni, mitä ovat rangaistukseni. Olen Hänen puolisonsa. Teen kaiken, mitä Hän Minulta pyytää." Sitä on Shiva Tattwa. Kun se on heränneenä, niin se ainakin tunnistaa Shivan Minussa. Se näkee, että tämä on Shiva Tattwa. Se ymmärtää, koska Shiva Tattwassa ette tee mitään syntiä, olette synnittömiä. Kun olette Henki, olette synnitön; teissä ei ole mitään syntiä. Jos esimerkiksi, ihmisen ymmärryksen mukaan, Shiva lähtee, ihminen kuolee, se on syntiä. Miksi lähteä pois ihmisestä? Se on syntiä, eikö niin? Yleisesti ajateltuna, yleisen ymmärryksen mukaan se on syntiä, että Shiva lähtee ihmisestä ja panee hänet kuolemaan. Jos esimerkiksi nainen kuolee, hänen lapsensa jäävät yksin, silloin Shivaa voisi syyttää: "Katso nyt, kun lähdit pois, niin nämä lapset jäivät ilman äitiä tai ilman isää", tai jotain muuta vastaavaa. Mutta Shiva on synnitön; kaikki Hänen tekonsa ovat synnittömiä. Joten kaikki, mitä teette on synnitöntä, synnin idea häviää, koska vain egonne tekee syntiä. Ego tekee syntiä. Mutta jos teillä ei ole egoa, ei ole syntiäkään, koska te ette tee mitään. Olette 'akarman' tilassa, ilman karmaa. Jos vaikka aurinko paistaa kuumasti, ja joku haluaa seistä auringossa, hän polttaa nahkansa. Se ei ole auringon vika, aurinko paistaa, se on auringon tehtävä. Mikä tahansa on Shivan tehtävä, Hän tekee sen. Hän ei ole synnillinen. Meidän mielemme saa meidät ajattelemaan, tämä on syntiä, tuo ei ole. Mutta kun meillä on ego, me teemme syntiä. Jos tiikerille sanoo: "Teet syntiä, kun syöt lehmän." Se vastaa: "En tiedä mitä synti on, en tiedä mitään synnistä." Tarina kertoo lähetyssaarnaajista, jotka olivat lähdössä pois eräästä kylästä. Silloin kyläläiset, köyhät, viattomat kyläläiset, tulivat kiittämään heitä. He sanoivat: "Jumalan kiitos te tulitte kertomaan meille, että on olemassa synti. Ennen emme tienneet mitä synti on." Viattomat ihmiset eivät tiedä, mitä synti on. Sillä Henki on viaton, siinä ei ole syntiä. Se tottelee toista viattomuuden lähdettä. Sellaiselle ihmiselle ei syntiä ole olemassa, joka on Henki. Shivalle ei ole olemassa syntiä halusipa Hän antaa siunauksensa rakshasalle tai pyhimykselle. Hänelle syntiä ei ole olemassa, koska Hän on 'bholenath'. Hän on synnin yläpuolella. Mitä tahansa Hän tekee, Hän on synnin yläpuolella, koska ego ei voi hallita Häntä. Egoa ei ole. Me teemme syntiä, koska meillä on ego. Kun ego on loppunut, emme enää ole siellä, joten kuka tekee syntiä? Kun emme ole siellä, kuka tekee syntiä? Shiva ei voi tehdä syntiä, ja me olemme Shiva, joten emme voi tehdä syntiä. Kaikki ajatukset erilaisista vaihtoehdoista mielen tasolla ovat myös väärin. Mitä tahansa sanon, siihen tulee välittömästi kymmenen ehdotusta. Kokeilen kaikkia tällaisia temppuja teidän kanssanne. Sillä tehän olette tottuneita kokouksiin. Niinpä kysyin: "Subramanian, mitä haluaisit sanoa tähän?" Koska Herra Subramanian on paikalla. Häneltä täytyy kysyä. Sitten kysyn Venugopalanilta, sitten Maureenilta ja kaikilta ihmisiltä. No, mitä haluatte sanoa? Sitten he antavat ehdotuksensa. Mutta katsokaas, kaikkien pyhien Jumaluuksien kokouksessa ei tehdä ehdotuksia, ei mitään ehdotuksia, ei vaihtoehtoja. Äitinne ajatuksille ei esitetä vaihtoehtoja, ei mitään. Absoluuttisesti. Se on absoluuttista. Kukaan ei tee ehdotuksia Minulle; Ei koskaan. Ei tule kysymykseenkään. He eivät kuuntele teitä, he eivät kuuntele ketään muuta. Ei tule kysymykseenkään. Mikä harmonia; täydellinen kuuliaisuus. Eivätkä he vain pitäydy omissa ominaisuuksissaan. Jos heille kertoo, että heidän pitää tehdä jotain, he tekevät sen. Siinä on se ero. Joskus ihmiset yrittävät. Joskus se tulee esille. Jos sanon, menkää tuota tietä, niin löydätte paikan, mutta ette löydäkään. Sitten te sanotte: "Äiti, Tehän kehotitte meitä menemään sitä tietä, ja siksi me menimme, mutta emme löytäneet sitä kirkkoa." En sanonut, että löydätte sieltä kirkon, vaan yritän katsoa mitä ajattelette. Kerron nyt tässä omista juonistani, joten olkaa varovaisia. Kerron teille kaikille, että menkää sinne, mutta ette löytäneet kirkkoa sieltä, olen pahoillani. Minun ei olisi pitänyt sanoa. Tai teidän ei olisi pitänyt mennä sitä kautta. Mutta se ei ole totta. Minun on kerrottava, se ei ole totta. Yritän nähdä, mitä te sanotte tästä kaikesta. Jos olette nokkela, sanotte: "Menin sinne, en löytänyt paikkaa, mutta löysin jotain muuta, Äiti, siksi Te lähetitte minut sinne. Nyt tiedän miksi lähetitte minut sinne." Siinäpä se. Silloin tiedän, että hän on sahaja-joogi. Mutta jos sanotte: "Voi, minä menin sinne, koska ajattelin, että löytäisin sieltä sen paikan, mutta se ei ollutkaan siellä, ja 'Te' lähetitte minut sinne, 'Te' lähetitte." Selvä. Jos sanotte 'Te sanoitte niin, ja näin kävi', ja sanoinhan Minä niin tietysti. Mutta sanoin sen vain, koska halusin kujeilla. Yksi Äitinne luonteista on Mahamaya; joten olkaa varovaisia. Miten reagoitte; Minulle on tärkeää tietää, kuinka pitkälle olette päässeet. Tämä on yksi tapa arvioida teitä. Mutta kyläläinen suhtautuu asiaan eri tavalla. Jos sanon hänelle: Jos haluatte, että menen siihen kylään; ottakaa vaunut, tai ottakaa mieluummin härkävaunut. Otetaan ne." Mutta siellä onkin oja, ja satutan Itseni. Niinpä hän sanoo: "Äiti, olen pahoillani, että satutitte Itsenne." Olisin voinut välttää sen. Hän ottaakin vastuun itselleen. Hän ottaa kaiken vastuun kantaakseen. Koska kysyitte Minulta, Minun oli mentävä sitä tietä, mutta olisin voinut välttää asian, jos olisin ollut varovainen. Tässä on se ero, että ei siirrä vastuuta muille. Yleensä ihmiset siirtävät vastuun jollekin muulle. Parasta olisi laittaa kaikki Äidin harteille. Mutta silloin menettäisitte kaikki siunauksenne. Joten: vastuu on minun, minun on täytynyt tehdä jokin erehdys. Olen varmasti tehnyt jonkin virheen jossakin, tai sitten Äiti haluaa minun oppivan tästä jotakin. Joka kerta, kun teette jotakin, tai kun kerron teille jotakin, se on teille oppimista varten. Minun ei tarvitse oppia mitään. Jos ajattelette niin, että Minun pitää oppia jotakin, niin nyt sen tiedätte. Teidän täytyy oppia jotakin. Ja jos ymmärrätte tämän, silloin eräänlainen kiintymättömyys ja antautuminen kasvaa sisällänne. Saatte vain ihmetellä, kuinka paljon helpotusta saatte joutavista päänvaivoista, joita teillä on ja taakoista, joita kannatte. Jos ymmärrätte, että koko vitsi, koko työ, koko näytelmä on Äidin luomaa, ja Minä vain esitän sitä. Niin yksinkertaista se on. Se teidän täytyy ymmärtää. Ja nautinnollisuus piilee siinä. Ei arvioinnissa tai vaihtoehtojen etsimisessä. Kokeilkaa sitä. Ne, jotka ovat kokeilleet, ovat nauttineet siitä suuresti. On niin monia asioita. Joka hetki. Annan siitä esimerkin. Annan esimerkin Gregoiresta, kun edellisen kerran kävin hänen kotonaan. Hän piinasi Minut kuoliaaksi vaimonsa takia. Milloin hän synnyttää, miten hän synnyttää, kuka tulee hänen luokseen? Aamusta iltaan hän jauhoi samaa asiaa. Hyvä on, sanoin: "Hoidetaan asia. Tämä nainen voi tulla asumaan luoksenne." Ja sitten: "Miten minä nyt voin mennä Intiaan?" Tarkoitan, että 'minä' oli hyvin tärkeä. Silloin hän ei vielä ymmärtänyt sitä, hän luuli, että oli tärkeää toimia niin. Lopulta juuri ennen lähtöäni sanoin hänelle: "Gregoire, tällä kertaa vaivasit Minua aivan liikaa. Mutta ei se mitään." Silloin hän sanoi: "Olen pahoillani." Sitten hän soitti minulle eräänä päivänä ja kertoi: "Äiti, vaimoni on saamassa keskenmenon. Hän on mennyt sairaalaan, eikä ole mitään mahdollisuutta." Sanoin: "Älä huolehdi. Mene takaisin sairaalaan, hän on ihan kunnossa." Hän meni sairaalaan, ja hänelle kerrottiin: "On tapahtunut ihme. Hän on täysin kunnossa, ei ole mitään ongelmaa. Hän on kunnossa." Se selvisi hänelle silloin, kuten hän kertoi Minulle. Äiti pitää huolen minusta, miksi kantaisin huolta? Miksi kantaisin huolta? Tämä on ensimmäinen asia. Sitten, lapsi syntyi ennen laskettua aikaa. Ja hän tuli luokseni. Sain hänet myös vakuuttuneeksi, mitä sanon, mitä teen, tiedätte sen. Että pidän teistä huolta. Mutta jos otatte vastuun itsellenne ja alatte ajatella sitä, silloin en voi auttaa. Tietäkää vain, että jätätte kaiken Jumalalle. Kaikki tapahtuu omaksi hyväksenne, omaksi 'hithaksenne'. Kaikki tapahtuu oman 'hithanne' hyväksi. Olipa tilanne mikä tahansa, joskus Minun on huudettava teille, joskus Minun on ojennettava teitä, joskus Minun on sanottava: "Älä tule tänne." Saan joistakin henkilöistä, jotka koskevat Minua, kauheita tuntemuksia, silloin sanon: "Älä tule tänne. Älä seiso Minun edessäni, mene ulos täältä." Se auttaa heitä. Mutta jos seisotte siinä, bhuutit eivät koskaan lähde, koska ne haluavat kiusata Minua. Tämän kohdan jos ymmärrätte, teistä tulee täysin kiintymättömiä, ja tiedätte, että omaksi hyväksemme, omaksi kehittymiseksemme meidän on pidettävä Äiti tyytyväisenä, ja ne asiat, jotka Häntä eivät miellytä, meidän on lopetettava. Tämän ymmärtämiseksi te tarvitsette - ei riittävää ikää, ei asemaa, ei pätevyyttä, ei mitään sellaista - te tarvitsette viisasta mieltä. Luonteen syvyyttä. Olen nähnyt, että hyvin nuoret ihmiset ovat järkeviä, kun taas heidän vanhempansa ovat typeriä, täysin typeriä. Tarvitsette siihen vain viisaan, syvän luonteen, ja sitä teidän täytyy yrittää kehittää. Se voidaan saavuttaa vain pitäytymällä Shiva Tattwassa, mikä on vakaa, mikä on Shiva, Achara, mikä on liikkumaton, absoluuttinen. Se ei ole suhteellinen, ei millään tavalla, se ei liity mihinkään, se on absoluutti. Se antaa teille syvyyden. Syvyyden, jota vaaditaan kun halutaan rauhoittua ja mennä syvälle. Shiva on gurunne. Guru antaa teille painavuutta mennä suoraan alas, syvälle sisään. Tämä on hyvin tärkeää. Toivon, että tämän päivän pujan avulla saamme teidät asettumaan Shivan suurenmoiseen periaatteeseen. Antakaa huomionne, huomionne jokaisen osasen täyttyä, säkenöidä ja riemuita Shiva Tattwan siunauksesta. Siunaan teitä kaikkia! Jumala siunatkoon teitä!