Shri Kubera Puja. Canajoharie (USA), 18 August 2002.
Tänään palvomme Shri Krishnaa hyvin suurenmoisena hahmona. 

Tiedätte miksi hän tuli tänne maan päälle - vakiinnuttamaan uuden muodon - ei Virataa, vaan sellaisen muodon, jonka vuoksi tästä maasta tuli niin vauras. Ja tulemisellaan Hän loi ihmisiin kauniin mielenlaadun, kuinka tätä maata voidaan kehittää dharmisesti. Teillä on ollut suuria johtajia, jotka ovat seuranneet Häntä ja tavallaan palvoneet Häntä ja luoneet Amerikasta uuden maailman. Mutta valitettavasti aikaa myöten Hänen muotonsa katosi pois ihmisten mielistä. Syy oli se, että Krishnaa edustivat täällä hyvin vääränlaiset ihmiset, joilla ei ollut mitään käsitystä Hänestä: että Hän oli suuri vaurauden mestari, että Hän tiesi miten käyttää vaurautta ja miten luoda vaurautta dharmisesti, ei epädharmisesti. Kaikki unohtivat tämän täysin ja alkoivat vähitellen käyttää ohjaustoimia, kaikenlaisia epädharmisia asioita - petkutusta, rahan kahmintaa, rahan tuhlausta täysin hyödyttömiin asioihin. Hän on Kubera. Hän ei tietenkään tarvitse rahaa, Hän saavuttaa vaurautta. Sen lisäksi Hän vielä eli vauraudessa. Sanotaan, että Hän rakennutti itselleen kultaisen talon Dwarikaan, ja se oli tehty pelkästä kullasta, mutta se vajosi veden alle, mereen, eikä kukaan uskonut, että se on totta.

 

Mutta nyt Hänen talonsa on löydetty veden alta, hyvin syvältä, joten kaikki ihmisten arvailut olivat vääriä ja virheellisiä. Hän todellakin saavutti paljon vaurautta dharman avulla. Hän oli myös kuninkaan poika, ja Hän rakensi Dwarikan kullasta. Se on edelleen olemassa siellä, ja ihmiset ovat löytäneet sen, mutta se on meren alla. Aikaa on kulunut tuhansia vuosia, mutta se on yhä olemassa. Ehkä vain siksi, että me kuulumme Shri Krishnalle, se on edelleen olemassa. Näin se on, koska Hänelle oli kaikkein tärkeintä 'satya', totuus. Hän eli totuudelle, ja Hän sai kaiken aikaan totuuden periaatteella. Hän pyrki tekemään lopun kaikesta mikä ei ollut totuutta. Hän pyrki poistamaan kaiken turmiollisen, ja Hän vakiinnutti Itsensä pelkästään totuuden kautta. 

 

Hän edustaa totuutta, absoluuttista totuutta, ja sitä, kuinka totuus voi vallita kaikessa. Olen Hänen vastakohtansa, koska en ymmärrä ollenkaan raha-asioita, mutta Hän huolehtii siitä puolesta elämässäni. Olen toivoton tapaus -- en ymmärrä pankkitoimintaa, en ymmärrä rahaa, en osaa edes laskea rahoja. Mitä siihen voi sanoa? Mutta Hän huolehtii siitä, eikä Minulta ei ole koskaan puuttunut rahaa eikä vaurautta, sitä on ollut runsaasti. Sitä syntyy myös tyytyväisyyden tunteen kautta. Jos tunnette olevanne tyytyväisiä, ette etsi rahaa. Teidän maassanne jotkut ihmiset saivat rahaa. Jos sai hieman rahaa, silloin pääsi sen makuun. Sellaiset ihmiset eivät ole tyytyväisiä. 

 

Kuin hullut he alkoivat tuhlata rahaa tyhjänpäiväisiin asioihin. Tällainen on ihmiselle hyvin luontaista. Ihmisen evoluution jälkeen, ja sen jälkeen, kun olette saavuttaneet tietyn tason valaistumisessa, silloin kaikki tällaiset alentavat asiat, kuten ahneus, häviävät luonteestanne. Teissä ei ole enää ahneutta, ja teistä tulee äärimmäisen tyytyväisiä. Teille raha on kyllä olemassa, mutta se ei ole niin tärkeää. Te vain ajattelette, että ette tarvitse sitä, ja silloin saatte sitä -- tätä Shri Krishna tekee koko ajan, voitteko kuvitella. Hän huolehtii teistä koko ajan ja auttaa raha-asioissa. Aloitimme Sahaja Yogan ilman pennin pyörylää. Eikä Minulla ole ollut koskaan mitään ongelmia. Hän on Kubera, Hän on vaurauden antaja. 

 

Hän pitää huolta ihmisistä, joilla ei ole rahaa. Hän antaa rahaa ihmisille, jotka pysyvät totuudessa, jotka nauttivat totuudellisesta elämästä. Hänen ansiostaan ihmiset nauttivat vauraudesta, muuten eivät. Heillä on näin paljon, mutta haluavat vielä lisää. Se tarkoittaa, että he eivät nauti vauraudesta. Heillä on vähän, mutta haluavat paljon enemmän. Miksi? Koska he eivät nauti siitä mitä heillä jo on. Mutta Itseoivalluksen jälkeen tulette näkemään, että nautitte siitä mitä teillä on. Nautitte siitä täysin, aivan täydellisesti, ettekä haikaile sen perään mitä teillä ei ole. 

 

Jos teillä ei ole jotain, se ei haittaa. Monta kertaa ihmiset kysyivät, "Äiti, miksi emme pidä pujaa Krishnalle Kuberan muodossa?" Sanoin, "Hyvä on. Nyt kaikki haluavat tulla Kuberaksi. Antaa heidän oppia läksynsä, ja sitten pidämme pujan Kuberalle." Siksi olen tänään suostunut tähän pujaan. Sillä nyt olette nähneet mitä tapahtuu, jos olette ahneita. Jatkatte vain kaikenlaisten synnin ja vääryyden tekemistä, joka voi tuhota maanne. Näin rikkaasta maasta on nyt tullut köyhä. Minne kaikki raha on kadonnut? 

 

Ihmiset ovat hyvin ovelia. Joku kertoi Minulle tänään rahasta, joka on vakuutettu. Sanoin, "Hyvä Luoja, laki on nyt tehty sellaiseksi, että siitä rahasta ei pääse enää eroon." Toiseksi sain kuulla, että raha on jossakin ulkomailla. Sanoin, "Katsokaa nyt, heidän ei koskaan tarvinnut pelätä, että he jäisivät kiinni, ja saattoivat jatkaa niin monta vuotta. Mutta olen varma, että joku päivä Kubera itse tulee paljastamaan heidät kaikki." Kun tänään palvomme Kuberaa, me vakiinnutamme rahan totuuden, sen, mikä on rahan takana, mikä merkitys rahan omistamisella on. Tällä maalla oli rahaa. Sen vuoksi niin monet hyvät ihmiset tulivat tänne tekemään työtä, ja siitä seurasi monia täydentäviä asioita. Monet tänne tulleet täydensivät puutteita, koska Minusta tietyissä asioissa amerikkalaisilta puuttui jotakin; ei älykkyyttä, mutta ehkä etevyyttä heillä ei ollut niin paljon. 

 

Tänne tuli hyvin eteviä ihmisiä ulkomailta, ja he olivat myös hyvin tarkkoja, joten he saivat paljon aikaan. Täällä myös kunnioitettiin lahjakkaita ihmisiä. Mutta näin käy, kun unohtaa, että totuus on pääasia. Jos ei ole totuutta, ei rahasta ole hyötyä. Koska se mitä täällä tehtiin, oli, että kokeiltiin kaikkia mahdollisia asioita vain rahan kiilto silmissä Joskus viime vuonna matkustin läpi Las Vegasin Kun pysähdyimme lentokentällä, monet ihmiset astuivat sisään koneeseen, ja kaikki näyttivät siltä, kuin joku olisi kuollut heidän perheessään. Aluksi en ymmärtänyt mistä oli kysymys. Sitten joku kertoi, "Äiti, he ovat menettäneet kaikki rahansa." Eli, kun heillä on rahaa, he hyppivät riemusta, ja kohta taas itkevät, kun ovat menettäneet ne. Mitä hyötyä on sellaisesta rahasta, joka on niin väliaikaista ja hyödytöntä? Mutta ihmisluonto on sellainen, se juoksee 'mayan' perässä. 

 

Rahan luonne on sellainen, että se luo mayaa, harhaa. Tällainen maya, että ihmiset saavat vähän rahaa jollakin tavalla, ja tällä vähällä rahalla he sitten ostavat jotakin. Sitten he ajattelevat, että raha on tärkeää. Kun sillä voi ostaa kaikenlaista, voi ostaa autoja, lentokoneita, kaikenlaista. Tässä kohdassa maya leikittelee teidän kanssanne, ja alatte juosta hullun rahan perässä, joka tekee teistä hulluja. On hyvä, että he tässä vaiheessa ovat huomanneet tämän 'maya-rahan' valheellisuuden. Ja olen iloinen siitä, että he olivat kaikki käsiraudoissa, ja että heidän rahavaltansa oli päättynyt. Kubera saa siis aikaan kaikki tällaiset temput Krishna on äärimmäisen juonikas persoona. Hän hämää ihmisiä kerta toisensa jälkeen. Esimerkiksi raha-asioissa: Hän huijaa teidät ensin juoksemaan rahan perässä, ja sitten huomaatte, että se oli täysin typerää. 

 

Meidän maassamme kerrotaan tarinoita "Sheikh Chilistä". Hänellä oli hieman rahaa, ja hän joutui tämän mayan valtaan. Hän ajatteli, "Minusta voi tulla menestyvä." Ja hän alkoi unelmoida siitä, mitä alkaisi tehdä. Hän meni ja osti paljon kananmunia ja sanoi: "Näistä munista kuoriutuu pieniä kananpoikia, jotka kasvavat, jotka sitten myyn ja saan paljon rahaa", näin hän puheli itsekseen. Tätä ajatellessaan hän nukahti, ja unessaan hän putosi munien päälle, ja kaikki munat menivät rikki. Niin maya oli ohi. Tämän pitäisi tapahtua ajoissa, mutta jos niin ei käy, silloin päädytte vankilaan, tai jotain vastaavaa. Sahaja Yoga antaa teille täydellisen näkemyksen siitä tuhosta, joka voi seurata tällaisesta mayasta. Se on jonkinlainen selkeä oivallus, eikä teidän ei tarvitse tehdä asialle mitään. 

 

Minä olen erilainen. Kerroin, että en ymmärrä mitään rahasta. Mutta vaikka ymmärtäisitte rahan arvon, vaikka ymmärtäisitte, että raha voi tuoda teille paljon kaikenlaista, siitä huolimatta älkää katsoko sitä, kääntäkää vain kasvonne pois - se on merkki todellisesta sahaja-joogista. Hänelle raha ei merkitse mitään, se on luonteenomaista. Ei mitään sellaista, että hän tekee asialle jotain, tai pakottaa itsensä. Hänen luonteeseensa ei kuulu rahasta välittäminen, koska hän on sen yläpuolella. Sellainen, joka on rahan yläpuolella, on todellinen sahaja-joogi. Sellainen, joka on joutunut rahan järjettömyyden ja mayan valtaan, ei ole todellinen sahaja-joogi. Tietysti suurimmaksi osaksi sahaja-joogit ovat erittäin rehellisiä, erityisesti lännessä. Mutta Intiassa se on tauti: aivan kuin teilläkin on täällä viruksia, meilläkin on viruksia Intiassa. 

 

Siellä juostaan edelleen rahan perässä, heille raha on tärkeää. Mutta jos evoluution prosessissa saavutatte tietyn tason, jolla nousette Nabhi Chakran yläpuolelle, ylitätte Nabhi Chakranne, silloin raha ei enää ole niin tärkeää. Se ei ole tärkeää. Minä en pysty ostamaan tarpeetonta tavaraa. Tietysti Minulle on kertynyt paljon kaikenlaista tarpeetonta, koska te annatte Minulle täällä kaikenlaisia lahjoja. Ehkä ihmettelette, mutta tulen aina hermostuneeksi, tai sanotaanko epäröiväksi, tai vaikka täysin poissaolevaksi siinä paikassa, kun ihmiset alkavat käydä kauppaa ja ostella. Tulisitko tänne korjaamaan tämän. Se putoaa alas, joten joudun pitelemään sitä! No, nyt se on kunnossa. Samalla tavalla sahaja-joogien pitää kiinnittää mielensä omaan henkeensä, ja iloita oman henkensä voimista. 

 

Kun kerran saatte tämän ilon, ette lankea ahneuteenne. Tämä on jotain hyvin yksinkertaista, mutta joskus sitä ei vain tule tehtyä. Ihastutte johonkin, vaikkapa autoon, tai lentokoneeseen, en tiedä mihin - mihin tahansa. Monen auton omistaminen on melkoinen päänsärky, eikö olekin? Mutta ihmisillä on. He ajattelevat, että se tekee muihin vaikutuksen, ja he ajattelevat täysin itsekkäästi Ei mitään sellaista. Jos se tekee vaikutuksen muihin, mitä hyötyä siitä on meille? Mitä hyötyä siitä saa? Sahaja-joogilla on oma henki, josta voi iloita, enemmän kuin mistään muusta. Hän ei halua omistaa mitään. 

 

Tavaroiden omistaminen on myös päänsärky. Asian toinen puoli on Mahalakshmi. Jos tämä Mahalakshmi -periaate on sisällänne, teillä ei ole koskaan rahaongelmia. Päinvastoin, tiedätte miten ne voi poistaa. Mitä Minuun taas tulee, olen lopen kyllästynyt omaan Mahalakshmi-periaatteeseeni, koska en tiedä, mistä kaikki tulee, miten se tapahtuu, ja täysin ilman ponnisteluja. Mutta luonteeltani en ole lainkaan kiinnostunut rahasta, perusluonteeltani. Mutta en tiedä mistä kaikki tämä saa alkunsa. Jos vaikka ostan jotakin pientä, tuosta vain, niin sen myyntihinta nousee ainakin kymmenkertaiseksi. Sen arvo kasvaa ainakin kymmenkertaiseksi, en tiedä miten. Se on hyvin yllättävää - se tapahtuu aivan automaattisesti. 

 

Ostan jotain pientä, sitten huomaan, että se onkin hyvin kallisarvoinen. Sen täytyy olla jotain Mahalakshmin ihmetekoja, luulen. Haluan kertoa teille sen, että teidän ei tarvitse kantaa huolta taloudellisista asioistanne millään tavalla. Älkää ruvetko tekemään laskelmia, älkää katsoko kuinka paljon rahaa teillä on pankissa, mitä teidän pitää tehdä rahoillanne, mihin ne pitäisi investoida. Olen nähnyt ihmisten menevän sekaisin asioiden suunnittelusta. Tällaiseen ei ole tarvetta silloin, kun olette sahaja-joogi. Kaikki toimii automaattisesti. Ahneus on sisällänne aivan kuin mikä tahansa sairaus. Aivan kuin muutkin sairaudet, ahneus on yksi niistä. Aivan kuten sairaudet voidaan hoitaa Sahaja Yogalla, niin teidänkin sairautenne, kuten ahneus, saadaan häviämään. 

 

Ette enää tiedä mitä ahneus on. Sen ainoa vastapaino on tulla äärimmäisen anteliaaksi. Jos olette hyvin antelias, ahneus pakenee pois. Tämä saattaa olla yksi tapa päästä eroon siitä. Jos vaikkapa hankitte jotakin kotiinne ja huomaatte, että ette tarvitsekaan sitä Sitä ei tarvitse heittää pois, vaan ajattelette, että se on ylimääräinen, ja voisitte antaa sen jollekin; alatte miettiä, kenelle voisitte sen antaa? Ja heti teille tulee mieleen, "Sillä henkilöllä ei ole tällaista. Annanpa sen hänelle." Ja jos annatte sen hänelle, hän on niin kiitollinen ja sanoo teille kaikenlaista kaunista, jota tavallisesti kukaan ei sano teille. On yllättävää, kuinka iloa tuottavaa se on, kuinka ihmiset pitävät anteliaisuudestanne. Teidän täytyy vain olla anteliaita, ei itsellenne, vaan muille. 

 

Yrittäkää olla mahdollisimman paljon anteliaita. Anteliaisuus on hyvin rakkauden täyteistä, se on yksi tapa ilmaista rakkauttanne. Minulle on tapahtunut monesti niin, että olen nähnyt jonkun henkilön tarvitsevan jotakin, ja olen pitänyt sen mielessäni. Sitten olen ostanut sen esineen ja antanut tälle henkilölle. Ja se rakkauden määrä, jonka tämä henkilö antoi Minulle, oli tuhatkertainen verrattuna siihen iloon, mitä sain ostaessani sen esineen. Se ei ollut kovin suuri asia Minulle, mutta hänelle se oli ... Hän kertoi kaikille: "Äiti antoi minulle tällaisen". Olin todella yllättynyt. Sitten ihmiset kysyivät, "Äiti, miten osasitte antaa hänelle sellaisen?" Vastasin, "Rakkaudesta." Monet ihmiset tulivat Sahaja Yogaan ajatellen, "Mitä on anteliaisuus?" 

 

Anteliaisuus on paras tapa elää tässä maailmassa. Loppujen lopuksi liika tavara tuottaa vain päänsärkyä. On parasta päästä siitä eroon, mutta rakkaudella. Jos teette niin, tulette tietämään kuinka paljon ihmiset antavat arvoa teille. Yksi asia, jolla pääsee eroon ahneudesta, on se, että yritätte tehdä jonkinlaista kollektiivista sosiaalityötä. Jos menette jonnekin, missä on paljon köyhiä ihmisiä, niin ahneutenne häviää varmasti saman tien. Ihmettelette, kuinka nämä ihmiset voivat elää sellaisissa olosuhteissa. "Miksi piittaisin mistään vauraudesta ja muusta?" Se on todella tyrmistyttävää. Joskus näkee ihmisiä elävän Intiassakin hyvin huonoissa oloissa. 

 

Olin kerran Kalkutassa, ja olin - jotenkin vain sattumalta jouduin paikkoihin, joissa ihmiset elivät hyvin suuressa köyhyydessä, lapsetkin. En pystynyt syömään ruokaani päiväkausiin. Itkin, en syönyt mitään, enkä tiennyt mitä tehdä. Koska tunsin, "Mitä tämä on? Miksi nämä ihmiset ovat niin köyhiä?" Tunsin itseni avuttomaksi, ja siksi itkin, että joskus yrittäisin tehdä jotakin heidän hyväkseen. Ihme kyllä jo nuorena perustin leprahoitolan, sairaalan, pakolaiskodin, kaikenlaista. Enkä koskaan edes ajatellut, että jos annan rahoistani näille ihmisille, Minun on ehkä luovuttava joistakin tavaroistani. Myin myös joitain tavaroitani, koska anteliaisuus tuottaa niin paljon mielihyvää ja iloa. Se koskettaa kipeästi niin monin tavoin, siksi haluaa vain olla antelias. 

 

Se on Kuberan ominaisuus. Hän on äärimmäisen antelias persoona, ja sellainen persoonallisuus teilläkin pitää olla. Olen nähnyt, että sahaja-joogit ovat hyvin anteliaita. Toistaiseksi kukaan ei ole tullut kertomaan, että joku on saita -- toistaiseksi. Mutta olen varma, että jonakin päivänä meillä on erittäin hienolaatuisia ihmisiä. Sahaja Yogassa emme vaadi, niin kuin joissakin kulteissa, että pitää luopua vaatteistaan ja perheestään ja asua metsässä tai jossakin majassa - ei mitään sellaista. Älkää luopuko mistään. Kun annatte, tehkää se sydämestänne. Sen pitäisi tapahtua teidän persoonallisuudessanne; teidän ei ole pakko luopua. Ja jos teillä on tämä vahvana henkisyydessänne, ette silloin edes ajattele ottamista toiselta. 

 

Päinvastoin, haluaisitte luopua kaikesta. Isäni oli tavallaan vielä pahempi kuin Minä. Hänellä oli aina tapana jättää talon kaikki ovet lukitsematta. Hän sanoi, "Ei kukaan varas tule sisään, jos ovet ovat kiinni." Kerran varas tuli, ja vei mennessään isän gramofonin - ennen vanhaa niissä oli sellaiset suuret äänitorvet - varas vei sen. Seuraavana päivänä isäni istui hyvin surullisena. Äitini kysyi häneltä, "Suretko nyt sitä gramofonia?" "Ei, olen surullinen siksi, että varas ilmeisesti rakasti musiikkia, ja hän otti gramofonin, mutta ei levyjä." Siihen äitini sanoi, "No, mitä tehdään? Laitetaanko ilmoitus lehteen, että varas voisi tulla hakemaan levytkin?" Minusta tässä on sellaista kauneutta, että näinkin monen vuoden jälkeen kerrottuna te edelleen nautitte siitä. 

 

Kuinka kaunis anteliaisuuden luonteenpiirre se oli. Mutta jos tällaista lähtee pakottamaan uskonnon tai joidenkin ideoiden kautta, että "teidän pitää luopua siitä ja siitä" - teidän ei tarvitse luopua. Te luovutatte sisältänne. Jos ette ole kiintyneitä, olette luopuneet. Tämä teillä tulisi olla, ja jos te kaikki nautitte anteliaisuudesta ja auttamisesta, ei mikään ole hienompaa! Tunnen ihmisiä, jotka ovat hyvin rikkaita, mutta heiltä puuttuu anteliaisuus. Se on yksi Kuberan ominaisuuksista. Ehkä Hän ymmärtää pankkitoimintaa, mahdollisesti. Siihen aikaan ei ollut pankkeja, mutta näin varmaan on, koska tapa, miten Hän hoitaa pankkeja, näyttää Minusta siltä, kuin Hän johtaisi niitä, ja sen takia pankeilla ei edelleenkään ole ongelmia. En tiedä. 

 

Hän on erittäin etevä, hyvin älykäs, hyvin valpas, mikä on tärkeää, jos on tekemisissä rahan kanssa -- vaikka Hän olikin täysin kiintymätön rahaan. Katsokaa, millainen Hänen elämänsä oli. Hän eli lapsuutensa gurunsa seurassa, ja Hänen tehtävänään oli viedä lehmät kylän ulkopuolelle laiduntamaan. Näin Hän eli lapsuutensa, ja myöhemmin Hän leikki toisten poikien kanssa, jotka myös paimensivat ja eli aivan tavallisessa perheessä. Hän ei ollut koskaan rahan perään. Hänellä oli tapana varastaa voita, koska kylän naiset möivät sitä Kamsan sotilaille. Hän söi voin, että naiset eivät voineet viedä sitä sotilaille. Kuvitelkaa, sellainen pieni poika kuin Hän. Oikeastaan Hän antoi naisille opetuksen. Nämä naiset olivat ahneita ja halusivat antaa voin näille kamalille sotilaille, ja niin Hän söi kaiken voin itse. 

 

Kaikessa, mitä Hän teki, saattoi nähdä äärimmäistä anteliaisuutta. Kaikessa älykkyydessään Hän oli hyvä. Ja Hän tappoi oman setänsä, mutta Hänelle se ei ollut tärkeää, niin kutsutut sukulaissuhteet eivät olleet tärkeitä. Mutta nyt näkee erityisesti Intiassa, että sukulaissuhteet ovat hyvin tärkeitä. Isä on varas, poika on varas, pojanpoika on varas, kaikki ovat varkaita -- voitteko kuvitella! Jos perheessä on yksikin varas, niin kukaan hänen jälkeläisistään ei ole rehellinen. Se on hyvin kummallista, mutta ahneus luikertaa heidän mieliinsä, niin että he eivät pidä sitä niin tärkeänä. He ajattelevat, että varastaminen on ainoa tapa elää. Intiassa on kuitenkin hyvin rehellisiä ihmisiä. Meidän palvelijamme, esimerkiksi, eivät koskaan varasta mitään, eivät ikinä. 

 

En tiedä, he eivät järkeile asiaa, se on tottumusasia. He eivät koskaan varasta mitään -- yllättävää kyllä. Miksi he eivät varasta? He ovat tyytyväisiä elämäänsä, he eivät halua muuttaa sitä. He eivät halua mitään sellaista kamalaa, josta saattaa joutua vankilaan. Mutta he eivät tiedä, he eivät edes ajattele sellaista; he eivät vain tee sellaista. Miksi? Koska he tietävät mitä on häpeä. Köyhempien ihmisten häpeäntunne on hyvin kehittynyt. Tällaisessa yhteisössä kunnioitetaan suuresti rehellisiä ihmisiä, ja he ovat kaikki rehellisiä. 

 

Joukossa saattaa olla joku epärehellinen, mutta tällaista ihmistä ei kunnioiteta, koska he ajattelevat, että itsekunnioitus on kaikkein tärkeintä. Voitteko kuvitella näitä köyhiä ihmisiä? He saavat ruokaa kerran päivässä, mutta heille itsekunnioitus on kaiken yläpuolella. Joten kolmas ratkaisu tällaiseen typerään ahneuteen on oma itsekunnioitus. Miksi pitäisi varastaa, miksi pitäisi omistaa mitään varastettua, tai miksi pitäisi omistaa mitään sellaista, joka kuuluu toiselle ihmiselle? Jos sisällänne on hyvä itsekunnioitus, ette koske mihinkään toisen omaan. Jos kerran palvelijat voivat tehdä sen, niin miksi eivät ihmiset, jotka ovat varakkaampia? Luulen, että heille kehittyy korkeampi luonteenlaatu, jossa heidän oma itsekunnioituksensa on paljon tärkeämpi kuin kaikenlaiset muut asiat, jotka saattavat tyydyttää heidän ahneuttaan. Ahneudessa on sellainen piirre, että se ei ole koskaan tyytyväinen. Ei koskaan. 

 

Olen nähnyt, kuinka joskus niin rikkaista ihmisistä on tullut hyvin köyhiä. Heille elämä on muuttunut helvetiksi. He eivät voi elää ilman suurta prameilua ja showta. Mutta he eivät ymmärrä, että se ei ollut aitoa. He vain tuntevat itsensä täysin maahan poljetuiksi, kun ovat menettäneet rahansa. Sitten on ihmisiä, jotka haluavat saada rahaa; he tekevät kaikkensa, mutta eivät saa rahaa. Se on kumma asia, mutta voimakin on samanlainen. Jos teillä on omat voimanne, ette haikaile tällaisten voimien perään. Mutta ihmiset haluavat valtaa, koska he haluavat rahaa, ja rahan avulla he saavat valtaa -- voitteko kuvitella? Millä tasolla ihmiset oikein ovat? 

 

Millä evoluution tasolla he ovat? He kiertävät kehää rahan ympärillä. Se on Nabhi Chakra, jonka pitää tulla paremmaksi, joka antaa teille tyytyväisyyden. Jos teidän Nabhi Chakranne on tyytyväinen, olette saavuttaneet Kuberan tilan. On hyvin tärkeää nähdä, että oman Nabhin pitää olla tyytyväinen. Meissä on monia erilaisia asioita, mutta Minusta tuntuu nyt, että pahin on ahneus Ja jos se saadaan tavalla tai toisella hoidettua, tuotua oikealle tasolleen, niin uskon, että maailma tulee paljon paremmaksi. 
Jumala siunatkoon teitä.  

 