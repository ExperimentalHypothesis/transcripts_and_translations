Novoroční púdža, 1/1/1991, Kalwe, Indie

Omlouvám se, ale musela jsem mluvit v hindí, protože většina z těchto lidí mluví hindí a zrovna jsem jim říkala, v čem je Bombaj významná, proč tolik inkarnací přišlo právě sem a proč Šrí Ráma musel procházet vesnicemi a kopci a údolími Maháráštry, proč to bylo potřeba. Bylo to proto, aby všichni rozvinuli svou Sahadža jógu. Tedy, toto bude pro vás všechny poslední púdža, v Indii. Doufám, že jste z těchto různých púdží a z různých míst, které jsme navštívili, mnoho načerpali. Jedno by si ale měl každý pamatovat, že začala Krita juga. Kali juga už skončila, Krita juga začala a v této juze - v ní je Paramačaitanja naprosto efektivní a velmi výkonná. Tedy, pokud uděláte cokoli špatně, potrestá vás. Nemusí vás potrestat okamžitě, ale dá vám náznak, dá vám řádný signál, že něco s vámi není v pořádku. Ale pokud se nesnažíte kontrolovat své kroky, pak můžete klesnout velmi rychle. Musíte být tedy v této věci velmi opatrní. Vlastně, už jsem vám to říkala tolikrát, působí zde dvě síly, jedna vás vtahuje dovnitř a druhá vás vyhazuje ven. Pro nás všechny je tedy důležité, všichni by si měli pamatovat, že je Krita juga, ve které je tato Paramačaitanja převelice aktivní. Také jste odměňováni. Vyprávěli jste mi tolik příběhů, jak se co spontánně vypracovalo, jak se co spontánně událo, všichni jste mi vyprávěli moc hezké zážitky. Ale to je součástí vaší hry v Sahadža józe a toho, že jste umístěni v království Boha. Tedy, když jste v Božím království, zkuste se z toho radovat. Je to jediná věc, kterou máte na práci, radovat se z Božího království. Ale pokud se pokoušíte nějak se vymanit z této radosti, přerušit spojení s radostí jakýmsi uvažováním, které není realitou, pak jste zodpovědní sami za sebe. Proto vám musím říct, udržujte toto spojení. A nejen to, pokoušejte se jej zesilovat a zesilovat a natrvalo se sjednotit s touto Božskou silou, která pak bude skrze vás protékat a nejen že vás osvítí, ale předá vám spoustu sil a uvidíte, že s Novým rokem pak začnete nový život. Jak jsem vás už včera žádala, musíme to teď vypracovat. Individuálně, musíme jít všichni ven šířit Sahadža jógu a mluvit o ní. Dnešním dnem vám dávám kompletní svobodu dělat to, cokoli byste rádi pro šíření Sahadža jógy. Nepotřebujete se Mě ptát na žádné svolení a můžete zkusit cokoli, co chcete. Jen by to mělo být něco přijatelného, ne něco nemístného nebo něco, co se nepatří sahadžajogínům. I kdybyste měli psát dopisy, odpovědi nebo cokoli jiného, i kdybyste museli ukázat svoje rozzlobení, musíte to provést velmi vhodným a krásným způsobem. A mělo by být poznat, že je to jogín, kdo teď hovoří. Vše ostatní, ať už máte problémy jakékoliv, bude to hned vyřešeno. Ale ten hlavní problém, jste vy sami, to byste měli vyřešit sami meditačními metodami. Jenže tolik pozornosti utrácíme vedlejšími aktivitami. Ale to všechno určitě přestane fungovat a vrátí se vám to jako bumerang, pokud nebudete mít základy Sahadža jógy. Je velmi důležité neustále udržovat svou pozornost na svém Duchu, aby vše, co děláte a zamýšlíte, stálo na základech a vy se v tom prostě neztratili. Je to velmi důležité a jsem si jistá, že to pochopíte, že bez výživy od vašich kořenů nemůžete růst. Proto tato výživa musí být udržována při životě. Bůh vám žehnej. Děkuji vám.