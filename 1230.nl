Toespraak tot Sahaja yogi’s – Lethargie - Chelsham Road, UK. - 27/09/1980

Translation not verified. Dear yogi, register as volunteer to do so.
Vertaling niet geverifieerd. Beste yogi, registreer als vrijwilliger om dit te doen.

Gisteren, in Engeland, sprak Ik over twee dingen en ... in elk land kan men de problemen van dat land absorberen. Ons werk verspreidt zich heel vlug en de mensen zijn geïnteresseerd. Europa is, verwonderlijk genoeg, zeer vruchtbaar en eens dat de mensen hun realisatie gekregen hebben, worden ze fantastisch. Het lijkt wel alsof ze er op zaten te wachten en ze begrijpen Sahaja Yoga veel beter dan wij hier. Ik merkte dat jullie Kundalini zeer hoog steeg, maar de vooruitgang is niet zo positief. Ray is pas naar India geweest en hij zal jullie vertellen wat voor mensen we daar hebben en hoe ze vooruitgegaan zijn.

Zoals Ik reeds gezegd heb: het grootste probleem van ons land is lethargie en daar moeten we aan werken om het te kunnen overstijgen. Lethargie is eigenlijk een satanische kracht. Het is niet alleen lethargie van de materie, die voortkomt uit de dominantie van het materiële over de Spirit, maar ze is echt satanisch, want ze blokkeert jullie vooruitgang en dat moet vermeden worden. En om eruit los te geraken moet je heel alert zijn voor de wijze waarop ze je besluipt. Krishna zegt dat de ergste van alle ondeugden de Alasya is, dit wil zeggen: de lethargie. Alasio pijate. Alles komt voort uit de alasya. Eerst komt de lethargie en daardoor ontwikkelen we ondeugden en dan gaan we door die lethargie naar de rechterkant. We gaan teveel naar rechts om de lethargie te vermijden. Volgens hem komt alles voort uit lethargie en daardoor verliest iemand die lethargisch is, de essentie van het leven uit het oog. Dat is een typisch kenmerk van de mens en ons echte probleem is de lethargie.

Sahaja Yoga, zeggen we, is akrya: je hoeft niets te "doen", alles gebeurt zonder inspanning, spontaan. En daarom denken we dat alles spontaan zal uitwerken. Maar alleen de Kundalini-jagruti (Kundalini-ontwaking) is spontaan, de eerste keer, niet de tweede keer. De eerste keer moet Ik het doen, of mijn foto, maar daarna moet je zelf aan het werk. Je moet ervoor zorgen dat je Kundalini blijft stromen. Je moet weten wat je problemen zijn en waaraan je begint.

Individueel is ieder van jullie een meesterwerk.

Door de lethargie zijn jullie bezoedeld. Ten tweede sluiten jullie je af door de lethargie. Lethargie bezorgt je ook ego, want wat ook de lethargie opwekt, je zal in opstand komen tegen de persoon (die er de oorzaak van is). Je houdt niet van zo iemand. Maar degenen die geen lethargie hebben (kennen), zijn mensen wiens aandacht niet op spirituele ontwikkeling gericht is. Hun aandacht is gericht op andere zaken die niet belangrijk zijn voor hun spirituele leven. We besteden zoveel aandacht aan andere dingen dan aan ons spirituele leven. Waarom besteden we zoveel meer aandacht aan materiële zaken, materieel comfort, materiële prestaties, materiële obsessies? Waarom! Je moet erover nadenken. En waarom niet aan onze spirituele evolutie? De reden is dat wij ons met de materie geïdentificeerd hebben. We zijn door die cirkel gegaan. We dachten dat we (meer) materiële ontwikkeling nodig hadden en dus ontstond de industriële revolutie. We creëerden een maatschappij die gedomineerd werd door machines. De mechanisatie nam toe.

De machines begonnen ons te domineren en wij identificeerden er ons verkeerdelijk mee. De mechanisatie heeft dus lethargie veroorzaakt, want, omdat we voorwerpen gebruiken die door machines gemaakt zijn, gebruiken we onze handen niet (meer). Wij zijn onze handvaardigheid verloren. We stappen, we gaan ook niet (meer). We kunnen alleen nog een auto of een bus nemen, want we willen niet meer gaan.

De mechanisatie en het overdadig gebruik van materie heeft onszelf tot materie getransformeerd (heeft van ons objecten gemaakt). We kunnen niet meer zonder (deze zaken) leven, zozeer hebben we er ons mee geïdentificeerd.

Als die identificatie met de materie ook na de zelfrealisatie blijft bestaan, vertraagt ze je vooruitgang. We moeten dus goed begrijpen dat het materiële slechts op de tweede plaats komt. Zonder lichaam kan je natuurlijk geen zelfrealisatie krijgen. Je hebt je lichaam nodig, maar grove materie is niet belangrijk. Alleen subtiele materie, zoals deze brandende kaars, is voor ons belangrijk. Het water in de oceaan is in orde. De lucht is hier niet zo goed, maar op de buiten is het beter.

Ik weet niet precies hoe het hier gesteld is met moeder Aarde, maar op sommige plaatsen in India werkt ze erg absorberend. Ze absorbeert negativiteit, (dit wil zeggen) materiële identificaties. Wij hebben ons dus met het materiële geïdentificeerd. We hebben ermee geleefd, we hebben er gebruik van gemaakt en het is voor ons dus heel gemakkelijk om (opnieuw) in de vicieuze cirkel van het materiële te vervallen.

We geraken er (meer en meer) in verzeild en we besteden er meer aandacht aan.

Maar als Ik jullie vraag er geen aandacht aan te besteden, dan slaan jullie om naar de andere kant, de kant van de ondeugd, naar gebreken als onzindelijkheid, smerigheid, vuiligheid, wanbeheer.

Je gaat dus van het ene extreem naar het andere. Vanuit ons centrum (middenkanaal) moeten we begrijpen wat materie is en ons dan identificeren met onze Spirit. Wat is materie! Laten we proberen daar achter te komen. Wat is materie! En wat werd ervan gemaakt?

Materie is, zoals jullie weten, samengesteld uit vijf elementen (aarde, water, lucht, vuur, ether). Jullie kennen de vijf elementen waaruit ons lichaam gemaakt is. Deze vijf elementen bevinden zich aan onze rechterkant. En de vijf elementen trekken je naar de rechterkant of duwen je naar de linkerkant. Ik bedoel dat je, als je de materie begint te manipuleren, beetje bij beetje lethargisch wordt.

Je wordt er slaaf van; het wordt een gewoonte. Als je (altijd) een stoel gebruikt, kan je niet op de grond zitten. Als je een comfortabel leven gewend bent, kan je niet meer zonder comfort leven. Je geraakt er aan verslaafd. Maar als je probeert de materie te beheersen, als je overactief wordt met betrekking tot het materiële, als je alles strikt en nauwkeurig en overefficiënt doet, dan ontwikkel je (teveel) ego.

En als je ego zich (teveel) ontwikkelt, word je gewelddadig, want als je meer produceert, moet je meer geweld aanwenden, anders kan je niet verkopen. Je wordt een agressieve zakenman of een land dat probeert materie (objecten) te verkopen, dat andere landen probeert te overweldigen met zijn materiële vooruitgang. Met geweld geraak je weinig verder en materialisten hebben geen hart; ze begrijpen alleen geld, geld en geld. Verder geraken ze niet. Teveel gehecht zijn aan geld is dus materialistisch, (maar) geld verspilling is ook materialistisch. En verkeerd gebruik van geld (wanbeheer) is het ergst van al.

Wij zijn dus materialistisch van natuur. We zijn ermee gestart. Materialistisch zijn zit in de menselijke natuur, want we zijn uit materie gemaakt. Maar het maakt ook deel uit van de menselijke natuur om zich te (kunnen) verheffen. Als het "natuurlijk" is een dier te zijn, is het (des te) meer natuurlijk een Sahaja Yogi te zijn.

Deze twee aspecten maken dus deel uit van onze natuur. Maar welke weg je opgaat is één ding; de ladder kan je naar boven of naar beneden brengen. Als je naar boven wil, dan moet je je blik naar boven richten.

Deze vijf elementen nu, wat bewerkstelligen die in ons?

Ze creëren de vijf chakra's. Of de zes chakra's, zou je kunnen zeggen, zijn uit die vijf elementen samengesteld. En wanneer deze vijf elementen de chakra's creëren, geven ze ons ook steun, ze maken een troon, een asana, een zetel voor de godheden van die chakra's, zodat ze er kunnen in komen. Ze zijn dus belangrijk. Maar als je een godheid een troon aanbiedt, dan geef je geen smerige zetel, maar de beste zetel die voorhanden is. Als je materie gebruikt, moet je dus weten of dat spiritueel gunstig is. Je moet weten of de dingen die je gebruikt spiritueel gunstig zijn of niet. Kleren kopen we willekeurig.

Je zou je vibratorisch bewustzijn moeten kunnen gebruiken om aankopen te doen, om te zien wat je zou moeten kopen, wat mooi is, want schoonheid en wat spiritueel gunstig is gaan samen.

Ze zijn niet gescheiden, want schoonheid geeft vreugde aan de Spirit. Wat voorspoedig is, is ook zo, want ze geeft vreugde aan de Spirit en de rest is niet mooi.

Voor een Sahaja Yogi is het dus belangrijk om (enkel) materie (materiële voortbrengselen) te gebruiken die spiritueel gunstig is. Materiële zaken, belangrijke materiële dingen, moeten altijd op een hoger niveau gebracht worden. Mijn foto bijvoorbeeld is spiritueel erg gunstig.

Je zet hem dus niet op de grond en je loopt er niet overheen.

Ook daarin zijn er gradaties. Maar nu jullie heiligen zijn, zijn jullie kleren heel belangrijk. Beseffen jullie wel dat jullie heiligen zijn? Hebben jullie eerbied voor jezelf? Jullie zijn nu heiligen! Welke kleren dragen jullie! Jullie zijn geen schooiers of zwervers, jullie leven niet op straat, dus moeten jullie deftige kledij dragen. Ik heb dat al aan ieder van jullie gezegd: iets deftigs, geen vodden! Het moet koninklijk zijn, want jullie zijn heiligen. Jullie zijn geen gewone mensen van de straat meer, jullie zijn door God uitverkoren heiligen. De kleren die je draagt, zouden dus niet komisch of belachelijk mogen zijn; ze zouden je waardigheid moeten verschaffen. Geen valse, maar echte waardigheid. Je kan de vibraties van een kledingstuk zien. Draag de kledij van je land.

Je moet niet de kledij van iemand anders dragen. Maar het belangrijke van kledij is dat ze waardigheid geeft en aanzien. Je moet kleren dragen om je waardigheid te behouden; dat is het nut ervan.

Iets anders: alles wat je gebruikt, bijvoorbeeld je huis. Je huis zou een vrolijk huis moeten zijn, waar de mensen zich op hun gemak voelen, waar comfort is. Maar teveel comfort is tegen Sahaja Yoga.

En het andere extreem is ook niet goed, als je bijvoorbeeld niets hebt om de vloer te bedekken. Het moet comfortabel zijn, maar het mag geen gepersonifieerd comfort zijn, want dan zal het je overweldigen. Comfort is iets dat de Engelsen beter helemaal zouden vermijden. Het is heel goed voor hen dat ze hun lichaam niet toelaten comfortabele houdingen aan te nemen. Vooral badkamerverslaving is bij de Engelsen erg overdreven. Het is zo erg dat, als Ik bijvoorbeeld naar een receptie ga, Ik je meteen kan zeggen of het huis toebehoort aan een Engelsman of niet. Als het van een Engelsman is, dan zal de badkamer piekfijn in orde zijn. Er zullen handdoeken en zeep zijn voor iedereen.

Ze zijn extreem nauwkeurig en meteen weet Ik dat het toebehoort aan een Engelsman, want die zijn erg badkamerbewust, alhoewel ze daarom nog geen bad nemen.

Maar Ik heb in Engeland ook huizen gezien met zestig kamers, maar zonder badkamer.

Nu zijn ze er natuurlijk wel mee begonnen, maar er is nog steeds geen bad; ze zijn er niet op gesteld. Maar ze willen wel badkamers en als je er een gemakkelijke stoel zou neerzetten, zouden ze het niet erg vinden om er te blijven zitten. Men zou er een gewoonte moeten van maken niet langer dan 10 minuten in de badkamer te blijven.

En als Ik je zeg dat je moet baden, betekent dat niet dat je 's morgens niet mag douchen. Je moet je bad nemen en dan een uur wachten eer je buiten gaat. Maar doe ook dit vanuit een spiritueel gunstig standpunt; jullie zijn nu heiligen. Gebruik zoveel water als je kan.

Was je handen tien keer. Om de vibraties goed te kunnen voelen is het belangrijk dat je de handen regelmatig wast. In India zijn er mensen die hun handen al tellend precies 64 keer wassen, zoals dokters doen. Sommige mensen wassen voortdurend hun handen. Je moet de huid niet van je handen wrijven, maar dikwijls je handen wassen is goed.

Jullie zijn heiligen, maar ook kinderen, dus moet Ik tot jullie spreken als tot heilige kinderen. Dat maakt het erg moeilijk. Omdat jullie volwassen zijn, zou het kunnen dat jullie je gekwetst voelen door de wijze waarop Ik tot jullie spreek, maar het is belangrijk te beseffen dat jullie heiligen zijn en dat jullie je als heiligen moeten gedragen tegenover de materie.

Welnu, een huis mag niet vuil zijn. Vuil is geen teken van heiligheid. Gierigheid, vuil. Je gaat in iemands huis en je vindt er de ellendigste bedelarij. Zoiets zou niet mogen bestaan. De borden moeten zuiver zijn. Een gebroken bord, een bord waar een stuk af is, nee...

Al deze dingen zouden proper, net moeten zijn, misschien met de hand gemaakt en als ze dat niet zijn, zouden ze tenminste proper, spiritueel gunstig moeten zijn. Er gaat niets boven handgemaakte voorwerpen. Het is goed zich met de hand gemaakte voorwerpen aan te schaffen en ze te gebruiken.

We zijn naar Ghandiji's ashram geweest en je hebt kunnen merken dat het een zeer eenvoudige plaats was, maar alles was er in orde. Japanners zijn goed in deze dingen; je kan veel van hen leren op dit gebied. Je kunt van zoveel mensen leren. Onder de invloed van Zen hebben de Japanners de levenskunst zeer verfijnd.

Ze hebben eenvoudige huizen, maar alles is er zeer gerieflijk en aangenaam en ze weten hoe ze hun huizen kunnen verfraaien om de mensen een comfortabel gevoel te bezorgen.

Materie moet met respect behandeld worden, want ze is door God geschapen. Maar je moet enkel datgene respecteren dat respect verdient en niet alles. Je moet niet alle materie respecteren.

Als je bijvoorbeeld een schilderij ziet dat niet spiritueel gunstig is, dan zou je moeten weigeren en vermijden dat te zien, want het zal je geen vreugde of geluk schenken, dat is onmogelijk.

De mensen vertellen Mij dat Sahaja Yogi's hun uiterlijk (hun voorkomen) niet verzorgen. Dit is heel belangrijk. Het voorkomen wordt bepaald door de materie. Als ons voorkomen niet in orde is, zullen de mensen dat merken. Al wat in ons aanwezig is, heeft "présence" (voorkomen, waarde) vanaf het ogenblik dat het spiritueel gunstig is en de mensen zullen dit merken. Deze "présence" is een geschenk van de materie aan ons. Je moet de materie dus respecteren, bijvoorbeeld de kleren die je draagt. Kleren op de grond gooien, ze zomaar ergens neergooien, leven als een ezel, als een varken, is niet de stijl van een Sahaja Yogi.

Hij moet ordelijk zijn, zijn kleren respecteren. Dat wil niet zeggen dat hij zijn eigen kleren moet respecteren en die van een ander mag weggooien. De anderen zijn ook Sahaja Yogi's en jullie moeten elkaar respecteren, want jullie zijn heiligen. Als je jezelf respecteert, moet je ook anderen respecteren. En eens je de materie begint te respecteren, materie die je essentie is, die je aandacht is - de essentie van de materie is aandacht - dan verleent ze je "présence".

Bijvoorbeeld: onlangs was Mary bij Mij. Terwijl ze vertaalde wat Ik zei, zag ze bloemen en ze begon die te schikken. Daardoor ontstond een rare situatie. Iedereen vroeg zich af wat haar scheelde. Nu heeft ze het begrepen. Ik zei haar dat als je spreekt, je dat met volle concentratie moet doen. Waar is je aandacht? Als je aandacht op geld gericht is, zal je aan geld denken, ook als Ik over de meest verheven onderwerpen spreek. Als je aandacht op iets anders gericht is, zal je, ook als Ik spreek, aan iets anders denken. Daarom moet ons voorkomen zo zijn dat niemands aandacht afgeleid of verstrooid wordt. Begrijp je?

Als je het voorkomen hebt van een clown, als je er belachelijk uitziet of onzindelijk, zal ieders aandacht afgeleid worden. Als je buitensporig gekleed bent eveneens. Maar als je voorkomen in orde is (als je één en al "présence" bent), dan mag je je gelijk waar bevinden, iedereen zal voelen dat daar "iemand" is. En het respect volgt automatisch.

Als je aandacht gedomineerd wordt door de materie zullen de mensen dat merken. En het is iets waarvoor je heel goed moet op letten.

Deze landen zijn zeer geëvolueerd wat materiële vooruitgang betreft. Wat gebeurt er dus? Alle soorten materie trekken jullie aandacht.

Je gaat de straat op en daar staat een vrouw of er wordt iets verkocht. Er is altijd iets dat je aandacht trekt. Zie je, het is hun job.

Hoe kunnen ze je anders exploiteren? Anders hebben ze daartoe geen goede reden. Ze produceren voorwerpen en maken er reclame voor om je aandacht te trekken. Dit is een kracht die tegen de aandacht indruist. Hou daarom zoveel mogelijk je aandacht zuiver of richt ze op Moeder Aarde. Als je je aandacht kunt controleren, kan je de dominantie van het materiële overwinnen.

Het beste is de aandacht op de Spirit te richten. Als je aandacht op de Spirit houdt, zal de vreugde van de Spirit alles verzachten en mooier maken. Probeer zoveel mogelijk de aandacht bij de Spirit te houden. Dat is niet moeilijk, want de Kundalini heeft dat stadium bereikt (waar je dat kunt). Voor de realisatie kon je nog vragen: "Moeder, hoe moeten we dat doen?" Maar nu je je realisatie hebt gehad: probeer de aandacht bij de Spirit te houden. Dat betekent eerst en vooral dat je naar de Spirit kijkt als de Kundalini opstijgt, of, anders uitgedrukt, dat je na de realisatie de Spirit "ziet" in die zin dat de Spirit door je heen begint te vloeien en dat je dat proces gadeslaat. Maar na een zekere tijd moet je in de Spirit binnengaan en door het venster van de Spirit zien.

Dat kan je door de toestand van Spirit-getuige te ontwikkelen.

Als je de staat van getuige bereikt hebt, wordt de aandacht kennis, waarheid. Materiële zaken worden dan kennis en schoonheid. De schoonheid van de materie geeft je vreugde zonder dat je wil bezitten. Ze geven je vreugde en zelfs al wil je ze bezitten, dan is het enkel maar om er vreugde aan te beleven en ze weg te geven aan iemand anders. Het is voor je plezier en je wil ze weggeven, zo is dat.

Als je de staat van getuige ontwikkelt, zal dit niet met je gebeuren.

Je zal de dingen niet meer voor jezelf willen houden, maar ze weggeven, meedelen. Dan zal je weten dat je getuige bent geworden, want je geniet ervan. Het stadium van getuige is dat van Shri Krishna, van de Virata. Als je zaken begint te delen ( met anderen), zijn ze echt eigendom.

De essentie van "puja" is ook dat we onze materiële grofheid overwinnen. Puja is niets anders dan onze materiële onvolkomenheid (grofheid) te boven komen. Als we iets materieels willen voor onszelf, moeten we beseffen dat het ons door God geschonken wordt.

Alles behoort God toe. Als wij Hem bijvoorbeeld bloemen geven - het is tenslotte zijn eigen creatie! - wat geven we dan? Wij offeren licht en verrichten Aarti voor God - maar wat doen we eigenlijk, want het licht is van God! Als wij aan God licht offeren, vereren wij het licht in onszelf. Het lichtelement in ons wordt verlicht. Het lichtelement bevindt zich hier op de Agnya. Als je de Aarti doet, of licht voor God zet, of God licht aanbiedt, wordt het lichtelement in je verlicht. Geef je bloemen, dan wordt je mooladhara verlicht. Geef je honing, dan wordt je aandacht verlicht. Waarom geven we het dus aan God? God heeft niets nodig, maar Hij is de Genieter. Jullie zijn geen genieters; jullie kunnen niet genieten. Als je vreugde voelt, is God in je aanwezig en als God geniet, dan voel je de vreugde van de Spirit. Al hetgeen de Spirit behaagt, wordt in de puja gebruikt om geofferd te worden.

Je offert bijvoorbeeld rijst aan de Godin. Rijst moet in Haar schoot gelegd worden. Maar wat betekent een beetje rijst voor een Godin? Wat gebeurt wanneer je rijst offert, is dat de bevrediging van voedsel binnen in je verlicht wordt. Maar dat betekent niet dat je Mij moet bedelen onder allerhande dingen. Dat betekent het niet.

Wat Ik probeer duidelijk te maken is dit: doe het met waardigheid en begrip. Als je bijvoorbeeld rijst offert, begrijpen sommige mensen dat niet. Aan God? Waarom bijvoorbeeld palmbladeren offeren aan God? Wat zal Hij daarmee doen?

Als Christus de Zoon van God was, welk nut had het dan om palmbladeren voor Hem uit te spreiden, of Hem een oliebad aan te bieden, of Zijn voeten met olie in te wrijven?

Dat gebeurt omdat jullie er baat bij hebben. Dat is met Sahaja Yoga bewezen. Als jullie mijn voeten inwrijven, voelen jullie je beter, niet Ik! Als jullie over mijn handen wrijven, voelen jullie je beter.

Als jullie aan mijn voeten neervallen, voelen jullie je beter (Shri Mataji lacht en vertelt de volgende anekdote). Zij is een grote - hoe zeg je dat - reflexologe. Zij weet veel af van voetreflexologie. Op een dag zei ze: "Moeder, ik wil uw voeten komen masseren". En Ik zei: "In orde, kom maar". Ze kwam dus en masseerde Mijn voeten en Ik vroeg hoe ze zich voelde. Ze antwoordde dat ze zich steeds meer ontspannen voelde. Hoe meer ze masseerde, des te meer ze zich kon ontspannen.

Zie je, als je iets voor God doet, ontvang je zijn zegeningen.

Jullie zijn gezegend. Wat je problemen ook zijn, geef ze gewoon over aan God opdat Hij ze zou oplossen. Maar ook alles wat je bevredigt, moet je aan God overlaten en de vrede zal over je komen.

Deze bloemen, als je ze aan Mij geeft: Mooladhara. Ze geven je twee dingen: sadisten en mooladhara. Daarom zijn bloemen heel belangrijk. Ze geven (steunen, ontwikkelen) swadhistan als ze mooi zijn en als ze geurig zijn, ontwikkelen ze je mooladhara.

Bloemen zijn onuitputtelijk, maar denk er eens over na, dat je bloemen geeft om je chakra's te verbeteren. Er worden ook nog andere zaken gebruikt, zoals bijvoorbeeld ghee. Ghee is voor Shri Krishna, die veel van boter en ghee hield.

Als je dus mijn voeten inwrijft met boter, zal je Vishuddhi verbeteren, zoals je weet. Niet die van Mij, want Ik heb er geen problemen mee. Mijn enige probleem is dat jullie in Mij (aanwezig) zijn en als jullie problemen hebben, dan heb Ik die ook.

Want deze vibraties moeten naar jullie toe komen; Ik creëer deze vibraties als tegengif en ze moeten naar jullie toe vloeien.

Het is heel subtiel om te begrijpen: om van grofheid naar de Spirit te evolueren. Dat is de wijze waarop je vooruitgaat, want eerst worden je chakra's verlicht. Door de chakra's te verlichten, maak je de godheden binnenin je gelukkig. Prasanna.

Door de godheden gelukkig te maken, hou je de weg vrij om de Kundalini te laten passeren en door een passage te maken voor de Kundalini, stijgt de Kundalini op en je aandacht wordt één met de Spirit. Die toestand berust op zichzelf. Je moet niets doen, alleen jouw Spirit overgeven aan de Spirit.

Daarom worden deze zaken voorgeschreven, maar de mensen konden het verband niet zien. Ze dachten: "Waarom zouden wij iets aan God schenken? Alles behoort Hem toch toe!" En de discussie begon.

Maar dat is een vlucht, want waar staan jullie? In welk stadium?

Jullie zijn in een stadium dat je je moet onthechten van de materie.

Jullie moeten proberen om Sahaja Yoga en zijn (bestaans) reden volledig te begrijpen. Wat jullie doen is heel belangrijk. Het is geen klein werkje. Het is een heel groot werk, want het is de oplossing voor de gehele mensheid. Dit is de oplossing van alle problemen, of ze nu politiek, economisch of van welke aard ook zijn. En niet enkel dat, hoe meer mensen er bijkomen, des te beter alles zal uitwerken.

Collectief kan Ik kanker genezen, als jullie met meer zijn, als jullie zuiver zijn, maar jullie kanalen zitten zo vol problemen dat er niets doorheen kan vloeien. Als jullie jezelf uitklaren, kan Ik de verspreiding van kanker op collectief niveau stopzetten. Want als jullie meer vibraties verspreiden, worden de linker- en de rechterkant van de Virata gezuiverd en de aanvallen van de linker- en rechterkant, die kanker veroorzaken, die deze verschrikkelijke ziekten veroorzaken, zullen verminderen.

Maar jullie begrijpen je verantwoordelijkheden niet. Jullie spelen in de kaart van satanische krachten door geen aandacht te schenken aan dat reinigingswerk, door geen aandacht te schenken aan je spirituele groei. Jullie helpen me helemaal niet, want de vibraties vloeien niet. Ze moeten door jullie gaan stromen. Als Ik het alleen zou kunnen, dan hoefde Ik niet achter jullie aan te lopen. Het moet door jullie vloeien. Jullie zijn de kanalen en als jullie jezelf niet zuiver houden en nederig en bescheiden in verband hiermee, dan gebeurt er niets en helpen jullie Mij helemaal niet.

Jullie kleine, plaatselijke probleempjes moeten opzij gezet worden voor de grotere problemen die moeten opgelost worden. Ik kan de verspreiding van kanker compleet stoppen als er voldoende gerealiseerde mensen op de wereld zijn.

Ook melaatsheid en andere ziekten. Maar alles collectief. Kanker begin Ik reeds te controleren, de vermindering, collectief. Ik heb de statistieken nog niet gezien, maar het zal verminderen. Het is een aanval op de linkerkant en hoe meer je naar links gaat, des te meer aanvallen er zullen komen. En er zijn ook vele aanvallen op de rechterkant, bijvoorbeeld oorlogen.

Al die oorlogen en dergelijke kunnen plaatsvinden, omdat we aan de rechterkant aangevallen worden. Al deze agressieve mensen, zoals Hitler, vallen ons aan.

Jullie moeten begrijpen dat het nodig is boven je lagere zelf uit te stijgen en dat je je niet mag laten verleiden door, of inlaten met nonsens. Jullie moeten daar echt heel hard voor werken. Zelfs als je 's morgens vroeg moet opstaan; je moet opstaan en het doen.

Het belangrijkste punt is dat je je verantwoordelijkheden moet begrijpen. De mensen van tegenwoordig zijn alleen maar bezig met hun jobs, met werken en hoeveel ze verdienen. Hoeveel verdien je? Hoelang moet je werken en wanneer en dat soort zaken. Maar dat is niet belangrijk. Dat wil niet zeggen dat je je jobs moet opgeven en op de kop van de ashram leven. Je doet gewoon je werk. Voor wat wij doen is geld nodig. Ik heb geld nodig. Jullie weten hoeveel geld er nodig is voor al dit werk. Wij hebben een groot project uitgewerkt om door Europa te reizen. Het is onmogelijk, maar op de een of andere manier doen we het. We hebben dus geld nodig. Je moet werken, je moet geven. In Engeland bijvoorbeeld willen de mensen nog geen tien pond geven. Stel je voor! Hoe moet Ik Sahaja Yoga doen (verspreiden)? Wij zijn op een zo subtiele manier aan geld gebonden, dat we niet begrijpen dat we geld moeten geven. We moeten het doen. Niet alleen geld.

Geld is niet de enige oplossing. We moeten "kanalen" worden.

Er zijn mensen met geld, maar die worden dan weer verkeerd ingezet en al het geld wordt verspild. Dit is kostbaar geld. Dit is spiritueel gunstig geld en dit geld komt in de juiste handen en op de juiste plaatsen terecht. Daardoor ontstaan problemen. Maar dit geld heb Ik niet nodig en dat weten jullie goed genoeg. Het is voor je eigen goed dat je moet geven. Vraag het aan hem (Gavin) en hij zal het je vertellen. Gavin is een erg vrijgevige man en hij vond het heel goed (het is hem heel goed bevallen). Ik heb van jullie geen cent nodig. Ik ben bereid om mijn eigen geld te gebruiken, dat weten jullie. Maar jullie moeten begrijpen dat dit werk gedaan moet worden, dus heb je geld nodig. Ik hoef jullie niet te zeggen dat je moet betalen. Aan Indiërs heb Ik zoiets nog nooit gezegd. Op dat gebied zijn er met hen nog nooit problemen geweest.

Hoe ze hun problemen oplossen? Alleen God weet dat. Er zijn nooit discussies over geld. Niemand praat over geld; Ik hoor er nooit iets van. Niemand onderdrukt iemand anders of benadeelt of controleert anderen. Ze doen het zeer correct. Niet één persoon heeft het geld; meerdere mensen houden er zich mee bezig. Iedereen weet hoeveel geld ze gebruiken. Dat is belangrijk.

Om dat op te lossen, geven jullie mij rijst. Het wordt otilburny genoemd, nl. dat jullie Mij rijst geven. Ik vraag het aan jullie. In feite leggen jullie de rijst in mijn sari; jullie geven Me vijf keer rijst.

Ik geef het jullie zeven keer terug. Dat is de symboliek. Jullie weten hoe symbolen uitwerken. Zelfs als jullie zeggen: "Moeder, bent U de Heilige Geest?" werkt het uit. Het geeft jullie realisatie. Als er voor Mij iemand zit die gevoelig en alert is, zal hij weten hoe hij met symbolen moet omspringen, hoe ermee om te gaan, met begrip en maturiteit, op een gepaste wijze. Jullie zijn er op gesteld om puja te houden, maar, weet je, voor de puja wordt er altijd geredetwist. Eerst komt er iemand die bezeten is en dan begint iedereen ruzie te maken. Stel je voor!

Jullie moeten een bad nemen. Wat doen jullie! ? Spreek 's morgens met niemand. Wees rustig. Jullie zijn hier om je open te stellen voor de enorme krachten die problemen van de wereld zullen oplossen. Zuiver jullie dus! Was je, reinig je, zodat je chakra's kunnen evolueren.

De mensen spraken dat tegen, omdat ze ritualistisch, mechanisch werden. De materie werd zeer belangrijk. Dan werd alleen het ritueel belangrijk. Maar nu niet meer, jullie zijn anders. Gerealiseerde zielen! Dat betekent niet dat jullie moeten leven als sanyasi's. Ik heb al gezegd dat jullie als normale, maar waardige mensen moeten leven.

Geen onwaardigheid, kinderachtigheden, oppervlakkigheid of onnozel, clownesk, ongewoon, raar gedrag!

Jullie moeten goed en proper gekleed gaan.

Het is net alsof Ik tegen kinderen spreek. Jullie moeten het voorkomen hebben van volwassen Sahaja Yogi's. Jullie zijn alleen heiligen!

Jullie weten zoveel dingen die echte heiligen niet weten. Je kan het hen vragen. Maar zij weten één ding: dat Ik DAT ben. Dat is iets wat jullie niet weten. Zij wel en dat is een groot verschil. Omdat Ik voor jullie gemakkelijk bereikbaar ben, begrijpen jullie het niet. Voor hen ben Ik groot. Zoals Ik jullie gisteren vertelde, nl. dat deze heiligen Mij herkend hebben en mensen naar Mij toe gezonden hebben om Mij te helpen. Alhoewel jullie heiligen zijn, herkennen jullie Mij nauwelijks; als dat niet zo was, zou je niet schreeuwen en geen ruzie maken in Mijn aanwezigheid. Jullie bezorgen Mij hoofdpijn. Jullie vertellen Mij zaken die je niet zou mogen vertellen. Iemand klopte op mijn deur. Iemand komt Mij vertellen: "Hij deed dit of dat." Nog iemand anders zegt Mij: "Hij was het!" Zo zou je niet tegen Mij mogen spreken. Jullie zijn - weer op materieel vlak - gebonden door het spreken (door je stem).

We zouden moeten weten waar de taal (stem) vandaan komt. De taal (stem) komt van de vishuddhi, maar ze ontstaat in het hele lichaam; de volledige klank komt van veel dieper. Om ze hoger te brengen, doorloopt ze verschillende stadia. Tot ze aan het hart komt: madema. Ze pulseert in het hart, maar dat pulseren voel je niet. Dan komt ze tot hier (de vishuddhi) en hier wordt ze vaikri.

Moge God jullie zegenen.