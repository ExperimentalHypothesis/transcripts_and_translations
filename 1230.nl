Toespraak tot Sahaja yogi’s Lethargie is anti-God - Chelsham Road, UK. - 27/09/1980

NlTVD: 2019-0507

Maar gisteren sprak ik over twee dingen die we in Engeland moeten doen en die we zouden moeten begrijpen, zie je. Want elk land heeft zijn eigen problemen en we absorberen de problemen.

[In Hindi: richt je linkerhand naar mij en je rechterhand naar buiten]

Het is zo dat ons werk zich heel vlug verspreidt en de mensen beginnen eraan. Ik zie dat Europa verrassend genoeg, veel vruchtbaarder is en eens de mensen hun realisatie gekregen hebben, worden ze fantastisch. Ik bedoel, ze denken dat het iets is waar ze op zaten te wachten en ze begrijpen Sahaja Yoga veel beter dan wij hier. Hoewel jullie Kundalini heel hoog opstijgt. Dat heb ik gezien, maar de vooruitgang is niet zo goed in orde. Ray is pas naar India geweest en hij zal jullie vertellen wat voor mensen we daar hebben en hoe ze vooruitgegaan zijn.

Zoals ik zei: het grootste probleem van ons land is lethargie en lethargie is iets dat we op de een of andere manier moeten overstijgen. Lethargie is eigenlijk een satanische kracht. Het is niet alleen lethargie van de materie, die voortkomt uit de dominantie van het materiële over de Spirit, maar ze is echt satanisch, want ze blokkeert je vooruitgang en moet vermeden worden. En om eruit los te geraken moet je heel alert zijn over hoe het je besluipt.

Krishna zegt dat de ergste van alle ondeugden de alasya is, wat lethargie betekent. “Alasyso Bijayate” Alles komt voort uit de alasya. Volgens hem begint het met lethargie en daardoor ontwikkelen we ondeugden en dan gaan we ook naar de rechterkant door die lethargie. Want om de lethargie te vermijden gaan we te veel naar de rechterkant. Volgens hem begint dus alles met lethargie en dan verliest iemand door die lethargie de essentie van het leven.

Dat is een typisch kenmerk van de mens en dat is ons echte probleem, dat is de lethargie. Want Sahaja Yoga is ‘akriya’, waarbij we zeggen: we hoeven niets te ‘doen’, er is geen inspanning. Alles gebeurt zonder inspanning, spontaan. We denken dus dat alles voor ons spontaan zal uitwerken. Alleen de Kundalini-jagruti (Kundalini-ontwaking) is de eerste keer spontaan. Alleen de eerste keer, niet de tweede. Dat is omdat ik het moet doen, of mijn foto, maar daarna moet je zelf aan het werk. Je moet ervoor zorgen dat je Kundalini blijft stromen. Je moet begrijpen wat je problemen zijn en waaraan je begint. Ik bedoel hiermee, individueel is ieder van jullie een meesterwerk, individueel. Door de lethargie zijn jullie vertroebeld. Ten tweede sluiten jullie je af door de lethargie. Lethargie bezorgt je ook ego, want als iemand er iets over zegt, zal je tegen hem in opstand komen, je vindt zo iemand niet leuk.

Maar de aandacht van mensen die geen lethargie hebben, is ook niet op spirituele ontwikkeling gericht. Zoals ik gisteren zei is hun aandacht gericht op andere zaken die niet belangrijk zijn voor het spirituele leven. We besteden zoveel aandacht aan andere dingen dan aan ons spirituele leven. Waarom is dat zo? Waarom besteden we zoveel meer aandacht aan materiële zaken, materieel comfort, materiële prestaties, materiële obsessies? Waarom? Je moet erover nadenken. En waarom niet aan onze spirituele evolutie? De reden is dat wij ons met de materie geïdentificeerd hebben. We zijn door die cirkel gegaan. We dachten dat we (meer) materiële ontwikkeling nodig hadden en dus ontstond de industriële revolutie. We creëerden een maatschappij die gedomineerd werd door de industrie, de machines kwamen op. De mechanisatie nam toe. De machines begonnen ons te domineren en wij identificeerden er ons verkeerdelijk mee.

De mechanisatie heeft dus ook lethargie veroorzaakt, want we gebruiken onze handen niet meer omdat we machinaal gemaakte voorwerpen gebruiken. Wij zijn onze handvaardigheid verloren. We kunnen ook niet meer wandelen. We kunnen alleen nog een bus of een auto nemen, want we willen niet meer stappen. De mechanisatie en het overdadig gebruik van materie heeft ons zelf tot materie herleid. We zijn zelf materie geworden zodat we niet meer zonder kunnen leven, zozeer hebben we ons ermee geïdentificeerd. Als die identificatie met de materie ook na de zelfrealisatie blijft bestaan, vertraagt ze je realisatie.

We moeten dus goed begrijpen dat de materie absoluut op de tweede plaats komt. Zonder lichaam kan je natuurlijk geen zelfrealisatie krijgen. Je hebt je lichaam nodig, maar grove materie is niet belangrijk. Alleen subtiele materie is voor ons in orde, dat is belangrijk. Zoals dit licht dat brandt, dat is belangrijk. Het water in de oceaan is in orde. De lucht, open lucht, is hier niet zo goed, maar op de buiten is het beter. Ik weet niet precies hoe het hier gesteld is met Moeder Aarde, maar op sommige plaatsen in India is Moeder Aarde heel subtiel. Ze absorbeert je materiële identificaties. Materie werd dus met ons geïdentificeerd. We hebben ze gebruikt, ermee geleefd, en daarom is het voor ons heel gemakkelijk om in dezelfde cirkel van het materiële te vervallen. We geraken erin verzeild en we besteden er meer aandacht aan. Maar als ik je vraag er geen aandacht aan te besteden, dan ga je naar een andere kant, door op een subtiele manier andere gebreken te ontwikkelen. Gebreken als slordigheid, smerigheid, vuiligheid, wanbeheer. Je gaat dus van het ene uiterste naar het andere. We zouden vanuit het midden moeten begrijpen wat materie is en we zouden ons dan met onze Spirit moeten identificeren.

Wat is nu materie? Laten we proberen erachter te komen wat materie is. En wat wordt eruit gemaakt? Zoals je weet, is materie samengesteld uit vijf elementen. Je kent de vijf elementen die dit lichaam hebben opgebouwd. Deze vijf elementen bevinden zich aan de rechterkant van de mens en ze duwen je naar de linkerkant of trekken je naar de rechterkant.

Ik bedoel dat je, als je de materie begint te gebruiken, beetje bij beetje lethargisch wordt. Je wordt er slaaf van, het wordt een gewoonte. Als je een stoel gebruikt, kan je niet op de grond zitten. Als je een comfortabel leven gewend bent, kan je geen leven leiden zonder comfort. Je geraakt er eigenlijk aan verslaafd. Ten tweede, als je probeert de materie te beheersen, als je overactief wordt met materie, als je alles juist en nauwkeurig doet en je maakt alles netjes in orde en je bent te efficiënt met materie, dan ontwikkel je ego en als je ego ontwikkelt, neig je naar geweld. Want als je meer produceert, moet je meer geweld aanwenden, anders kan je niet verkopen. Je wordt een agressieve zakenman of een land dat materie probeert te verkopen, dat andere landen probeert te overweldigen met zijn materiële vooruitgang. Met geweld geraak je niet ver en jij wordt alleen maar materialistisch. En materialisten hebben geen hart. Iemand die materialistisch is heeft geen hart. Hij is gewoon opgedroogd. Hij begrijpt alleen geld, geld en geld. Hij geraakt niet verder dan dat. Te veel gehecht zijn aan geld is dus materialistisch, geldverspilling is ook materialistisch en wanbeheer van geld is het ergst van al. Wij zijn dus materialistisch van aard. We zijn daarmee gestart. Materialistisch zijn zit in de menselijke aard, want we zijn ontstaan uit materie. Maar zich verheffen is ook de menselijke natuur. Zoals het ‘natuurlijk’ is een dier te zijn, is het nog natuurlijker een Sahaja yogi te zijn. Beide zijn een deel van onze natuur. Maar het gaat erom welke weg je opgaat, de ladder kan je naar boven of naar beneden brengen. Als je naar boven wil, dan moet je blik naar boven gericht zijn.

Wat creëren deze vijf elementen nu in jullie? Ze creëren de vijf chakra’s binnen in je. Of je kunt zeggen dat de zes chakra’s uit die vijf elementen worden gecreëerd. En wanneer deze vijf elementen de chakra’s creëren, geven ze ons ook een ondersteuning voor de godheden, een 'asana', een zetel waar de godheden kunnen verblijven. Ze zijn dus belangrijk. Maar als je een godheid een zetel aanbiedt, dan geef je geen smerige zetel. Je geeft een mooie, de beste zetel die voorhanden is aan de godheid. Als je materie gebruikt, moet je dus kijken of het voorspoedig is. Je moet weten of de dingen die je gebruikt voorspoedig zijn of niet. Kleren kopen we willekeurig. We kopen dingen willekeurig. Je zou je vibratorisch bewustzijn kunnen gebruiken om aankopen te doen, om te zien wat je zou moeten kopen, wat mooi is, want schoonheid en voorspoed gaan samen. Het zijn geen aparte zaken, want schoonheid geeft vreugde aan de Spirit. Wat voorspoedig is, doet hetzelfde, het geeft vreugde aan de Spirit. Alle andere schoonheid is geen (echte) schoonheid. Voor een Sahaja yogi is het dus noodzakelijk om materie te gebruiken die voorspoedig is. Voorspoedige materiële zaken, die belangrijke zaken zijn, moeten altijd op een hoger niveau gebracht worden. Mijn foto bijvoorbeeld is heel voorspoedig. Je zet hem dus niet op de grond en je loopt er niet overheen. Ook daarin zijn er gradaties in voorspoed.

Maar nu jullie heiligen zijn, zijn jullie kleren heel belangrijk. Beseffen jullie wel dat jullie heiligen zijn? Heb je eerbied voor jezelf? Jullie zijn nu heiligen. Welke kleren draag je? Jullie zijn geen schooiers of zwervers, jullie leven niet op straat, dus moeten jullie fatsoenlijke kledij dragen. Ik heb jullie dat allemaal al gezegd: “Draag iets netjes, niet iets onwaardigs.” Het moet koninklijk zijn, want je bent nu een heilige. Je bent geen gewone mens meer die over de straat loopt, jullie zijn door God geselecteerde heiligen. De kleren die je dus draagt, zouden dus niet raar of belachelijk mogen zijn, maar je waardigheid moeten verschaffen. Geen valse, maar echte waardigheid. Je kan de vibraties van een kledingstuk nagaan. Draag de kledij van je land. Je moet niet de kledij van iemand anders dragen of zo. Maar het belangrijke aan kledij is dat ze je waardigheid geeft en een gevoel voor fatsoen. Je moet kleren dragen om je waardigheid te vrijwaren, dat is het nut ervan.

Nu iets anders, alles wat je gebruikt, bijvoorbeeld je huis. Je huis zou een vrolijk huis moeten zijn, een huis met waardigheid, waar mensen komen, waar ze comfort hebben, waar ze comfortabel kunnen zitten. Maar te veel comfort is tegen Sahaja Yoga. Maar een Spartaanse stijl ook niet nodig, zodat je bijvoorbeeld niets hebt om de vloer te bedekken. Het moet comfortabel zijn, maar het mag geen extreem comfort zijn, want comfort sluipt bij je binnen. Comfort is iets wat Engelsen beter helemaal zouden vermijden. Het is heel goed voor hen, hun lichaam niet toe te laten comfortabele houdingen aan te nemen. Ik heb gezien dat vooral de verslaving aan de badkamer bij Engelsen erg overdreven is. Het is zo erg dat, ik was heel verbaasd als ik bijvoorbeeld naar een receptie ga, ik je meteen kan zeggen of het huis toebehoort aan een Engelsman of niet. Als het van een Engelsman is, dan zal het toilet piekfijn in orde zijn. Er zullen allerlei handdoeken en zepen zijn. Ze zijn extreem kieskeurig en meteen weet ik dat het toebehoort aan een Engelsman, want die zijn erg bewust van de badkamer, alhoewel ze daarom nog geen bad nemen. Ik heb huizen gezien met zestig kamers, maar zonder bad, alleen in Engeland. Nu zijn ze er natuurlijk wel mee begonnen maar baden is niet hun sterke kant. Maar voor de badkamer zijn ze zeer kieskeurig. Als je er een gemakkelijke stoel zou neerzetten, zouden ze het niet erg vinden om er te blijven zitten.

Wat de badkamer betreft zou je er een gewoonte van moeten maken er na maximum 10 minuten uit te komen. En als ik je zeg dat je een bad moet nemen, betekent dat niet dat je ’s morgens vroeg een douche neemt. Je moet je bad nemen op een moment dat je een uur kunt wachten voor je naar buiten gaat. Maar doe ook dit vanuit een standpunt van voorspoed, jullie zijn nu heiligen. Gebruik zoveel water als je kunt. Was je handen tien keer, dat is essentieel. Om je vibraties in orde te krijgen is het belangrijk je handen regelmatig te wassen. In India zijn er mensen die hun handen al tellend precies 64 keer wassen. En ik waarschuw ook altijd voor het andere uiterste, zoals dokters altijd hun handen wassen, zo wassen sommige mensen voortdurend hun handen. Je moet de huid niet van je handen wrijven, maar dikwijls je handen wassen is goed.

Jullie zijn heiligen, maar ook kinderen, dus moet ik tot jullie spreken als tot heilige kinderen. Dat maakt het erg moeilijk. Omdat jullie volwassen zijn, voelen jullie je misschien gekwetst door de manier waarop ik het jullie zeg, maar het is belangrijk te beseffen: “We zijn heiligen en wat doen we als het om materie gaat?" Welnu, een huis mag niet vuil zijn. Vuil is geen teken van heiligheid. Gierigheid, vuil. Je gaat naar het huis en je vindt er een ellendig armoedig krot. Zoiets zou niet mogen. Je moet degelijke borden hebben, degelijke dingen. Een gebroken bord, neen... Al deze dingen zouden proper, netjes moeten zijn, misschien handgemaakt en als ze niet handgemaakt zijn, zouden ze tenminste proper moeten zijn, voorspoedig. Er gaat niets boven handgemaakte voorwerpen. Het is goed zich handgemaakte voorwerpen aan te schaffen en ze indien mogelijk te gebruiken. Ik denk dat we naar de ashram van Gandhi geweest zijn, is het niet? Je hebt gezien dat het een zeer eenvoudige plek was, maar alles was er in orde. Japanners zijn hier heel goed in, je kunt veel van hen leren. Je moet van zoveel mensen leren. Onder de invloed van Zen hebben de Japanners zich toegelegd op levenskunst. Hun huis zal eenvoudig maar heel comfortabel zijn. Zij weten hoe ze een huis mooi kunnen maken en hoe ze mensen een comfortabel gevoel kunnen bezorgen.

Materie moet met respect behandeld worden, want ze is door God gecreëerd. Wat ook respectabel is, moet gerespecteerd worden, niet alles. Niet alle materie moet gerespecteerd worden. Als je bijvoorbeeld een schilderij ziet dat niet voorspoedig is, dat is niet voorspoedig. Je zou moeten weigeren ernaar te kijken. Je zou moeten vermijden naar zo’n schilderij te kijken want het zal je geen enkele vreugde, geen enkel gevoel van geluk geven. Dat zal niet werken.

Nu is een van de dingen die mensen mij zeggen dat: Sahaja yogi’s geen voorkomen hebben. Dit is heel belangrijk. Het voorkomen wordt bepaald door de materie. Als ons voorkomen niet in orde is, zullen mensen dat merken. Alles wat in ons aanwezig is, heeft een voorkomen als het voorspoedig wordt. Waar we ook staan, mensen zullen weten dat er een aanwezigheid is. Die aanwezigheid is een geschenk van de materie aan ons. Je moet materie dus respecteren in de keuze van de kleren die je draagt. Kleren op de grond gooien, ze zomaar ergens neergooien, leven als een ezel, als een varken, is niet de stijl van een Sahaja yogi. Hij moet ordelijk zijn, zijn kleren respecteren. Dat wil niet zeggen dat je jouw kleren zo erg respecteert dat je die van een ander weggooit. De anderen zijn ook Sahaja yogi’s. Je moet elkaar respecteren, want jullie zijn allemaal heiligen. Als je jezelf respecteert, moet je ook anderen respecteren. En eens je materie begint te respecteren, materie die de essentie in je is, aandacht.

De essentie van materie is aandacht. Aandacht verleent je voorkomen. Bijvoorbeeld: onlangs stond Marie naast mij. Terwijl ze vertaalde wat ik zei, zag ze dat sommige bloemen niet goed stonden en ze begon ze te schikken. Daardoor ontstond een rare situatie. Iedereen vroeg zich af wat er met haar aan de hand was. Nu heeft ze het begrepen. Ik zei haar: “Als je spreekt, doe het dan met volle concentratie. Waar is je aandacht, je aandacht?” Als je aandacht op geld gericht is, zal je aan geld denken, zelfs als ik over de meest verheven onderwerpen spreek. Als je aandacht op iets anders gericht is zal je, ook als ik spreek, aan iets anders denken. Daarom moet ons voorkomen zo zijn dat niemands aandacht afgeleid of verstrooid wordt. Begrijp je mijn punt? Als je voorkomen raar is, als een joker, als een clown, raar, vies, dan zal ieders aandacht verstoord worden. Als je buitensporig gekleed gaat eveneens. Maar als je één en al voorkomen bent dan zullen mensen, waar je ook bent, voelen dat daar een geweldig iemand staat. Het respect stroomt, het respect stroomt echt. En het is zo opmerkelijk, je zult zien hoe mensen je trachten te helpen en hoe het uitwerkt. Als je aandacht gedomineerd wordt door de materie kunnen mensen dat merken. En dat is iets waar je heel goed voor moet zorgen, want dit zijn landen die zeer ver staan met materiële vooruitgang. Wat er gebeurt is dat elke materie je aandacht trekt. Je gaat de straat op en daar staat een vrouw of er wordt iets verkocht. Altijd die aandacht. Zie je, het is hun job om jouw aandacht te trekken. Hoe kunnen ze je anders uitbuiten? Kijk, ze hebben geen rechtvaardiging. Ze produceren dus voorwerpen, maken er reclame voor om je aandacht te trekken. Dit is een kracht die tegen de aandacht ingaat. Hou dus zoveel mogelijk de aandacht zuiver of richt ze op Moeder Aarde.

Als je de aandacht kunt controleren, kan je de dominantie van het materiële overwinnen. Het beste is de aandacht op je Spirit te richten. Als je de aandacht op de Spirit brengt, zal de zachtheid van de Spirit alles lieflijk en mooi maken. De aandacht moet bij de Spirit zijn. Zelfs terwijl je je klaarmaakt hou je de aandacht bij de Spirit. Dat is niet moeilijk, want de Kundalini heeft dat stadium bereikt. Als ik het voor de zelfrealisatie had gevraagd, dan had je gezegd: “Moeder, hoe moeten we dat doen?” Maar nu je je realisatie hebt gehad: probeer de aandacht bij de Spirit te brengen. Dat betekent eerst en vooral dat je naar de Spirit kijkt als de Kundalini opstijgt, of, laten we zeggen dat je met de zelfrealisatie de Spirit ‘ziet’ in die zin dat de Spirit door je heen begint te vloeien en dat je dat proces gadeslaat. Maar na een zekere tijd moet je in de Spirit binnengaan en alles door het venster van de Spirit zien door de ontwikkeling van je staat van getuige. Als je de staat van getuige ontwikkelt, word je vanuit aandacht de kennis, de waarheid. Materiële zaken worden dan kennis. De schoonheid van de materie gaat je vreugde geven. Je wil ze niet bezitten maar ze begint je vreugde te geven en zelfs al wil je ze bezitten, dan is het alleen maar om er vreugde aan te beleven en ze weg te geven aan iemand anders. Zo is het. Ze is er om te genieten en je wil ze weggeven. Als je de staat van getuige ontwikkelt, zal het zo evolueren dat je de dingen niet meer voor jezelf zal willen houden, maar ze weggeven en delen. Dan zal je weten dat je getuige bent geworden, want je geniet ervan. De staat van getuige is de staat van Shri Krishna, van de Virata. Als je je zaken begint te delen dan is het een goede zaak.

De essentie van puja is ook dat we onze materiële grofheid overwinnen. Puja is niets anders dan onze materiële grofheid te boven komen. Als we iets materieels willen voor onszelf, moeten we beseffen dat het ons door God geschonken wordt. Alles behoort God toe. Stel dat we God een bloem geven, het is tenslotte zijn eigen creatie, wat geven we dan? We offeren licht en doen Aarti voor God. Wat doen we dan, want het licht is van God. Als we God licht offeren, wat doen we dan? We vereren het licht in onszelf. Het element licht wordt in ons verlicht. Het element licht bevindt zich hier op de Agnya. Als je Aarti doet, of licht voor God zet, of God licht aanbiedt, wordt het element licht in jou verlicht. Geef je bloemen, dan wordt je Muladhara verlicht. Geef je honing, dan wordt je aandacht verlicht. Waarom geven we dus iets aan God? God heeft tenslotte niets nodig. Maar God is de Genieter. Jij bent geen genieter, jij kunt niet genieten. God is de genieter. Als God in jou aanwezig is en geniet, dan is dat de Spirit. Wat ook de Spirit behaagt, wordt in de puja gebruikt om geofferd te worden. Je offert bijvoorbeeld rijst. Dit werd allemaal ervaren. Je offert rijst aan de Godin. De rijst moet in haar schoot gelegd worden. Maar wat betekent een beetje rijst voor een Godin? Door rijst te offeren zal in jou de bevrediging door voedsel, of voedsel dat je bevrediging geeft, verlicht worden. Maar dat betekent niet dat je mij moet bedelven onder allerhande dingen. Dat betekent het niet. Wat ik probeer duidelijk te maken is: doe het met waardigheid en begrip waarom je me rijst geeft. Wat het offeren van rijst betreft, begrijpen deze mensen dan niet waarom rijst aan God moet geofferd worden? Waarom Hem palmbladeren geven? Wat gaat hij doen? Als Christus de zoon van God was, welk nut had het dan om palmbladeren voor hem uit te spreiden, of hem olie aan te bieden, of zijn voeten met olie in te wrijven? Dat gebeurt omdat jij er baat bij hebt. Dat is nu met Sahaja Yoga bewezen.

Als je mijn voeten inwrijft, voel jij je beter, niet ik. Als je over mijn handen wrijft, voel jij je beter. Als je aan mijn voeten neervalt, voel jij je beter. Zij is een grote ... wat was het weer, wat deed je? Shri Mataji: Voetreflextherapie. Een grote naam, niet? Voetreflextherapie. Ze werd verondersteld veel te weten over voeten. Op een dag zei ze: “Moeder, ik wil uw voeten komen masseren, ik weet er een en ander over”. Dus zei ik: “Goed, kom maar”. Ze kwam dus om mijn voeten te masseren. Terwijl ik had moeten ontspannen, ontspande zij. Hoe meer ze masseerde hoe meer ze ontspande.

Dus als je iets voor God doet, ontvang je zijn zegeningen. Je bent gezegend. Wat je probleem ook is, geef het gewoon aan God om het op te lossen. Maar ook alles wat je bevredigt, moet je aan God geven en dan verkrijg je tevredenheid. Als je deze bloemen aan mij geeft: Muladhara. Ze verschaffen je twee dingen: Swadisthan en Muladhara. Daarom zijn bloemen heel belangrijk. Ze steunen de Swadisthan, als ze mooi zijn steunen ze de Swadisthan en als ze geurig zijn, genezen ze je Muladhara. Ik bedoel bloemen zijn ook onuitputtelijk, maar denk eraan, dat je het doet om je chakra’s te verbeteren. Er worden ook nog andere zaken gebruikt, zoals ghee (geklaarde boter) voor de Vishuddhi. Shri Krishna houdt heel veel van boter en ghee. Als je dus mijn voeten inwrijft met boter, zal je Vishuddhi verbeteren, je weet dat. Niet de mijne, ik heb er geen probleem mee. Mijn enig probleem is dat jullie binnenin mij aanwezig zijn en als jullie problemen hebben, dan heb ik die ook. Want deze vibraties moeten naar jullie toe komen. Ik creëer dus vibraties als tegengif en ze moeten doorvloeien, het is heel subtiel om te begrijpen. Om van het grofstoffelijke naar de Spirit te evolueren, is dit wat je doet bewegen, want eerst worden je chakra’s verlicht. Door je chakra’s te verlichten, worden de godheden binnenin gelukkig, 'prasanna'. Door de godheden gelukkig te maken, hou je de weg vrij om de Kundalini te laten passeren. Door een doorgang te maken voor de Kundalini, stijgt zij op en je aandacht begint één te worden met de Spirit. Stap voor stap ga je van materie naar subtielere materie, van subtielere materie naar je chakra’s, van je chakra’s naar de godheden, van de godheden naar de Spirit en dan geniet de Spirit. Hier moet je dus niets doen, alleen jouw Spirit overgeven aan de Spirit. Daarom werden deze zaken voorgeschreven, maar de mensen konden het verband niet zien. Ze dachten: “Waarom zouden we God iets schenken? Eigenlijk behoort alles hem toe.” En de discussie begon: “Waarom zouden we een kaars gebruiken, het is niet nodig.” Maar dat is een vlucht, want waar sta je? In welk stadium? Je bent in een stadium dat je je moet losmaken van materie.

Zo ook met Sahaja Yoga. Ik vind dat je de volledige visie van Sahaja Yoga moet begrijpen. Wat je doet is heel belangrijk. Je bent niet klein. Je verricht een heel groot werk, want het is 'de' oplossing voor de hele mensheid. Dit is de oplossing van alle problemen, of ze nu politiek, economisch of van welke aard ook zijn. En niet alleen dat, hoe meer mensen er bijkomen, hoe beter ik alles kan uitwerken. Collectief kan ik kanker genezen als jullie met meer zijn, als jullie zuiver zijn. Maar je kanalen zitten zo vol problemen dat er niets door je heen kan vloeien. Als jullie jezelf uitklaren, kan ik de verspreiding van kanker op collectief niveau stopzetten. Want als jullie meer vibraties verspreiden, worden de linker- en de rechterkant van de Virata gezuiverd en de aanvallen van de linker- en rechterkant, die kanker veroorzaken, die deze verschrikkelijke ziekten veroorzaken, zullen verminderen. Omdat er minder zullen zijn.

Maar je begrijpt je verantwoordelijkheden niet. Je speelt in de kaart van satanische krachten door geen aandacht te besteden aan reiniging, door geen aandacht te besteden aan je spirituele groei. Je helpt me helemaal niet, want de vibraties vloeien niet. Ze moeten door je heen gaan stromen. Als ik het alleen zou kunnen, dan hoefde ik niet achter je aan te lopen. Het moet door je heen vloeien. Jullie zijn de kanalen en als je jezelf niet zuiver houdt op een nederige en zachtmoedige manier, dan werkt het niet. Je helpt mij helemaal niet. Je kleine, plaatselijke beperkte problemen moeten opzijgezet worden voor de grotere problemen die je zal oplossen. Ik kan de verspreiding van kanker volledig stoppen als er 21.000 Sahaja yogi’s zijn. Kanker zal volledig uit ... verdwijnen. Melaatsheid heb ik onder controle. Kanker begin ik onder controle te krijgen, maar het zal ook collectief verminderen. Ik bedoel ik heb de statistieken niet gezien maar het zal verminderen. Het is een aanval op de linkerkant en hoe meer je naar links gaat, hoe meer aanvallen er zullen komen. Er zijn ook veel aanvallen op de rechterkant, met oorlogen. Al die oorlogen en dergelijke vinden plaats, omdat we op de rechterkant aangevallen worden. Al deze agressieve mensen, zoals Hitler, vallen ons aan. Het is heel hard nodig dat jullie boven je lagere zelf uitstijgen, dat moet je begrijpen, en je niet te buiten te gaan aan de nonsens die je nu doet. Je moet daar echt heel hard voor werken. Zelfs als je ’s morgens vroeg moet opstaan; je moet opstaan en het doen. Het belangrijkste punt is dat je je verantwoordelijkheden moet begrijpen. Mensen zijn nu alleen maar bezig met hun jobs, met werken, met hoeveel ze verdienen, hoe dikwijls en wanneer je gaat werken en zo meer. Dat is voor ons niet belangrijk.

Dat betekent niet dat je je jobs moet opgeven en op kosten van de ashram gaat leven. Dat betekent het niet! Je doet gewoon je werk, je hebt geld nodig. Voor wat wij doen is geld nodig. Ik heb geld nodig. Je weet hoeveel geld nodig is voor al dit werk. Jullie hebben zo een groot project uitgewerkt om door Europa te reizen met zo weinig geld. Het is onmogelijk, maar op de een of andere manier doen we het. We hebben dus geld nodig. Je moet geld verdienen, je moet geven, je moet geld geven. Hier bijvoorbeeld willen de mensen nog geen tien pond geven. Waar ga ik met zulke mensen Sahaja Yoga beoefenen? We zijn op een subtiele manier zo aan geld gebonden, dat we niet begrijpen dat we geld moeten geven. We moeten het doen. Niet alleen geld. Geld is niet de enige oplossing. We moeten zelf kanalen worden. Maar dan zijn er mensen met geld, en ze worden dan weer verkeerd ingezet en al het geld wordt verspild. Dit is kostbaar geld. Dit is geld dat voorspoedig is, dit geld komt in de juiste handen en op de juiste plaatsen terecht. Daardoor ontstaan problemen. Maar dit geld heb ik niet nodig en dat weet je goed genoeg. Je moet geven voor je eigen bestwil. Vraag het aan Gavin en hij zal het je vertellen. Hij is een erg vrijgevige man en hij heeft ondervonden dat het heel goed is. Ik heb van jullie geen cent nodig. In tegendeel, ik ben bereid om mijn eigen geld te gebruiken, dat weet je. Maar je moet begrijpen dat dit werk gedaan moet worden, dus heb je geld nodig. Ik hoef je niet te zeggen dat je moet betalen. Aan Indiërs heb ik zoiets nog nooit gezegd. Op dat gebied zijn er met hen nog nooit problemen geweest. Hoe ze hun problemen oplossen? Alleen God weet dat. Ze houden zich niet zo bezig met geld. Er zijn nooit discussies over geld. Niemand praat over geld, niemand vertelt er mij iets van. Niemand oefent druk uit op anderen of benadeelt of controleert anderen. Ze doen het zeer correct. Het geld is niet in handen van een enkeling, maar van twee of drie mensen. Iedereen weet hoeveel geld ze gebruiken.

Dit is belangrijk. Om dit probleem op te lossen, geef je mij rijst. Dat je mij rijst geeft wordt “Oti bharne” genoemd. In feite smeek ik je er om. Je legt de rijst in mijn sari; je geeft het me vijf keer. Ik geef het je zeven keer terug. Dat is de symboliek. Je weet hoe symbolen uitwerken. Zelfs als je zegt: “Moeder, bent U de Heilige Geest?” werkt het uit. Het geeft je realisatie. Als iemand die zo gevoelig en alert is voor je zit, dan moet je weten hoe je met symbolen moet omspringen, op de juiste manier, met maturiteit en begrip, op de correcte manier. Jullie zijn erop gesteld om puja te doen, maar weet je, voor de puja wordt er altijd geredetwist. Eerst komt er iemand die bezeten is en dan begint iedereen ruzie te maken. Stel je voor. “Je moet een bad nemen. Wat doe je?” Spreek ’s morgens met niemand. Wees stil. Je bent kandidaat om je open te stellen voor de enorme kracht die de problemen van de wereld zal oplossen. Dus ga je je reinigen. Je wast jezelf, je reinigt jezelf, zodat je chakra’s kunnen evolueren. Mensen spraken dat tegen, omdat ze enkel ritualistisch, mechanisch werden. Materie werd zeer belangrijk. Dan werd alleen het ritueel belangrijk. Maar nu zijn jullie anders. Jullie zijn gerealiseerde zielen. Dat betekent niet dat jullie moeten leven als sanyasi’s. Ik heb al gezegd dat jullie als normale mensen, maar heel waardige mensen moeten leven. Geen onwaardigheid, kinderachtigheden, oppervlakkigheid of onnozel, clownesk, ongewoon, raar gedrag. Je kleren mogen niet versleten zijn. Je moet netjes gekleed gaan zodat je een voorkomen hebt. Het is alsof ik tegen kinderen spreek.

Je moet het voorkomen hebben van volwassen Sahaja yogi’s. Jullie zijn allemaal heiligen. Je weet zoveel dingen die echte heiligen zelfs niet weten. Je kunt het hen vragen. Maar zij weten één ding: dat ik 'dat' ben. Dat is iets wat jullie niet weten. Zij weten het. Dat is een groot verschil. Omdat ik voor jullie gemakkelijk bereikbaar ben, begrijpen jullie het niet. Voor hen ben ik groot. Zoals ik je gisteren vertelde, hoe deze heiligen mij herkenden en mensen naar mij toe zonden om mij te helpen. Op het vlak van heiligheid is je herkenning van mij, zeer pover. Als dat niet zo was, zou je in mijn bijzijn niet roepen en geen ruzie maken. Je bezorgt mij hoofdpijn. Je zegt mij zaken die je niet zou mogen zeggen. Iemand vertelt mij: “Hij klopte op mijn deur.” Iemand anders zegt: “Hij kwam hier en deed dit.” Zo zou je niet tegen mij mogen spreken.

Je bent, weer op materieel vlak, gebonden door het spreken. Waar komt het spreken vandaan. Het komt van de Vishuddhi, maar de hele 'vani', al het geluid begint veel dieper. Om dus hoger te komen, doorloopt het geluid verschillende stadia. En het wordt 'madhyama' in het hart, de hartstreek waar het gewoon bonst. Je voelt het bonzen niet. Dan komt het hier. Hier wordt het 'vaikhari'. Dan wordt het 'pashyanti' wat betekent dat het ziet, gewoon ziet. Dan wordt het 'para' waar het gewoon stil wordt in het ontzag van de tegenwoordigheid (van God). We moeten deze dingen ontwikkelen. Maar we begrijpen niet dat al deze zaken onze essentiële eigenschappen zijn die we moeten verlichten en opwekken en dat we elk deel, elk bloemblad van ons wezen mooi moeten maken Als je deze kleine, kleine dingen maar begint te begrijpen, die zeer belangrijk zijn want ik spreek van zeer grootse dingen. Maar zelfs iets kleins kan je ogen volledig afsluiten.

Het is een heel grote visie die ik heb, heel grote visie. En die visie kan door jullie worden vervuld. Denk niet dat je gewoon bent. Anders zou ik je nooit gekozen hebben. Maar je erkent jezelf niet, zoals je ook mij niet erkent. Je moet jezelf erkennen en jezelf respecteren. Respecteer materiële dingen niet, eerbiedig jezelf allereerst en de materie in jezelf. Als je op die manier evolueert, zul je beter begrijpen wat ik bedoel. Het lichaam van een mens is een tempel van God. Maar deze tempel moet verlicht en spiritueel voorspoedig zijn. Je moet je wezen uitklaren en volledig zuiveren, zodat het een prachtige tempel voor God is om daar te verblijven. Maar we bedriegen onszelf, zie je?

Wanneer ik praat, luister je naar mij en je denkt dat "O, Moeder sprak heel lieflijk, prachtig", klaar. Maar er gaat niets naar binnen. Waarom? Vanwege lethargie. Lethargie is iets, wat een barrière is. Het staat mij niet toe om bij jullie naar binnen te gaan. Het is een barrière. Het is heel lief, dat lacht, alleen zie je denken, “O, Moeder zegt iets leuks, het is heel goed”, het geeft je geluk en zo, maar het gaat niet naar binnen, je neemt het niet in je op. Probeer daarom je aandacht op jezelf te vestigen en je waardigheid en eer te voelen.

Voel je aanwezigheid, je moet een uitstraling hebben en als ik tegen sommige mensen zeg, zullen ze zeggen: "Ik weet het, moeder, ik weet dat ik dat doe." Waarom doe je het dan? Dat betekent dat je bezeten bent. Je bent een bezeten persoon als je weet dat dit fout is en het toch doet. Dan ben je een bezeten persoon. Dan is het beter dat je jezelf slaat met schoenen (shoebeating). Maar die fase zou nu moeten groeien, ik vind het niet leuk dat je jezelf shoebeat, ik bedoel, ben jij dat, op dat niveau? Maar het niveau is zo, nog steeds. En jouw aanwezigheid is degene die ‘Prasannata’ moet geven, is de opgewektheid voor anderen. Anderen zouden zich vrolijk moeten voelen in jouw gezelschap. Een aanwezigheid is iets dat je kunt begrijpen. Een aanwezigheid heeft behoedzaamheid. Ze begrijpt hoe je je in een bepaalde situatie moet gedragen. Ze is niet lichtzinnig, heeft geen haast. Het zal niet ergens op springen. Als iemand praat, word je niet absoluut dominerend daarover... Als je praat, praat je niet op een manier die dramatisch is of wat theatraal; en ook praat je niet op een manier die gek is of zoiets. Aanwezigheid heeft zijn eigen balans in het midden en die aanwezigheid moet worden gehandhaafd. Aanwezigheid is erg belangrijk en kijk naar jezelf: heb je een presentie?

Sommige mensen zijn erg goede Sahaja yogi's, maar ze hebben geen "go", ze hebben helemaal geen enthousiasme. Ze ontvangen dingen, ze zien dingen, ze moeten wat pit hebben. Ze moeten het mensen vertellen, maar op een manier die sympathiek is, die lief is, die mooi is, die werkt, dat is het punt. Als het niet werkt, wat is het nut dan? Nu ga ik weer weg voor zeventien dagen. Echt zeventien dagen ben ik weg. Ik mis jullie allemaal heel erg en ik voel me erg bezorgd omdat jullie nog behoorlijk moeten groeien.

Ik voel dat er onder jullie geen begrip is van collectiviteit. Een zeer prikkelbaar volk; je wordt geïrriteerd door elkaar, hoe kan dat? Jullie zijn allemaal heiligen. Je moet elkaar respecteren; je moet van elkaar houden, lief tegen elkaar praten. Jullie zijn allemaal heiligen! Een heilige ontmoet een andere heilige, hoe verloopt zo'n ontmoeting? Heb je het ooit gezien, een echte heilige die een andere echte heilige ontmoet? Je zou het moeten zien. Zo zien jullie er niet uit. Het eerste bewijs is dit. Ben je echt heiligen of niet. Hij is naar India gegaan, hoe hebben ze jou ontmoet? Yogi: ... Ze omhelsden mij. Shri Mataji: Zie? Yogi: Ik kon het niet geloven ... Shri Mataji: Hoe ze elkaar ontmoeten! Ze omhelzen elkaar en genieten van elkaars gezelschap. Ze lachen om grappen en begrijpen dat ze gelijkgezind zijn. Niemand denkt: "Ik heb gelijk." Niemand denkt zo. Als je eenmaal begint te denken: "Ik heb gelijk en die persoon heeft ongelijk." Het gaat goed met me, hij heeft ongelijk, dan is het afgelopen. Ze vermaken zich alsof ze een golf zijn die beweegt, snap je? Ze lachen de hele tijd, genieten, luid weet je. Ze helpen elkaar zoveel. Het is absoluut de moeite waard om dat te zien. Hoewel we om te beginnen maar vijf of zes mensen hadden, in Nilambur uit Londen. De ene beter dan de andere. Ze vechten allemaal, ruzie maken op het punt om te slaan. Kun je het geloven? Dit gebeurde echt. Zo beschamend zeg ik je en iedereen kwam eraan en zei: Wat voor soort Sahaja yogi's heb je, moeder? Zijn zij Sahaja yogi’s, echt waar? Argumenteren en dit en dat doen. Er waren allerlei dingen aan de hand en zij informeerden mij niet van alles, maar een deel ervan kwam naar mij. Ik schaamde me zo. Vraag Malcolm maar. Vroeger, ik bedoel, ze zouden elkaars hoofd breken. Dat was de toestand. Kun je het geloven? Hoewel je nooit een Sahaja yogi zou vinden die dat doet, nooit in India. Ik heb niemand gezien. Iedereen die probeert gek te doen, gaat weg, onmiddellijk uit de roulatie. Er is geen groepsvorming, niemand vecht met wie dan ook, niemand. En iedereen was verrast hoe vreemd deze mensen waren, de een beter dan de ander. Ze waren erg prikkelbaar, opvliegend, vechtend en zo. Ze waren zo verrast dat dat kan. Ik geef je hier een voorbeeld van Chhaya. Ondanks dat, is ze behoorlijk geschrokken; maar ze weet niet hoe ze dingen echt moet verslaan. Mensen geven zoveel kritiek, dus dit, maar ze probeert het evenwicht te bewaren. Ze staat altijd achteraan. Ze staat nooit vooraan, als het op werk aankomt, zal ze de eerste zijn om het te doen. Ze neemt verantwoordelijkheden op zich. Dit is wat er de vorige keer gebeurde.

Het is niet alleen lethargie, het is erger dan dat. In lethargie zie je dat het een duivelse geest is, en wanneer je uit lethargie komt, beginnen jullie te argumenteren. Maar zoals het in India is, heb ik mensen niet zien argumenteren, echt waar. Heel zelden zie je mensen die een ruzie hebben. Ik bedoel, mensen praten zelfs nooit luid of driftig. Normaal gesproken zijn mensen erg stil. En dan Sahaja yogi’s, O! Je zou moeten zien hoe ze genieten. O! De meisjes en jongens en iedereen, de manier waarop ze genieten. Ik hou ervan ze te zien. Je moet van elkaar proberen te genieten. Het ergste wat de mens kan overkomen is het ego. Het ergste, bezetenheid is beter, je voelt tenminste de beklemming ervan. Maar je voelt nooit de beklemming van ego. Je hebt nooit het gevoel dat er een ego in je is en je denkt dat je de meest correcte persoon bent, dat je de beste persoon bent en de drift zie je aan de neus. Ik zie de neus zo omhoogkomen. Zo'n ego, zo'n ego en dit ego hebben Indiërs ook van jullie opgepikt. Degenen die met je in contact zijn gekomen, zie je, zoals de hond wanneer hij in contact komt met de mens en veel dingen leert, op dezelfde manier hebben de Indiërs die in contact met jullie zijn gekomen, het ego hebben opgepikt en we kunnen het verschil zien. Maar in eenvoudige dorpen proberen mensen aardig te zijn, sympathiek en goed. Hoe? Door het begrip van voorspoed.

Een gunstige aanwezigheid is rustgevend, geruststellend, absorberend, mooi. En hoe ontwikkel je dat? Een kleine Aarti doen voor mijn foto is een goed idee. Nu, wanneer je de Aarti ook doet, schreeuwt iemand op de top van zijn stem. Hij probeert anderen te leiden. Dan probeert iemand anders anderen te leiden, dit zou niet zo moeten. Er zou een beetje homogeniteit moeten zijn, ik kan het zien, er is geen ritme. Zing op dezelfde toon, dezelfde stijl, probeer het een eenheid te maken, harmonie zou er moeten zijn. Op een nederige manier, op een vreugdevolle manier dat we allemaal zingen, vanuit ons hart. We zijn er allemaal om het te doen. Zoveel van ons zijn ... voel die vreugde, we zijn met zoveel. En het heeft een zeer slecht effect op anderen wanneer ze je op deze manier zien. Ik bedoel dat iedereen geschrokken is. Waarom het zich in India verspreidt, omdat zij die liefde tussen de mensen zien. Nu over onze aandacht, als je ze tot de Spirit brengt, zul je de collectiviteit voelen. De aandacht zou, zoals ik je gisteren heb verteld, moeten uitzoeken hoe vaak je vriendelijk met anderen hebt gepraat en hoe vaak je ruzie hebt gemaakt. Als iemand zelfs maar een gemeen woord zegt, blijf dan gewoon rustig. Voel je niet slecht, het is in orde, het komt en gaat.

Sommige mensen zijn negatief in de zin dat ze zich aan de linkerkant bevinden en sommige mensen zijn negatief omdat ze aan de rechterkant zijn. Soms werken deze combinaties heel goed. Wanneer een dominante man probeert een linkse persoon te domineren, zijn ze geweldige vrienden, er gaat niets boven. Omdat de een domineert en de ander de overheersing accepteert. Zodra de linkse persoon een beetje naar het midden gaat of probeert naar rechts te komen, beginnen de dominanten te botsen. Dan zijn ze de ergste vijanden van elkaar. Zo gebeurt dat, dus wees op je hoede. Nu moet iemand die negatief is aan de linkerkant, proberen in het midden te komen en op dezelfde manier moet een persoon aan de rechterkant naar het midden komen. Hoe doe je het? Wat is de manier waarop we het kunnen doen? Laten we eens kijken. Iemand die erg aan de rechterkant is, moet proberen vriendelijk te worden met linkse personen en de persoon aan de linkerkant moet proberen vriendelijk te zijn met de rechterkant. Laten we zo beginnen. Dus wat geven en nemen we hier? De persoon aan de rechterkant zal een betere organisator zijn, misschien, misschien ook niet. In ieder geval zal hij een betere spreker zijn of misschien een betere leider, misschien wel, misschien niet, je kunt niet zeggen. Hij is misschien degene die dingen zal suggereren en wie dingen naar voren zal brengen, die zullen zeggen: "Ik zal dit doen; Ik zal..." zoiets, misschien. De linkse persoon zal bang zijn maar zal nederig, liefdevoller en toegenegen zijn. Hij zal veel meer onder het bevel staan van anderen. Deze zal het bevel voeren en de ander zal het bevel ontvangen. Dit zal er zijn. Hoe lossen we nu het probleem van dit mengsel op, begrijp je? Degene die erg aan de kant van het ego staat, moet proberen de persoon die aan de linkerkant zit te gehoorzamen. En degene aan de linkerkant moet proberen om de rechtse persoon meer te bevelen, en het zou moeten geaccepteerd worden. Het moet wederzijds worden begrepen, er zou een contract moeten zijn. "Oké, ik ben een ego-georiënteerde persoon en jij bent superego-georiënteerd, laten we het zo doen: je probeert me te overheersen en ik zal proberen je te gehoorzamen.” Het zal lukken. Het is een psychologische stijl. Jullie lossen het gewoon op. Probeer iemand die een linkszijdige persoon is, je te laten domineren. Maar het is nogal moeilijk om hier linkse mensen te krijgen. Het zijn er maar heel weinig, omdat ik geloof dat sommige mensen links waren, maar als het om ego gaat, zijn ze slechter dan wie dan ook, zie je? Het is dus nogal moeilijk, maar je kunt een persoon hebben die aan de linkerkant is en laat dan de egogerichte hem vragen om te domineren. Totdat hij zijn ego ontwikkelt, is hij in orde. Als hij het ego ontwikkelt, stopt het. Maar met volledig begrip, kijkend naar jezelf, hoe je ontwikkelt, hoe ver je gaat - een soort spel moet het zijn. Speel met jezelf een spelletje. Maar als je je identificeert met jezelf: ik heb altijd gelijk en niemand heeft gelijk, kan niets uitwerken. Ik kan je dit vertellen. Want als je perfect bent, hoef ik mijn woorden hier niet te verspillen. Dus de beste manier is om dit soort dingen te doen: "Oké, jij beveelt en ik doe het. Kom, laten we eens kijken wat denk je? " Organiseer jij het en we doen het. Jij vertelt ons hoe het te doen." Dus hij zal je hart gebruiken en jij zult je aandacht gebruiken, het zal heel goed werken. De combinatie zal goed zijn. Laten we besluiten om onszelf te verbeteren en ons er niet slecht over te voelen. We moeten veel verbeteren, heel veel, omdat de relatie tussen jullie zo slecht lijkt te zijn. Het is net kanker - absoluut kanker. Het is kwaadaardig. Dus probeer je ego te zien en als het een ... nu zijn er zelfs mensen als je hen vertelt dat iemand zegt dat je zou moeten zeggen “Het spijt me”, zullen ze het niet zo zeggen. Ze zullen sarcastisch zeggen... "Aha, sorry" of zoiets. Ze zullen het op een sarcastische manier zeggen, zodat sorry ook geen betekenis heeft. Oké, goed, zeg niets. Dit is niet de manier. Je zou moeten zeggen: "Zie jezelf. Dus dit ego is opgekomen. Vertel me alsjeblieft iets anders, ik zal het doen."

Christus waste de voeten van zijn discipelen. Denk daar maar aan. En dat is wat een verstandige Sahaja yogi doet. Hij wast de voeten van een andere discipel. Als je je Aradhna nog herinnert, mijn kleindochter, toen jullie naar mijn huis kwamen. Ik dacht dat er ongeveer acht of tien waren. Ze haalde een kleine emmer; ze waste elk en ieders voeten. Telkens bracht ze het terug naar de badkamer gooide het weg, vulde het opnieuw en bracht het met geestdrift. Ze was vijf jaar. Ze was nog niet eens vijf jaar en ze waste de voeten van iedereen, veegde ze af, en begon opnieuw. Ze deed het voor iedereen en daarna kwam ze bij mijn voeten en toen zei ze: "Ik ga niemand aankijken, ik ga wegrennen, nu heb ik mijn werk gedaan", en ze ging weg. Aradhna is een Sahaja yogini van een zeer hoge kwaliteit, van zeer hoge kwaliteit. Maar ze dacht dat dit de beste manier was om hun voeten te wassen, om zo de essentie van collectiviteit te tonen. Een deel van mij is niet in orde, laat me het uitklaren. Als je bijvoorbeeld aan mij en jou denkt, zal je begrijpen hoe hard ik aan je werk. Waarom? Omdat ik erg veel van je hou en jij een deel van mij bent. Als jij niet in orde bent, ben ik niet in orde. Als je dan nadenkt, zul je nooit denken dat iemand minderwaardig dan jij is. Het is beter om de voeten van iemand te wassen dan om je eigen voeten te wassen, is een goed idee. Breng je ego elke keer naar beneden. Mohammad Sahib gebruikte deze methode. Maar ze werd het beste gebruikt door Nanaka: Hij zei: "Laat alle Sikhs wat seva doen." Ze moeten, als een straf moeten ze wat seva doen. Dus, wat is een seva als er een groep is? Iemand moet gaan zitten. Zelfs één guru, heel grote guru, moest de schoenen van alle mensen schoonmaken die voor het programma kwamen. Hij kreeg schoenpoets, borstel en alles – heel recent werd hij gestraft om de schoenen van de mensen die kwamen schoon te maken. Hij moest hun kleren wassen, hun spullen wassen, als een straf.