20 जानेवारी 1978
Public Program
Mumbai (India)
Talk Language: Marathi | Transcript (Marathi) - Draft

परम पुज्य माताजींनी दिनाक 20 जानेवरी 1978 रोजी स्वीट होम हॉल दादर इथे सर्व सहजयोग्यांना केलेला उपदेश:

सांगितले मी की सहजयोग म्हणजे काय. आणखीन, आपण धर्माच्या नावावर काहीही करत असतो. जे सुचेल ते. माणसा मध्ये धर्म जागृत आहे, त्याला धर्माची भावना आहे, धर्माबद्दल विचार आहे, परमेश्वरा बद्दल विचार आहे, आणि संतजनांनी जे सांगितलेलं आहे, त्या रस्त्यावरही आपण हळू हळू पुढे जात आहोत. पण तरी सुद्धा पुष्कळदा आपल्या लक्षात येत नाही की आपण किती घोड चुका करत असतो. फार मोठाल्या घोड चुका धर्माच्या नावावर झालेल्या आहेत. धर्म  हा आपल्या पोटात आहे. तो काही बाहेर नसतो, कोणी शिकवायचा नसतो. तो आपल्या मध्ये असतो. तो अव्यवस्थित झाला म्हणजे त्याचे त्रास सुरू होतात. तो व्यवस्थित करायला सहजयोगच  समर्थ आहे. तुमची जागृती झाल्या शिवाय, तुम्ही पार झाल्या शिवाय, सबंध त्याची बरोबर मांडणी होणार नाही, ही गोष्ट निर्विवाद आहे. आणि आपण धर्म  कितीतरी तऱ्हेने बिघडवत असतो, तिकडे थोडं लक्ष्य दिल पाहीजे. धर्माच्या आपल्या कल्पना म्हणजे कोण शिकवत आपल्याला धर्माबद्दल?  देवळात गेलो, एक बसलेत कोणीतरी, बायका वात्या वळत बसल्या आहेत, तिकडे कोणीतरी बडबडत बसले. प्रत्येक मनुष्याला धर्मा समजत नाही. कोणाला वटवट करायला मिळाली, त्याने धर्माबद्दल बोलायला सुरुवात केली. लगेच आम्ही त्यांना महाराज केलं. ते बसले भीक मागायला तुमच्या जवळ. जितकी तुमची श्रद्धा असेल तितकं तुम्ही आम्हाला द्या. तर तुम्ही आपली सव्वा रुपयाची श्रद्धा त्यांना वाहिली. तिथे पांडोबा तिथे जमले त्या देवळात. मग लागल्या बायका जायला तिकडे, पुरुष जायला लागले. मग ते पांडोबांचे  हळूहळू गुरु झाले. गुरु झाले, मग त्यांनी सांगितलं की बुवा बघा, तुमचा बाप या साली मेला, तुमची आई अमक्या साली मेली, वाह! यांना कसं कळाल आमची आई कधी मेली!! आमचा बाप कधी मेला!!! मग करता करता, पुढे ते सट्ट्यांचे नंबर, घोड्यांचे नंबर, अमकं टमकं सांगायला लागतात. त्याच्याही पुढे गेल्यावरती, तुम्ही येऊन सांगितलं की बघा, माझी सून मला फार छळते. तिच्या बापाच काहीतरी तुम्ही करा. तीन चार दिवसांनी कळलं की बाप मेला. वाह!! काय गुरुजी आहेत! कामालच करून टाकली!! मग त्या गुरुचं हे ही असतं की, उद्या तुम्ही माझ्याकडे पांच नारळ घेऊन या. पांच नारळ गेले. त्याच्या नंतर मग पुढल्या महिन्यामध्ये बघा, एकशेएक रुपये पाहिजे. मग मी यज्ञ करतोय, यज्ञाला तुम्ही निदान तरी एक डब्बा भरून, एक डब्बा भरून बरं का.. निदान काही नाही तर तूप आणलं पाहिजे. म्हणजे यांचं जस काही बापाचं आपल्याला देणच लागतेय कि काय. तर बायका आपलं कसही करून, चोरून, मारून, दोन चार पैसे वाचवून, आपलं त्यांच्यासाठी घेऊन चालले, वेड्या सारखे. मग मुलं बघतात, की हे काय बुवा आमच्या आई-वडिलांचं काही समजत नाही. चालले आपलं घेऊन. वस्तु, ही वस्तु घेऊन जा, ती वस्तु घेऊन जा, ब्राह्मणाला श्रद्धेप्रमाणे आम्ही दिलं. आता तो ब्राह्मण आहे की नाही, त्याला काही परमेश्वरा कडणं काही शक्ति मिळाली आहे का नाही, त्याला काही परमेश्वराने  सत्ता दिली आहे की नाही, की उगीच आम्ही त्याला ब्राह्मण मानून त्याच्या कडे जाऊन त्याला हे सगळं देतो? बरं ज्या माणसाला स्वतःची सुद्धा कमाई करायची अक्कल नाही, तो मनुष्य कश्या कामाचा असू शकतो? जो तुमच्या पैश्याच्या दमावर आज तुमच्या वरती आपले दिवस काढतो, अश्या  घाणेरड्या माणसाच्या समोर आपण आपल डोकं लवतो. म्हणून मोहम्मद साहेबांनी सांगितलं की, कोणाच्या समोर डोकं लववायचचं नाही. तर मिनिस्टरांच्या समोर सुद्धा आपण डोकं लववतो. हे डोकं फक्त ज्या माणसाला परमेश्वराने नियुक्त करून पाठवलेलं आहे, जो परमेश्वरचा मनुष्य आहे, त्याच्या समोरच लववलं पाहिजे. एकदा हे लववलं की झालं. आमच्या हिशोबत विशुद्धी चक्र तुमचं खतम! नाहीतर आज्ञा गेलं. फार मोठा गुन्हा आहे परमेश्वराच्या दरबारात. फार मोठा गुन्हा  आहे की जो मनुष्य परमेश्वरच थोतांड करून येतो, त्याच्या वर तुम्ही अंधपणाने विश्वास ठेवायचा. तसे अत्यंत चलाख आणि हुशार आहात. एक पैसाही कुठे खर्च करायचा म्हटला, तर सतरादा बाई विचार करतात, की हे घेऊ की नाही घेऊ! पण ह्या गाढवांना पैसे देताना, तुम्हाला जरासा असंही विचार येतो न, कदाचित यालाही शेपूट असेल बघावं, गाढव आहे.

हा आपण धर्म खराब करण्याचा मुख्य. एक पैसासुद्धा परमेश्वराच्या नावावर घेणारा मनुष्य हा अत्यंत पापी आणि दुर्जन! तो मग देवळात पुजारी बनून बसे ना का! नाहीतर शंकराचार्य बनून बसेना का, सगळेच्या सगळे इथून तिथून गेलेले लोक आहेत. सगळे नरकात पोचणार आहेत आणि तुम्हीही त्यांच्या मागोमाग किंवा पुढेही निघाल !! स्वतःला शंकराचार्य म्हणवतात आणि वरती डोक्यावरती सोन्याची अंबर दुसऱ्यांची पैसे घेऊन मिरवताना, लाज नाही वाटत ह्या लोकांना? जिथे पाहावं तिथे हा घोटाळा आहे आणि माताजी असं म्हणतात, म्हणजे माताजी फार वाईट!! पण मला सगळं दिसतंयना तुमचं पुढचं मागचं सगळं. इतकंच नव्हे तर आम्ही .....

आता ह्या गुरु लोकांनी, एक-एककांनी जे गुरु लोकांनी जो गुरु घंटालपणा करून ठेवलेला आहे, आणि गुरु - गुरु म्हणून जे लोकांच्याकडंन  पैसे उकळलेले आहेत आणि वाट्टेल ते धंदे करतात, तुमच्या डोळ्यादेखत घाणेरडे धंदे करतात, तरीसुद्धा त्यांना तुम्ही गुरु मानतात, म्हणजे तुम्हाला अक्कल आहे कि नाही असा परमेश्वराला प्रश्न पडलेला आहे. अश्या स्थितीमध्ये, धर्माची मात्र विल्हेवाट लागलीये. स्वतःच तुम्ही नुकसान करून राहलात. खरोखरच फार नुकसान करून घेतलेलं आहे तुम्ही. याला धर्म म्हणता येत नाही. हि एक बाजू हि धरली अंधश्रद्धेची आणि मूर्ख पणाची, तर दुसरी बाजू अत्यंत घमेंडखोर पणाचीपण आहे. परमेश्वर म्हणजे कोण? आम्ही मनातच नाही मुळी परमेश्वर म्हणजे काय ! नकोच या आम्हाला गोष्टीच नकोत !! आम्ही म्हणजे पैश्याच्या मागे लागलेले किंवा सत्तेच्या मागे लागलेले आहोत. अरेरावी करणारे लोकं, आम्हाला ते नकोत. म्हणून इकडे निघाले. मग, काहीतरी काढलं पाहिजे. पैसा असा-तसा मिळवायचा म्हणजे माणसांची जी काही कमजोरी असेल, ती उपसून काढायची. नसेल तर त्यांच्या डोक्यात भरायचं. म्हणजे आजकाल नवीन निघालय बायकांचं, कि तुमची फिगर चांगली पाहिजे. कशाला पाहिजे? आपल्याला काय सिनेमाचे एक्टरेसेस  (अभिनेत्री) व्हायचंय का? मग, त्याच्यासाठी मग काहीतरी काढलं पाहिजे! मग तोंडाला हे लावा तर पायाला हे लावा तर हाताला हे लावा तर.. पुरुषांचही तसंच. त्यांना सांगायचं ‘बघा तुम्हाला इलेक्शन लढ़व्हायच न, बरं, मग तुम्ही आता जगजाहीर करा, कि आम्ही पक्के कट्टर हिंदू आहोत. किंवा आम्ही कट्टर मुसलमान आहोत.’ तर ह्यांना मी म्हणते कि तुम्ही या तर माझ्या समोर. मी विचारते कि तुम्हाला केवढं माहिती आहे त्याच्यातलं? तुम्हाला काही समजतं का? कट्टरता हा धर्माच्या अगदी विरोधात आहे. म्हणजे जर धर्म प्रकाश आहे तर कट्टरता हा  महा-अंधार. कोणत्याही गोष्टींमध्ये कट्टरता आली म्हणजे समजायचं कि आम्ही म्हणजे अत्यंत कामातून गेलेले लोक झालो. कट्टरता येणं हे, परमेश्वरामध्ये कशी कट्टरता येईल हे तुम्ही सांगा. ज्याला विश्वव्यापी संसार चालवायचा आहे, त्यांनी हे सर्व अनेक महान लोकं आपल्या संसारात पाठवलेले आहेत. त्यांचे जे काही अनुयायी आहेत, ते आपापसामध्ये वादविवाद करून, भांडणं करून आणि नंतर मोठमोठाले पक्ष निर्माण करून आणि भांडत असतात. असल्या तर्हेचा मूर्खपणा करून आपण आपला धर्म बिघडवतो. तुम्हाला आश्चर्य वाटेल, कॅन्सरचा रोग पोटामध्ये कट्टरपणाने होतो. पुढे माझ्याकडे कॅन्सर साठी तुम्ही आल्यावरती  आधी हा विचार करून या. कि आम्ही कट्टरपणा पोटात धरलाय का? हि गोष्ट अगदी निर्विवाद आहे. कोणचीही गोष्ट धर्माविरुद्ध तुम्ही केली कि तुम्हाला कॅन्सर हा होणार ह्या कलियुगामध्ये. हा पूर्वी रोग नव्हता, कलियुगातच सुरु झालेला आहे. कारण आम्ही आलोय आता ते बघायला. धर्माविरुद्ध आचरण केल्याबरोब्बर तुम्हाला रोग हा होणार. धर्म म्हणजे काय? मधोमध राहणे. कोणत्याही अतिशयतेला उतरायचा नाही. कोणतीही गोष्ट अतिशय घेऊन धरायची हि नाही. मधोमध राहणे. जो मनुष्य मधोमध राहील त्याला हा रोग कधीही होणार नाही. अतिकर्म ! म्हणजे आता मला हे करायचंय काम, ते करायचंय, माझं ते करायचंय, मग त्याच्यामध्ये एव्हढा अहंकार माणसाला होऊन जातो, म्हणजे मी केव्हढा यशस्वी थोर पुढारी! शेवटी जोडे पडतात ते जाऊ दे!! त्याच्या आधी काहीतरी घाणेरडा रोग होणार म्हणजे कोणचा? डायबेटिज. नाहीतर हार्ट! कारण काही संतुलन नसल्यामुळे होतं आणि शेवटी कॅन्सरवर येणार. म्हणजे शरीराला सुद्धा समजत असतं कि तुमचं चुकतंय. शरीर धर्मामधे संबंध धर्माचा अंश आहे. शरीरचं तुम्हाला आधी सांगतं की बाबा हे करू नको. हे करू नकोस, तुम्हाला ताप येईल, काहीतरी त्रास होईल, हे करू नकोस. झालं, आता फार झालं, आता सोड याला. पण तुम्ही ऐकत नाही शरीराचं. वाढत जातं. ते त्याने हि त्रास होतो. सहजयोगा मध्ये हे सगळं अगदी शिकण्यासारखं आहे. पण जर तुम्ही मधोमध मंडळी, साधारण प्रवृत्तीचे असाल, साधारण, तर सहजच तुम्ही पार व्हाल. पार झाल्यावर मात्र तुम्हाला सहज योगात जमावं लागेल. त्याच्या नंतर जमावं लागत. पार पटकन व्हाल, त्याला काही हरकत नाही, आम्ही करून टाकू ते. ते कार्य घटीत होतं, पण त्याच्या नंतर जमावं लागत. म्हणजे काय? आम्हाला सत्यचं हव. दुसरं काही नको.  असं म्हणत राहायचं सारखं. जे सत्य नसेल ते आम्ही घेणार नाही. सत्य जे दिसेल तेव्हढचं आम्ही घेऊ, असं म्हणत चालले कि बरोब्बर उतरत ते. आणि मग काय आनंद होतो ते अगदी बघण्या सारखं आहे. सहजयोग, हे काय भाषण नव्हे किंवा हे लेक्चरबाजी नव्हे. त्याच्यामध्ये काही इलेक्शनबाजी पण नाही. काहीही त्याच्यात नाही. हे तुमच्यातलं, तुमच्यात जे आहे, ते शोधण्याचं साधन आहे. तुमच्यातलं जे काही महत्वपूर्ण आहे, ज्याला आपण आत्मा म्हणतो, त्या आत्म्यामधे  उतरण्याचं जे साधन आहे, ते सहजयोग आहे. ते तुम्ही स्वतः साठी, आपल्या भल्यासाठी मिळवायचं असतं. माझ काही तुम्ही भलं करणार नाही. तुम्ही आपल्या शक्तीला ओळखा. तुमच्यात जी शक्ती आहे, ती जागृत  झाली पाहिजे. तुम्ही आपल्या शक्तीला प्राप्त झालं पाहिजे, एवढीच आमची इच्छा आहे. त्या शक्तीला तुम्ही प्राप्त झालं पाहिजे आणि त्या शक्तीला मारक अश्या अनेक गोष्टी ज्या झालेल्या आहेत, त्यातल्या मी काही तुम्हाला सांगितल्या. आता माताजी तुम्ही असं कसं म्हणता, देवळात नाही जायचं? जायचं देवळात. पण तुम्ही देवळात जायचं आणि तिथे जाऊन देवळात जाऊन आणि परत यायचं. तिथल्या त्या दोन पैश्याच्या त्या माणसाच्या समोर डोकं वाकवायची काही गरज नाही. आजकाल तुम्हाला आश्चर्य वाटेल, कि शिर्डीला मी जाऊन आले. मागच्या वर्षी गेले होते शिर्डीला. तर होते तिथे साई बाबा, पण म्हणजे झोपले होते. मग त्यांना जागृत केलं मोठ्या मुश्किलीने ते. मागल्याच्या मागल्या वर्षी. पण मागच्या वर्षी मी शिर्डीला गेले तर साई बाबा जागृतच झाले नाही. तिथे जागृती नाही.  व्हायब्रेशन संपलेले. म्हणजे साई बाबा तिथनं उठले, कारण इतका घाणेरडा प्रकार तिथे जाऊन तुम्ही जो करता, तिथे त्या घाणेरड्या त्या  झिपऱ्या साईबाबा चे तुम्ही फोटो लावून ठेवलेत मूर्खाचे, अश्या घाणेरड्या लोकांना सगळ्यांना तिथे बसवल्यावर ते कशाला तिथे राहणार आहेत? लोक साईबाबांच्या दर्शनाला जातात तिथे त्या घाणेरड्या झिपऱ्याचे कशाला फोटो विकत घेतात तुम्ही? समजलं पाहिजे. राक्षसी चेहरे तुम्हाला ओळखता येत नाहीत, एव्हढी अक्कल नाही तुमच्या डोक्यात, कि हा राक्षस दिसतोय नुसता. चेहऱ्यावरनं ओळखलं पाहिजे कि मनुष्य कसा आहे, काय आहे. एव्हढी तर अक्कल माणसाला, अहो कुत्र्याला आहे, मांजरीला आहे. हो आता फक्त जर म्हटलं तर जेव्हढी काही ढेकणं आणि असे प्यारासाईट्स (परजीवी) असतात, त्यांना नसते हि अक्कल. ते बरोबर तश्या ठिकाणी जाऊन बसतात. मग तुम्ही कुठल्या माळीत आहात हे विचार करा. चेहऱ्यावरनं ह्या लोकांना तुम्ही ओळखू शकतात. पार झाल्यावर मात्र तुम्हाला व्हायब्रेशन्सने कळेल. मग जाणारच नाही तुम्ही. मग सांगायला नको तुम्हाला. आपोआपच ते मग घटीत होतं. जे झालं आणि जर ते जमलं, तर मनुष्य आपोआप सुधारतो. आपोआप सुधारतो. पण एक आहे मात्र कि, असा आपल्या मनामध्ये विचार केला पाहिजे कि आमच्या मध्ये हे असे किती लोक आहेत ज्यांना खरोखरच स्वतःची शक्ती पाहिजे? दुसऱ्यांच्या पैशांवर उड्या मारायला नको, तसंच दुसऱ्यांच्या शक्तीवर तुम्ही उड्या मारायला नको. आमचे गुरु म्हणजे काय! काय करतात हो? ते, त्यांचं असंय ते जमिनीवरून उठून उभे राहतात, असं का?  असे तरंगतात!! मग? त्यांचं काय लोणचं घालायचं? अहो इथून एखादा मनुष्य असा तरंगत वर गेला, तर त्याने आमचा काय फायदाय? त्याच्यासाठी वाहन बनवलेत कि, आम्ही. कशाला पाहिजे असे तरंगणारे लोक आम्हाला? आणि आमचे गुरुजी आले आणखी त्यांनी ते भस्म काढून दिलं आम्हाला. असं का? कुठनं आला भस्म माहितीय का? स्मशानातून सरळ येऊन राहलंय इथे. ते लावा आपल्या कपाळाला आणि जा स्वतः स्मशानात स्वतः. दुसऱ्यांची शक्ती बघून, किंवा दुसऱ्यांचे पैसे बघून, दीपण्याची काहीच गरज नाही. तुमची स्वतःची शक्ती बघाना केवढी जबरदस्त आहे. तुम्ही स्वतःचे गुरु आणि तुम्ही स्वतःचे संचालक आहात. तुम्हाला कशाला पाहिजे दुसऱ्यांची गरज? मी तुमची आई आहे आणि मी तुम्हाला हे सांगतेय आणि मी तुमची शक्ती, तुमची जी आहे, तुम्हाला दाखवून द्यायला बसलेली आहे. आईचं काय बिचारीचं? तुम्हाला जन्म देते, तिला काही नको. फक्त द्यायला बसलीय. फक्त देणंच देणं आहे तिच्या नशिबी. तुम्हाला सगळ्यांना माहितीय. आईचा काय असतं? पण मुलगा जर वाईट मार्गाला लागला, जर तो चुकून वागतोय, तर तिच्या अंतरात, म्हणजे चांगली बाई असायला पाहिजे. बदमाश बाईचं नाही म्हणत मी. तिच्या अंतरात केवढा त्रास होतो कि माझा मुलगा कामातनं गेला. त्याचं  कल्याण होतंय, अनितीच्या मार्गावर चाललाय.  तिला किती रडायला येतं? तिला आतून केव्हढा क्षोभ होतो? आणि कधीकधी गरजते मग ती. ओढते मुलाचा हात. त्याला म्हणते, हे बघ बेटा, इकडे जायचं नाही. हा चुकलेला मार्ग आहे. हा घ्यायचा नाही. त्याला समजावते, कधी प्रेमाने गोंजारते, त्याला समजावून बघते, सगळं करून बघते. तेव्हा तसंच मला तुमचं सांगणंय कि, तुम्ही सहजयोगा मध्ये पार झालात. काही मंडळी इथे, अधिक मंडळी इथे पार झालेली आहेत. काही मंडळी नवीन आलेली आहेत. जी मंडळी पार झाली आहेत, त्याच्यातली पुष्कळ मंडळी पुष्कळच स्थावर झालेली आहेत. पण अजून स्थावरता आलेली नाही. कारण असंय कि पुष्कळ गोष्टी आपोआप सुटल्या म्हणजे शारीरिक त्यांचे त्रास गेले, मानसिक त्यांचे त्रास गेलेत. आणखी त्याच्या पेक्षा त्यांना आणखीन म्हटलं तर थोडा बहुत लक्ष्मीचं हि वरदान मिळालेलंय. आणि सगळे सुखी आहेत. आमचे सहजयोगी लोक एक विशेष तर्हेने सुखी आहेत. त्यांच्या तोंडात तजेला आहे. आणि ध्यानात असतात. अत्यंत त्यांची प्रगती झालेली आहे. आता आणखीन प्रगती पुढे होऊ शकते आणि केली पाहिजे. कारण आता तुम्ही परमेश्वराच्या राज्यात आल्यावर फक्त तुम्हाला हे शिकलं पाहिजे कि, परमेश्वराच्या राज्यातले नियम काय आहेत. तर असं म्हणता येईल कि, पुष्कळसे नियम, तुमच्या आता पर्यंतच्या जीवनाच्या विरोधातच आहेत. म्हणजे एक तर नियम असा कि, जितकं द्याल, तितके तुम्ही वरती जाल. जितकं देत सुटाल, तितकं तुम्ही वर उठाल. असा एक नियम आहे. आणि दुसरा नियम असा आहे कि, माझं माझं म्हणणं सुटलं पाहिजे. ह्या राज्यात काय आहे? माझा पैसा,  माझं घर.  म्हणजे आपण कोर्टापर्यंत जाऊ शकतो. अहो मी ह्या घराचे पैसे भरले. म्हणजे झालं! मग त्याच्यावर कोणी त्याच्यात येऊन  राहू शकत नाही, वाट्टेल तुम्ही करा. तुमचं घर, तुमची मुलं, तुमची बायको, तुमची आई आणि तुमचं डोकं. हे सगळं तुम्ही आधी रजिस्टर जरी करून ठेवलेलं असलं, तरी काहीही तुमचं राहत नाही.