19 július 1989
Paramchaitanya Puja
Taufkirchen (Germany)

Paramachaitanya Puja, Taufkirchen, Németország 1989/07/19

Azt a kérdést tették fel nekem, milyen Puját tartunk ma. De én titokban tartottam. Ma a Paramachaitania-t fogjuk tisztelni, a mindenen áthatoló isteni szeretet erejét. Tudatában vagyunk annak, hogy mindent a Paramachaitania tesz. Legalábbis mentálisan tudjuk, hogy minden a Paramachaitania kegye által történik. Ő az Adi Shakti ereje! De mégsem érezzük ezt annyira a szívünkben,...a figyelmünkben. Tekintsünk úgy a Paramachaitaniára, mint egy óceánra. Mint egy olyan óceánra, ami mindent magába foglal. Mindent. Minden munkát. Minden a határain belül van, tehát semmivel sem lehet összehasonlítani. Nem lehet összehasonlítani. Nézzük például a Napot. A sugaraknak el kell őt hagyni, hogy dolgozzanak. Vagy vegyünk egy olyan személyt, akinek hatalma van. Ki kell nyilvánítania a hatalmát. Önmagán kívül. Saját magán belül nem tudja kinyilvánítani. Ha van például egy mag és a magon belül növekszik a fa, gyümölcsöket terem, eladják őket, az emberek megeszik és mindez a mag belsejében történik akkor ez a mag a Paramachaitania. Tehát, mi mind benne vagyunk, beburkol bennünket. Mi csak a hullámokat látjuk, és a hullámokon vagyunk, ilyenkor különállónak, kicsavartnak tűnik. Ilyenkor képzeljük, hogy ez Németország vagy ez Anglia, India. Ezek csak rakások a Paramachaitania száriján. Különállónak tűnnek, de nem azok, folytonosak. A kapcsolat teljes. Ha kihúzol innen egy szállat, akkor az mindenhonnan kihúzódik. Hasonlóan a Paramachaitania saját magán belül működik. Rajta kívül semmi sem létezik.

Amikor ti Sahaja jógik vagytok, akkor különösen figyel rátok, mondhatnám teljesen eggyé válik veletek. Bármit akartok, kívántok, megkapjátok ugyanattól a Paramachaitaniától, ha egyek vagytok vele. Egy háborgó óceánból néhány csepp a levegőbe kerülhet, azt gondolva, hogy ők az óceán fölött vannak, távol a világtól, távol az óceántól, de utána vissza kell esniük az óceánba. Ez a formanélküli energia amiben benne van minden, intelligencia, irányítás, szervezés, számítógép, televízió, minden ami kommunikáció, kormányzás, s mindenek fölött benne van a szeretet. Isten szeretete. És Anyátok szeretete. Ahhoz, hogy eggyé váljatok a Paramachaitaniával, tudnotok kell, hogy a valósággá kell válnotok. Például, ha lefényképeztek engem itt ülve. A fényképeim élő vibrációkat adhatnak, tudom. Pedig csak fénykép. De ha bárki mást fényképeztek le, attól nem fog működni a Sahaja Jóga. Ez azért van, mert az a valaki még nem vált a valósággá. Ez olyan, mint bármilyen festmény. Vegyünk egy esőt ábrázoló festményt. Ez az eső nem táplálja a virágokat, nem nedvesíti be az ott lévő emberek ruháit. Statikus. Tudatlanságunkban egy ilyen statikus képünk van a valóságról, ezért gondoljuk azt, hogy mi, saját magunk mindent megoldhatunk. Valaki azt mondja: ”látom ezt a képet”, rendben van. „És az esőt valóssá teszem.” Nem fogja tudni. Megpróbálhat bármit, bármilyen színeket használhat. Erőfeszítések árán valósnak tűnhet, de nem lesz meg benne sem a valóság képessége, sem a természete. Az emberi lények mindig a nem valós dolgokkal foglalkoznak, azt gondolva, hogy valami nagyszerűt tesznek. Termeszthetünk igazi virágokat, gondozhatjuk őket, műanyag virágokat hozhatunk létre, lefesthetjük őket, teljesen olyanra, amilyenek, de egyetlen virágot sem tudunk teremteni magunktól. A valóság az, hogy a Földanya hozza őket létre és a Nap segíti a Földanyát. Nektek, Sahaja jógiknak tudnotok kell, hogy a valóságban ti semmit sem tesztek, mindent a Paramachaitania tesz. Ez a különbség egy Sahaja jógi és egy nem Sahaja jógi között. A nem Sahaja jógi ezt nem tudja. És ha tudja is, ez nem egy a szívében lévő igazság és ez a tudás nem szerves része a lényének. A Sahaja jógi tudja, hogy a Paramachaitania a valóság, és a valóság az, hogy Ő tesz mindent. Ez a valóság az Isteni szeretet. Mindig elválasztjuk a szeretetet a cselekedettől. Számunkra a szeretet őrült viselkedést jelent valakivel szemben. Nincs rá használati utasítás, hogyan szeressünk. Működik minden megértés nélkül. Ha szeretünk valakit, nem tudjuk, hogy mit teszünk. Azt hisszük, szeretünk valakit, de másnap már azt mondjuk, gyűlöljük. Akkor, hogy lehet ez szeretet? Szeretjük a saját gyerekeinket a saját családunkat, a barátainkat, ami egyáltalán nem valóságos. Ha igaz szeretet lenne, akkor sohasem mondana csődöt. Nem mondhatod határozottan, hogy rendben. Ma a fiadért dolgozol és nagyon önző vagy vele kapcsolatban, de azt nem tudod megmondani holnap, hogy fog veled viselkedni, vagy hogyan fogsz vele viselkedni.

De a Paramachaitania tudja. Tudja, hogyan fejezze ki a szeretetét. Nem csak ezt, de ez az örök szeretet érzését, ami megváltoztathatja a színét, de a törődése ennek a szeretetnek ugyan az marad. A szeretet lényege a törődés. Ha például valaki rosszat tesz, az isteni azzal fog törődni, hogy kijavítsa azt a személyt. Törődés. Ezt úgy is mondják HITTA, üdvösség. Tehát, mindig ott lesz ez a törődés, ami a személy lelki üdvösségét szolgálja, meg akkor is, ha ez néha kegyetlennek tűnik, néha gyengédnek vagy túl engedékenynek, attól függően, hogy milyen formát ölt. Bármilyennek tűnik, mindig a javatokra válik. A javatokat szolgálja. Nem csak a ti javatokat, hanem a kollektív javát. És nagyon jól tudja, mit kell tennie, hogyan kell valamit megoldani. Nem kell senkitől megtanulnia. Összességének teljes ismerete benne van. A bölcsesség, a tudás és a szeretet tárháza. Soha nem tér le a helyes útról. És ha egyszer Sahaja jógivá váltok, a jólétetekről mindig gondoskodni fog. Hogy megbüntet vagy nem, az egy más kérdés. Vannak, akik találnak állást, vannak, akik nem. Van, akiknek ez válik be, van akinek semmi sem válik be. Megkérdezhetitek, hogyan lehetet, hogy a Paramachaitania így viselkedik. Minden azért van, hogy benneteket kijavítson ez egy nagy utazás. Bármi, ami segít, hogy kijavítsátok a hibáitokat, az a javatokat szolgálja. Ha ezt megértitek, akkor soha nem lesztek csalódottak az életben.

A Paramachaitania soha nem törődik a saját jólétével és üdvösségével, mert ő maga a teljes jólét és üdvösség. Nem gondol arra, hogyan lehet valami üdvös, mert ezzel nem foglalkozik. Egy ember, akinek minden földi dolog megadatott, még mindig többet akar, mert ott a kapzsiság. De mivel a Paramachaitania teljes - PURNA, nincs benne kapzsiság. Teljesen elégedett magában. És mivel annyira hatalmas, mindentudó, nincsenek kételyei, semmiféle kételye. Mert senki sem árthat neki, nincs benne félelem. És ti mind éreztétek a Paramachaitaniat. Ez egy teljesen félelem nélküli életet kel adjon nektek, egy békés életet, egy örömteli életet. Mint mikor egy gyerek, aki megtalálja az anyját, abbahagyja a sírást. Most már megtalálta az anyját. Ugyanígy ti is megtaláltátok a Paramachaitaniat és a kapcsolatot vele. Többé nem kell aggódnotok, gondolkodnotok, terveznetek. Az egyetlen, amit tennetek kell, beleugrani. Csak bele kell ugornotok, tudva, hogy a valóság szerves részévé váltatok. Ha ezt megértitek, akkor sokat értünk el.

Most Németországban vagyunk és tudjátok, hogy itt olyan emberek éltek, akik az emberiség reményeit próbálták összezúzni. Az a sok szörnyűség, ami megtörtént. Azt, hogy olyan sok embert öltek meg (persze ők mind újra születtek). Olyan problémák merültek fel, hogy azt gondolták, vége a világnak. Annyira aggódtak, hogy azt gondolták, vége a világnak. De nem így lett. És ez a háború megtanított valamire. Sokkal kollektívebbé tett minket, jobban megértjük egymást. Másképp hogy lehetne a tudatlanságból kikerülni? Abból, hogy én ebbe vagy abba az országba tartozom, a rasszizmusból, az úgynevezett nacionalizmusból, az úgynevezett patriotizmusból. Minden ilyen széthúzó erő felosztja a dolgokat. Annyira világos, hogy mi mind emberi lények vagyunk! És úgy kell magunkkal bánnunk, mint emberi lényekkel. Ha megnézitek a történelmet, minden háború után nagy lendülettel a tudás felé fordultak az emberek. A világ egységének felismerése felé. Ez úgy működik, mint egy űrhajó, ahol a tartályok egymásra épülnek. Az egész elér egy bizonyos sebességet, akkor az alsó tartály felrobban. És amikor felrobban, nagyobb sebességet ad a többi résznek. Így jön létre a gyorsulás, és így lehet kijutni az űrbe. Ugyanígy ezek a szörnyű dolgok, amik történnek, olyan robbanások, amelyek a felé a tudás felé löknek, hogy valami nincs rendben velünk, nem a valóságban élünk.

A ma problémái: az ökológiai probléma, AIDS, drogok. Minden modern probléma és a szegénység, ha tanúként figyeljük őket nagyon sokkoló. Nagyon sokkoló. És ezeknek a sokkoló dolgoknak valóban sokkolniuk kell az elménket, hogy vajon miért vannak ilyen problémáink. Vannak ostoba vezetők, akik azt gondolják, hogy megoldhatjuk ezeket a problémákat, ha több pénzt csinálunk. Megvédhetjük magunkat az ökológiai problémáktól, ha több pénzünk van. Szennyezhetjük a levegőt, mert több pénzünk lesz, és akkor megvédhetjük magunkat. Akkor mindenki maszkkal fog járni. De, több pénzt kell csinálnunk, hogy megvédhessük magunkat. Nem baj az, ha ökológiai problémák vannak. Úgy fogunk kinézni, mint azok, akik a füsttel teli területre lépnek be. Ezek az ostoba ötletek azért vannak, mert nem látják, mit jelent az emberi méltóság, hogy emberi lények mindenekfelett állnak; a gépek felett és a világ minden anyagi dolga felett. Azzal nem foglalkoznak, hogy a gépek ne kerüljenek túlsúlyba, hanem az embert még inkább a gépek rabszolgájává teszik, mert több pénzünk kel legyen, és több pénzzel megvédhetjük magunkat az ökológiai problémáktól. Ez abszurdum. Ha megértitek az emberi méltóságot, meg kell értenetek, hogy nekünk embereknek, nagyon pozitív és bölcs lépésekkel, meg kell állítanunk az értelmetlenségeket, amiket teszünk. Most a francia tengerpartok nagy része szennyezett. Ez természetes, mert elkezdtek dolgot, a vakációzást a tengerparton. Ez az eredménye. Azt tesztek, amit akartok, de nem tehetitek a végtelenségig. Most abba is maradt. De milyen is az emberi agy? Ahelyett, hogy megértették volna, hogy valami rosszat tettek, inkább azt mondják, hogy újfajta módszereket dolgoznak ki a partok megtisztítására. Sosem ítélik el, ami rossz bennük, például, hogy ennyire ragaszkodnak ehhez a nevetséges tengerparti élethez. Itt van az AIDS. El fogtok csodálkozni, hogy Amerikában, Los Angelesben 700.000 ezer ember dicsőítette magát, mint az AIDS mártírjait, mert elértek egy nagy célt azzal, hogy ostobán éltek. Mintha ez nagy forradalom lenne, és ők nagyszerű forradalmároknak, nagyszerű embereknek képzelik magukat, mert támogatják és dicsőítik ezt a betegséget. Gondoljátok, hogy ez a fajta önigazolás elfogadható? Az emberek nevetni fognak rajta. Mert minden a pénz körül forog. Szeretik reklámozni, pénzbeli segítségről beszélnek. Azt állítják, ez azért történt, mert ha több pénzünk lenne, több gyógyszert vennének. Azért lopnak, mert nincs több pénzük. Adjunk nekik több pénzt, hogy több gyógyszert vehessenek, vagy különben lopni fognak. Ha összességében nézzük, az emberek egész életüket a valóságtól távol élték le, és amikor szembe kellene nézniük a tényekkel, hogy tévedtek és nem kellett volna elkövetni ezt a hibát, akkor átalakítják a dolgokat és egy új valótlan dicsőséges és mesterséges képet alkotnak, hogy ők milyen nagyszerűek; mártírok. És ezt nevezzük Káli Yugának, ahol minden, ami megvetendő, és amitől védenünk magunkat, ami becstelen, az emberek céljává válik. Remélem, megértettétek, hogy ez a mindenen áthatoló erő körülöttünk az, aki a Sahaja jógát működteti. Ő hozott titeket a Sahaja jógába és Ő ad áldásokat nektek ez a Paramachaitania, ezen keresztül jött létre. Ma azért imádkozunk, hogy mind inkább tudatában legyünk annak, hogy szerves része vagyunk a Paramachaitanianak, hogy érezhetjük ezt, hogy használhatjuk ezt az erőt, megoldhatunk dolgokat. Ha ezt ma így éreztétek, akkor már sokat értünk el és Isten áldjon meg benneteket ezért.