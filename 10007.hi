24 सितम्बर 1999
Evening Program
Campus, Cabella Ligure (Italy)
Talk Language: English | Translation (English to Hindi) - Draft

संध्या कार्यक्रम

कैंपस, कबेला लिगुर (इटली)

बात की भाषा: अंग्रेजी |

श्री गणेश पूजा से पहले संध्या कार्यक्रम, प्रथम भाग, कबेला लिगुर इटली, 24 सितंबर, 1999
[वीडियो पर प्रदर्शन के बाद, 2:51:29 पर]
विभिन्न देशों से आने वाले विभिन्न कार्यक्रमों को देखना वास्तव में बहुत दिलचस्प था। मैं स्वयं अभिभूत थी कि सहज योग इन सभी देशों में फैल रहा है जहां उन्होंने इतने अच्छे कलाकार और इतने अच्छे कार्यक्रम बनाए हैं। हमें यह भी महसूस नहीं हुआ कि समय कैसे बीत गया।
अंत में, आलोचक – बेशक मैं हमेशा कहती हूं, "दूसरों की आलोचना मत करो"। लेकिन विशेष रूप से कला की, जब लोग आलोचना करना शुरू करते हैं, तो कला मरने लगती है। [वीडियो में कट]
... और अब केवल आलोचक ही आलोचना कर रहे हैं यह एक तथ्य है। यदि नहीं, तो जो कला सामने आएगी वह इतनी घृणित और जघन्य होगी कि हम कभी भी उस कला का आनंद नहीं ले सकते, क्योंकि यह केवल पैसे के लिए होगी – सस्ते प्रकार, जिसे बाजार में बेचा जा सकता है।
और हर चीज का इस तरह का बौद्धिक विश्लेषण शुद्ध कला के पतन के लिए भी जिम्मेदार है। हम हर समय ऐसा कर रहे हैं। हम सभी सोचते हैं कि हम बहुत बुद्धिमान हैं और हम आलोचना कर सकते हैं, हर समय इन कलाकारों को सही करना - एक सामान्य बात है। केवल कलाकार ही नहीं है, बल्कि जीवन के हर क्षेत्र में हम बहुत अभिमानी हो गए हैं, और हमें लगता है कि हम सब कुछ जानते हैं और हम दूसरों की आलोचना कर सकते हैं। इससे हम उनकी प्रगति को पूरी तरह से रोक देते हैं। इतना ही नहीं, बल्कि हम अपनी प्रगति को भी रोकते हैं, क्योंकि आप अपनी बुद्धि से जो कुछ भी करते हैं, वह किसी भी तरह से वैश्विक नहीं है, किसी भी तरह से आध्यात्मिक नहीं है। तो इस बुद्धि को अकेला छोड़ देना होगा और आपको बुद्धि के पार जाना होगा।
इनमें से कई कलाकारों ने अपने टोशन क्षेत्र के माध्यम से कार्य किया है, मैं इसे देख सकती हूं। क्योंकि वे आध्यात्मिक रूप से इतने विकसित हैं कि वे इस तरह का कार्य कर सकते हैं। लेकिन जब हम उनकी आलोचना करना शुरू करते हैं, क्योंकि लोग टोशन क्षेत्र के आस पास कहीं भी नहीं हैं और वे टोशन क्षेत्र की सुंदरता को नहीं समझते हैं, तो वे आलोचना करना शुरू कर देते हैं – इससे वे उच्च श्रेणी की कला के स्तर को नीचे ला रहे होते हैं।
कलाकार, निश्चित रूप से,कला का बहुत गला घोंट रहे हैं, लेकिन अन्य क्षेत्रों में भी जहां हम हैं, वहाँ हम इसे केवल पैसे के दृष्टिकोण से सोचते हैं। और अंततः आप पाते हैं कि वह बिंदु या वह लक्ष्य भी विफल हो जाता है। क्योंकि आखिरकार, धन, जो लक्ष्मी तत्व है, में भी कला होनी चाहिए। यदि आपके पास पैसे की कला नहीं है, तो आप बिल्कुल बेकार आदमी हैं! मैं बहुत सारे लोगों के बारे में सुनती हूं, आज वे बहुत कमा रहे हैं और कल वे बस दिवालिया हो जाते हैं। यह कैसे हो रहा है? समस्या यह है कि हम पैसे की कला को भी नहीं समझते हैं। हर चीज एक तरह से कला है, जीवन भी एक कला है – यानी आपको हर चीज को बहुत सुंदर, बहुत अर्थवान, संतुलित और ऊर्जा प्रदायक बनाना है।
यहाँ अब, मैंने श्री गणेश के पीछे कुछ बहुत अच्छी पेंटिंग देखीं, जो हर कोण से, हर तरह से पूरी तरह से अच्छी तरह से बनाई गई हैं। और इतनी अच्छी पेंटिंग देखना बहुत खुशी देने वाला है। उसमें से आनंद लेने के बजाय, लोग इसे शब्दों में डालना शुरू कर देते हैं। शब्दों में वे खो जाते हैं और हम उस पेंटिंग के पीछे की सुंदरता और कविता को कभी नहीं देख पाते हैं। वही बात कविता के बारे में, वही बात साहित्य के बारे में, वही बात उन सभी चीजों के बारे में है जो आपके हृदय से निकली होती है। जैसा कि मैंने कहा, यहां तक कि धन अगर इसके पीछे कोई हृदय नहीं है, तो यह एक भयानक चीज है। और आप ऐसे धन को देखना सहन नहीं कर सकते, यह इतना स्थूल है, यह इतना कुरूप है, आप इसे सहन नहीं कर सकते!

इसलिए, आप जो कुछ भी करते हैं, उसमें आपका हृदय होना चाहिए। हृदय के बिना, जो कुछ भी किया जाता है उसका कोई अर्थ नहीं है। आप बस अपनी मानसिक क्षमता से हर किसी की आलोचना किए चले जाते हो, सबके बारे में बातें कहे चले जाते हो। लेकिन आप कितना आनंद लेते हैं, आप अपने अंदर कितना ग्रहण करते हैं, यह केवल आपके हृदय के माध्यम से संभव है जो खुला होना चाहिए, जो महान होना चाहिए, और जो आनंद प्राप्त करने वाला होना चाहिए।
तो, हम सभी सहज योगियों के लिए, जब हम इसे देखते हैं तो यह काफी आंखें खोलने वाला होता है। क्योंकि मैंने देखा है, सहज योग में भी, लोग कभी-कभी एक-दूसरे की बहुत आलोचना करते हैं। यह कहते हुए कि, "आपको यह नहीं करना चाहिए था, आपको वह नहीं करना चाहिए था"। यह आपका लुकआउट नहीं है। आप इसे ठीक से करें और दूसरे भी इसे ठीक से करेंगे। सहज योग में कोई कर्मकांड नहीं है।
एक बात आपको जाननी चाहिए, कोई अंध कर्मकांड नहीं है। लेकिन सभी तथाकथित कर्मकांड जो हैं, हृदय से हैं। यदि आपका हृदय खुला है, तो आप सभी कर्मकांडों को बहुत मधुर तरीके से करेंगे और – मैं कहूंगी, परिणाम-उन्मुख। अन्यथा, आप इस तरह के मानसिक तनाव के साथ जो कुछ भी करते हैं, और यह सोचकर कि आप क्या गलत कर रहे हैं या सही कर रहे हैं, आप उसके साथ कभी भी कोई उत्थान प्राप्त नहीं कर सकते।
मैं बहुत, बहुत खुश हूं, बहुत संतुष्ट हूं, और – मुझे नहीं पता कि मैं क्या कहूँ – इतने सारे देशों के इतने सारे लोगों को सहज योगी देखकर मुग्ध हूं। और इतने अच्छे कलाकार और इतने खूबसूरत लोग। मुझे नहीं पता था कि सहज योग हर जगह इतना सुगंधित होगा, लेकिन यह सब देखकर आप नहीं जानते कि मुझे कितना आनंद हुआ। मेरा मतलब है, मेरी – की तुलना में मुझे कहना चाहिए – प्रयास, यह बहुत अधिक है, वास्तव में, यह बहुत अधिक है।
और जैसे एक छोटा सा बीज सुंदर फूल बन जाता है, मैं आप सभी को यहां आते हुए देखती हूं, और इस प्रतिभा को– न केवल प्रतिभा, बल्कि सहज [योग] की प्रतिभा को दिखाते हुए देखती हूँ ।

परमात्मा आप सबको आशिर्वादित करें।
अपने सम्पूर्ण हृदय से, मैं आपको आशीर्वाद देती हूँ।