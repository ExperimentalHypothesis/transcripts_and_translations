Шри Матаджи Нирмала Деви

Пуджа на Шри Ганеша

Ню Йорк – 6 септември 1986 г.

Много е хубаво да съм заедно с всички вас сред тази чудесна природа. Насред града не може да се намери този мир; а мирът е нещо много благоприятно за опитващите да се извисят. Помолихте Ме да дойда, за да можете да направите пуджа на Ганеша; и причината, поради която дойдох, е, че Ми се струва особено важно Шри Ганеша да се установи. Много съм доволна да видя толкова американци, които сега са Сахаджа йоги; въпреки че – разбира се – в сравнение с американското население са много малко. Трябва да имаме много повече Сахаджа йоги. Основните им проблеми, поне един от тях, мисля, че се отнася за Шри Ганеша. Затова е необходимо да се направи пуджа на Шри Ганеша в Америка, независимо дали в Лос Анджелис или на друго място, като Сан Диего; другият вариант е се направи в тази планина. Надявам се тази пуджа да допринесе за установяването на същността на невинността, понеже днес тя се намира в състояние на дълбок сън.

Днес искам да ви кажа някои неща, касаещи се за това как трябва се отнасяме към хората, които идват в Сахаджа Йога за първи път. Представата, която имаме за отношението, което трябва да имаме към търсачите, които идват да ни видят, е да ги третираме сякаш им искаме малко прошка. Също изглежда, че сякаш трябва да им говорите за всички чакри и да им дадете обстоен преглед - така го наричат - на цялото познание на Сахаджа Йога, но на ментално ниво. Въпреки това, не смятам това за ефективно. Първото, което трябва да се направи, е да им се даде преживяването на Реализацията. Също да им се каже, че Сахаджа Йога не представлява учението на някой фалшив гуру или на някоя секта (както му казват тук). В Сахаджа Йога няма място за тези неща. Точно обратното, тя се основава на еволюционния процес – на естественото и постепенното проявление на силата, която се намира вътре в нас.

Също трябва да им говорите за Мен. Досега се опитваше да не Ме споменават, да не се засяга темата. Може би защото мислим, че е имало гурута, това и онова... И че тези гуру са донесли лошо име на факта, че някой е гуру, но не е така. Дори и днес мнозина ходят при тези гуру. Тези гуру приказват, че са инкарнации на боговете, полубогове, на някои определен бог и подобни неща. Този вид отношение да им искате извинение няма да ги убеди. Трябва да им дадете преживяването и да им кажете, че именно от тази личност – Майка – се излъчват всички благословии. И че по Нейна милост Сахаджа Йога функционира в хората.

На психологично ниво ще се изненадате, понеже винаги всичко функционира обратно на това, което си мислите. Да речем, че утре подготвите една Моя програма в Сан Диего. Там лесно можем да постигнем да дойдат около 300 души, без проблем. Въпреки това, когато вие водите следващите програми, не искат да идват. Или както когато работите едни върху други – ако Аз съм тук, има много хора, но с време губят интереса си да Ме виждат. Основната причина за поведението им е само една: и тя е, че те не искат да минават през умствената дейност, нито през съответните умствени акробатики, което се изисква, слушайки нещата, които им разказвате. Хората искат да усещат Моето присъствие чрез вас, по същия начин по който го усещат, когато Аз присъствам на някоя публична програма. Вярвам, че трябва да смените тактиката си. Кажете им по прост и естествен начин: „Бяхме търсачи и познахме много гуру, но никога не открихме истината. И освен това бяхме лъгани. Въпреки това тук има някой, който не взима никакви пари и не иска нищо от нас. И освен това не ни превръща в някакви странни птици, а можем да водим един много нормален живот; някой, който ни предоставя всякакви благословии. Пробвайте! Но ако не желаете да го изпитате, то не го правете”.

Да си представим случай с човек, който не е реализиран, а има намерение „трябва да се боря с егото си”. Но това, което възнамерява, е да се бори с егото си, така че като резултат от това действа върху егото си. По същия начин, когато ласкаете хората, действате върху егото им. И всъщност се превръщат в нещо като твърдите черупки на сварени яйца, през които трудно се преминава.

Резултатите ще станат видни, когато имате посвещение и отдаденост към Мен. Освен това няма друг начин да го постигнете. Ако им говорите директно, няма да ви слушат, защото такава е човешката природа и не можете да я избегнете. Как да им го обясните? Когато изнасям лекция, на което и място да отида, идват много хора и това е защото мислят, че съм автентична. Виждат, че говоря с авторитет, но не с агресивност; виждат Ме да говоря с характер и с убеденост. Трябва да се изрази тази убеденост. Но ако напротив започнете да им обяснявате за дадена чакра и разни такива неща, в този случай хората си казват: „Хубаво, но за да се запознаем с тази тема можем да прочетем една книга за това. Каква е нуждата да идваме и да го слушаме тук? Освен това самият факт, че трябва да го слушаме ни докарва главоболие”. Вие трябва да бъдете личности с убеждение; с убедителност, която се базира на реалността, а не на фалша.

И понеже всички сте тук, трябва да ви кажа, че в тази страна имате, на ваше разположение, Сахаджа Йоги от Индия, които са изключителни. Но не знам до каква степен ги слушате, като например г-н Карде. Това е човекът, който започна Сангамйа. Хората, които бяха в Сангамйа, можаха да видят един огромен комплекс, включващ широк терен за игра на футбол. Покривът беше построен от хората, които минаха през Сангамйа. И той беше човекът, който наистина установи този град Сангамйа и който го превърна в един красив център. Но трябва да го слушате; иначе този тип хора са безполезни. На второ място, Шара Варкари е много добра Сахаджа йогини, освен това е и много благоприятна и много разбрана.   

Разбирането за познанието на Сахаджа Йога не е така, както го разбирате вие. Основата на Сахаджа Йога не е познанието за чакрите, а за действията. Не се състои в това да имате познание за една система, защото ние не искаме никаква система. Системите създават бариери и пораждат един вид робство. Трябва вътре в нас да развием действия, основани на опитностите, които сме доказали и пробвали. Важното е не какво говорите за различните нива на чакрите. Вие си мислите, че е важно да говорите за тях. Истински важното е личността, която изразявате чрез вашето отношение към нещата. Вече има създадени много системи. Специално на Запад съществува навикът да се създават норми и системи. Например, създава се система храната да се яде по определен начин, и тогава всички започват да сядат да се хранят по един и същи начин. Също се създаде система, преди време, да се ходи на вечеря във фрак; трябва да си смените костюма, за да вечеряте, а на сутринта да си сложите друг различен костюм. След това, като следствие от всичко това, на хората им омръзна и стигнаха до заключението „Тази система не е добра”. И по този начин започна антикултурата.

Така започна антикултурата, а с нея и хипитата. Въпреки това тези хипита си имаха своя собствена система: за да бъдеш хипи, трябва да носиш дрехи по определен начин, трябва да ходиш мръсен; косата също трябва да се носи по определен начин. Трябва да се носиш по кройката на една предварително измислена мода. Следователно, отново беше изградена една система. След като се роди тази система, в същото време се появи и пънк системата. Работата с пънка беше, че дрехите трябва да се носят по определен начин. Същото става и с косата – трябва да ходите с особена прическа, за която харчите много пари; а ако не го направите, не сте пънкари. Така че когато се опитват да разрушат една система, в същото време хората изпадат в друга. Попадат в различни системи, една след друга; преминават от едно мъртво нещо към друго мъртво нещо. Но отношението е същото, действието не се променя; може да се забележи как хипитата, вървейки срещу културата, започнаха да се държат по един странен начин и с поведението си показваха това, че не е имало никаква промяна. Станаха много арогантни и без самоуважение; после дойдоха пънкарите, които се държаха по същия начин.

Най-голямата трансформация, която става, е тази на вашето отношение; с това вашите приоритети се променят изцяло. Не би трябвало да формираме система. Както ви казах вчера вечерта, не би трябвало да казвате: „Сега трябва да медитираме 8 часа”. Нищо такова, с осем минути е достатъчно. Онова, което ще допринесе за вашето израстване е отношението ви, а не фактът да стоите 8 часа на един крак или нещо подобно. Има някои садху, които стоят на един крак, поставяйки краката си по определен начин. Но това няма да помогне, защото тук става въпрос за един жив процес; а един жив процес се задейства по жив начин. Оставете го да функционира, позволете му да се развива. Така че цялото това отношение трябва да се промени.

Когато започнете да откривате как се е променило отношението ви към живота, тогава трябва да си дадете сметка, че сте се превърнали в йоги. Ако вашето отношение не се е променило... Ако някой е прекалено арогантен и му отнема прекалено много време да обмисля нещата, тогава е по-добре да не се притеснявате за този човек. Но ако се отнася до отношението на един търсач, за някой, който желае да получи своята Реализация, то му я дайте. Смятам, че все още не сме достигнали местата, в които да намерим истински системи и търсачи, и това е причината, поради която сте успели в Сахаджа Йога да идват много малко хора. Както когато рибарите хвърлят такъмите си там, където е морското вълнение; освен това познават местата, където има риба. Хвърлят такъмите си в по тези места и ловят рибата. По начина, по който рибарите ловят рибата, ние трябва да открием – най-вече – къде се намират търсачите.

Да видим къде можем да насочим вниманието и усилията си. Понякога хората се държат като магарета – ако има някой пред тях, тогава оставят главите си на човека пред тях и се оставят да ги теглят за ушите; ако пък някой стои зад тях, тогава хвърлят къчове. Мисля, че в тази връзка на Запад се провалихме във всички наши отношения. Няма нужда правим тези неща, ако искат да дойдат, оставете ги да дойдат, понеже ако желаят да постигнат покой на ума, трябва да дойдат при нас. А ако не желаят да имат покой на ума, добре – поне имаме състрадание на разположение. Храним любов към тях, но ако и това не искат... Христос е казал: „Не хвърляйте перли...”. И после, щом започнете да се държите по този начин, ще можете да видите как успявате да го пробват толкова търсачи, колкото има в една препълнена с хора палатка.

Когато отидох в Калкута, имаше един господин на име Йала; той е много мъдър предприемач и дойде в Сахаджа Йога. Този мъж изпрати писма на всички изтъкнати личности, за които счете, че са търсачи. Каза им, че ще му е приятно да иде и да се запознае с тях или че те могат да идат да го видят. И това беше начинът, по който се запозна с важни хора. След това им разказа какво е Сахаджа Йога, говори им за нея. И когато Аз пристигнах, Ме представи на тези хора. Един от тях беше редакторът на един важен вестник; той дойде да Ме види и забеляза как се грижа за хората. Написа една прекрасна статия в тази връзка и Ми каза: „Майко, утре ще отида на Твоята програма”; присъства на програмата, както каза, и направи много хубаво изказване. Поради това всичко в Индия започна да действа по един много различен начин.

Мога да ви говоря и за Италия, където има една жена име Алганеш. Тя отиде при един човек, мислейки, че той може да е търсач; човекът беше директор на медиите на италианското правителство и работеше в телевизията. Алганеш му каза, че може да получи Реализацията си. Когато отидох и го видях за първи път, му казах: Първо получи Реализацията си и след това ще проведем интервюто”. Казах си: „Търся именно хора от такава класа”. Насочих цялото си внимание върху него и му дадох Реализация. Той вече беше имал някои преживявания, но след като получи своята Реализация, разкри характера си – истинско сърчице – като на велик Сахаджа йоги. И сега Сахаджа Йога се разпространява много бързо в Италия. Следователно, не бива да ходите по улиците и да събирате просяците, нито да им се молите: „Моля те, ела на Сахаджа Йога, умолявам те да дойдеш на Сахаджа Йога”. За какво ще ни послужат такива хора, с какво ще ни помогнат? Не казвам да ходим при богати или известни хора, а при хора, които са признати от обществото като мъдри и здравомислещи – хора, за които считате, че имат добри вибрации и които са способни да направят нещо за Сахаджа Йога. Свържете се с хората и им кажете, че сте открили еди-какво си. Ако се свържете с 10 души, ще видите, че трима ще се почувстват щастливи да практикуват Сахаджа Йога. Това е един много по-добър метод, отколкото да събирате хора оттук и оттам, и така непрекъснато.

При вас ще дойдат тези търсачи... Изненадах се, че Ми казаха, че е имало куп хора, които са идвали на Сахаджа Йога, но после един по един са изчезнали. Дойде един господин, който каза, че за осем месеца е му е показано цялото познание на Кундалини йога, но той също изчезна, защото никога не преживя нищо. Щом веднъж хората се установят на ниво, на което можете да усещате вибрациите и да се радвате, тогава хората никога няма да оставят Сахаджа Йога. Също трябва да видите колко дълбоки са хората. Цялото отношение за разпространението на Сахаджа Йога трябва да бъде: Сахаджа Йога не е нещо, което може да се пилее с хора, които не я разбират”. Зная, че изпитвате голяма симпатия към американците и това е причината, поради която Аз също имам същото чувство към тях. Без съмнение всички искаме все повече и повече американци да идват в Сахаджа Йога. Но само във ваши ръце е възможността да работите усилено; можем да решим какво искаме да постигнем. Трябва също да разбираме какви са проблемите на американците, да познаваме нещата, които им пречат да идват в Сахаджа Йога. Може би утре ще мога да ви говоря за това какво можах да разбера относно тяхното положение, така че дръжте го в главата си. И по този начин, ако подходите към тях с адекватното отношение, с увереност в себе си, то съм сигурна, че ще го направите много добре. Но за функционира, трябва да имате увереност в самите себе си. Това не означава да сте агресивни, а уверени хора. За да правите нещо добре, трябва да имате пълна увереност във вашето същество. Иначе никой няма да ви вярва.

Искаме да дойдат повече Сахаджа йоги от Индия, за да ни помогнат. Но смятам, че най-напред всички вие, които сте вече тук, трябва да се опитате да ги слушате. Индийците Ми казват, че вие сте тези, от които те се учат. С това не искам да кажа, че всички индийци са изключителни или много квалифицирани. Въпреки това, истината е, че са прекарали с Мен цели дни. Освен това и не значи, че всички индийци са по-добри от всички американци. Въпреки това някои от тях са много добри и именно тях трябва да уважавате.

Аз се опитвам да разбира отношението на хората и какво трябва да им кажа. Начинът, по който вие разбирате живота, не е правилен. Ако беше правилен, Америка щеше да е различна. Допуснати са много грешки и за да се постигне един нов начин на живот, е необходимо да имаме ново разбиране за новата епоха. Трябва да разберем, че става въпрос за едно ново за нас познание и трябва да го научим и да  го разберем. Каквото и познание да сме имали, то е било едно мъртво познание. Като например, можете да направите една къща от мъртво дърво, тръгваме от нещо мъртво и накрая правим нещо мъртво. Но никога не сте разбирали живите процеси. Така че всеки процес на придаване на святост не е нищо друго освен вашето отношение към познанието как функционира живият процес на нашата еволюция. Също включва и пълната вяра в това познание. Сигурна съм, че ще обърнете пълно внимание на това, което казах. Утре ще можете да Ми задавате въпроси по тази тема. За толкова кратко време не мога да ви разкажа всичко с подробности. Но се надявам да сте разбрали факта, че трябва да придобиете ново отношение, ако наистина желаете да постигнете тази мечта.

Бог да ви благослови.
