21 Серпня 1983
Bhoomi Devi Puja
Surbiton Ashram, Surbiton (England)
Пуджа Матері Землі та Махалакшмі, Ашрам в Сурбітон (Англія),
21 серпня 1983 р.

Ті з вас, хто не може сидіти на підлозі, можуть принести стільці з приміщення. Ви можете взяти стілець для себе. Якщо ви, люди, не можете сидіти на підлозі, ідіть та візьміть стільці для себе.

Шрі Матаджі: Сьогодні нам слід дізнатися дещо про зв’язок Сахаджа Йоги та Матері Землі. Це дуже важливо, щоб ми знали про цінність Матері Землі. Вона була дуже доброю до всіх вас. Вона вбирала ваші вібрації. Інакше кажучи, Вона також давала вам все, що ви можете бачити навколо. Тому сьогодні ми повинні зрозуміти зв’язок та  символізм вираження Матері Землі всередині нас. Я казала вам раніше також, що Кундаліні у вигляді трьох з половиною обертів розміщена всередині крижової (трикутної) кістки. Зараз це місцеперебування Кундаліні називається як Муладхара й у Всесвіті вона представлена як ця Матір Земля, або на Пуджі вона представлена як Кумбха. Я не знаю, ви зробили Кумбху, чи ні?

Сахаджа йог: Так, Шрі Матаджі.

Шрі Матаджі: Справді? Так, Кумбха є тут.

Отже, з розвитком нашої свідомості, ми намагались зрозуміти Бога Всемогутнього і всі інші п’ять елементів, які ми вважаємо важливими.

Шрі Матаджі: Що сталося?

Сахаджа йог: Я гадаю мікрофон несправний.

Шрі Матаджі: Гаразд.

І свідомість також рухалась у напрямку розуміння решти чотирьох елементів, окрім Матері Землі. Це повинно бути так, оскільки доки розуміння всіх цих чотирьох елементів не буде встановлене на відповідному рівні, Матір Земля не зможе виразити себе. Це так само, якщо всі ваші чакри, чотири чакри заблоковані, ви не можете підняти Кундаліні, ви не можете давати Самореалізацію. Ви не можете зробити еволюційний процес масовим. Тому в нас є яг’ї, – інші методи, які впливають  на чотири елементи. Вони вклонялися воді, вони вклонялися повітрю, небу, небосхилу – світлу. І ось як ми підійшли до часів Христа, коли поклонялись світлу.

Але сьогодні, коли ми перебуваємо в цій сучасній Сахаджа Йозі, ми насправді перебуваємо на рівні Матері Землі, тому що, як кажуть, це є епоха Водолія. І Водолій – це ніщо інше як Кумбха, Матір  Земля. Отож, ми на рівні Матері Землі. Ми можемо бачити, також у свідомості людей. І Я кажу не лише про чоловіків, а про жінок і чоловіків – свідомість рухається більше в напрямку жіночого вираження життя. Але будучи дурними, як всі людські істоти, феміністи також були доволі дурними,  оскільки боролися на рівні раціоналізму, економіки, політики, всіх безглуздих речей. Рівність в усіх подібних речах, якщо хтось шукає саме їх, робить з вас чоловіків, ви стаєте як чоловіки. Якщо ви щось доводите, якщо ви раціональні, якщо ви говорите як чоловік, це все розвиток в чоловічому напрямку. Але розвиток материнства, розвиток жіночності – це не той шлях, який привів чоловіків до дурості. Немає користі змагатись з чоловіками в дурницях, кількість яких і так вже є цілком достатньою для нас.

Увесь світ сьогодні є вираженням тієї нісенітниці, яку вони мали: конкуренція, агресія, гноблення. Отож, інша сторона жінки, яку було названо домінуючою, є темною стороною, владною, і все це повинно проявляти себе по-іншому, вся мода, стиль повинні змінюватися.

Подивіться зараз на Християнство. Ми повинні зрозуміти, чому Християнство, навіть Іудаїзм, будь-яка релігія, навіть Індуїзм і всі тому подібні, проте, в більшій мірі Християнство, на диво, не мають  місця для Марії. А Мусульмани навіть увінчали це, повністю відкинувши Фатіму. І на верхівці цього всього ви можете спостерігати серед Християн, Я бачу, що посвята, як ви її називаєте, не дається жінкам, це при тому, що Христос не був народжений від чоловіка.

Але в жодному разі це не означає, що ви змагаєтесь з чоловіками в їхніх безглуздих справах, завдяки яким вони практично довели цей світ до такого руйнівного стану. Отож, сьогодні ми повинні зрозуміти, що теперішній час – це час для розвитку материнських якостей. Навіть чоловік, коли він уподібнюється матері, стає великим чоловіком. Як Христос, який мав співчуття, і Його називали Великою Людиною. Отож,  щодо якості жінки як матері: Богиня завжди є Матір'ю, і Вона є Найважливішою Силою для осяяння Сахаджа Йоги. Тож, як Вона робить це? Я наведу аналогію, але з аналогією не варто заходити занадто далеко, як мудрі Сахаджа йоги ви не повинні занадто далеко заходити відносно цього.

Скажімо,  є нуль, він не має жодного значення. В такий же спосіб Бог Всемогутній не має значення, поки не помістити перед ним деяку «1» або «2». Він є нуль. Він має існування, проте Він не має можливості або сили,  щоб виразити себе. Тому Він є нулем. Таким же чином ми можемо сказати, що поросль чоловічого роду є нулем.

Я наведу вам іншу аналогію для розуміння. Подивіться: дроти високої напруги,  протягнуті над вашої головою, абсолютно нешкідливі, немає жодних проблем. У Делі була нагода отримати дуже велику підхожу ділянку землі, але там проходили дроти високої напруги. Ми могли отримати її безкоштовно. Але Я запитала: «В чому проблема?» Вони відповіли: «Тільки якщо земля отримає контакт з дротами, тоді виникне проблема». Отож, поки ці дроти, як би там не було, не з’єднані з землею, вони зовсім не мають жодного значення.

Але земля значно відрізняється від цієї динамічної сили, яка протікає в тих дротах, котрі є нулем, які нічого не значать.

Таким же чином і в жінці... лоном жінки є Кундаліні. Що ж таке лоно? Якщо це є Кундаліні, ось  що [лоно] виражає Кундаліні на грубому рівні, це означає, що Мати Земля теж як лоно. Що ж робить лоно? Воно отримує сперму, що є  просто легковажним вчинком чоловіка або, можна сказати, агресією, і Воно [лоно] потім живить і доглядає за ним [зародком], поправляє його та дозволяє рости не агресивно, а в дуже співчутливій та чуттєвій манері, поки він не виштовхуються з лона після дозрівання. Отож, суть лона полягає в тому, що його прояв має бути таким, що воно не домінує. Воно не домінує над зародком. Якщо воно домінує, то як він може рости? Тож воно живить сім’я та сприяє його росту. Ось що являє собою сьогоднішня Сахаджа Йога. І зараз Матір Земля є тією, Хто символізує Муладхару всередині вас, яка символізується тут як Аді Шакті, й перебуває перед вами для того, щоб живити вас, щоб сприяти вашому росту у нову особистість – зрілу особистість. Цю концепцію ми повинні розуміти.

Тому жінки Заходу повинні розуміти, що безглузді ідеї, які вони взяли від чоловіків, повинні бути повністю відкинуті, їм належить стати жінками, перш за все. Ті жінки, що говорять як чоловіки, ніколи не можуть допомогти в Сахаджа Йозі. Вони повинні бути як ця Матір Земля, котра дозволяє вам робити що завгодно з Нею. Я маю на увазі що ви, люди, були настільки безглузді, щоб використовувати Її на максимумі. І не лише це, бо до того ж Вона винесла стільки безглуздих речей відносно  Себе. Але тоді настає час, коли Вона стає вибухонебезпечною, тоді вона починає поглинати людей всередину Себе. І коли Вона починає поглинати людей, тоді ви можете бачити землетруси, посухи, і це, й інше, всі подібні речі починають відбуватися, і люди починають бути втягнутими в ці проблеми, в яких вони звинувачують Матір Землю. За проблеми, які люди створили через свою агресивну природу – навіть за агресію проти Матері Землі, вони повинні заплатити сповна. І вони вже платять.

Тепер, щоб зупинити ці прояви агресивності, які принесли всі види порушень, кожен повинен зробити крок назад, повинен розвинути почуття всеосяжності співчуття.  До тих пір, поки ви не усвідомите всеосяжність, повноту, завершеність, цілісність, – що це є Лоно, це є ваша Мати, до тих пір, поки ви намагатиметесь бути індивідуалістом, ви не можете бути хорошим Сахаджа йогом. Ви маєте стати єдиним із Цілим. Зараз ми повинні це визнати, це дуже важливо. Особливо на Заході, Я би сказала, ми повинні подивитись на себе дуже ясно: що ми робимо? Це дуже важлива річ. Перш за все давайте подивимось, де наша увага. Задайте це питання. Ми маємо Сахаджа йогів та Сахаджа йогинь в нашому колі, та  інколи Я просто дивуюся, що навіть зараз увага може бути такою дивною. Як, дуже просто, ми можемо тримати увагу на матеріальних речах: «це моє», «це твоє», «я повинен мати своє приватне життя». Тоді ви впадаєте в іншу царину агресивності. Якщо ви намагаєтеся мати своє приватне життя, тоді ви намагаєтесь не допускати, щоб інші мали їхнє приватне життя.

Це було нормально мати приватність, коли ви не були Сахаджа Йогами, бо в той час ви повинні були рости за рахунок цієї приватності. Але після Сахаджа Йоги ви повинні стати одним цілим з усіма іншими – це дуже важливо. До Сахаджа Йоги ви були одними людьми, після Сахаджа Йоги  ви – інші. Все бачення повинно змінитися після Сахаджа Йоги, тепер ви повинні стати єдиним із Цілим і відчути, що зараз ви Одне ціле з Усім, ви повинні відкинути всі свої індивідуалістичні сприйняття. Зараз є дуже поширеним почути: «Так, я люблю це, я люблю те». Дуже поширеним є: «Я люблю це». Це дуже поширено, та це не личить Сахаджа йогам казати такі речі. Бачите, як можна сказати, що вам подобається щось. Подумайте про матір, яка повинна виносити дитину, повинна народити дитину, повинна потурбуватись про дитину, її потреби, захистити дитину, навчити дитину. Як вона може сказати: «Мені подобається це і подобається те? Де взяти на це час,  щоб розмірковувати над тим, що вам подобається і що не подобається? «Мені подобається ця їжа, мені до вподоби та їжа». Звідки на це час? Звідки взятися силам на це? На чому ваша увага? Увага приділяється вихованню дитини!

Тепер, таким же чином і Сахаджа йог повинен знати, що всередині нього народилось дитя – його Дух. Дух є дитя, яке народилося всередині вас, ви повинні живити його за допомогою Кундаліні. Ви повинні поливати його, ви повинні доглядати за ним. Це повинно сприяти його росту. Тож, де взяти час на інші безглузді речі? У ваших руках дитина. Ви всі є матерями, які доглядають за своєю дитиною, котрою є Дух. Тож, де взяти час на всі такі речі? Увага повинна бути такою: «Що я можу зробити, щоб це дитя було щасливим, щоб ця дитина зростала, щоб ця дитина змогла повністю проявити себе?» Мати відступає лише тоді, коли дитина стає зрілою. Отож, зараз усередині вас материнство має брати гору над батьківством. Материнство щодо себе самого. Стосунки мають бути такими, як у матері до дитини, як її увага спрямована до дитини. Ви можете бачити, як ми поводимось у повсякденному житті. Я бачила людей, які дуже переймаються їжею, навіть зараз. Звідки на це час? Де увага? Як ви можете настільки хвилюватись про їжу, хвилюватись про ваш сон, про ваше здоров’я, хвилюватись про це і про те? Я маю на увазі, що ви повинні хвилюватись про вашу дитину, яку ви зараз отримали. Ось чому дитиною нехтують і тому,  інколи ви можете бачити, що діти хворіють, впадають в кому або можуть навіть померти.

Отож, ситуація зараз доволі різниться для Сахаджа йогів в питанні, як вони можуть ставитися до самих себе. Ті, хто досі в гонитві за їжею та всіми цими безглуздими речами... Я маю на увазі, що бачила Сахаджа йогів, уся увага яких була на їжі весь час. Як відданість може прийти до людини, яка настільки зосереджена на  звичках харчування?

Як ми бачили, дехто з вас теж міг бачити це, як будувалися печери Аджанта. Впродовж десяти поколінь вони будували печери Аджанта, десять поколінь. І вони побудували їх на місці, де не було спочатку доступу до води. І день за днем тисячі людей, без жодної оплати, не отримуючи нічого, будували їх. Не було їжі й не було питань! Вони звикли харчуватися фруктами то тут, то там. Але їхня відданість надавала їм сили робити це. Але ця відданість може бути розвинена, якщо ви усвідомили, що ви маєте бути матір’ю для вашої дитини. Тепер, якщо мати є злою, то дитина теж буде зла, тому що саме мати знаходить свій вираз у дитині. Це добре,  якщо вона не домінує над дитиною, але вона може зіпсувати уявлення дитини. І саме це відбувається, коли ми, Сахаджа йоги, не турбуємося про те, як доглядати за нашим Духом та нашим духовним ростом.

Ви будете здивовані, але навіть зараз п’ятдесят відсотків людей пишуть Мені: «Мати, я досі одержимий, я працював за допомогою лимонів та перців чілі, я звертаюсь до вас через це і те...». Це справи дуже низького рівня, Я гадаю, якщо після стількох років ви і досі одержимі, тоді, Я гадаю, ви повинні забивати себе (робити шубітінг) сто вісім разів кожного дня. Це поведінка дуже низького рівня, Я особисто вважаю, що після того, як ваша Мати так важко працювала з вами, і досі ви такі ж самі, приходите з жахливими ідеями, щоб приносити всі проблеми вашій Матері. Це означає, що ви не піклуєтесь про свою  дитину.

Зараз в Сахаджа Йозі дитина, про яку ви повинні піклуватися, не є індивідуальною дитиною. Це те, що кожен повинен розуміти. Це те, де ми багато упускаємо, особливо через інтелектуалів. Вони гадають, що лише з їхньою  власною дитиною має бути все гаразд, й інші діти не мають значення. Або немає значення, чи ви пов’язані з іншими, чи ні. Це дуже поширено. Тому що, ви знаєте, раціоналізм дає їм таке уявлення: «О, з моїм Духом все гаразд, з моїми вібраціями все гаразд, тому нічого страшного, якщо я не піду на Пуджу, або не піду на колективну програму, або не буду підтримувати жодної колективної роботи, або не буду брати жодної відповідальності за Сахаджа Йогу». Тому що, коли ви стаєте колективним, ви берете відповідальність. Ви занадто задоволені собою, тому міркуєте: «Це добре, що мені не потрібно брати жодної відповідальності. Всі Сахаджа йоги погані або деякі з них погані. Я не маю з ними нічого спільного. І таке інше...».

Але в Сахаджа Йозі, як такій, материнство є універсальним. Тому що, якщо, скажімо, є ніс, то хтось інший – око; якщо ви є вухо, то хтось – вуста. Тому, суттєвим для вас є розуміння, що коли будь-хто, хто є Сахаджа йогом, потрапив у біду, то ви теж в біді. Це загроза для вашого росту. Це є загроза для вашого росту, тому що зростає  одразу все. Звичайно, ті, хто є повністю безнадійними, будуть поступово викинуті геть. Це те, що робить Мати. Вони можуть бути викинуті настільки далеко, що вже ніколи не повернуться. Але вам не варто хвилюватись про таких людей, вони будуть викинуті геть. Їм ще будуть надані певні шанси, певний «кредит» ще буде надано, певна прихильність ще буде надана, але в кінцевому рахунку вони будуть викинуті. Тому вам не потрібно хвилюватися. Але вам варто хвилюватись про Ціле. І ви повинні брати відповідальність. Ті, хто ще й досі не беруть відповідальність – це люди, котрі ще не зростили до зрілого стану свою дитину – свій Дух.

Серед різних видів відповідальності, яку ви могли би взяти, подумайте, яку відповідальність ви можете взяти. Ось чому більшість з нас має погану Вішудхі, бо ми не беремо відповідальності. А щодо тієї відповідальності, яку ми беремо, ми повинні бути набагато, набагато, набагато  більше відповідальними, ніж звичайні державні службовці.

Інколи ми чуємо щось в одне вухо і воно вилітає у нас через теж  саме, ми навіть не дозволяємо цьому залишитися у нас в голові. Отож, кожен повинен зрозуміти, що дитина є вашою відповідальністю. Ви повинні доглядати за дитиною. І Ціле є також вашою відповідальністю.

Тепер, як встановити зв’язок між Духом, або зберігати зв’язок між Духом та лоном, або Кундаліні, – це є найбільшою проблемою, з якою ми зіштовхуємося, й оскільки наші зв’язки є доволі розпливчатими, і ось чому ця Кундаліні не може доглядати за Духом. Мені цікаво, чи ви помітили певну річ в Сахаджа Йозі, – те, що ви можете здійснювати певні маневри відносно Кундаліні, але не щодо Духу. Ви можете підняти руку –  і Кундаліні підніметься. Ви можете здійснювати маневри з Нею. Ви можете робити бандан щодо Неї, Вона буде обертатись і обертатись, і обертатись, але як щодо Духу? Ви не можете впливати на Нього. Є лише одна мантра для пробудження Духу, в тому сенсі, щоб принести Йому задоволення, – ви повинні сказати, що ви є Дух. Але ви не можете впливати на Нього, ви повинні підняти Кундаліні, щоб вона піклувалася про Нього, ви повинні підняти туди Кундаліні, у ваше серце, так,  щоб ця дитина, котра зараз є маленьким плодом, була дбайливо розвинена та стала зрілою.

Отож, з обох боків, як чоловіки,  так і жінки, повинні зрозуміти: якщо ви чоловік,  і якщо ви домінуючий чоловік – нічого страшного. Але якщо ви жінка,  і якщо ви домінуюча жінка, то виправити вас – це складна річ для Сахаджа Йоги, тому що ви втратили ваші якості як жінки. Для початку вам потрібно, принаймні, бути жінкою. Якщо ви навіть не жінка, то що вам робити з цією третьою особою, котра не є ані  чоловіком, ані жінкою? Тепер що стосується чоловіків. Якщо вони домінуюючі, вони повинні розуміти, що вони мають бути співчутливими. Вони повинні бути добрими, уважними, але ніколи не повинні ставати раболіпними, ніколи раболіпними. Це те, що кожен повинен розуміти, що ви не повинні ставати раболіпними. Щодо жінок, то вони повинні бути величними, сповненими гідності, сприйнятливими, які приймають і живлять усе це.

Я шокована, Як інколи розмовляють з чоловіками на Заході. Як, наприклад, візьмемо містера «Х»: «Х, ви не зробили цього! Х, ви не зробили того! Як ви поставили це?! Зробіть це, зробіть те, зробіть оте!». Це зовсім не по-жіночому робити так, це абсолютно неправильно робити так, казати йому робити щось. Ви стаєте чоловікоподібними. І потім ми повністю втрачаємо силу живити  жіночою любов’ю, що є силою жінки, котру жінки не розуміють. Я розкажу вам простий приклад. Моя власна онучка, вона увесь час хотіла бути стюардесою, вона хотіла. Вона сказала: «Чому б Тобі також не подумати щодо того, щоб бути стюардесою?» Я відповіла: «Чому, що такого значного в стюардесах?» Вона відповіла: «Тому що це нагода, коли ти можеш давати їжу іншим».

Бачите, це природній материнський інстинкт: «Дайте мені побачити, як вони їдять». Бачите? Вони не їдять самі, вони хочуть, щоб їли інші. Але це не входить до світогляду західних жінок, кажу вам. Вони не можуть цього зрозуміти. Чому? – «Я зробила це, чому б йому не зробити це і те?». Це ваші привілеї робити ці речі належним чином, належним чином. Але, припустимо, хтось є чудовим механіком, і жінка теж стане механіком: «Я буду займатися справами механіка». Вона тут не для того, щоб виконувати роботу механіка. Вона тут щоб відповідати за механізм емоцій. Але навпаки, вона робить все зовсім протилежне. Як коли чоловік повертається додому, вона починає вказувати йому: «Ти повинен класти це правильно. Чому ти зіпсував мій килим? Чому ти зробив це? Почисти це, візьми це, зроби те». Всі його механізми емоцій закінчилися. Коли механізм його емоцій виходить з ладу, він стає непридатним, і ви відповідно стаєте такими ж. А чоловіки також не повинні виконувати їхню [жіночу] роботу. Дозвольте їм виконувати  їхню [чоловічу] власну роботу. Я вважаю, що це одна з найбільших проблем Заходу сьогодні, – що чоловіки не є чоловіками, а жінки – не є жінками. Я бачу, що їхня якість така низька, і Я не знаю, як впоратись з цією мішаниною. Ви повинні зрозуміти доволі просту річ у вашому житті: якщо ви є сумішшю чогось, то ви не можете мати якостей Сахаджа йога. Якщо ви змішуєте це, це є смішним, чи не так? Отож, жінка повинна намагатися бути жінкою, а чоловік – чоловіком.

Тепер давайте подивимось, яка ситуація стосовно чоловіка. Яким є чоловічий влив на розвиток свідомості? Отже, коли чоловічі якості були проявлені,  ми розвинули науку. Ми розробили всі ці знання, всі речі, котрі є зовнішніми. Тепер все готове. Тепер настав час жінці проявитися. Я маю на увазі, що Я висловлюсь у дуже абстрактній формі, на думку вам повинна  спадати не жінка, краще було б сказати жіночність, жіночна природа повинна зараз піднятися. Все є готовим, вона повинна просто спалахнути. Всі чакри готові, тепер пробудіть Кундаліні. Кундаліні є такою ж важливою,  як й інші чакри. Тож зараз пробудіть Кундаліні. Тепер поведінка Кундаліні та спосіб Її дії дуже відрізняються від способу дії чакр.

Якби Кундаліні стала чакрами і чакри стали б Кундаліні, якби ви впорались з Сахаджа Йогою? Та ми повинні прийняти свою власну природу з повною гідністю та гордістю; в жодному разі не відчувати себе погано. Тому що чоловік сидить на коні, жінка теж хоче сісти на коня. Але яка потреба для жінки сидіти на коні? Я не можу зрозуміти. Тут усі жінки сидять на конях. Вони стануть схожими на коней! Навіть вже, я гадаю, половина вашої королівської сім’ї виглядає як коні, чи не так? Я гадаю так. Їхні обличчя схожі на кінські. Бачите, немає жодної потреби для жінок робити всі ті речі, котрі вже зробили чоловіки. Скажімо, наприклад, є одна особа чоловічого роду, яка повинна прийти і здійснити певну роботу. Але ви це зробили.  Гаразд. Тепер інша особистість повинна зробити певну роботу. Тепер подивіться на Божественну роботу також: уся складність полягає в тому, що колись щось вже було зроблено [кимсь], і наступний, хто приходить, хоче зробити те саме.

Ви слідкуєте за моєю думкою? Тож уся енергія повністю зникає даремно.

Були вчинені всі приготування,  щоб прийшла ця епоха Водолія, щоб була піднята Кундаліні, і щоб усе спрацювало таким чином, що ліва і права [сторони]  зустрілись і ви всі стали Осяяні, Просвітлені. Це було питання нашого буття – розподіл всієї роботи в належному розумінні.

Тепер давайте подивимось, як сама Мати Земля була створена. Це також дуже проста річ. Спочатку свій рух почав потік енергії. Тепер це називається комбінована енергія, зрозуміло? Потім комбінована енергія почала обертатись і обертатись,  і обертатись ось так, і коли вона дуже ущільнилась, стався вибух. Коли стався Великий вибух, і Я повинна сказати, що це було чоловічою роботою, чоловічим стилем, тому що Мати Земля ще не була сформована, тоді ці невеликі фрагменти почали обертатись і обертатись. З часом вони стали округлими. Серед них Мати земля була обрана для однієї роботи – нічого не робити, просто зберігати тишу. Гаразд. На Матері Землі із води з’явилось життя – виник вуглець. Усі допомагали,  і була створена людина. Потім чоловіки піднялися, щоб удосконалити їхні товариства, і вони зробили для цього все, що було можливо в рамках їхнього его, завершили це. Тепер, як бачите, вони зробили всю роботу. Можна сказати, що зараз вони на утриманні.

Тепер, ми можемо сказати, що лоно або Кундаліні, Котра відпочивала всі ці роки,  чекала цього часу, чи не так? Тому ми говоримо, що «прийшов час цвітіння». В цей час Кундаліні повинна піднятися та засяяти, щоб у такий спосіб відбулось завершення всієї роботи. Це просто, розумієте тепер? Тож, немає місця для змагання чоловіків та жінок, просто стиль роботи є різним. Якщо ви розумієте, то буде мати місце певна  революція, а не бунт. Насправді жінки бунтують проти чоловіків, і це нісенітниця, Я маю на увазі, це такий головний біль, що ти щось створюєш, дозволяєш йому рости, і приходить інша сторона, яка повинна завершити роботу, а натомість вона починає бунтувати. Отож, має відбутись революція, і революція можлива лише тоді, коли ви зрозумієте, що та частина [роботи], котра залишилась, має бути завершена. Чи ви правильно розумієте Мене?

Отож,  та частина зараз – це Реалізація. Наше пробудження Кундаліні. І для цього ваші жіночі якості повинні допомогти вам, не чоловічі якості. Отож, чоловіки повинні відмовитись від агресивності. Також, оскільки зараз вони є Сахаджа йогами, вони повинні набути жіночих якостей, а не войовничих. Якщо жінки воюють, вони не є жінками. Ви бачите, жінкам казали: «Ви безкорисні, ви ні на що не здатні»,  – тож зараз вони намагаються показати: «Ні, з нами теж все гаразд. Якщо ви з’їли ворону, ми з’їмо навіть три». Тож, розуміння та мудре сприйняття повинно бути таким: що нам зараз необхідно зробити, щоб змінити спосіб та стиль нашого життя? Що в ньому не так?

Настав переломний момент. Еволюція зараз – це зовсім не бунт, в жодному разі. Це хибна ідея, яка є в людей. Це не бунт, коли ви вдарили мене, а я вдарив вас і продовжується побиття один одного, ви рухаєтесь як маятник, ви бачили рух маятника. Це не коливання, коли сьогодні ви народилися як мусульманин, завтра ви народилися як єврей, потім ви народилися як індус, тоді ви народилися як...  це не маятник! Це рух по спіралі. Тому щоразу, коли ви досягаєте [певного етапу] еволюції, ви перебуваєте на більш високому рівні, ніж раніше, тому рух є спіральним – розумієте Мою думку тут?

Щоб досягнути вищої позиції щодо всієї нашої істоти, що нам потрібно робити? – Це зрозуміти, що ми повинні піднятися з цієї точки до тієї точки, і ми повинні піднятися таким чином, щоб це не було схоже на рух маятника, а на  спіральний рух. І щоб рухатись спірально, вам необхідно використовувати інший вид сили. Щоб ви не використовували дотепер, має бути наділене іншим видом сили. І це – жіночі якості жінок.

Але,  де ці 'жіночні' жінки? Вони будуть одягатись як жінки, вони будуть намагатися бути жіночними,  і все таке подібне. Це не так, не з середини, не від серця, жіночного серця. Христос показав це через своє життя: Він пробачає. Лише жінка може пробачати, чоловік не може, він є агресивним. Як же він може пробачати? Крішна нікого не пробачав, Він звик вбивати (Шрі Матаджі обертає правою рукою з піднятим вказівним пальцем. Сміх). Вірний королівський спосіб – «Так, добре. Якщо ти такий, добре, зроблене».

Він [Христос] пробачав до певної міри, щоб показати, що зараз Він надає новий виток до спіралі, й зараз жіночі якості повинні бути розвинені в людях. Але це не означає, що ви починаєте ходити як жінки або починаєте слідкувати за фігурою, тому що це інша дурість, розумієте. А бути більш як мати, а не як батько, бути як мати. Доброта, ніжність повинні бути у вашій поведінці стосовно один одного. Ця сила, звісно, часом виправляє, часом буває суворою. Мати інколи повинна бути суворою, особливо з людьми, поведінка яких ніколи не буває нормальною. Їй доводиться сварити, карати, а іноді Вона також знищує! Все гаразд. Але це буває інколи, не постійно.

Тож зараз кожен повинен прийняти ось що: для того, щоб бути як Мати Земля, ми повинні бути витривалими – dhara, dharaka sadharmand (Санскрит): мати таку ж природу витривалості.

Вона є засобом для існування всього. Вона приймає все, вбираються вібрації, розумієте, про що йдеться. І зараз, уперше після Реалізації ви можете повернути Їй те, що отримали від Неї. Ви можете давати вібрації Її деревам, які існують, ви можете зробити їх гарними. Ви можете зробити  квіти ще красивішими. Зараз усе, що ви отримали від Матері Землі, ви може давати, тому що ваша Мати Земля пробудилася всередині вас. Тож, ви повертаєте Їй все, що отримали від Неї і даєте це іншим: щедрість, велич серця, шляхетність, прощення, любов, прихильність, терпіння, все для Любові. І Мати, щоб врятувати свою дитину, вона буде голодувати сама, вона буде робити що завгодно,  щоб врятувати свою дитину. Повна відданість, яку вона має для своєї дитини. Це справжня мати. Я маю на увазі, що матері, котрих ви бачите сьогодні, не є ані матерями, ані жінками. Те, що Я маю на увазі, є справжнім образом матері, і ви маєте справжній її образ перед собою. Отож, це те, що ви повинні розвинути зараз, незалежно від того чоловік ви чи жінка. Як Сахаджа йоги ви повинні розвинути нову свідомість лагідності, любові та співчуття. Бути злим, бути запальним, лаятись на людей, кричати на людей – не дуже допоможе нам.

Якщо ви повинні допомогти цілому, росту цілого, намагайтеся зробити себе м’якшою людиною, будьте розлючені на себе, що ви втрачаєте самоконтроль,  і ви такі недоброзичливі до інших. Всі проблеми прийшли через надмірний ріст чоловічих якостей, надмірний. Він досягає певної позначки, ви бачите, він досяг такої жахаючої позначки зараз, що вона повинна зменшитись. Але і жіночність також, котра на дуже низькому рівні, без Реалізації, може бути дуже-дуже малодушною, легкодухою, такою, що постійно хвилюється про свою дитину. Це те, що кожен повинен змінити: мати любов та прихильність  до кожного Сахаджа йога, до кожної особи. Коли йдеться про боротьбу з кимсь, ви всі є одним. Але поміж собою ви можете доглядати один за одним, говорити, скажімо, наприклад, щось болить тут у мене в носі, я просто спробую потерти це так само. Але я не буду намагатись відрізати ніс, чи не так? Або вдарити себе по носі? Тож має бути відчуття, що інший – це і є я. Будьте ласкавими і ніжними, намагайся покращувати інших та допомагати таким чином. Я сподіваюсь,   ви зрозуміли все це. Якщо сказати коротко, то ми повинні змінити весь режим, радикальні зміни повинні прийти до спільноти Сахаджа йогів.

Якщо є якісь питання,  ви можете задати їх, перш ніж почнеться Пуджа.

Тепер, щодо проблеми розлучень та всього, що ви можете бачити в цьому випадку.

Ми можемо поговорити про проблеми лівої Набі.

Чи є Якісь питання?

Сахаджа йог: чи це нормально, якщо ми нашкодимо людині заради її власного блага, Мати?

Шрі Матаджі: бачите, ця проблема може виникнути, коли ви не є єдиним з Цілим. Розумієте?

Тепер, уявімо, як Я казала вам, – якщо ви є всім, то чим є інший? Потім ви, навіть, якщо вам потрібно нашкодити комусь, скажімо, наприклад, якщо кров йде з пальця, я дуже сильно натискаю на нього, щоб зупинити кров. Це завдасть  болю пальцю, але ви маєте використати здатність розрізняти, що я втрачаю кров, яка є цінною, набагато ціннішою, ніж цей незначний біль. Але цієї здатності розрізняти треба досягти. Розумієте, в Сахаджа Йозі, ви всі здатні розвивати здатність розрізняти. І як тільки ви розвинете здатність розрізняти, поступово ви будете знати, що робити. На початку це буде вам завдавати болю, без сумніву, тому що ви звикли до іншого. Я бачила тут людей, які просто гавкають один на одного, як тільки вони бачать один одного, вони починають гавкати. В яку б частину країни ви не поїхали, куди б не пішли, вони починають гавкати взагалі ні за що. Я була здивована. В Пуні, Я була там, там теж усі гавкають один на одного, знаєте. Незалежно від того, п’яні вони чи не п’яні, це не має значення – у них однаковий стан.

Але після Реалізації ви спілкуєтесь, тому що ви відчуваєте стурбованість, ви переживаєте. Але ви спілкуєтесь таким чином, що досягаєте результатів. Розумієте  мою думку? Це є критерієм того, що ви повинні досягати результатів. Але, припустимо, що чоловік прийшов уперше, і ви говорите йому: «Ви – бхут". Тоді, природно, що він буде ображений. Це дуже поширено.

В перший же день, коли хтось приходить, ви кажете: «Ви – бхут"... Я маю на увазі, дякувати Богу, якщо він не зрозуміє значення слова «бхут», тоді все гаразд.

Та перш за все,  думайте про те, щоб бути ніжним, приємним, випромінюючим аромат, солодким. Давайте подивимось, знайдемо способи та методи. Є дуже хороший спосіб – ввечері записувати, скільки приємних речей я сказав сьогодні. Але не всі ці приємні речі, як ми кажемо: «У тебе гарний вигляд», і таке інше. Не поверхневі речі, які можуть тішити наше его. Вони є такими солодкими, ви знаєте, які вони є. Наприклад, є такі хороші слова, коли люди кажуть:  «Чи вам достатньо тепло?» Дуже приємний спосіб задати питання. Потім, це дуже просто, однак ви можете сказати так. Але інколи навіть казати так – це важко для людей, як Я помітила. Турбуватись про комфорт інших, коли хтось сидить і хоче води, а сидить незручно, і щоб ви поквапились та дали йому води – о ні, це занадто велика справа, щоб очікувати цього. Боже мій, ви дали води!

У вашу голову одразу приходить думка: «Я ж не його слуга».

Лишень трошки, намагатись зробити щось там, щось тут. Або інколи поміркувати, коли йдете в магазин, ви знаходите щось: «О, чому б не придбати це для нього?» Діти роблять так. Я бачила дітей, які увесь час думали про своїх друзів, що вони можуть придбати для інших: «Це буде добре для мого друга, це підійде тому-то, вона в захваті від цього, вона така...» Всі ці маленькі-маленькі дрібнички, ви знаєте. Іноді, навіть невеличка річ, як рано-вранці, коли ти прокидаєшся, бачиш, що інша людина спить на одній стороні, її ковдра з третьої сторони, а подушка – з четвертої сторони. Тож ти просто кладеш її голову на подушку і вкриваєш її ковдрою. Ось робота Матері.

Не зі страху, а з чистої любові. Як навіть, коли холодно, і в людини розстібнуті ґудзики, ви можете застібнути людину, їй це сподобається. Це дрібниці, дрібні речі, ви знаєте. У жінок є маленькі приємні речі, які вони роблять, – чоловіки дуже щасливи. Але тепер жінки втратили відчуття цього.

Не боротися, а подумати про те, що приємного ви можете зробити для них. Іноді дражнити – це також нормально. Іноді лоскотання – це теж нормально. Але бачите, ті приємні речі, взаєморозуміння один з одним, навіть відчуття, що ми можемо це робити – це робота майстра. Це робота майстра. Той, хто є майстром, може це зробити, той, хто ні, не зможе так зробити. Вони знову будуть повертатися до образ. Зрештою, вони закінчать образами чи сварками, чи перейдуть на кулаки. Але ті, хто є майстрами, будуть так гарно виконувати всю роботу, так що, бачите, це дуже приємні стосунки, це називається «мадхурія», без жодної хіті, без комерції і подібних речей, це такі милі стосунки. І радість буде бурлити. Усі ці збочення і всі такі речі відпадуть. Лише дуже приємні стосунки.

Гаразд? Навіть говорячи це,  ви відчуваєте радість.

Шрі Матаджі Нірмала Деві