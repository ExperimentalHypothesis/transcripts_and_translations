Christmas Puja, Pune (Hindistan) 25 Aralık 1986.

Bu gün hepimiz Lordumuz Jesus Christ’in doğumu kutlamayı bekliyorduk. Jesus’ın doğduğuna benzer bir kulübenin bulunduğu  yerde olmamız çok anlamlı ve (o zaman) rüzgar her taraftan esiyordu ve odayı çok sıcak tutmak zordu. Onun Aralık ayında doğmadığı doğruysa da, çok  soğuk olmayan, belki de şimdi gördüğünüz gibi, bu kadar soğuk olmayan, daha ılık bir ayda doğdu, yani belki de bu günkü hava bu yüzden oldukça anlamlı, Onun hissetmiş olduğu iklimle birlikte.

Onun için olduğu gibi, sizler de bu iklimde hiç rahatsızlık hissetmezsiniz, ne bu çevreden,  ne de Spartalı gibi yaşamaktan dolayı. O asla herhangi bir rahatsızlık hissetmedi ne de Annesi hissetti. Dikkatimiz Ruhumuzda olduğunda, dünyevi şeyler nedeni ile veya tabiat nedeni ile herhangi bir rahatsızlık hissetmeyiz.

Bu, bir Sahaja Yoginin konfor hakkında şikayet etmeye başlamasının ilk işaretidir, o zaman da bu onun, henüz bir Sahaja Yogi olmadığının ilk işaretidir. Başlangıçta, önce  kesinlikle sadece iklime uyum sağlarsınız ve onun tarzından, hızından, sizi soktuğu şekilden keyif alırsınız. Doğa ve beden arasında bir sürtüşme yoktur çünkü onları senkronize eden Ruh, sizin tabiat ile bir olmanıza yardım eder ve bunun en iyi kısmından neşe duyun. Bundan neşe duyma şekliniz, sizlerin büyük Sahaja Yogiler olduğunuzu gösterir ve bu Benim kredime yazılır, sanırım, hepiniz bütün bu konforsuzluğu, bir keyif olarak kabul ettiniz.

Sizlere anlattığım gibi Agnya’yı oturtmak üzere İsa’nın gelişi, büyük bir olaydı ve O bu dünyada  doğmuştu ama,  Onun bilinçte doğmasından çok daha önce, kendisi mutlak bilinçte  Jesus Christ olarak, (İsa olarak) doğdu.

Onun yaşamını açıklamak ancak sizler Aydınlanmış Ruhlarsanız mümkündür aksi halde İsa’yı izah edemezsiniz, O ne idi, nasıl çalıştı, bildiğiniz üzere  pek çok şeyi halen Sahaja Yoga’da da açıklamak çok zordur, siz sadece bu şeyleri görmeye devam edersiniz. Bu gün hiç kimsenin açıklayamadığı, gölden çıkan pınarları gördünüz, hatta mühendis bile bize,  onların bunu açıklayamadıklarını söyledi, hiç kimse bunu açıklayamaz. Bu sadece meydana gelir, su heyecanlanır, Tanrısallığı hisseder ve kabarcıklar çıkartarak sevgisini akıtmaya başlar. Düşünebiliyor musunuz, su bile bu hissedebilir?

Işığın bunu nasıl hissedebildiğini gördünüz, aynı şekilde,  her element bunu hissedebilir. Bütün bu elementler içimizdedir. Bunlar içinde, en yüksek olanı ışıktır çünkü ışığın bir etkisi vardır ve  ışık,  Jesus Christ, İsa tarafından yönetilir.

Işığın bir etkisi vardır, ışık doğru olan, hatasız olan şeyleri gösterir. Bu, dünyevi şeylerin tüm boyutlarını anlamamızı sağlayan bir şeydir ve nihayetinde bu ışık, kendisi ruhtan geldiği zaman ve ruh tarafından aydınlatıldığı zaman, bazen sizi güldüren, bazen gülümseten ve bazen de sizi ağlatan,  diğer boyutları da görmeye başlarsınız.

Sahaja Yoga sayesinde o kadar güzel yeni bir boyuta ulaştınız ki,  tüm bunlar sizin içinizde önceden bina edilmişti ve sizler,  buna ulaşmalıydınız. Diğer tarafta olan insanlar çok çalışmalıydılar. İsa’nın küçük bir yemlik içinde doğması, Tanrısallığın kraliyet aileleri içinde doğmaya ihtiyacı olmadığını göstermek içindi. O bir yemliğin içinde de doğabilir, her yerde doğabilir, Tanrısallık için bu fark etmez.

Ama bu durum,  insanlara kimi tuhaf fikirler verdi ve onlar, kendimizi sefil bir hale getirmemiz gerektiğini söylüyorlar ve  her şeyi Tanrıya vermeliyiz. Oysa Tanrı hiç bir şey istemez. O, hiç bir şeye sahip olamaz ve siz Ona hiç bir şey veremezsiniz. Yoksullaşmanız ve her şeyi Tanrıya vermeniz gerektiği, yanlış bir düşüncedir. O bunu istemez. O sizin mutlu, neşeli, keyifli olmanızı ister. Esas nokta budur. Diğer taraftan, eğer Ona biraz verseniz, Tanrıya çok azıcık bile verseniz, O size yüz kat fazlasını verir. İşte bu yüzden Tanrıya,  çok minnacık bir şey vermelisiniz ama kurban edilmek istediğinizi kanıtlamak için, kendinizi ağaçlara asmamalısınız. Her şeyi İsa sizin için yaptı. Onun yaşamının güzelliği budur, yaşamının başlangıcından itibaren kendisinin, bizlerin adlandırması ile, maddi olmayan esenlikten keyif aldığını gösterdi. Bildiğimiz üzere, O  hiç bir dünyevi şeyden keyif almadı ama bu,  şu anlama geliyor ki, O dünyevi şeyler peşinde koşmamıza gerek olmadığını görmemiz için bunu yaptı, onlar bizim arkamızdan koşacaklardır. Bu şeyler için endişe etmenize gerek yoktur. Endişelenmeniz gereken şey Ruhtur, esas nokta budur.

Demeliyim ki, O çok kısa olan tüm yaşamı boyunca, çabalıyordu. O insanları değerlendirme konusu ile çok ilgilendi, çünkü insan oğullarının ne tür bir şey olduklarını bilmiyordu. O, bu insanlar için yabancıydı. Bu yüzden de, onları  değerlendirmeye çalıştı ve bu değerlendirme sırasında,  dikkate şayan pek çok şey söyledi ve insan bunları anlamalıdır.

Onun söylediği şeylerden birisi, “sizi anlamak istemeyen insanların önünde incilerini saçmayınız” dır. Tanrıya karşı olan insanların önünde, Sahaja Yoga hakkında konuşmamanız gerektiğini anlamak Sahaja Yogiler için önemlidir. Bu kişi, erkek kardeşiniz olabilir, kız kardeşiniz olabilir, babanız olabilir, her hangi bir kişi olabilir. Onları Sahaja Yoga hakkında ikna etmenize gerek yok çünkü sizin akrabanız değil onlar.  Pek çok insanda, kocamı nasıl ikna ederim veya kardeşimi nasıl ikna ederim şeklinde, sadece bu endişe var. Sizin bunu halletmenize gerek yoktur, onları sadece bu noktada bırakın.

Onun bizlere söylediği sanırım çok önemli diğer bir nokta da, affetmek zorunda olduğumuzdur. Affetmek zorundayız diyerek, bizlere en büyük silahı verdi. Affetmek, o kadar pratik bir şeydir ki. Eğer sadece affederseniz, bu kişi artık sizin için mevcut değildir ve bu kişi sizi artık rahatsız etmez, ne de dikkatinizdedir, sadece onu  affetmek yapılabilecek en kolay şeydir ve bu, sahip olduğumuz dünyevi ve akli işkencelerden kurtulmak için (uygulanabilecek) en yüksek şeydir.

Onun yaşamı spiritüelliğin bir tarihi oldu, her tür işkence ve hengameden geçerek, Ruhun görebileceği her tür sıkıntıyı yaşayarak O,  Gita’da söylendiği gibi,  ruhu hiç kimsenin öldüremeyeceğini gösterdi: “Nainam chidanti shastrani, nainam dahati pavakah, na chainam kledayantya apo, na shosayati marutah” O, öldürülemez, o ebedi yaşamdır ve İsa sonsuzluğu,  kendi yaşamı ile kanıtlamaya çalıştı, başından sonuna dek, Ruhun maddenin üzerinde olduğunu, hiç bir şeyin Ruha hükmedemeyeceğini gösterdi.

Onun bizler için yaptığı şey olan Ruhumuza karşı böylesi büyük bir güven yaratmak, çok büyük bir şeydir. O, şüphenin ötesinde bunu kanıtladı.  Umarım anladınız ve Beni de kendinizi de, orada buradaki küçük önemsiz şeylerle meşgul etmeyeceksiniz, önemli olan hiç bir şey yok. Daha büyük şeyler isteyin, sonsuz şeyler, değerli şeyler isteyin.

Burayı sevdiğiniz ve burada halinizden çok memnun olduğunuz için, Ben de çok mutluyum ve bu gün pek çok evlilik duyurduk. Bu kadar kısa bir sürede,  pek çok olay oldu.

Bu Christmas Arifesinde hepinizi kutsamak istiyorum. Hepinize çok mutlu bir Christmas ve mutlu bir yeni yıl diliyorum.

[Shri Mataji, 15 dakika daha Marathi konuşarak devam ediyor.]

H.H. Shri Mataji Nirmala Devi