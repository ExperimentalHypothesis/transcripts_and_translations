Interviu Radio Wellingborough

08 Octombrie 1982

Fotograf: Să începem atunci.

Shri Mataji: E bine?

Fotograf: O.k., e gata. Vă mulțumesc foarte mult.

Sahaja Yoghin: Mamă, vrea să Vă înregistreze acum la radio ca și cum ar fi în direct, astfel încât la ora 12 fără 20 să transmită interviul în direct.

Shri Mataji: Bine, să ne pregătim.

Sahaja Yoghin: Mamă, vrea să înregistreze ce vorbește cu Domnia Voastră, [neclar]. Shri Mataji: Serios? Dar nu are cu ce.

Sahaja Yoghin: S-a dus să caute reportofonul.

Shri Mataji: Bine.

Sahaja Yoghin: Este la fel ca al meu.

Sahaja Yoghin: Cred că acum se informează, Mamă. [Nu cred că are idee cine sunteți]. Acum se informează, i-au dat o foaie cu informații și își face repede treaba.

Shri Mataji: Deci prima dată vom avea interviul radio?

Reporter: Este în regulă? Mulțumesc.

Shri Mataji: Încântată să vă cunosc.

Reporter: Ieri ați fost la două televiziuni.

Shri Mataji: Da, da.

Reporter: [Joan Petkinson]. La acea televiziune pe care o conduce în zonă. Și veți vorbi... acestea cred că sunt detaliile din Northampton.

Shri Mataji: Da, aceasta este sala, Guildhall.

Reporter: Da, Guildhall. O.k., bine. Pot să vă întreb înainte de toate, informativ, dacă ați luat micul dejun azi dimineață? Este o întrebare stupidă doar pentru a proba reportofonul.

Shri Mataji: Da, am mâncat.

Reporter: Spuneți-mi felul principal?

Shri Mataji: Brânză de vaci.

Reporter: O.k., bine, minunat. Acum, ce vom face, îmi voi anunța interviul, și apoi Vă voi prezenta. Cum ați dori să mă refer la Dvs.? Mataji, este bine?

Shri Mataji: Mataji.

Reporter: O.k., bine. Și... Mulți cred... Unii oameni spun că sunteți, unii spun că sunteți Gurul Yoga. Așa este? Este această descriere potrivită sau nu?

Shri Mataji: Ce anume?

Reporter: Gurul Yoga?

Shri Mataji: Nu, nu sunt guru.

Reporter: Nu? O.k., bine, ați spus-o destul de clar. Atunci nu Vă voi descrie astfel. Dar învățătura Dvs. se numește Sahaja Yoga.

Shri Mataji: Sahaja Yoga.

Reporter: Sahaja Yoga. Bine. O.k. [Arăți bine]. Nu ai nevoie de machiaj. Bine, atunci. Shri Mataji: Batista Mea din geantă. În regulă.

Reporter: Aici Phil Malone pentru County Show, la Victoria Centre Palk Road, Wellingborough. Cu mine se află Mataji care ne învață Sahaja Yoga. Mataji, ce presupune mai exact această formă de yoga?

Shri Mataji: Sahaja, „saha” înseamnă cu, iar „ja”- născut, deci, tot ce este născut cu voi, adică spontan. Este un proces viu al unei forţe vii, care ne înconjoară, se află peste tot, care pulsează în orice ființă umană. Şi acest experiment este ultimul salt în inconştientul nostru; așa poate fi descris psihologic.

Reporter: Unii o numesc Realizarea Sinelui.

Shri Mataji: Este acelaşi lucru.

Reporter: Sunteţi dintr-o familie creştină din India.

Shri Mataji: Da.

Reporter: Are învăţătura Dvs. legătură cu creştinismul, sau nu?

Shri Mataji: Sigur că are, pentru că Iisus este foarte important în Sahaja Yoga, fără îndoială. Dar modul în care îl înţelegem pe Iisus din ceea ce este scris în Biblie, este foarte limitat. Trebuie să vedem şi alte texte despre El, să ne mărim înţelegerea, să ne explicăm ce a dorit să spună, pentru că ce este scris în Biblie, nu este suficient pentru a crea imaginea Lui completă.

Reporter: Atunci este mesajul Dvs. un mesaj de pace, pace în lume, sau pace în interiorul oamenilor?

Shri Mataji: Sigur că da. Numai pacea din interior va aduce pace în exterior. Tot ce avem în interior este exprimat în exterior.

Reporter: În trecut ați înregistrat succese în tratarea şi vindecarea oamenilor. Este asta datorită faptului că lucraţi din interior către exterior, sau cum faceţi exact?

Shri Mataji: Este foarte simplu, pentru că toată lumea are acea vitalitate; acea forţă este însăşi vitalitatea. Şi odată ce aceasta curge prin voi, dacă o activați în interiorul cuiva, persoana este revitalizată. Este o explicație simplificată. Dar, de fapt, este un proces care are loc în interiorul vostru. Există în voi o forţă reziduală, o forţă de germinare putem spune, sau forță de ascensiune, care se ridică şi vă dă experienţa Spiritului, însemnând că Spiritul vine în atenţia voastră, adică îl puteţi simţi în sistemul vostru nervos central. Așa că primiţi informaţia sau, putem spune, deveniţi iluminaţi de Spirit, care este Absolutul. Odată ce primiţi Absolutul, ca efect secundar al acestui lucru, toate problemele voastre dispar.

Reporter: În seara asta veți vorbi în Northampton, la Guildhall.

Shri Mataji: Da.

Reporter: Dacă oamenii vor veni, ce aţi dori să le spuneţi?

Shri Mataji: Aş vrea să le explic ce sunt ei cu adevărat. În realitate ei sunt Spiritul, iar acest corp, mintea, toate aceste lucruri, sunt doar un înveliş. Acum atenţia noastră este la nivelul corpului nostru, la nivelul minţii, sau al emoţiilor noastre. Dar trebuie să vă ridicați deasupra, și prin acest experiment, totul devine posibil. Când are loc această transformare, deveniţi născuţi a doua oară, asemeni unui ou care devine o pasăre.

Reporter: Unii cred că primesc cea de a doua naștere probabil atunci când mor.

Shri Mataji: Nu este posibil. Cum ar putea fi așa? Este o înţelegere greșită. Avem multe neînţelegeri de care putem scăpa. Mai întâi, logic trebuie să ajungem la anumite concluzii, astfel încât să nu oprim creierul complet să funcționeze. Prin înţelegerea noastră logică vedem dacă ceea ce trebuie să obţinem este o forţă vie. Apoi o obţinem. După ce o obţinem, trebuie s-o verificăm dacă este sau nu reală. Totul este absolut accesibil tuturor.

Reporter: Deci cum practică adepţii Dvs. această formă de yoga? Adică o fac în combinație cu alte religii, de exemplu?

Shri Mataji: Vedeți, toate aceste religii par diferite din exterior dar în realitate ele sunt una. Toate sunt flori ale unui singur arbore al vieţii. Privindu-le par diferite, dar nu sunt. Ele trăiesc în acelaşi adevăr, nu există nicio diferenţă între ele. Dar când le rupeţi şi spuneţi „asta este a mea, asta este a mea”, devin moarte, urâte şi ciudate. Aşa a apărut fanatismul. Toate religiile sunt născute din adevăr şi în Sahaja Yoga le veți găsi reunite, complet integrate.

Reporter: Deci veţi întâlni locuitori din Northampton şi din tot comitatul, astă seară, la Guildhall. Vă mulţumesc foarte mult.

Shri Mataji: Adresa este: Guildhall, St. Giles Square, Northampton. E bine?

Reporter: Şi începe la 7:30.

Shri Mataji: Da, la 7:30. Sper să veniți.

Reporter: Mulţumesc foarte mult. Sunt Phil Malone pentru County Show, Victoria Centre, Palk Road, Wellingborough.

Shri Mataji: A fost bine?

Reporter: Foarte bine, minunat. Mulţumesc încă o dată. Bine. Vă doresc noapte bună. Shri Mataji: Trebuia să întrebaţi despre guru. Cred că este important.

Reporter: Ok.

Shri Mataji: Este foarte important, pentru că oamenii sunt induşi în eroare de guru, prin hipnoză şi magie neagră. Trebuie să salvăm toți aceşti oameni. Este foarte important.

Reporter: Devin confuzi din cauza lor.

Shri Mataji: Foarte confuzi, confuzia este atât de mare. Este semnul timpurilor moderne. Trebuie să ştiţi la ce să vă aşteptaţi.

Reporter: Da. Vă urez numai bine! Vă mulţumesc foarte mult.

Shri Mataji: Și Eu vă mulțumesc. Scuze că am întârziat, dar ieri am avut așa o experienţă, am venit de la 70 de km distanță şi nu s-a întâmplat nimic. Vă mulţumesc foarte mult.

Reporter: Bine. La revedere.

H.H. Shri Mataji Nirmala Devi