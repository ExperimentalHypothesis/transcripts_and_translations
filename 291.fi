6 May 1989
Jump Into The Ocean Of Joy
Sahasrara Puja
Sorrento (Italy)
Talk Language: English | Transcript (English) - VERIFIED

Viime yö oli täydellisen pimeyden yö, sitä kutsutaan 'amavasyaksi', ja juuri nyt kuun ensimmäinen vaihe on alkanut.

Tänään olemme täällä juhlimassa päivää, jolloin Sahasrara avattiin. Olette myös nähneet sen valokuvassa. Se oli itse asiassa valokuva aivoistani, joka näytti, miten Sahasrara avattiin. Aivojen valo pystyttiin nyt valokuvaamaan. Se on jotain suurta, mitä tämä nykyaika on saanut aikaan. Nykyaika on siis tuonut mukanaan paljon asioita, joilla voidaan todistaa Jumaluuden olemassaolo. Se voi myös todistaa Minusta. Se voi vakuuttaa teidät siitä, mikä Minä olen. Tämä on hyvin tärkeää, koska nykyaikana, tämä tuleminen on tunnustettava, se on tunnustettava täysin. Tämä on yksi kaikkien sahaja-joogien edellytyksistä.

Katsotaanpa, mitä tapahtuu nykyaikana ihmisten aivoissa. Nykyajan ihmisten aivoissa tapahtuu hyökkäys Sahasraraa vastaan. Hyökkäys on ollut käynnissä jo kauan, mutta nykyaikana kaikkein pahinta on se, että limbistä aluetta yritetään turruttaa. Masentavia romaaneja, masentavia ajatuksia ja hyvin masentavaa musiikkia, voi sanoa, kuin kreikkalaisen tragedian roskaa. Kaikki nämä asiat juontavat juurensa keskiajalta, aina siihen asti, kun tämä uusi aikakausi alkoi. Tuo aikakausi ei itsessään tehnyt hyvää limbiselle alueellemme. Se teki meistä hyvin masentuneita. Aloimme turvautua alkoholiin paetaksemme niin sanottuja kurjuuksia. Mutta sitten alkoi moderni aikakausi, jolloin ihmisistä tuli yliaktiivisia – alkoi yliaktiivisuus. Sen myötä myös aivoista tuli yliaktiivinen.

Aiemman turtuneisuuden lisäksi, on ajauduttu toiseen ääripäähän, yliaktiivisuuteen. Niinpä aivoja uudelleen turruttaakseen ihmiset alkoivat käyttää huumeita ja kuunnella kauheaa musiikkia. Näin he tekivät tästä limbisestä alueesta hyvin, hyvin turtuneen. Joten huumetta, joka oli aluksi vain stimulantti, oli otettava suurempia määriä, ja myöhemmin ihmisten oli otettava huumeita, joilla oli paljon vakavampia vaikutuksia. Se jatkui näin, ja nyt tiedämme, että huumeet on ainoa tapa, jolla ihmiset luulevat selviytyvänsä. Miksi? He sanovat, että henkisen paineen vuoksi. Nykyaikana meillä on jotain, jota kutsutaan 'henkiseksi paineeksi'. Sellaista ei ollut koskaan ennen. Ihmiset eivät koskaan puhuneet paineistaan.

Nyt kaikki sanovat: "Minulla on paineita." "Sinä aiheutat minulle painetta!" Mitä tämä henkinen paine on? Se johtuu Minun tulemisestani. Limbinen alue haluaa tietää Minusta. Ja myös Kundaliini, kun Sahaja Yoga lisääntyy, se pyrkii nousemaan ihmisissä; koska teistä tulee kanavia. Minne ikinä menettekin, synnytätte värähtelyjä, ja nämä värähtelyt antavat käskyn tai viestin Kundaliinille, ja monessa ihmisissä se alkaa nousta. Se ei ehkä nouse Sahasraraan asti, tai se voi nousta Sahasraraankin asti, mutta putoaa takaisin, koska ei tapahdu tunnistamista. Joten joka kerta, kun ihmiset tekevät jotain, Kundaliini nousee ylös ja aiheuttaa heissä painetta, koska heidän Sahasraransa ei ole auki. Se on suljettu ovi.

Suljetun oven vuoksi se aiheuttaa ihmisille paineen tunnetta päähän, jota he eivät ymmärrä, ja he kutsuvat sitä 'henkiseksi paineeksi'. Itse asiassa Kundaliini yrittää työntyä itse ulos, mutta ei pysty. Ja myös ne, jotka saavat oivalluksensa, jos he eivät saa Sahasraraansa kuntoon, he joutuvat jatkuvasti henkiseen paineeseen. Vaikka Sahastrara on avattu jo monta vuotta sitten, meillä on vielä tehtävää. Meidän on ensinnäkin puhdistettava oma Sahasraramme. Ensimmäiseksi oli siis Sahasraran avaaminen, sitten kun se avautui, 'brahmarandhra' avautui, Sitten aloimme tuntea armon, ja se siirtyi meidän Idaamme ja Pingalaamme – armo, ei Kundaliini. Ja armo, joka on 'chaitanya' ja on kaikkialla, rauhoitti vasemman ja oikean puolemme, jonka myötä chakramme avautuivat enemmän, ja lisää Kundaliinin säikeitä alkoi tunkeutua läpi. Sanon aina sahaja-joogeille, että on tärkeää meditoida. Jos Sahasrara on kunnossa, silloin kaikki chakrat ovat kunnossa, koska, kuten tiedätte, 'peethat', eli kaikkien näiden chakrojen ohjauskeskukset, ovat aivoissa limbisen alueen ympärillä. Joten jos Sahasrara on puhdas, kaikki toimii aivan eri tavalla.

Miten pitää Sahasrara kunnossa, on suuri ongelma, josta ihmiset aina kysyvät Minulta. Tiedätte, että asun Sahasrarassa. Olen inkarnoitunut tuhatterälehtiseen lootukseen. Siksi voisin myös avata sen. Sellaisena kuin olen tänään, sellaisena kuin näette Minut – tietysti ihmiset sanovat, "Sahastrare Mahamaya" – tämä on se illuusio, joka teillä on koko ajan edessänne, joka on hyvin pettävä. Se oli pakko tehdä näin, koska muuten ette olisi voineet kohdata Minua, kun kaikki valo tulee ulos Minusta, tai niin kuin näitte eilen Sahasrarassa – jonkinlaisia abstrakteja värejä joka puolella ja valoa, joka säteili ulos. Älkää ottako valokuvia, kun puhun, ymmärrättekö? Voitte ottaa myöhemmin. Ei ole mitään kiirettä. Pitäkää nyt vain huomio puheessani. Olkaa hyvä ja keskittykää.

Se on tärkeää. Tästä pitää kertoa etukäteen, että kukaan ei saa ottaa valokuvia pujan aikana, koska tämä on hyvin intensiivinen asia, mikä Minun pitää hoitaa. Olkaa hyvä ja olkaa tarkkaavaisia. Vaikka ette ymmärtäisikään, se vaikuttaa teihin. Pyydän siis teitä kiinnittämään täyden huomion Minuun, kun puhun. Silloin se toimii paremmin. Nyt teidän on huolehdittava tästä Sahasrarasta. Se on Äitinne temppeli. Kun sanotte, että laitatte Minut sydämeen, laitatte Minut itse asiassa Sahasraraan. Kuten tiedätte, brahmarandhra on täällä, tämä fontanellin alue, jossa on 'peetha', keskus, joka ohjaa sydäntä, joka on Sadashivan tai voitte sanoa Shivan istuin.

Kun siis laitatte Minut sydämeen, itse asiassa laitatte Minut tänne. Joten sen nostaminen sydämestä Sahasraraan, tai tuominen sieltä sydämeen, on ongelma kahdentyyppisille ihmisille. Jotkut ihmiset, jotka ovat herkkiä sydämessään – Sanoisin, että Euroopassa Italialaiset ovat hyvin herkkiä sydämessään – heti ensimmäiseksi, kun näkevät Minut, he laittavat kätensä sydämelleen. Ja niin se on, että jos yritätte tuntea Minut sydämessänne, aluksi se on paljon helpompaa. Tunnette Minut sydämessänne. Nyt saatatte kysyä: "Miten se tehdään?" Teidän on rakastettava Minua niin kuin Minä rakastan teitä. Teidän on rakastettava jokaista teistä, koska olette kaikki sisällä Minussa. Ette voi opettaa kenellekään, miten rakastetaan. Rakkaus on sisäistä.

Ja rakkaus ilmenee, jos vain avaatte sydämenne. Mikä estää sen, sitä meidän pitää tutkia. Ensinnäkin ehdollistuminen. Lännessä rakkauden ilmaisemista pidetään itse asiassa syntinä. Vie aikaa oppia sanomaan: "Rakastan sinua." mutta "Vihaan sinua!" jopa lapsi voi sanoa, Vihaan sinua! Vihaan sinua! Vihaan sinua! Mutta toisen vihaaminen on syntiä.

Vihaaminen on syntiä kenelle tahansa. Joten sen sanominen, että "Vihaan sinua! Vihaan sinua!" on syntinen teko. Siksi olisikin sanottava jatkuvasti: "Rakastan sinua." Pitäähän teidän rakastaa ihmistä, joka on teille niin rakas. Jokaista, joka on tehnyt teille jotain hyvää, te rakastatte. Mutta jos Adi Shakti itse on antanut teille uudestisyntymisen, silloin rakastamisen pitäisi olla erittäin helppoa. Ja jos Hän sanoo: "He kaikki ovat kehossani", niin silloin toistenne rakastamisen pitäisi olla vieläkin helpompaa. Niinpä koko Sahasraran puhdistaminen tapahtuu rakkauden kautta, rakkauden, joka ei ole ehdollistunutta, jota ei ole rajattu, joka ei halua lepotaukoa eikä vastinetta – 'nirvaaj'.

Mutta ehdollistumia on liikaa. Ehdollistumisen ongelma tulee eteenne ensimmäiseksi silloin, kun ajattelette, että "Tämä ehdollistuminen saa minut vihaamaan jotakin ihmistä", tai: "En voi rakastaa jotain ihmistä, koska näin olen ehdollistunut!" Mutta itse asiassa ehdollistuminen itsessään on niin absurdia, jos katsotte niitä yksi kerrallaan. Yksinkertaistaakseni asiaa haluaisin teidän ymmärtävän erästä ehdollistumista, kun luin kerran artikkelin, mielenkiintoisen artikkelin, Kuka tappoi romantiikan? Siinä vastattiin: "Kampaajat". Ihmettelin, miten romantiikka ja kampaajat liittyvät toisiinsa? Koska naisilla oli tapana käydä kampaajalla, ja joku mies piti tietyn tyyppisestä kampauksesta. Ja mies saattoi sanoa: "Rakastan tuota kampausta!". Oletetaan, että hänen morsiamensa tai vaimonsa halusi kokeilla jotain toisenlaista kampausta, koska joka päivä tulee uusia asioita, silloin aviomies sanoo välittömästi: "Vihaan sinua ja kampaustasi! Koska hän rakastaa yhdenlaista kampausta, siksi hän rakastaa.

Muuten, jos on toisenlainen kampaus, hän vihaa sitä! En pidä siitä! Sen sanominen, että "en pidä siitä" ja "pidän siitä", itsessään on merkki liiallisesta ehdollistumisesta. Kun tekee siistin kampauksen, pukeutuu kauniisti, ja menee ulos, niin yhtäkkiä ihmiset sanovat: "Vihaan tuollaista!". Mikä te olette sanomaan? Mikä oikeus on sanoa noin kenellekään? Ette ole minkään tuomioistuimen nimittämä tuomari. Miksi siis sanomme toista satuttaaksemme, että "Vihaan sitä?" Sen sijaan teidän pitää sanoa: "Hyvä, pidän tästä, mutta se voisi olla vielä parempi." Se on rakkauden merkki, kun haluatte, että ihminen pukeutuu viehättävästi.

Mutta tämä on hyvin matalan tason asia, jonka näemme ihmisissä. Sitten menemme pidemmälle ja näemme ihmisen: miten älykäs hän on, kuinka fiksu hän on, kuinka karismaattinen hän on, kuinka hurmaava – tässä on toinen hyvin pettävä ilmaisu. Nämäkin ovat eräänlaisia mielen ehdollistumia, kun ajattelette, että tietyn tyylinen henkilö on rakastettava persoona, että rakastatte sellaista persoonaa. Se on niin kovin ulkoista. Tai jotkut ihmiset eivät oikeastaan rakasta, vaan näyttävät rakastavansa, koska jollakin on enemmän rahaa. Ja rahasta tämä ei taatusti aio luopua, mutta rakastatte häntä, koska hänellä on enemmän rahaa, tai hänellä on parempi auto tai hän pukeutuu paremmin, mitä tahansa. Tällainen ajatus on myös rakkauden tappaja. Jos rakkaus on tapettu, ilo on menetetty, sillä ilman rakkautta ei voi olla iloa. Sanon, että ilo ja rakkaus, molemmat ovat yhtä ja samaa. Sitten asia muuttuu aina vain hienojakoisemmaksi.

Sitten alamme esimerkiksi rakastaa omia lapsiamme, se on hyvin tavallista. Tarkoitan, että tietysti jotkut ihmiset eivät edes rakasta lapsiaan, heitä on joka lähtöön. Mutta sitten he sanovat: "Tämä on minun lapseni, tämä on minun lapseni, tämä on minun lapseni!". Ja jälleen on rakkaus kuollut. Kuten kerroin teille aiemmin: puun mahla nousee ja menee jokaiseen hedelmään, jokaiseen lehteen, puun jokaiseen osaan ja palaa takaisin. Se ei ole kiintynyt. Jos olette kiintyneitä yhteen osaan tai yhteen kukkaan, koska se on muita kauniimpi, silloin puu kuolee ja kukka kuolee myös. Se on siis rakkauden kuolema. Teillä on siis oltava rakkaus, joka ei sotkeudu tai kiinny mihinkään. Aina kun kerron tämän, ihmiset kysyvät: "Miten se tehdään?"

Hengen rakkaus on sellaista. Ehdollistuneen mielen rakkaus on erilaista. Ehdollistunut mieli voi rakastaa rajoitetusti, koska se on ehdollistunut. Silloin rakkauden suurin vihollinen on meissä oleva ego, joka on kuin ilmapallo päämme päällä. Ja tämä ego aiheuttaa meille hyvin suuria jännitteitä. Ehdollistuminen tietysti, kun ihmiset esimerkiksi näkevät maton. Se ei ole heidän ehdollistumisensa mukaan hyvä. Niinpä he sanovat: "Voi, millainen matto!" tai jotain. Tällainen ehdollistuminen on hyvin alhaista.

Ja korkeimmalla tasolla on korkeintaan se, että rakastatte omaa maatanne, joten "Minun maani on paras!" Vaikka se tappaisi ihmisiä, vaikka se tuhoaisi maailmanrauhan, se on ihan okei. koska "Minä kuulun siihen maahan, joka on paras!". Emme voi koskaan arvostella maatamme ja maanmiehiämme. Se menee yhä hienovaraisemmaksi ja hienovaraisemmaksi. Mutta älykkyydessä se on vielä pahempaa! Sillä älyllisesti, jos olette ymmärtäneet, että jokin on hyvä, kukaan ei voi pelastaa teitä! Koska olette ymmärtäneet sen aivoillanne. Itse asiassa se on todella yllättävää; luin erästä Rabindranath Tagoren kirjoittamaa kirjaa, ja eräs englantilainen oli tehnyt siihen hyvin kauniin esipuheen, johdannon, ja hän sanoi, että luovuus on tapettu lännessä. Niinpä hän kysyi eräältä herralta, joka oli intialainen kriitikko.

Hän kysyi: "Ettekö te arvostele runoilijoitanne? Eikö teillä ole kriitikoita?" "Kyllä, kyllä meillä on, he kritisoivat." "Mitä he sitten kritisoivat?" "No, he voivat kritisoida sitä, että tällä kertaa ei satanut, ja meille tuli kaikenlaisia ongelmia." Hän sanoi: "Ei, ei, ei, ei! Ajattelin runoilijaa, kritisoivatko he runoilijaa, kritisoidaanko taiteilijaa?" Hän sanoi: "Onko se tarkoitettu kritisoitavaksi?" Hän loi sen, mitä hän tunsi, sen hän loi. Mutta jos hän on laittanut sinne jotain siivotonta, silloin emme tietenkään pidä siitä.

Mutta jos sen on luonut kaunis mieli, sen on oltava kaunista." "Ette siis kritisoi?" Hän sanoi: "Emme, koska emme me pysty luomaan tuolla tavalla. Joten miksi pitäisi kritisoida?" Näin, 'älykkäästi', olemme tehneet: meillä on normeja kaikesta, taiteesta, jokaisesta luomuksesta. Emme pidä tästä matosta. Miksi? Koska se ei vetoa älylliseen ymmärryksemme normeista, joihin olemme päätyneet, ja siihen kehykseen se ei sovi, joten emme pidä siitä. Pystyttekö luomaan edes yhtä tuumaa tuosta [matosta]? Tämä ego siis sallii teille luvattoman toiminnan.

Se on luvatonta, 'anadhikar cheshta'. Luvatonta. Teillä ei ole valtuuksia arvostella. Ette osaa tehdä mitään, niin miksi teidän pitää kritisoida? Parempi arvostaa ja nähdä itse, että teillä ei ole auktoriteettia, ette ole kelvollinen arvostelemaan. Jos ette ole sen arvoinen, miksi arvostelisitte mitään? Ja muutenkin teidän on tiedettävä, että olette egonne orja. Mitä ikinä ego sanelee ja älykkyytenne, niin kutsuttu 'älykkyys', vie teidät pisteeseen, jossa on jokin normi. Ja sitten siitä tulee kollektiivinen ego jollekin yhteisölle, jollekin maalle, jollekin ideologialle. Se on kollektiivinen.

Sitten he sanovat: "Meidän mielestämme tämä ei ole taidetta!". Se on syy siihen, miksi meillä ei enää voi olla mestareita taiteessa. Meillä ei voi olla Rembrandtia, ei voi olla. Rembrandt-paran on täytynyt kärsiä paljon. Tiedätte, että Gauguin kärsi paljon. Kaikki nämä taiteilijat kärsivät paljon. Jopa Michelangelo kärsi paljon. Ei vain taloudellisesti, ei vain taloudellisesti, vaan myös muuten: kritiikkiä, kritiikkiä, kritiikkiä. Joten luulen, että ihmiset ovat luovuttaneet. Tapasin taiteilijan, joka oli tehnyt paljon taidetta, ja sanoin: "Mikset näytä niitä Minulle?"

Hän sanoi: "En halua näyttää. Se on tehty itseäni varten." Sanoin: "Haluaisin nähdä!" Näin ne, ne olivat kauniita, hyvin kauniita, ja sanoin: "Mikset laita niitä esille?" Hän sanoi: "Ei kannata. Ihmiset vain arvostelevat. Teen sen omaksi ilokseni. He vain pilaavat koko luomisen iloni." Yksi perusasioista, joita meidän pitäisi välttää, on toisten arvosteleminen. Parempi arvostella itseään.

Arvostelkaa itseänne, arvostelkaa veljiänne ja sisarianne, arvostelkaa maatanne, arvostelkaa omia tapojanne ja naurakaa itsellenne, se on paras tapa. Jos osaatte nauraa itsellenne, niin silloin ette vastusta tai seiso toisen ihmisen luovuuden tiellä. Egon myötä alatte toimia ilman valtuuksia. Voitte arvostella mitä tahansa. Luulette, että teillä on siihen oikeus. Kuka on antanut teille tällaisen oikeuden arvostella? Tämä on kysymys, joka teidän pitää esittää itsellenne. Miten voimme arvostella ketään? Pyhimyksinä, jollaisia nyt olette, pystytte tietysti näkemään, kenessä on negatiivisuuksia, kenestä lähtee huonoja värähtelyjä, kenellä on ongelma. Te tiedätte sen. Te tiedätte sen.

Se ei ole ehdollistumaa. Ette tee sitä siksi, että teillä on egoa, vaan tunnette sen sormenpäissänne. Se on todellinen tunne sisällänne. Se on 'bodha' (valaistunut tieto), jonka avulla tiedätte. Mitä teidän sitten pitäisi tehdä? Rakkaudessanne teidän on kerrottava henkilölle, jos mahdollista: "Tämä on vialla sinussa. Parempi korjata se!" Mutta niin, että hän tekee sen. Jos taas kerrotte sen hänelle sellaisella tavalla, että hänestä tulee vielä entistäkin pahempi, ette ole rakastaneet tuota ihmistä lainkaan. Antakaa kaikkien kasvaa. Sahaja Yogassa on paljon ihmisiä, jotka ovat todella hyviä, erinomaisia, epäilemättä.

Mutta on myös muutamia, joita voimme sanoa erittäin vaikeiksi; erittäin! Heidän päässään on joku särö tai jotain, välillä jokin osa puuttuu. Luulen, että jokin ruuvi on löysällä. Joskus he käyttäytyvät kuin pellet. Tunnemme muutaman sellaisen. Emme vain voi heille mitään. Muuten he voivat olla hyvin älykkäitä, he voivat olla hyvin teräviä, mutta Sahaja Yogassa he eivät pääse asettumaan sille tasolle, josta voi sanoa: nyt kasvu on mahdollista. Jos vaikka Äiti Maa olisi ollut kuuma kuin aurinko, kasvua ei olisi tapahtunut. Tai jos se olisi ollut kylmä kuin Kuu, kasvua ei olisi tapahtunut. Sen oli tultava keskelle, jossa sillä oli molempia oikeassa suhteessa kasvamiseen.

Samalla tavoin ihmisen on oivallettava, että on pidettävä maltti ja tasapaino, ja ymmärrettävä, ettei missään saa mennä äärimmäisyyksiin. Tuon tasapainon oppii, kun rakastaa toista. Sahaja Yogassa, kuten tiedätte, meidän on pyydettävä joitakin ihmisiä lähtemään Sahaja Yogasta. Tämä tapahtuu rakkaudesta heitä kohtaan, koska kun he lähtevät, he paranevat, olen nähnyt, he kehittyvät valtavasti. Mutta kun he ovat sisällä Sahaja Yoga -yhteisössä, heistä tulee riesa, ja he haluavat häiritä vielä enemmän, koska egolla on osansa, ehkä ehdollistumisella on osansa, mitä se sitten lieneekin, he haluavat olla riesa. Meidän on siis pyydettävä heitä: "Lähtekää pois joksikin aikaa." Jos tuo häiritsevyys saadaan katoamaan ihmisestä, silloin hänen on oltava rehellinen. Hän ei voi enää olla kiusankappale. Ja loogisesti ajateltuna se voi vedota ihmiseen, jos hänelle sanotaan, että tämän takia haluamme sinun olevan ulkona. Mutta he voivat olla kyllä inhottavan hankalia, tiedän sen. Mutta teidän on osoitettava täydellistä kärsivällisyyttä ja täydellistä ymmärrystä ja teidän on puhuttava kuin rakastava ihminen.

Rakkaudella on sellainen voima, että kukaan ei halua tehdä mitään sellaista, mikä viittaisi siihen, etteivät he rakasta; se on hyvin voimakas asia. Se sitoo ihmisiä niin kauniilla tavalla, että ihminen haluaa tehdä jotain: esimerkiksi haluatte antaa Minulle kukan, koska tiedätte, että rakastan kukkia. Haluatte siis antaa Minulle kukkia, jolla kerrotte, "Äiti, me rakastamme Sinua", Vain osoittaaksenne sen. Tiedän, että rakastatte minua, mutta haluatte vain tavallaan vahvistaa sitä ajatusta Minussa. Haluatte siis antaa Minulle kukan osoittamaan rakkautenne ja ilmaisemaan sisäistä tunnettanne Minua kohtaan. Kaikkia näitä aineellisia asioita voidaan siis käyttää rakkauden ilmaisemiseen. Niillä voi hyvin helposti ilmaista sen, että toinen ihminen tietää, mitä rakkaus on. Sahasaran koko voima on rakkaus. Jos siis näette sen, aivojen on rakastettava; aivojen on rakastettava. Kun olette nyt varmistaneet Sahaja Yogan voimat aivojen ja älykkyyden kautta, jos saavutatte pisteen, jossa ymmärrätte tämän: Ei, ei ole mitään hyötyä analysoida, eritellä, tehdä kaikkea tätä. Se on vain rakkautta, yksinkertaisesti rakkautta.

Sama Sahasrara, jota on käytetty aiemmin – näitä aivoja – analysointiin ja kritisointiin, kaikenlaisten järjettömyyksien tekemiseen, haluaa nyt rakastaa ja nauttia rakkaudesta. Ja siellä on se huipentuma, jossa aivot vain rakastavat. Se on tilanne, johon meidän on päästävä. Se vain rakastaa. Se tuntee vain rakkauden, koska se on nähnyt rakkauden voiman. Päädytte tiettyyn loogiseen johtopäätökseen, ja sitten ymmärrätte asian. Adi Shankara kirjoitti monia asioita, kuten 'Vivekachudamani', kaikenlaisia kirjoituksia, ja sitten hän luovutti ja sanoi: "Ei, ei enempää!" Hän kirjoitti vain Äidin ylistystä – ei muuta! Kun saavutatte tuon pisteen, voidaan sanoa, että nyt olette 'nirvikalpassa', koska 'vikalpaa' ei ole, päässänne ei ole epäilystä; koska rakastatte. Rakkaudessa ette epäile, ette kyseenalaista.

Vain silloin, kun ajattelette, epäilette. Mutta kun rakastatte, ette epäile, te vain rakastatte, koska nautitte rakkaudesta. Ja siksi rakkaus on iloa ja ilo on rakkautta. Näin monen päivän jälkeen Sahasrara on avattu. Meidän on avattava Sahasrara uudelleen, meditaatioidemme kautta, ymmärtämällä itseämme ja muita. Ehkä loogisesti saavuttamalla tuon pisteen: nyt ei ole muuta vaihtoehtoa. Olemme nyt tulleet päätepisteeseen. Koko logiikka on nyt loppunut. Hypätkää rakkauden valtamereen – siinä kaikki! Kun hyppäätte rakkauden valtamereen, ei tarvitse tehdä mitään.

On vain nautittava – sen jokaisesta aallosta, sen jokaisesta vivahteesta, sen jokaisesta kosketuksesta. Se on se, mitä meidän on opittava päättelemällä, että Sahaja Yoga ei ole mitään muuta kuin rakkautta. Jumala siunatkoon teitä kaikkia!