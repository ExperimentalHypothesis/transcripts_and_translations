Puja in Vaitarna (India), 21 January 1983.

Teraz dochodzimy do końca naszej pierwszej połowy tury indyjskiej. 

Musimy spojrzeć wstecz na samych siebie i spróbować odkryć, co z tego wynieśliśmy. Musimy zrozumieć, że Sahaja Yogi nie robi się poprzez mentalne działania. Wielu ludzi myśli, że jeśli powiedzą sobie jedynie, że "Muszę taki być", to to zadziała. Jeśli przez cały czas będziecie sobie mówić, że "Muszę pozbyć się tego konkretnego problemu" to będzie w porządku. Albo niektórzy też myślą, że jeśli powiedzą komuś: ”To jest złe w tobie, powinieneś poprawić się”, to wtedy będzie dobrze. To nie jest tak, ponieważ Sahaja Yoga nie działa na poziomie mentalnym. Ona pracuje na poziomie duchowym, który jest o wiele wyższy niż mentalny. To, co naprawdę musicie robić, to zrozumieć w jaki sposób skorygować swoje czakry. Musicie zrozumieć, jak przepracować tę swoją maszynerię. Prawdopodobnie ludzie wciąż żyją na poziomie mentalnym i na tym poziomie próbują rozwiązywać problemy i dlatego te wszystkie problemy zaczynają się pojawiać. 

Zatem jeśli macie problemy z jakimiś czakrami, lub macie blokady, albo odkryjecie, że coś jest z wami nie tak, to nie ma sensu przepracowywać tego na na innym poziomie niż duchowy. Niektórzy ludzie wierzą, że jeśli ubiorą się w jakiś sposób lub zachowują się sztucznie, to wtedy stają się tacy, to nie jest prawda. Tak jak na przykład hipisi na Zachodzie, którzy myślą, że staną się prymitywni. Nie możecie stać się prymitywni tylko myśląc, że jesteście prymitywni, bo jesteście nadmiernie rozwinięci i nie możecie stać się prymitywni. Również poprzez robienie czegoś mentalnie nie stajemy się tym. Ten poziom mentalny może wejść w ludzi jeszcze głębiej w subtelny sposób. Niektórzy z was mogą czuć, że poprzez uczenie się na pamięć aarti i innych rzeczy, osiągną wielką głębię, to również nie jest prawda, bo są to tylko słowa. Ale jeśli jest to w nas obudzone, wtedy stanie się mantrą i można nad tym pracować. Lecz najpierw musicie osiągnąć określony standard, żeby mieć moc tworzenia mantr. Kiedy śpiewacie arti, to także nie zawsze będzie ono działało. 

Przyjrzyjmy się rzeczom takim, jakimi one naprawdę są i niech nic nas nie warunkuje. Musicie osiągnąć pewną głębię w sobie, nawet, aby oświecić te mantry. Przede wszystkim, musicie mieć wyraźne wibracje, i to jest absolutne minimum. Jeśli macie jakieś blokady w swoich czakrach, to próbujcie poprawić stan czakr poprzez użycie zdjęcia, z wielkim respektem do fotografii. Tylko dzięki zdjęciu będzie to przepracowane, albo przeze Mnie, jeśli tam będę. Kiedy już osiągniecie pewien stan oświecenia, wtedy możecie używać mantr, to także wam pomoże. Ale przede wszystkim musicie mieć czyste serca. Odkryłam, że u większości ludzi na Zachodzie, dwie czakry szczególnie źle pracują. Pierwszą jest serce. Oznacza to, że serce nie jest przejrzyste, że serce nie jest oczyszczone, że właśnie w sercu jesteście wciąż marną osobowością, że w waszym sercu nie umieściliście swojej Matki. 

Musicie oczyścić swoje serca, poprzez patrzenie na fotografię i włożenie wszystkich prawdziwych uczuć miłości w kierunku swojej Matki, zrozumienie Jej pracy i umieszczenie Jej w swoim sercu. Jeśli serce nie jest czyste to wszystko inne nie ma znaczenia, bo wtedy jest to mroczne serce, które robi te wszystkie rzeczy. Serce musi być czyste i całkowicie oddane i musicie próbować umieścić Mnie przed wszystkim innym. Mogę wam to powiedzieć, bo wy wszyscy jesteście Sahaja yoginami, a nie mogę tego powiedzieć ludziom, którzy nie są Sahaja yoginami. Zawsze próbujemy odnieść Sahaja Yogę do własnych zasad, a nie do zasad, które należą do Boga. Bóg jest tym, czym jest i nie zmieni się. To wy musicie się zmienić. Cokolwiek myślimy o Bogu, to chcemy to robić na własny sposób. Na przykład, ktoś myśli, że jeśli próbuje być miły albo dobry dla Mnie, albo, jeśli jest w tak zwany sposób blisko Mnie i myśli, że organizuje lepiej, wykonuje taką czy inną pracę, albo coś podobnego w taki sposób, że wydaje mu się, że jest ważny, bo ma taką czy inną pracę, to należy wiedzieć, że to wszystko jest mentalne. Tak naprawdę, wy nie robicie nic. 

A gdy chcecie cokolwiek zrobić, to w rzeczywistości sprawiacie kłopoty sobie i Mnie. Wczoraj widzieliście tego przykład. Ja byłam pewna, że muszą jechać następnego dnia, ale nikt Mnie nie słuchał i wszyscy popędzili i odkryli, że bilety były na następny dzień. Ta wiedza przychodzi do was, kiedy macie czyste serca. Kiedy wczoraj powiedziałam: "Lepiej nie idźcie", to nie wiedziałam jaka jest tam sytuacja, powiedziałam: "Nie jedźcie" - koniec, bo wiedziałam, co tam się stanie. Taka jednoznaczna myśl przychodzi do was, kiedy macie czyste serca. Ale przede wszystkim ludzie nie rozumieją, że trzeba to przepracować poprzez serce, a nie przez mózg. Kiedy przepracowujemy sprawy przez nasze mózgi, próbujemy rozwijać nasze mózgi, czyż nie? Robimy to przez zapamiętywanie, poprzez praktykowanie czegoś, poprzez uczenie mózgu, jak myśleć, jak iść tędy, tamtędy. Próbujemy trenować swój mózg. 

W Sahaja Yodze musimy trenować nasze serce i aby trenować nasze serce w Sahaja Yodze, to przede wszystkim należy wiedzieć, że jest ono pokryte albo przez ego, albo przez superego. Obszar limbiczny reprezentuje serce. Jeśli mamy ego, to zawsze będzie pozorne serce, to nie będzie prawdziwe pracujące serce, ale będzie to tylko mentalna projekcja, chociaż będziecie czuli, że "robię to z serca" ale to nieprawda. Co zatem powinniśmy zrobić, jeśli mamy ego? Jeśli powiecie sobie, że to i tamto nie jest dobre, wszystkie mentalne sugestie i autosugestie, albo te znane przez psychiatrów, które dają wam sugestie, to też jest mentalne. To nie jest sposób, który będzie działał. Musimy zrozumieć, że w tym celu musimy podnieść lewą stronę i przenieść ją na prawą, nie ma innej drogi. Musicie po prostu pracować rękoma. Pracujcie rękoma, a nie poprzez swój mózg. Używajcie rąk i metod Sahaja Yogi. 

Wszyscy regularnie musicie moczyć nogi w wodzie każdego dnia, to jest ważne! Codziennie rano musicie medytować, bo na mentalnym poziomie czujemy, że jesteśmy z Matką, w porządku, to jest w porządku. Przyszliście i zobaczyliście, jacy są Indusi, jak lekkie są ich stopy i jacy są dobrzy dla Sahaja Yogi, ale po tym, jak to wszystko zobaczyliście, musicie wiedzieć, że Sahaja Yogę trzeba wypracować, a nie wymyślać! Nie możecie myśleć o tym, bo cokolwiek będziecie próbowali zrobić poprzez myślenie, to nie przyniesie żadnych rezultatów w Sahaja Yodze. Musicie używać swoich rąk, musicie używać swoich stóp, musicie moczyć swoje stopy w wodzie, ponieważ woda jest oceanem. Wszystkie te pięć czakr, może sześć, no powiedzmy pięć, bo pierwszą jest czakra Mooladhara, która jest siódmą, a najwyżej jest mózg. Te pięć czakr musi być zasadniczo traktowanych w ten sposób, że one są zbudowane z materii. A te pięć elementów stanowi ciało tych czakr. Jeśli tych pięć czakr ma być naprawionych, to musicie je korygować poprzez oddanie wszystkich problemów w tych czakrach do tych elementów, z których pochodzą.  