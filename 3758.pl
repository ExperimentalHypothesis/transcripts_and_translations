Puja do Devi w Vaitharnie, 21.01.1983 Indie

Teraz dochodzimy do końca naszej pierwszej połowy tury indyjskiej. 
Musimy spojrzeć wstecz na samych siebie i spróbować odkryć, co z tego wynieśliśmy. Musimy zrozumieć, że Sahaja Yogi nie robi się poprzez mentalne działania. Wielu ludzi myśli, że jeśli jedynie powiedzą sobie "muszę taki być", to to zadziała. Jeśli przez cały czas będziecie sobie mówić "muszę pozbyć się tego konkretnego problemu" to będzie w porządku. 

Albo niektórzy też myślą, że jeśli powiedzą komuś: "To jest w tobie złe, powinieneś się poprawić", to wtedy będzie dobrze. To nie jest tak, ponieważ Sahaja Yoga nie działa na poziomie mentalnym. Ona pracuje na poziomie duchowym, który jest o wiele wyższy niż mentalny. To, co naprawdę musicie robić, to zrozumieć w jaki sposób skorygować swoje czakry. Musicie zrozumieć, jak przepracować tę swoją maszynerię. Prawdopodobnie ludzie wciąż żyją na poziomie mentalnym i na tym poziomie próbują rozwiązywać problemy i dlatego te wszystkie problemy zaczynają się pojawiać. 

Zatem jeśli macie problemy z jakimiś czakrami lub macie blokady albo odkryjecie, że coś jest z wami nie tak, to nie ma sensu przepracowywać tego na innym poziomie niż duchowy. Niektórzy ludzie wierzą, że jeśli ubiorą się w jakiś sposób lub zachowują się sztucznie, to wtedy stają się tacy, to nie jest prawda. 

Jak na przykład hipisi na Zachodzie, którzy myślą, że staną się prymitywni. Nie możecie stać się prymitywni wierząc, że tacy jesteście, bo jesteście nadmiernie rozwinięci i nie możecie stać się prymitywni. Również poprzez robienie czegoś mentalnie nie stajemy się tym. Teraz ten poziom mentalny może wejść w ludzi jeszcze głębiej w subtelny sposób. Niektórzy z was mogą czuć, że poprzez uczenie się na pamięć aarti i innych rzeczy, osiągną wielką głębię, to również nie jest prawda, bo są to tylko słowa. Ale jeśli jest to w nas obudzone, wtedy stanie się mantrą i można nad tym pracować. Lecz najpierw musicie osiągnąć określony standard, żeby mieć moc tworzenia mantr. Kiedy śpiewacie aarti, to także nie zawsze będzie ono działało. 

Zobaczmy rzeczy takimi, jakimi one są i niech nic nas nie warunkuje. Musicie osiągnąć pewną głębię w sobie, nawet aby oświecić te mantry. Przede wszystkim, musicie mieć wyraźne wibracje, i to jest absolutne minimum. Jeśli macie jakieś blokady w swoich czakrach, to próbujcie poprawić stan czakr poprzez użycie zdjęcia, z wielkim respektem do fotografii. Tylko dzięki zdjęciu będzie to przepracowane albo przeze Mnie, jeśli tam będę. 

Kiedy już osiągniecie pewien stan oświecenia, wtedy możecie używać mantr, to także wam pomoże. Ale przede wszystkim musicie mieć czyste serca. Odkryłam, że u większości ludzi na Zachodzie, dwie czakry szczególnie źle pracują. Pierwszą jest serce. Oznacza to, że serce nie jest przejrzyste, że serce nie jest oczyszczone, że właśnie w sercu jesteście wciąż marną osobowością, że w waszym sercu nie umieściliście swojej Matki. 

Musicie oczyścić swoje serca, poprzez patrzenie na fotografię i włożenie wszystkich uczuć miłości do swojej Matki, zrozumienie Jej pracy i umieszczenie Jej w swoim sercu. Jeśli serce nie jest czyste to wszystko inne nie ma znaczenia, bo wtedy jest to mroczne serce, które robi te wszystkie rzeczy. Serce musi być czyste i całkowicie oddane, i musicie próbować umieścić Mnie ponad wszystkim innym. 
Mogę wam to powiedzieć, bo wy wszyscy jesteście Sahaja yoginami, a nie mogę tego powiedzieć ludziom, którzy nie są Sahaja yoginami. Zawsze próbujemy odnieść Sahaja Yogę do własnych zasad, a nie do zasad, które należą do Boga. Bóg jest tym, czym jest i nie zmieni się. To wy musicie się zmienić. Cokolwiek myślimy o Bogu, to chcemy to robić po swojemu. Na przykład, gdy ktoś myśli, że ponieważ próbuje być dla Mnie miły lub dobry, lub jest w tak zwany sposób blisko Mnie albo myśli, że organizuje lepiej, wykonuje taką czy inną pracę, albo coś podobnego w sposób, poprzez który wydaje mu się, że jest ważny, bo ma taką czy inną pracę, to należy wiedzieć, że to wszystko jest mentalne. Tak naprawdę, wy nie robicie nic. 

A gdy chcecie cokolwiek zrobić, to w rzeczywistości sprawiacie kłopoty sobie i również Mnie. Wczoraj widzieliście tego przykład. Ja byłam pewna, że muszą jechać następnego dnia, ale nikt Mnie nie słuchał i wszyscy popędzili, i odkryli, że bilety były na następny dzień. Ta wiedza przychodzi do was, kiedy macie czyste serca. Kiedy wczoraj powiedziałam: "Lepiej nie idźcie", to nie wiedziałam jaka jest tam sytuacja, powiedziałam: "Nie jedźcie" - i tyle, bo wiedziałam, co tam się stanie. Taka jasna myśl przychodzi do was, kiedy macie czyste serca. 

Ale przede wszystkim ludzie nie rozumieją, że trzeba to przepracować poprzez serce a nie przez mózg. Kiedy przepracowujemy sprawy przez nasze mózgi, próbujemy rozwijać nasze mózgi, czyż nie? Robimy to przez zapamiętywanie, poprzez praktykowanie czegoś, poprzez uczenie mózgu jak myśleć, jak iść tędy, tamtędy - próbujemy trenować swój mózg. 

W Sahaja Yodze musimy trenować swoje serce i aby trenować swoje serce w Sahaja Yodze, to przede wszystkim należy wiedzieć, że jest ono pokryte albo przez ego, albo przez superego. 

Obszar limbiczny reprezentuje serce. Jeśli mamy ego, to zawsze będzie pozorne serce, to nie będzie prawdziwe pracujące serce, ale będzie to tylko mentalna projekcja, chociaż będziecie czuli, że "robię to z serca" ale to nieprawda. Co zatem powinniśmy zrobić, jeśli mamy ego? Jeśli powiecie sobie, że to i tamto nie jest dobre, wszystkie rodzaje mentalnych projekcji i autosugestie albo te sugestie, które są używane przez psychiatrów, to też jest mentalne. To nie jest sposób, który będzie działał. 
Musimy zrozumieć, że w tym celu musimy podnieść lewą stronę i przenieść ją na prawą, nie ma innej drogi. Musicie po prostu pracować rękoma. Wasze ręce mają pracować a nie mózgi. Więc używajcie rąk i metod Sahaja Yogi. 

Wszyscy musicie regularnie moczyć nogi w wodzie, każdego dnia, to jest ważne! 

Codziennie rano musicie medytować, ponieważ na mentalnym poziomie czujemy, że jesteśmy z Matką, w porządku, to jest w porządku. Przyszliście i zobaczyliście, jacy są Hindusi, jak lekkie są ich stopy i jacy są dobrzy dla Sahaja Yogi, ale po tym, jak to wszystko zobaczyliście, musicie wiedzieć, że Sahaja Yogę trzeba wypracować, a nie wymyślać! Nie możecie myśleć o tym, bo cokolwiek będziecie próbowali zrobić poprzez myślenie, to nie przyniesie żadnych rezultatów w Sahaja Yodze. Musicie używać swoich rąk, musicie używać swoich stóp, musicie moczyć swoje stopy w wodzie, ponieważ woda jest oceanem. 
Wszystkie te pięć czakr, może sześć, no powiedzmy pięć, bo pierwszą jest czakra Mooladhara, która jest siódmą, a najwyżej jest mózg. Te pięć czakr musicie traktować ze świadomością, że one są zbudowane z materii. A te pięć elementów stanowi ciało tych czakr. Jeśli te czakry mają być naprawione, to musimy je korygować poprzez oddanie wszystkich problemów w tych czakrach, do tych elementów, z których pochodzą. Na przykład, osoba, która jest bardzo prawostronna, musi wprowadzić się w stan równowagi poprzez lewą stronę. Oczywiście, podnoszenie ręką jest dobre, ale co z elementem? 

Osoba prawostronna ma w sobie wszystkie te elementy, które dają gorąco, możemy powiedzieć: światło i ogień. Zatem ludziom prawostronnym światło niewiele pomoże. Jeśli umieścimy światło przed fotografią, to na tych, którzy są zorientowani na ego, światło nie działa. Użycie światła po prostu nie będzie działało. To, co na nich działa, to Matka Ziemia i element wody, bo one schładzają. Także lód jest bardzo pomocny dla osób, które są prawostronne. Tak więc, wszystkie metody powodujące efekty schładzania, muszą być używane do korygowania prawostronności i będziecie schłodzeni. 

To samo dotyczy jedzenia. Ci, którzy są prawostronnymi ludźmi, powinni jeść jedzenie lewostronne np. węglowodany, czyli powinni częściowo stać się wegetarianami albo w dużej mierze wegetarianami. Powinni oni jeść rzeczy takie jak kurczaki, ale nie ryby i owoce morza, ponieważ one wszystkie są gorące. W taki sposób leczycie materialną stronę waszych czakr.

Lewostronni ludzie powinni używać "deepam" tzn. światła albo ognia, żeby skorygować lewą stronę. Także, jeśli chodzi o jedzenie, to muszą jeść więcej związków azotu, czyli protein i tego rodzaju jedzenia. Powinniśmy spożywać więcej protein. 

Jeśli chodzi o Sahaja Yogę, to podstawą jest Kundalini i tak jak wam powiedziałam, Kundalini jest czystym pragnieniem. Powtórzę, słuchajcie uważnie - to jest czyste pragnienie. To oznacza, że wszystkie inne pragnienia są nieczyste. Jest tylko jedno czyste pragnienie. 
I jest nim chęć bycia jednym z Boskością. Jedność z Brahmą, jedność z Bogiem - jest to jedyne czyste pragnienie. Wszystkie inne pragnienia są nieczyste. Trenujcie więc stopniowo swój umysł, żeby osiągnąć to pragnienie, które jest zasadniczą sprawą. Jeśli trenujecie swój umysł w tym kierunku, wtedy możecie rozwinąć w sobie czyste pragnienia, a inne pragnienia stopniowo odejdą. W porządku. 

Zatem to pragnienie bycia z Bogiem jest najczystsze i najwyższe. A żeby to osiągnąć, co trzeba robić? Musicie zadowalać waszą Matkę, aby to osiągnąć. To bardzo proste. 

Adi Shankaracharya powiedział, żeby nie martwić się o nic, a jedynie sprawiać, aby Matka była zadowolona. Musicie być prostą osobą, nie próbujcie Mnie oszukać, ani przechytrzyć. Ja znam każdego z was bardzo dobrze. Powiedzcie sobie: "Powinienem mówić i zachowywać się w taki sposób, żeby zadowolić swoją Matkę". Jeżeli jesteście w Sahaja Yodze i robicie złe rzeczy, to w ogóle Mnie to nie zadowala. Więc żeby sprawić, aby Matka była zadowolona, musicie sami dostrzec, jaki rodzaj rzeczy zadowala Mnie najbardziej. Ja również jestem bardzo prostą osobą, więc chcę mieć osobę o prostym sercu, dla której jest to proste. Jeśli jakaś osoba próbuje robić rzeczy na pokaz, próbuje być zawsze pierwsza i zawsze być swego rodzaju gwiazdą filmową, to Ja nie lubię takich osób. 

Musicie być bardzo cisi, niezwykle nieśmiali w afiszowaniu się. Czy ja obnoszę się z tym, że jestem Adi Shakti? Nie robię tego, żyję jak wy, zupełnie jak wy. Czy się chwalę? Dlaczego wy próbujecie popisywać się przede Mną? Osoba tego rodzaju nie jest dobra. Po drugie nie powinniście być tak spięci przede Mną, nie ma potrzeby bycia spiętym. Jeśli znajdę coś złego w was i was skarcę, to jest to dla waszego dobra, jeśli powiem dobre słowo, to też dla waszego dobra. Moja Sahaja Yoga działa w ten sposób. Nie mam złych zamiarów wobec was, ani wobec nikogo na świecie, żadnej złośliwości, ani żadnej złości do nikogo na tym świecie. Nie ma we Mnie nic oprócz wyrozumiałości. Ale czasem poprzez tę wyrozumiałość muszę kogoś skarcić, mówiąc w bardzo współczujący sposób. 

Oba sposoby pomagają wam, to wam pomaga na dwa sposoby. Dzięki Bogu, macie kogoś, kto was poprawia, w odpowiednim czasie dla waszego dobra, ponieważ wy jesteście świętymi i przyszliście na tę Ziemię, aby ustanowić Królestwo Boga, i to właśnie jest to, co macie do zrobienia, a jeśli jesteście ludźmi, którzy nie są szanowani, którzy nie są wrażliwi, którzy nie mają godności, którzy zachowują się w tani sposób, to jak inni ludzie mogą was zaakceptować? 

Po pierwsze, musicie troszczyć się o czakrę Serca, w taki sposób, aby czuć w sercu pragnienie, by zadowolić Matkę. Jeśli jestem z jakiegoś powodu zła na was, to nie czujcie się źle z tego powodu. To jest jeden ze znaków, że Sahaja Yoga jeszcze nie rozwinęła się w was. Jeśli was zbesztam, to dlatego, że jest w was coś, co musi odejść, a kiedy was zbesztam, wtedy to odejdzie. Zaakceptujcie to jako sposób korygowania was, to jest dla waszego dobra, to tak, jakby w was był jakiś cierń, który Ja muszę usunąć za pomocą innego ciernia i tak robi Matka. Kiedy zrozumiecie współczucie swojej Matki, wtedy nie będziecie mieli nic przeciwko temu. Kiedy mówię o czymś, kiedy koryguję lub mówię o tym co złe. Ponieważ muszę to robić. 

Ci ludzie, którzy nie mają dobrego serca, czystego serca, nie potrafią tego zrozumieć. Nie mogą tego pojąć, to jest bardzo trudne. W stosunku do Matki, utrzymujcie więc czyste serce. Cokolwiek dla was robię, jest po prostu błogosławieństwem, zawsze jest to błogosławieństwem dla was. Cokolwiek zrobię dla was jest błogosławieństwem, pamiętajcie o tym! 

Inną czakrą, na której większość z was ma okropny blok, jest czakra Nabhi, co sugeruje, że jesteście ciągle bardzo, bardzo materialistyczni. W małych, drobnych rzeczach również jesteśmy bardzo materialistyczni i to staje się coraz subtelniejsze, subtelniejsze i subtelniejsze. Spróbujcie zrozumieć, że materia nie jest taka ważna. Materia jest po to, żebyście nawzajem sprawiali sobie przyjemność, a szczególnie, żeby zadowolić waszą Matkę. Nie ma żadnego innego powodu. Nie powinniście próbować być materialistami w tym sensie, widzicie; dla drobnych spraw musicie zrobić to, dla drobnych spraw musicie zrobić tamto. 

Nic nie jest ważne. Jeśli to się wypracowuje, to jest dobrze, a jeśli nie działa, to też jest w porządku! Widzicie, czakra Nabhi jest bardzo indywidualna, bardzo indywidualna. To jest osobista sprawa każdego. Jeśli pragniecie jedynie osiągnąć moce Lakshmi, ponieważ chcecie mieć więcej pieniędzy albo troszczycie się o małe rzeczy tu i tam, bez jakichkolwiek wartości duchowych, to najwyżej może obudzi się w was zasada Lakshmi. Ale ta zasada Lakshmi musi się stać zasadą Mahalakshmi, co jest dla waszego wzrostu. 

Żeby osiągnąć zasadę Mahalakshmi, musicie używać wszystkich materialnych rzeczy i waszego materialnego istnienia w taki sposób, aby Mnie zadowolić, to jest bardzo ważne. Nie powinniście więc robić czegoś, co Mnie nie zadowoli. To jest bardzo ważne i każdy musi zrozumieć. Chciałabym także, abyście zrozumieli, że jeśli chodzi o wygląd, to także pewnych rzeczy w ogóle nie lubię, jak np. rozczochranych włosów. Może to być moda, albo coś innego, ale Ja tego nie lubię. Włosy zawsze muszą być uczesane, odpowiednio zadbane. Te modne rozczochrane włosy, musicie to odrzucić, bo jest to znak dla dobrze zorientowanych buców, że mogą w was wchodzić. Jeśli macie rozczochrane włosy, to buce rozpoznają taką osobę i wchodzą w taką osobę, która ma rozczochrane włosy. Spróbujcie więc utrzymywać włosy w odpowiedni sposób. Spójrzcie na Hinduski, jak one pielęgnują swoje włosy. Spójrzcie, one wszystkie mają odpowiednio uczesane włosy. Ja oczywiście nie mam nic wspólnego z waszymi włosami, nie jestem stylistką od włosów, ale jeśli nie macie odpowiednio uczesanych i zadbanych włosów, to zdecydowanie jesteście w tarapatach. Zwróćcie na to uwagę. 

Niektórzy ludzie mają zwyczaj niestarannego ubierania się, to także nie jest dobre. Musicie być zawsze czysto i starannie ubrani. Nie dlatego, że jest to sprawa materialna, ale to ważne, bo jeśli nie będziecie tacy, to ten rodzaj materii przyciągnie do was różne badhy [negatywności]. Musicie utrzymywać czystość i staranność, ponieważ te badhy nie powinny w was wchodzić. Wszystkie pomysły, które nadeszły z Zachodu, pochodzą od sił satanistycznych. Żadna uduchowiona osoba nie wygląda w tym ani pięknie, ani dobrze. Musimy zmienić swój styl, tak aby był atrakcyjny dla Boga a nie dla buców. Nie chcemy, żeby buce do nas przychodziły. Jeśli zrozumiecie ten prosty fakt, to zaczniecie ubierać się w sposób, który być może nie jest modny, może nie jest staroświecki, jakikolwiek by nie był, ale jest czysty i prosty. Poza tym, również gdy spojrzycie z punktu widzenia materii, to nie ma sensu gromadzenie tysiąca i jednej rzeczy, które mają charakter i naturę plastiku. 

Powinniście mieć kilka rzeczy, które mają duchową wartość a nie jakieś szczególne rzeczy ekstra, które próbujemy posiadać, bo one nie mają wartości duchowej. Próbujcie też nie gromadzić mnóstwa bezsensownych rzeczy, a zobaczycie, że z czasem zaczniecie je redukować. Będziecie mieli prostsze życie, coraz lepsze i duchowe rzeczy. Cokolwiek kupujecie, sprawdźcie na wibracjach a potem kupujcie, w przeciwnym wypadku nie kupujcie, Ponieważ różnego rodzaju bezsensowne buce będą w waszym w domu, i wpadniecie w kłopoty. Cokolwiek chcecie kupić, musicie sprawdzać poprzez świadomość wibracyjną. Jeśli nie możecie tego zrozumieć, poproście inną osobę z Sahaja Yogi, żeby wam pomogła. Ale nie kupujcie rzeczy, tylko dlatego, że są tanie, ładne lub dobre. Próbujcie kupować rzeczy, które są w porządku, mądrością wibracyjną, bo jeśli takie nie są, to skończcie z tym, to nie jest tak ważne. Muszę to kupić, muszę jechać aż do Bombaju, żeby to kupić. To jest zły pomysł. 

Uwaga cały czas musi być skierowana do wewnątrz, Widziałam, że nasza uwaga jest na zewnątrz i z tego powodu, to co widzimy na zewnątrz, nie jest dobre dla wibracji. Ale jeśli wasza uwaga jest do środka, to wtedy nie kupicie niczego, co nie jest dobre dla wibracji, albo nie będziecie chcieli mieć takich rzeczy, tylko je wyrzucicie. Ale wasza uwaga jest na zewnątrz, więc nie wiecie jak to oceniać. Do tego służy czakra Nabhi. Nie musicie o tym myśleć, musicie to wypracować, sprawdźcie, która strona Nabhi jest zablokowana. Jeśli prawa strona jest zablokowana, to najlepszy dla was jest cukier. Cukier reprezentuje wiele rzeczy. Cukier oznacza, że wasz język też musi być słodki, powinniście mówić słodko. Wielu ludzi myśli, że skoro mówicie słodko, to ludzie zaczną myśleć, że jesteście do niczego albo, że jesteście całkowicie potulni. My musimy być łagodni. 

Musimy być łagodni i pokorni. Musimy nauczyć się, jak ze sobą rozmawiać w sposób słodki. A jeśli nie rozumiecie jak rozmawiać, to jedzcie więcej cukru, wibrowanego cukru, który uczyni wasz język słodszym i słodszym, a wasze opinie o innych będą słodsze a nie szorstkie i krytyczne. 

Więc dla osób prawostronnych zalecany jest cukier, a dla lewostronnych sól. Lewostronni ludzie powinni spożywać więcej soli i dzięki soli mogą rozwiązać wiele problemów, bo sól daje im osobowość, twórczość, dzięki której mogą siebie wyrazić w sposób godny i nie tak bardzo letargiczny. Prędkość z jaką mówimy, nasze zachowanie, wszystko powinno być w centrum. Nasza mowa nie może być ani letargiczna ani za szybka, gorączkowa. Zrozumiecie, że Sahaja Yoga jest centralnym punktem wszystkiego. Wszystko należy sprowadzić do centrum. I nie popadajcie z jednej skrajności w drugą. 

Jeśli mówicie szybko i trajkoczecie za dużo, jesteście szybcy, to spróbujcie zredukować tę prędkość poprzez baczne, obserwowanie tego. Musicie być czujni, Zauważ: "Moja prędkość wzrasta, nie ma potrzeby żebym mówił. Spraw, żebym przestał". A ci, którzy w ogóle nic nie mówią, to także niedobrze. Ci, którzy mówią i ci, którzy nie mówią, muszą zrozumieć tylko jedną rzecz, że cokolwiek mówimy, mówimy z centrum. Kiedy to zrozumiecie wasze reakcje na różne rzeczy będą z centrum, będą całkowicie zbalansowane i piękne. To wszystko, co mogę tym razem powiedzieć, ponieważ zostało nam mało czasu. 

Wszyscy byliśmy szczęśliwi, że mogliśmy tutaj być, myślę, że byliście wszyscy szczęśliwi, i że udało się nam wszystko bardzo dobrze przepracować, i że to była lekcja dla wszystkich, a także wielkie doświadczenie radości. 

Tak więc, nie czujcie się winni z jakiegokolwiek powodu, bo z poczuciem winy nie da się niczego przepracować. Poczucie winy jest ucieczką, musicie stawić temu czoła. 
Musicie stawić temu czoła i zobaczyć, skorygować siebie i być jednością z tym, jest to o wiele lepsza droga, niż trwanie w poczuciu winy, czy agresji, to nie jest sposób, bo to znów jest mentalne. Jeśli zrozumiecie tych kilka punktów, w tych dwóch czakrach, w Nabhi i w Sercu, jeśli zrozumiecie jasno te dwa punkty, że musicie utrzymywać je w czystości, i będzie to widoczne w waszym zachowaniu, w waszym ubiorze, sposobie poruszania się, w rozmowie, we wszystkim, co zewnętrzne. Ale nie można iść z zewnątrz do wewnątrz. Załóżmy, że ktoś mówi: "Matko ja jestem bardzo dobrze uczesany, więc jestem w porządku". To nie tak, niekoniecznie tak jest. Nawet z uczesanymi włosami możecie być opętani przez buce, ale przynajmniej są na to mniejsze szanse. Należy zrozumieć, że to musi zostać wypracowane. Myślę, że to musi wejść wam do głowy, że Sahaja Yogę trzeba wypracować. Nie możecie mówić sobie: "Och, jestem bardzo szczęśliwy", bo to pompuje wasze ego ani: "Och, jaki jestem nieszczęśliwy", bo to sprawia kłopoty waszemu super ego. "Nie jestem bardzo szczęśliwy", "Nie jestem bardzo...". 

"Jestem bardzo szczęśliwy" lub "jestem bardzo nieszczęśliwy". To nie jest sposób. Musicie być w stanie radości i te rzeczy mogą się wypracować. Musicie być cierpliwi wobec samych siebie, mieć dla siebie miłość i godność, że jesteście Sahaja yoginami. Każdy indywidualnie musi to przepracować dla siebie, wtedy wszystko będzie dobrze. Może i są tacy ludzie, którzy martwią się tylko o innych. Martwcie się o siebie i zobaczcie dobre strony u innych, nie złe punkty, ale to co dobre u innych. Jeśli ktoś mówi wam, że musicie coś zorganizować, działać szybciej, to nie czujcie się źle, rzeczywiście musimy tak działać. Musimy być bardzo szybcy, musimy działać i wykonać tak wiele pracy na tym świecie. Nie mamy czasu do marnowania, nie mamy czasu do zmarnowania, to musi być bardzo szybkie, musimy być bardzo szybcy i do tego zdrowi. 

Jak wiecie, w tej podróży, widzieliście to, ile tu włożyłam pracy w porównaniu z wami, ludzie, Jestem od was ludzie o wiele starsza. No dobrze, możecie powiedzieć: "Ale Ty Matko jesteś Adi Shakti". W porządku, ale Ja Jestem waszym ideałem. Jeśli ktoś jest dla was ideałem, to starajcie się stać takim jak ta osoba, spróbujcie przyswoić sobie jej wartości. 

A więc, teraz być może będę musiała pożegnać większość z was, którzy wyjeżdżają. Mam nadzieję, że będę mogła się z wami zobaczyć. Jak wiecie mam ciągle programy, programy, programy... Nie wiem, gdzie się zatrzymam i gdzie będę, w każdym razie postaram się tam być. Więc na dzisiaj mamy program, Ja mam program, na który muszę jechać, wy nie musicie, ale wy jedźcie do Kalve, gdzie dostaniecie lunch, Ja tam będę. 