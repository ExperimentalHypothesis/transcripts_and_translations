Birthday Kutlamaları. Nirmal Dham, Delhi (Hindistan), 20 March 2003.

Bugün herkes sizinle İngilizce konuşmaya çalışıyor çünkü sanırım çoğunuzun İngilizce konuştuğunu düşünüyorlar. Umarım hayat hakkında size yeni bir şeyler söyleyebilirim. Hayat devam ediyor. İster sekseninizde ister doksanınızda olun hiç fark etmiyor. Tek konu, Sahaja Yoga'da aldığınız ışığın ne kadarını kullandığınızdır.

Hepiniz Sahaja Yoga'da aydınlandınız. Hepinizin Kundalinisi yükselmiş ve sanırım bunu fazlasıyla biliyorsunuz. Buna rağmen, önemli olan insanoğlunun özgür kalması için, gelişmesine yardım etmek için zamanınızın ne kadarını vakfettiğinizdir. Onları eleştirmek, onları suçlamak yerine, göreviniz onları daha yüksek bir seviyeye yükseltmektir. Bu şekilde onlar hem kendilerine, hem de aydınlanmalarına saygı duyarlar.

Bu çok önemli çünkü meslektaşlarını ve tüm diğer şeyleri eleştiren bir sürü Sahaja Yogi tanıdım. Fakat aydınlanmalarını almalarından bu yana, bunun onlar için bu bir görev haline geldiğini düşünüyorlar, buda şu ki, insanların özgür kılınmasına katılmaları  gerektiğini anladılar. Sonra hiçbir  problem olmayacak - ne politik, ne ekonomik, böyle bir şey olmayacak.

Söylemem gerekiyor ki, bütün bu problemler tam olarak gelişmemiş olan zihnin  yarattıkları. Ve bir kere gelişti mi, artık sıkıntı yaşamazsınız. Başkaları için kaygılanırsınız. Başkalarının kurtuluşu için kaygılanırsınız. Bu otomatiktir. Söylememe bile gerek yok. Fakat  şimdiye dek kendi yaşamınızda, hayata dair bakışınızın nasıl değiştiğini gördünüz. İşte her şeyden daha önemli olan şey bu.

Bazılarınız politikada, iş hayatında ve şunda bunda zaten başarılısınız. Fakat insanlara aydınlanma verene kadar, onları da tıpkı kendiniz gibi mükemmel bir hale getirene kadar tatmin olmazsınız. Bir çok insana Sahaja Yoga’nın yardımı olduğunu gördüğüm için çok mutluyum. Yaşamım süresince bunu görebileceğimi asla ummadım, ama sadece çalıştı, - harika bir şekilde başarıldı. Her şeyin bu kadar hızla büyümesine, bir çok ülkede ve bir çok insanın kalbinde büyümesine ve böylesine Sahaja Yoga’yı benimsemelerine çok şaşırıyorum. Sadece kendi ülkelerinde değil, dışarıda da çalışıyorlar. Sonuçta artık Ben her yere gidemiyorum ama buna rağmen Sahaja Yoga yayılıyor. Bu Benim için harika bir şey, çok hoşnut edici. Sahaja Yoga, bu ülkeye gitti, şu ülkeye gitti diye duyuyorum, neler hissettiğimi bilmiyorsunuz.

Sahaja Yoga hemen hemen 43 ülkede az veya  çok kabul gördü, belki de daha da fazlasında.  Fakat bunu bile duymayı, bu kadar hızlı gelişmesini hiç beklemiyordum. Hepinize teşekkürler, bu mucizeye elde etmiş olan siz Sahaja Yogilere.

Hepinize minnettarım. Diğerlerini eleştirmek ve sınıflandırmak yerine, insanlığın kurtuluşu  için Hindistan’dan veya başka ülkelerden bayrağı eline alıp gelen ve daha da ileriye taşımak isteyen herkese minnettarım. Bunu yapmak (eleştirmek) çok basit. Fakat ya size ne demeli, kendiniz bütün bunların üstüne çıkabiliyor musunuz, başkalarının da  yükselmesini sağlıyor musunuz? Bütün dünyayı değiştirebiliriz ve sizler dünyanın problemlerini anlamaya başladınız ve Kundalininizin uyanışı ile bunlardan kurtulabilirsiniz.

Size diyorum ki, Kundalini öylesine muhteşem bir şey ki, insanoğlunu en üstün konuma getiren muhteşem bir şey. Atasözlerinde, orada, burada bunlar anlatılmıştır ama bir Sahaja Yogi’nin daha büyük bir gücü vardır. Ve bu daha büyük güç de onun başkalarını da Sahaja Yogi yapabilmesidir. O başkalarına aydınlanma verebilir. Güçlerini kullanmalılar ve dünyayı değiştirmeyi denemeliler. Benim arzum bu. Yaşamım süresinde bunu başarabilecek miyim, başaramayacak mıyım bilmiyorum, ama hepiniz bu kararı vermelisiniz ve eminim bu gerçekleşecek.

Tanrı sizleri kutsasın. Çok teşekkür ederim. Çok teşekkür ederim.