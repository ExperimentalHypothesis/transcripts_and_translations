Yeni Yıl Arifesi Puja, Kalwe (Hindistan), 31 Aralık 2001.

(Hintçeden tercüme)

Bugün geç kaldım ve Beni buraya getiren sevginizin gücü oldu. Annenizin sağlığı biraz bozuldu ama arzu çok güçlü ve herşey bu yüzden çalışıyor. Ben arzu gücünüzünde kuvvetlenmesini istiyorum. Bu bakımdan ne yaptığınızı kendiniz için düşünmelisiniz. İç gözlem yapmalısınız ve onun için ne kadar zor bir iş yaptığınızı görmelisiniz. Meditasyon yapıyorsunuz. Meditasyonunuza derinlik katmalısınız. Bir aziz olduğunuzu düşünmelisiniz ve neler yapmanız gerektiğine bakın. Anne sizi bir aziz yaptı, peki siz ne yapmalısınız?

Kendinizi düzeltmelisiniz, şüphesiz kendinizi düzeltmelisiniz, ama bu yapıldıktan sonra neyi yapmalısınız? Kollektiviteye gidiyorsunuz, programlara gidiyorsunuz ve bu kadarla sınırlı kalıyor.

Bunun ötesinde ne yapıyorsunuz? Ruhunuz vasıtası ile bu kutsamayı aldınız. Ruhunuz size ikinci doğumunuzu verdi, şimdi daha fazla ne yapabileceğinizi görmelisiniz. Bunu nasıl değerlendiriyorsunuz veya bunu sadece kendiniz ve çocuklarınız için mi kullanıyorsunuz? Bu çok önemli çünkü aydınlanmalarını aldıktan sonra bile, kişilerin hala eksiklikleri olduğunu gördüm. Tamamen  temizlenmediler. Eğer diğerleriyle bir bütün olmaz ve Sahaja Yoga için çalışmazsanız, eksikliklerinizi ve içinizdeki negatif niteliklerin neler olduğunu asla bilemezsiniz. Hatta insanlar buraya gelip para kazanıyorlar. Sahaja Yogaya gelip para kazanan bir çok kişi var. Daha sonra onlar bir şekilde teşhir oluyorlar ama bu gereksiz biçimde sıkıntı yaratıyor. Bunun ne faydası var?

Buraya para kazanmak için gelmediniz, buraya dharmanızı uyandırmak için geldiniz. Dharmanızı oturtmalısınız.  Duydum ki; Bombay’de son 25 yılda, daha öncesinde olmayan türlü türlü adharma işler başlamış. Özellikle de filmler. Onların içinde çok az saflık kalmış. Bu tür filmleri görmemelisiniz. Eğer sizler o filmlere gitmezseniz, onları bir daha gösteremezler. Hiç kimsenin böylesi filmlerden hoşlanmadığını anlayabilirsiniz. İnsanlar, tüm ailenin gidip beraberce izleyebileceği türde filmlerin yapılmasını isterler.

Diğer bir şey, bugünlerde okunmakta olan bu pis ve aptal, korkunç tüm kitaplar var. Biliyorum, sizler onları okumuyorsunuz. Fakat gazetelerde bile pek çok müstehcen şeyler yazıyorlar. Kendinizi tamamen nirmal yapmalısınız. İnsanların gözlerinin sürekli oraya, buraya kaydığı görülüyor. Gözleri sürekli bir orada bir burada olan kişiler Sahaja Yogi olamaz. Gözleriniz sabit olmalı, sakin olmalı. Bu bir Sahaja Yoginin ilk işaretidir. Eğer hala gözleriniz sürekli oraya buraya kaymakta ise, bu demektir ki kişi henüz bir Sahaja Yogi değildir. İkinci şey hırs. Eğer hala hırslı (açgözlü) iseniz, henüz Sahaja Yogi değilsiniz ve bu hırsınız günün birinde açığa çıkacaktır.

İlk önce bu hırsın kaybolması gerek. Shri Krishna, öfkenizden kurtulmalısınız dedi, eğer sinirleniyorsanız Sahaja Yogi olmadığınızı düşünmelisiniz. Beni hiç kimse sinirli görmemiştir ve herkes “Anne, hiç sinirlendiğinizi görmedik” derler. Herkesin sinirlenebileceği bazı durumlar vardır, fakat diyorum ki; “ne gerek var buna?” Bir yararı yok bunun. Bu gün size söylemem gereken şey şu: iç gözlem yapmalısınız ve şu anda bile içinizde bulunan tüm zayıflıkları görmelisiniz.

Bu nedenle yine aynı şeyi söylüyorum; “kendinizi temizlemelisiniz.” İçinizde Nirmal tatwa olmalı.  Tüm zayıflıklarınız sizden uzaklaşmalı. Bütün bu zayıflıkları içinizde tutmanın ne gereği var? Bir çoğu şimdi hapishanede ve oraya gitmeyenlerinde üzerine insanlar tükürüyorlar. Sizlere tek bir şey söylemek istiyorum, başkalarının zayıflıklarını ve hatalarını aramayın, onun yerine  kendi hatalarınızı görmeniz lazım. Hala öfkeleniyor musunuz, hala gözlerinizde arzu var mı ve her şeye karşı bir çekim duyuyor musunuz, her zaman şunu al bunu al diye düşünüyormusunuz, şunu getir bunu getir diyor musunuz?  En çok Amerika’da var bu ve Amerika şu an büyük bir şokla baskı altında.

Çılgının biri gibi bunu al..  ama eğer almak zorundaysanız, o zaman elde yapılmış şeyleri alın. İçinde sanat ve yaratıcılık olan şeyleri satın alın. Çok hoş şeyler yapan bir çok sanatçı var ama yaptıklarını kimse almıyor. Fakat gereksiz herşeyi alırlar.  Aldığınız bu şeylerden ne siz fayda görürsünüz ne de o çok güzel şeyi yapan bu insanlar.

Artistik olanı almalısınız. Evinizdeki şeyler, estetik bir güzelliğe sahip olmalı. Evlerinde 50 çeşit kap kacak tutarlar, ama içlerinde bir tane bile işe yarayan kap bulunmaz. Eğer siz Sahaja Yogi iseniz; evinizde el yapımı ve estetik güzelliği olan şeyleri kullanmalısınız. İşe yaramaz şeyleri almaya devam ediyorsunuz.

Kadınlar ardı ardına sari almaya devam ediyorlar ama içlerinde bir tane doğru düzgün sari dahi yok. Yaptıkları tüm bu sariler bhoot gibi çok garip şeyler. 50 tane sariniz olması yerine, 2 tane güzel sarinizin olması yeterli.

Bizim ülkemizde hala sanat ve yaratıcılığın değeri bilinmiyor. Bazı evlere gittiğimde, evlerini garip renklere boyadıklarını görüyorum, bhootish renkler, bhootish  dekorasyonlar yaptıklarını görüyorum. Sizler Sahaja Yogilersiniz ve hangi objenin güzel olduğunu anlayamalısınız, güzelliği anlayın. Ancak o zaman kendi hayatınızı güzelleştirebileceksiniz ve böylece sizinle tanışan her kadın ve erkek bu ne kadar hoş bir adam veya kadın diyecektir. Kendinizi güzelce dekore edeceksiniz ve aynı şekilde çevrenizi, evlerinizi de dekore etmelisiniz.

Eğer Sahaja Yogi bir negativite gibi amaçsız olarak dolaşıyorsa, o zaman Sahaja Yogi olmasının ne faydası var, işte bunu görmelisiniz. Uygun giysiler giymek, uygun şekilde konuşmak, başkalarına karşı uygun şekilde davranmak, evinizi güzel şeylerle dekore etmek... Evinizi güzel çiçeklerle de dekore edebilirsiniz, bir bahçe sahibi olmak sizde Sahaja Yogilerde bulunan güzellik vizyonuna sahip olacağınız anlamına gelir. Evlerde, depolanmış bir sürü gereksiz şey bulunur çünkü marketler var ve onlar çarşıya gidip gereksiz her şeyi satın alırlar. Tüm bu gereksiz şeyleri Holi’de yakmalısınız. (Hindistan’da renklerle oynadıkları bir festivaldir, bundan bir gün önce büyük bir ateş yakılır.)

Şimdi plastik çok önemli oldu. Eğer bardak aramam gerekse bile plastik olacak. Bu kadarı da fazla dedim. Bu kadar korkunç bir şeyi kullanamam. Plastik sariler var. Plastik kullanımı öyle bir noktaya geldi ki, insanlar bundan dolayı hasta oluyorlar. Çocuklar plastik yüzünden ölüyorlar. Mümkün olduğunca plastik kullanmamalısınız. Fakat plastik her şeyin içinde artık. Özellikle   Bombay’de kanepeler bile plastikten yapılmış. Plastik üzerinde oturmak, plastik giymek, plastik üzerinde yürümek, bir süre sonra arabalar bile plastikten yapılacak. Bu yüzden siz plastikle ilgilenmeyin. Gecelik giyin ve Sahaja Yogada ilerleyin demiyorum. Uygun kıyafetler giyin, öyle Sadhu babaya (evlerini ve ailelerini terk eden Hindu azizleri) gibi görüneceğiniz kıyafetler değil, böyle suni bir şekilde değil ama sizin için hayırlı olmayan şeylerden uzak durmalısınız. Kullanmamalısınız ve çocuklarınızı da bunlardan korumalısınız.

Sahaja Yogada gördüğüm ikinci şey; herkes onların evlerini ziyaret etmemi istiyor. Peki evinize gelmem için ne yaptınız veya kimi görürseniz evime gelmek istiyor. Gittiğim yerlerde Beni rahat bırakmalısınız. Şu ana kadar bir şey yapmadınız. Bu arzu kafanızdan uzaklaştırmalı ve aukatınızın (konumunuzun)  ne olduğunu düşünmelisiniz. Neden böyle bir şeyi arzu ediyorsunuz? Annenizi rahatsız edecek böyle bir şeyi neden istiyorsunuz? Neden böyle şeyler yapıyorsunuz?... Bir yerden geliyorum ve hemen önüme geçip duruyorlar. Böyle şeyler yapmayın. Eğer Sahaja Yogada samadhanınız (nihai tatminkarlığınız)  yoksa, o zaman işe yaramazsınız. “ben neredeysem, Anne benimledir” işte içinizde bu düzeyde bir samadhan olmalı. Bununla büyürsünüz.

Bu dünya üstünde gelişen herşey samadhan içine absorbe edilmiştir. Eğer samadhani değilseniz, her yerde herkesin önünde koşmaya devam ederseniz, bundan ne kazanırsınız? Samadhan ile, siz nerdeyseniz Anne oradadır. Eğer böyle düşünürseniz bir Sahaja Yogi olarak kabul edilebilirsiniz. Kendini göstermeye çalışmak, öne çıkmaya çalışmak, sahneye, yakınıma gelmek. Tüm bunlar bir Sahaja Yogi için gerekli değildir. Ben herkesi biliyorum. Samadhan öyle bir şeydir ki, onun derinliğinde Benimle buluşabilirsiniz ve şimdi artık samadhana ulaşmanız gereken zaman geldi. Her ne yapıyorsanız tatmin duyacağınızı görmelisiniz. Sahaja Yogayı yaymak ve Sahaja yoga için çalışmak için öne çıkacaksınız. Samadhana ulaşacağınızı göreceksiniz. Benim yanıma gelip, herşeyi bana söylemeniz gerektiğini düşünmeyeceksiniz. Çoğunlukla çok yakınıma gelenlerin hırsızlar ya da dürüst olmayan kişiler olduğunu gördüm... (kısa bir duraklama) Kalpten temiz olanlar ve sevgiden neşe duyanlar içindeki sevginin neşesi içinde kaybolmuşlardır.

Şimdi size Beni biraz dikkate almanız gereken zamanın geldiğini söylemek istiyorum çünkü Benden tüm vibrasyonları çekiyorsunuz ve siz iyi olmadığınız zaman, Ben rahatsızlanıyorum. Bu yüzden ciddi şekilde şuna karar vermelisiniz. “Bizler öyle olacağız ki,  Anne bizi görmekten mutlu olacak ve o zamanda tüm dünya değişecek” demelisiniz. Ve bundan sonra da tüm dünya değişmeli. Bugün burada beni beklerken çok uzun süre oturmak zorunda kaldınız ve bir çokları da gitti, ama tanıma öyle ki şu an huzur içinde karşımda oturuyorsunuz. Bu olmadan önce, insanlar konuşurlar, bağırırlar, gürültü yapardı ama sizler huzur içinde oturuyorsunuz. Bu Benim için çok büyük bir şey.

(İngilizce konuşma)

Onlara bir Sahaja Yoginin nasıl hissedeceğini anlatıyorum. Tatminkar insanlar olmalısınız. İlk ve en önemli şey tatmin olmanız. Tatminkar olup olmadığınızı görmek için kendi içinize bakın. İstediğinizin en yükseğini elde ettiniz, huzurunuz var, neşeniz var ve Tanrının tüm kutsamalarına sahipsiniz. Tüm bunlara rağmen tatmin olmamışsanız, siz sürekli rahatsızlık verici bir şeyler yapmak istiyorsunuz demektir. Bazı kişiler her zaman kendilerini Bana göstermek, öne çıkmak ya da Sahaja Yoga’dan kaçmak isterler.

İlk önce Sahaja Yogayı yaymak zorundasınız. Sahaja Yogaya kaç kişi getirdiniz? Sadece bunu düşünün. Bizler Sahaja Yogileriz, Sahaja Yogileriz demek ne anlama gelir? Sizler azizlersiniz! Bu dünyanın aziz haline gelen tüm azizleri, büyük zorluklarla, bir çok işkenceden geçerek çok fazla iş yaptılar. Tek bir azizin etkilediği bir çok kişi olmuştur. Kuşkusuz onlar aydınlanma verememişlerdir çünkü bunun nasıl olduğunu size Ben öğrettim. Fakat siz de Sahaja Yoga için ne yaptığınızı bulmalısınız.

Mesele sadece meditasyon yapmak değil. Ne için meditasyon? Diğerlerine yardım etmek üzere kendi donanımınızı arttırmak için. Kali Yugada diğer insanlara yardım etmek için dışarı gidecek kişilere çok fazla ihtiyacımız var.  Bunun yerine Beni görmek, Benimle karşılaşmak için çok hevesliler. Gördüm ki, Cabella’ya gelen tüm Hintliler en doğal haklarımış gibi, Benimle karşılaşmaları gerektiğini, Beni görmeleri gerektiğini düşünüyorlar. Buna ne gerek var? Benimle karşılaşmanın gereği nedir? Ama işte problem bu, bu bizim bir şartlanmamız. Diyelim ki bir başbakan gelecek, herkes görmeye, onu karşılamaya koşar, onunla konuşmaya çalışır ama bir Sahaja Yogi değil.

Kendi özgüveniniz olmalı. Asaletinizin ne olduğunu ve nasıl biri olmanız gerektiğini bileceğiniz bir özgüven. Mükemmel, çok iyi, kendi ile çok tatmin olmuş Sahaja Yogiler var. Onların kimler olduğunu biliyorum. İşte öyle olmalısınız, aksi takdirde Sahaja Yogadan neşe duyamazsınız. Saçma işlerle meşgul olan tüm diğer insanlar gibisiniz. Şimdi, bu böyle.

Bugün gerçek bir testti, çünkü erken gelemedim. Bugünlerde trafiğin nasıl olduğunu biliyorsunuz, buraya ulaşamadım ama siz hala burada oturuyordunuz, bu Bana büyük bir tatmin verdi. Beni gerçekten seviyorlar ve onlar gerçekten Sahaja Yogiler dedim.

Eğer Beni gerçekten seviyorsanız, Sahaja Yogi olmayan kişileri de sevmelisiniz ve onlara aydınlanma vermeye çalışmalısınız. Çünkü  biliyorsunuz, yaşım oldukça ilerledi, daha ne kadar devam edebilirim? Artık bir çok ülkeye gitmiyorum ama oraya gitmeme rağmen Sahaja Yoga çok hızlı ilerliyor. Büyüyor. Neden? Çünkü o ülkenin insanları sorumluluklarını anlıyorlar. Sorumluluklarınızın ne olduğunu bilmelisiniz. Bu sadece size ait değil, bu dünyanın geri kalanı içindir, bunu çalıştırmanız, bu konuda bir şeyler yapmanız gerekir. Kime yaklaşabilirseniz veya kiminle tanışabilirseniz, hepiniz dışarı çıkın.

Bunu daha önce de söyledim. Korkunç gurulara giden, guruları hakkında konuşan, gurularını anlatan insanlar gördüm. Onlarla her kim tanışırsa anlatmaya devam ederler. Sahaja Yogiler yapmaz. Bilmiyorum, belki de aydınlanmalarını kendilerine saklamak istiyorlar. Belki, başkalarına anlattıklarında aydınlanmaları azalacak diye düşünüyorlar. Eğer Sahaja Yogayı yaymazsanız o zaman bunu almış olmanızın ne anlamı kalır? Tüm emeğim sadece kendini düşünen böylesi insanlar için harcanmış olur. Kendileri için bir şeyler istiyorlar.

Şimdi örneğin, bir çok genç kız evlenmek istiyor. Bütün erkekleri bir araya toplasan, bundan dört kat, beş kat fazla sayıdalar ama eğer evlenmezlerse bundan dolayı çok üzülüyorlar. Önemli değil. Siz şimdi Tanrıyla bağlantıdasınız. Evlilik her zaman çok büyük bir kutsama demek değil, size  söylüyorum, değil. Tam tersine çok fazla bağlayıcı ve problem yaratıcı bile olabilir. Bu yüzden kötü hissetmemek daha iyi. Diğerlerine aydınlanma veremediğiniz zaman kötü hissedin.

Kaç kişiye aydınlanma verdim? Sadece bunu düşünün. Her zaman diğer tüm sıradan insanlar gibi, evlilik hakkında, şu hakkında, bu hakkında düşünmek size yardım etmez. Siz özelsiniz. Ne özelliğiniz var? Bununla ilgili ne yapıyorsunuz?

Üzgünüm, büyük Ganapatipulemizin, bunun sonunda, sizlere bunu söylemeliyim ama bazen birinin de söylemesi gerekir. Biliyorum, hepiniz çok iyi Sahaja Yogilersiniz. Çok şeye de ulaştınız. Fakat Benim arzum şu; hepinizin bir ışık gibi olması ve Sahaja Yogayı yaymaya başlamanız. Bazı ülkelerde bu oldu, çalışıyor ve insanlar kendilerini oldukça sorumlu hissediyorlar. Sahaja Yogayı nasıl yaydıklarını gördükçe, hayretler içinde kalıyorum.

Şimdi aynı şeyi sizden istemek zorundayım.  Lütfen kendinize bakın, iç gözlem yapın, ne yaptınız? Sahaja Yogada ne elde ettiniz? Sahaja Yogayı yaymak için gerçekten çok çalıştığınız zaman öylesi bir tatmin vaki olacak ki.

Bazı kişiler, bana yaklaşmalarından, sürekli çevremde olmalarından benim memnun olduğumu sanıyorlar ama değilim. Bu tanıma değil. Bunu asla yapmamalısınız. Tam tersine siz gerçekten büyüdüğünüzde Ben bunu bileceğim, Kendim. Bu gün tüm bu şeyleri söyleyeceğim gün değil çünkü yeni yıl günü. Ama yeni yıl gününde sadece iyi kararlar alınmalı –bu bir insan geleneği.  Bu yüzden, bu gün hepiniz “Sahaja Yoga için biz ne yapıyoruz?”, “Sahaja Yogaya ne vereceğiz?”, “Eriştiğimiz nedir?”, “Başkaları ile paylaşıyor muyuz?” gibi kararlarını almalısınız.

Bu sizin sahip olduğunuz en büyük gerçektir. Buna kimse sahip olmadı. Çok çalışan insanlar, çok fazla şey yapan insanlar, hiç biri aydınlanma veremedi. Bu şaşırtıcı, aydınlanma verebilen kişiler sadece sizlersiniz. Kabir kimseye aydınlanma veremedi. Gyanadeva kimseye aydınlanma veremedi. Onların hepsi büyük değer sistemleri ve anlayışları olan çok büyük azizlerdi. Yazdıkları şiirleri insanlar şu anda şarkı olarak söylüyorlar, işte hepsi bu kadar. Fakat sizin verdiğiniz aydınlanmayı veremiyorlar. Tüm bu güç ile eğer aydınlanma vermiyorsanız, bir kişiye böyle bir gücü vermenin ne manası var?

Bugünün yeni yıl mesajı şu; “Gelecek yıl bir çok insana aydınlanma vermelisiniz. Kaç kişiye aydınlanma verdiniz”, esas konu bu. Yıl boyunca ne yaptınız, bunu anlayın. Nasıl sayacağınızı bilmiyorum, ama siz, siz sayın. ”Bütün bu yıllar boyunca ne yaptık?”, “Ne elde ettik?”.  Pujama katılmak Bana bir iyilik değil veya pujada bir şeyler yapmak Bana bir iyilik değil. Benim en büyük pujam insanoğludur ve eğer başarır ve Sahaja Yogayı bu kadar hızlı yayayabilirseniz, size çok minnettar olacağım.

Ben çok sıkı çalıştım, gerçekten çok sıkı çalıştım. Bu bedenle, bu zihinle, tüm sağlığımla, her şeyle, insanları kurtarmak için her şeyi yaptım. Siz de lütfen bu gece karar verin ve Anne ne söylüyor ise bunun çok önemli ve değerli olduğunu anlayın. Biz yapmalıyız, yükselmeliyiz ve insanlara aydınlanma vermeliyiz. Ama bu çok yaygın değil. Şaşırıyorum, aydınlanmış ruhlar nasıl böyle davranabiliyor? Yeni yıl için tüm kutsamalarım hepiniz için, “Mutlu bir yeni yıl”. Ama gelecek yıl işlerini yapan ve büyük bir şeylere ulaşmış olan bir çok Sahaja Yogi ile dolu olacak.

Tanrı sizi kutsasın...