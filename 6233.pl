26 listopada 1982
Mowa do Sahadźa Joginów
Caxton Hall, Londyn (Anglia)
Feel the beauty of thankfulness,  London (UK), 26 November 1982.

Nie uczestniczycie w żadnym zawodach. Po prostu się zrelaksujcie. Po prostu zrelaksujcie się. Kiedy chcecie więcej zrobić dla Sahaja Yogi, znowu jesteście spięci. "Muszę medytować wcześnie rano. Muszę wstać jutro wcześnie rano". Zobacz, wciąż siebie torturujesz. Całą noc nie będziesz spał, a kiedy medytujesz to przysypiasz. Zrelaksuj się, Bóg sie tobą opiekuje, uwierz. On da ci Realizację i będzie się tobą opiekował. On także będzie budził cię rano, ale zrelaksuj się. Pierwszy pomysł, że "ja mogę to zrobić" jest zły. On musi to zrobić. To nie wypracowuje się dlatego, iż myślisz, że możesz to zrobić. Jeśli potrafisz dojść do takiego wniosku, że "ja nie mogę tego zrobić, to Jego miłosierdzie, Jego łaskawość musi zadziałać". Ale po Realizacji musisz coś zrobić w tym sensie, że musisz mieć pragnienie. Ale kiedy mówię, że musisz mieć pragnienie, powiesz to znowu: "W porządku. Teraz usiądę i przykuję się do tego miejsca, usiądę i zapragnę". Takie pragnienie jest martwym pragnieniem, to jest po prostu wepchnięte do twojej głowy, że "Och, ja muszę pragnąć". "Matka powiedziała, że muszę pragnąć". Musisz być głodny. Nie mówisz, że "muszę pragnąć być głodnym". Czy robisz tak? Głód jest z wnętrza, bez wątpienia tam jest, ale jest stłumiony. Głód jest stłumiony, ponieważ się boisz. Jeśli postawisz kozę przed tygrysem i dasz jej jeść, ona straci apetyt cokolwiek by to nie było. Ponieważ ona się boi, że tam jest tygrys, który zamierza ją zjeść. Więc najpierw musisz zabić wszystkie wyimaginowane tygrysy wokół siebie. I znów wracasz do tego samego. Jest powiedziane, że to pragnienie musi przyjść z wnętrza, ale ono jest stłumione. Zrelaksuj się. To nie powinno być takie "jestem bardzo zrelaksowany". To tak jak u dziecka; to proste. Zrelaksowana osoba jest jak dziecko. Więc nie bójcie się, starajcie się zrelaksować. i to wystarczy - każdemu. Ale zrelaksowanie się nie oznacza, że nie jesteś aktywny. Wręcz przeciwnie, osoba która jest zrelaksowana jest niezwykle aktywna na zewnątrz, ale wewnątrz jest absolutnie cicha, całkowicie zrelaksowana i odprężona. Na zewnątrz możesz czuć, jak wiesz, teraz płyną ogromne wibracje, i ja widzę ten ogromny przepływ. I wszystkie czakry robią tak wokół mnie. Ale widzę je na ich miejscach. Co najwyżej mogę przestać mówić, ale to płynie. Więc czy to jest dla poszukiwania czy dla czegokolwiek na świecie, przede wszystkim musisz przyjąć postawę zrelaksowanego świadka. Jeśli potrafisz to zrobić, wtedy ci, którzy nie czują wibracji definitywnie je poczują. Widuję ludzi, nad którymi pracowałam i to nie zadziałało. Oczywiście, oni nie byli niegrzeczni ani w żaden sposób aroganccy ale było im bardzo przykro, że nie mogli poczuć wibracji, więc powiedziałam: "W porządku, dzisiaj pójdziecie i będziecie cieszyć się kwiatami w ogrodzie. Cieszyć się ptakami, mówić do nieba i wrócicie tu jutro". To się wypracowuje. Ponieważ zawsze tacy byliście. W Sahaja Yodze nie musisz niczego osiągać. Ty się stajesz. Najpierw stajesz się a potem mentalnie rozumiesz Sahaja Yogę. Ale ci, którzy starają sie zrozumieć Sahaja Yogę mentalnie, naprawdę mają kłopot. Ponieważ kiedy to czytasz, brzmi tak wspaniale i myślisz: "O Boże, gdzie ja jestem?" Więc proszę, jeśli dajesz komuś Realizację, odpręż się. Będzie rosnąć. Nie dawaj im zaraz potem "Adwentu" do czytania. Robimy tak! Dlaczego uważamy, że mamy wywierać na kimś wrażenie, że Sahaja Yoga jest wspaniałą rzeczą i ten ktoś musi to naprawdę zobaczyć, a wtedy przyjdzie do Sahaja Yogi i to ustabilizuje tego człowieka, ponieważ on zobaczy i będzie pod wrażeniem. Jeśli ktoś będzie pod wrażeniem tych rzeczy, nie będzie z niego żadnego pożytku dla Sahaja Yogi, uwierzcie Mi. Jeśli oni będą pod wrażeniem czegoś zewnętrznego i powierzchownego, jak daleko zajdą? Oni muszą osiągnąć to w sobie, swojego własnego Ducha. Oni muszą być pod wrażeniem samych siebie, swojej dojrzałości.