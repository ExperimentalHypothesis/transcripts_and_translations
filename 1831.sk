Šrí Krišna pudža, Šrí Krišna a paradoxy súčasnej doby, Marathi Campus, Cabella Ligure (Taliansko) 28-08-1994

Danes smo tu, da bi častili Šri Krišno.

Kot veste, je Šri Krišna inkarnacija Šri Višnuja. Višnu je varuh vesolja. Ko je bil svet ustvarjen, je bilo nujno ustvariti tudi varuha, ker bi bil lahko svet tudi uničen še posebej če ne bi imel varuha, glede na to, kakšen je človek, bi lahko temu svetu naredil kar koli. Višnu je torej varuh. Je varuh in je edina prava inkarnacija. Seveda, včasih se Bramadeva tudi inkarnira, toda samo v oblikah. V naši evoluciji je v različnih oblikah. Na Zemljo je prišel na različne načine. Imel je, kot rečemo, dvanajst oblik, dvanajsta je bil Šri Rama, po desetih oblikah je prišel. Ustvaril je razmere za mnoge velike preroke okrog sebe, tako da so lahko ohranili dharmo (pravičnost) tega vesolja.

Temelj zaščite je bil dharma (pravičnost), ki je bila, kot veste, najpomembnejša za duhovno življenje. Z dharmo (pravičnostjo) je bilo vzpostavljeno ravnotežje. Za ljudi so značilne skrajnosti v vsem, zato je ustvaril ravnotežje v nas. Pri darmi (pravičnosti) je najpomembnejše ravnotežje. Če človek ni uravnotežen, ne more napredovati. Tako enostavno je to. Če tvoje letalo ni uravnoteženo, ne moreš vzleteti. Če tvoja ladja ni uravnotežena, ne moreš pluti. Tako se mora tudi človek najprej uravnotežiti. Toda rojeni smo z različnimi zmožnostmi, različnimi sposobnostmi.

Rečemo:"Ya Devi sarva bhuteshu Jhati rupena samstita", kar pomeni, sposobnosti so različne. Rojeni smo z različnimi sposobnostmi, z različnimi obrazi, različne barve kože, ker je bila ustvarjena različnost. Če bi bili vsi enaki, bi bili videti kot roboti ali kaj podobnega. Vsak je ustvarjen drugače, odvisno od dežele, odvisno od staršev. Vse to je uredil Šri Višnu, on je ustvaril ta svet z vsemi različnostmi. On je dal različnost in Šri Krišna je gospodar tega. Ko je prišel Šri Krišna, so bili ljudje izjemno resni in so zelo spoštovali obrede. Zato je prišel Rama in govoril o marijadah, ki so naredile ljudi zelo, zelo stroge. Ti neprijazni ljudje se niso znali veseliti, izgubili so občutek za veselje, različnost. Šri Krišna se je inkarniral kot Sampurna, to je popolno, imel je šestnajst cvetnih listov.

Luna ima 16 men, tako ima tudi on 16 cvetnih listov, tako je Sampurna in on je, kar imenujemo Purnima, to je polna luna. S to popolnostjo svoje inkarnacije, Višnujeve inkarnacije, od Višnuja do drugih inkarnacij, je prišel kot popolna inkarnacija, kot popoln Šri Višnu. Kar je manjkalo pri Ramovi inkarnaciji, je prinesel. Kot veste, je v centru, desno srce, 12 cvetnih listov. S tem je pokazal veliko stvari, na katere so ljudje pozabili, na nesrečo (srečo) je bila napisana Gita. Ko je bila Gita napisana, so ljudje sledili besedi za besedo v knjigi, ne da bi jo razumeli. Sporočilo Gite ni bilo nikdar mir. Ni rečeno, da je treba biti miroljuben. To je bilo nekaj takega kot džihad. Ardžuni je rekel:"Moraš se boriti!

Moraš se boriti zaradi dharme (pravičnosti), za resnico, moraš se boriti." Nato je rekel:"Ne morem ubijati svojih stricev, ne morem ubiti svojega starega očeta in svojih sorodnikov." Rekel mu je: "Oni so tako že mrtvi." Bili so brez dharme (pravičnosti). Če nimaš dharme (pravičnosti), si mrtev. Ni torej vprašanje, ali ubijati ali ne, to vidimo v današnjih časih, posebej v Ameriki, državi višudija. Nimajo dharme (pravičnosti), tako so že mrtvi, zasvojeni ali kakor koli to imenujemo, prestrašeni zaradi različnih bolezni. So že mrtvi in koga boš potem ubijal? To je povedal Ardžuni v Kurukšetri, nato pa je rekel: "Prosil si me, da jih ubijem, ker je taka moja dharma. V redu, toda kaj je za tem?"

Kaj je za tem? Tako je opisal Sahadža jogo. Za tem je Sahadža joga. V drugem poglavju najprej opiše, kdo je Stitha Pragja, to je uravnotežena oseba. Nato pravi, da taka oseba ni nikdar jezna. Nikoli se ne ujezi. Sama v sebi je popolnoma umirjena. Kar opisuje naprej, je sedanji čas, lahko rečemo Sahadža joga, saj govori o tem, kakšen mora postati človek. Ni pisal ali govoril, kako to doseči, toda mislim,da je opisano tako, kot bi hotel Kristus, ko pravi, če te nekdo udari po levem licu, nastavi desno lice. To je v bistvu opis sahadža jogijev v prihodnosti.

Ne velja pa to za čas, ko so se Kurovci borili proti Pandovcem. To ni bilo mišljeno za tisti čas. Med to bitko je rekel, če postaneš Stitha Pragja,lahko presežeš vse težave, vse razumevanje in postaneš popolnoma miren v sebi. Rekel je, da se je treba boriti. V današnjem času se nam ni treba boriti proti Kurovcem, zdaj ni Kurovcev, takrat se je pet Pandovcev moralo bojevati proti Kurovcem. Kdo so ti Pandovci, pet jih je bilo? To so naši čuti ali lahko rečemo, da so kozmos, ki ga sestavljajo različni elementi. Morajo se boriti, morajo se boriti proti Kurovcem, ki so v nas. Kurovcev je sto, ni samo eden. Če to razširimo, lahko rečemo, narava se mora boriti proti vsemu, kar je proti njej.

Ljudje bodo rekli, jeza je naravna, nagajanje je naravno, biti napadalen je naravno. Ni. Jeza in podobno so morda bili naravni, toda moramo vedeti, da imamo zdaj naravno sposobnost za duhovno rast. Naravno je napredovati. Naravno je biti Stitha pragja. Naravno je biti sahadža jogi. To imamo v sebi. Na primer seme je seme. Če je to seme, ga imenujemo seme. Seveda, naravno je biti seme, toda potem vzklije in postane drevo.

Torej je naravno, da je v semenu vsa prihodnost, na tisoče dreves je v semenu. Kot veste, zdaj delajo preizkuse, v enem semenu je najmanj tisoč, na tisoče majhnih, majhnih klic in iz vsake lahko poženejo drevesa in rastline. To je novo odkritje. Kadar reče, da moraš postati Stitha pragja, to pomeni, da morate doseči ravnotežje. To je povedal, takrat je bila vojna, bojevali so se, v redu, morate to doseči. Če se moraš bojevati z ljudmi, če moraš ubijati, v redu. Toda pozneje, ko je to mimo, moraš razviti duhovne čute. Razvijati duhovne čute je naše delo in ga moramo opravljati. Ni samo dharma (pravičnost). Mnogo sahadža jogijev misli,da uresničujejo dharmo in tako je vse v redu.

Ko delajo, uresničujejo dharmo, živijo dharmično. To je res. Zelo sem presenečena in zadovoljna, da tako živijo. Toda to ni vse. Mora biti uravnoteženost, to je, morate se uravnotežiti. Morate naprej in graditi duhovni del samega sebe in to širiti. To je delo Šri Krišne, kajti on navezuje stike vsepovsod. Kot veste, Amerika navezuje stike vsepovsod, sicer napačno, a jih. Ima računalnike, ima vse pripomočke za stike, ker je v njeni naravi, da navezuje stike. Toda ker ne verjamejo v Šri Krišno, niti v dharmo (pravičnost), je to že v temelju napačno in na tej napačni podlagi so začeli širjenje.

Na tej napačni podlagi so začeli širjenje vseh vrst neumnosti in nespodobnosti in ne vem, kako naj to imenujem, vse, kar je proti človeku, proti duhovni rasti, proti Bogu. In oni vse to počnejo. Zakaj? Zakaj počnejo to, česar naj ne bi počeli? Mislim, da zaradi razuma. Njihov razum, lahko rečem, da so to možgani, ki so sedež Virate (prvobitnega kozmičnega bitja). Si lahko predstavljate? To je sedež Virate. In kaj počnejo s svojim razumom? Pravijo, da je to naravno.

Da je naravno biti adharmičen (nemoralen). Da je naravno biti nasilen. Da je naravno, da te zanima samo denar. Vse, kar imajo, je po njihovo naravno, kajti po njihovo jim z razumom nekako uspe ravnati tako, da se z njim prepričamo, da je edino to pravilno. Brez tega ne moremo obstajati. Predvidevam, da je zdaj to njihova kultura. Če je zdaj povsod taka kultura, ne samo v Ameriki, je taka brezčutna kultura sprejeta zaradi razuma. So veliko bolj izobraženi. Oseba, ki neprestano misli na denar, seveda postane zelo pametna, postano nekako ostra. Postane pametna.

Postane pametna, pametna na neki način, tako je videti, kot da nekaj ve. Začne misliti, da ve vse, da je v redu vse, kar dela, kakor koli se obnaša, je v redu. Tako Pandovce, ki jih ima v sebi, elemente, ki jih je dobil, uporablja uničevalno, povsem uničevalno, proti Bogu. Tega se ne zaveda, ker vse upraviči razum, kar koli naredi, je upravičeno. Njegovi možgani so toliko prispevali k razumu, da skušajo delovati proti darmi (pravičnosti). Še celo Šri Krišnovo življenje skušajo prikazati tako, da pravijo, da je imel Šri Krišna pet žen, pozneje pa še šestnajst. Dejansko pa so to njegove moči. Toda brez razumevanja, kaj je bil Krišna, kajti razum je taka velika neumnost, da ti onemogoča pravilno razmišljanje, vedno napačno razmišljaš, ker hočeš vse opravičiti in to zagovarjanje ti omogoča, da živiš po svoje. Seveda navadno ne moreš živeti po svoje. Zelo težko je živeti adharmično (nemoralno), to je nasilno, kar lahko imenujemo netenje vojne.

Toda taki ljudje so. Toda vse, kar se pričakuje od človeka, je ravno nasprotno, postopna graditev v vseh zahodnih kulturah. Jasno je, kako zagovarjajo stvari. Opravičujejo nemoralnost. Tako je prišel Freud. Nadomestil je celo Kristusa. Seveda, menim, da ga je moral, saj je bil Kristus strožji od Mohameda, ki je rekel,da lahko vsak z enim očesom naredi vse, lahko so ti iztaknili oko, tatovom so sekali roke. Menim, da bi bila večina Evropejcev in Američanov brez ene roke, če bi odločal Kristus. Hvala Bogu mu niso tako natančno sledili. Tudi Mohamed je mislil, da je Kristus tako veliko naredil za moške, da je zdaj treba nekaj narediti tudi za ženske, tako je naredil nekaj za ženske.

Oba sta preveč za človeštvo. Ljudje tega niso uresničili. Kdo bo komu iztaknil oko za to? Imajo razum. Če pogledamo ženske, to je opravičilo – to je naravno. Ste že videli, da bi se živali tako obnašale, če so živali naravna bitja. Smo slabši kot živali. Kakšno zmedo smo naredili s takim načinom razmišljanja, z intelektualci, ki nam hočejo nekaj povedati in mi to sprejemamo. To je eden od problemov, če je človek razumen, potem vlada. Na primer moda.

Vsi jo sprejemamo. To je moda. Toda zakaj jo sprejemate? To je moda. Razum podjetnikov vas lahko povsem poneumi. Toda to se ne more zgoditi modrim ljudem. Rekli bodo:"Proč s tem, vse to že imamo." To je moralna stran. To je najslabša stvar na Zahodu in slabše kot živali, bi rekla. Zato je toliko trpljenja danes.

Je ogromno bolezni, ogromno težav. Druga stvar, ki jo stalno opravičujemo, je nasilje. Zdaj ni vojne v Kurukšetri. Toda nasilje je povsod. V Ameriki je grozno. Ko je moja hči odšla, je pustila ves svoj nakit pri Meni. Rekla je:"Mami, tega ne morem nositi." Nič ni hotela. Ves nakit je pustila, saj te zaradi njega še ubijejo. Ne pravim, da je tako samo v Ameriki.

Tako je povsod. Kajti guru vsakega je Amerika. Začne se v Ameriki, ljudje slepo sledijo. Nasilje je zdaj tudi v naših filmih, tudi indijskih filmih, toda zdaj je nekaj ugovorov proti temu. Morda je to preveč za nas. Toda to, da lahko kogar koli ubiješ, če se bo to nadaljevalo, če je to merilo za veličino, bodo ljudstva iz Ruande na višji stopnji evolucijskega procesa. Ubijanje ni dovoljeno. Ubijati se ne sme. Muslimani ubijajo. Vsakdo lahko ubije kogar koli.

Pred kratkim je bil v Indiji ubit prijeten človek brez vsakega razloga. Nasilje se konec koncev lahko razvije v ubijanje, ne morete niti ustvariti mravlje. Kako se lahko ubijajo ljudje kar tako. Seveda je ubijanje zavzelo najvišjo mejo, ko je Hitler mislil, da je on vrh sveta. To je podobno, kot če pozabite, kdo ste in si začnete domišljati s svojim egom, da ste nekaj zelo velikega. Pred kratkim sem ugotovila, da tudi v Sahadža jogi nekateri govorijo, da so bogovi, božanstva, vse. Ego dejansko jemlje energijo vašemu razumu, največji sovražnik človeštva, mislim, je njegov razum, ker je tako omejen, pogojen, tako zelo ošaben in slep. Modrost je nekaj drugega. Modrosti ne dobiš na kolidžih, šolah, univerzah, nikjer je ne dobiš. Kje jo dobiš?

Dobiš jo s pomočjo svojega Duha, ki ti v popolnosti pove, kaj je prav in kaj je narobe. Kar je narobe, bo sprejel razum, treba je razumeti, da razum ni modrost. Modrost in razum sta dve stvari, za Krišno se ve, da je bil diplomatski. Imel je Božansko diplomacijo. Kaj to pomeni? Bil je zelo pameten, brez dvoma. Brez tega ne moreš delovati. Srečala sem ljudi na zelo visokih položajih ki niso bili zelo pametni, toda videla sem, da je razum nevaren. Šri Krišna je uporabljal Svoj razum. Je vpliven.

Nič Mu ne more vladati. Niti Njegov razum Mu ne more vladati. Uporablja Svoj razum. Lahko vidite razliko med njima. Morate uporabljati razum, toda ne sme vam vladati. S Svojim razumom je rešil mnogo problemov, Njegova diplomacija je bila uporabljati razum, in to za Božanske namene. Ves čas je Božje v Njem da je uporabljal Svoj razum. Razlika je, da smo sužnji svojega razuma. On je gospodar Svojega razuma ne samo njega, vsega. On je gospodar Svojega pogojevanja, On je gospodar Svojih čustev, On je gospodar Svojega telesa, On je gospodar vsega.

Ko si gospodar, vidiš svoj razum zelo jasno, to želim povedati. To pa ni. Razum lahko da mnogo tako imenovanih dobrih idej, da si gospodar vsega sveta. Recimo, da je to dobro. Ali pa ti razum pravi, da nisi nič. Razum se igra s tabo. Zdaj te ne vodi razum, ampak modrost, ker ste sahadža jogiji. Imate zelo dober instrument, da to čutite, s pomočjo vibracij lahko ugotovite, kaj je dobro in kaj je slabo. in včasih lahko kot človeško bitje vidiš učinke razuma. Toda s Sahadža jogo lahko sodiš, kaj ti govori razum.

Od kod razum, to je glavna stvar; lahko je nekaj subtilnega, kako razum pride do nas, je bistveno. Razum pride do nas, ker naši možgani postanejo dejavni. Videla sem izjemno inteligentne otroke, a brez modrosti. Če se možgani preveč razvijejo, lahko je mati zelo inteligentna ženska, oče prav tako, dedna zasnova je odlična, ki jo dobi otrok, so pa še druge okoliščine, odvisno je tudi od tega, v kateri državi si rojen, lahko takoj postaneš zelo inteligenten. Sem videla, da Američani ves čas berejo. Tudi Angleži berejo. Toda kaj prinese vse to branje, ne vem. Vsako knjigo bodo prebrali. Če jih vprašaš, kaj je računalnik, vedo vse o njem, to, to, tisto, vse ... Jaz pa komaj znam ugasniti televizor. Če jih povprašaš kaj o televiziji, ti bodo povedali vse, kar želiš vedeti o tehničnih stvareh, vedo vse o politiki, čigav oče je kdo in vse ti bodo povedali: "Ne, ne, ne, ne to je tako, tisto je tako."

Vse to je avidja, to ni znanje. Mislijo, da so zelo ineligentni, ker vedo vse, o vsem. S tem razumom, ko se ga zavejo, začnejo ustvarjati zelo razumniške ideje. Posebno v Ameriki sem videla, da imajo za otroke različne smešne stvari, samo da od ljudi iztisnejo denar. Na primer tam imajo groteskne črne lutke ali nekaj takega rojstni dan. Si lahko predstavljate? Rojstni dan, ljudje imajo za rojstni dan velike zabave. Potem so začeli slaviti rojstne dneve psov, tako slavijo rojstne dneve psov. Vsi to počnejo. V nekaterih organizacijah pravijo: "V redu, Ko boste umrli, nam povejte, kako želite biti oblečeni, kakšno kravato želite imeti, kakšne čevlje, kakšna oblačila, in potem kakšno krsto želite, plastično leseno ali tako ali tako."

Menim, da je vse vnaprej določeno, in to v takem obsegu, da ljudje pravijo: "Zamrznite nas, tako bomo ostali tu." Mislim, da je najslabša stvar, posebno v Evropi, oglaševanje in trženje za počitnice. Če na primer v Italiji nekdo ne gre na počitnice, bo rekel:"Imam življenjsko krizo." "Kaj?" "Ne morem na počitnice." Potem rečejo, moraš tja, da porjaviš, boš v hotelu, toliko hotelov je. Vsi morajo tja. Zelo sem bila presenečena, en mesec je v Milanu vse zaprto. Nikogar ne najdeš tam. Menim, da bi bilo boljše, da bi vsi šli živet v džunglo, to bi bila boljša ideja.

Veliko več bi se naučili, kot pa da izgubljajo čas na morju. Onesnažili so že vse obale. Nobenega spoštovanja do morja, ki je njihov Oče, ne čutijo, ne spoštujejo drug drugega. Ženske hočejo hujšati in biti lepe da bodo lahko gole. Vsa industrija je bolna. Hočem reči,če me kdo vpraša, ali bi šla rada na morje, ne bi šla. Sovražim iti tja, kjer bi videla toliko neumnih žensk na soncu, ki hočejo potemneti. Če si inteligenten, kako boš sprejel te neumne ideje? Toliko idej je danes, ki prevladujejo, v glavnem pridejo iz Amerike, moram reči, ki jim vi ljudje sledite. Kot sem rekla, Amerika je guru za ves Vzhod, Evropo in Anglijo, za vse te ljudi.

Še ena stvar se dogaja. Vidite, kakšno je vzdušje, v katerem živite. Posebno v Angliji, kot sem opazila. Morda to ni nič, saj veste. Smetar je prišel v našo hišo, pri nas pa je bil takrat predsednik haaškega sodišča, pomislite, svetovnega haaškega sodišča. Rekla sem mu: "Odstranite vse te stvari." "To je preveč." Navadno so, ne vem, kako bi rekla, neumno ponosni. "Ne razumete." Rekla sem:"Koliko želite?"

Dala sem mu deset funtov. Takrat je to bilo veliko denarja. Rekel je: "Ne razumete zakonov. Vi ste vsi Indijci, črnci, to in drugo." Nato je gospod, ki je bil pri nas, prišel zraven in ga vprašal: "Zakaj vpiješ?" "Vi črnci ne razumete zakonov." On je predsednik svetovnega visokega sodišča in ta neumen Anglež je tako govoril z njim. Angleži so dejansko po eni strani resnično neumni ljudje, ker jim njihov razum nikdar ne pove, da so nič. Na kaj so ponosni? Tako neumni so.

Ne vem, morda zaradi mraza hladu ali česa, toda mislijo, da so zelo pametni. Njihovo izobraževanje je v redu, toda presenečena sem bila, da so na začetku pri izobraževanju govorili, da so temni ljudje kot živali. Veliko knjig je napisanih o tem in sprejeli so, da so temni ljudje kot živali, medtem ko so ti ljudje živeli, kot, ne vem, kako bi rekla, v času, ko so bili temni ljudje veliko naprednejši. Tako mišljenje sem opazila tudi tu. Lahko rečem, da Angleži mislijo, da so zelo pomembni. Ne razumejo, da ne vedo nič. Niso modri. V Indiji so živeli 300 let. Nič se niso naučili od Indije. Si lahko predstavljate njihovo modrost?

Njihovi učenjaki, nekateri so modri, toda dvoumni. Bernard Shaw, menim, je bil zelo dvoumen. Imam ga za velikega pisca, a dvoumnega. Potem pridejo Francozi, Bog jim pomagaj. Zanikanje Šri Krišne je pri Francozih zelo jasno. Francozi so želeli postati najboljši v diplomaciji. Popolnoma so jo opustili. Nekoristni so. V Indiji so tako napeljali telefon, da se je pokvaril. Zdaj so začeli kult pitja.

Si predstavljate Šri Krišno, da bi popival? Imajo celo slovar o pitju. Knjige so napisane o tem. Si predstavljate, da duhovno razviti ljudje sprejmejo ta način neduhovne kulture, da moraš vedeti, kaj piješ, kaj kupuješ, kakšni morajo biti kozarci, kakšni morajo biti kozarci za posamezno vrsto vina. Kozarci so kozarci, nič drugega kot kozarci. Kako lahko sprejmejo kaj takega, ko je tako neumno, je to družbeno sprejeto? Prostitucija je naslednja stvar, ki je družbeno sprejeta. Resnično popolnoma zanikajo moralnost in modrost, to je načelo Šri Krišne. Način, s katerim uničujejo ljudi in napadajo vse, je racionalizem. Lahko mislite, da zaradi barve ločujejo ljudi?

Ravno nasprotno je, temni ljudje, posebno v Indiji, so duhovno razvitejši kot vsi belci skupaj, ker imajo modrost. So modri. Belci, kako so prišli v Ameriko? Prevladovali so, osvojili so jo, naselili so se tam. Včeraj ste videli, kako v Sierri Nevadi ljudje verjamejo v modrost in kako živijo. Vzeli so jim zemljo. Zdaj so vsi lepo lastniki zemlje v Ameriki. Kako? Ste naseljenci. Prišli ste iz drugih držav, ubili tisoče in tisoče ljudi, ne da bi se čutili krivi za to.

To pomeni, da niste niti ljudje. lepo ste se naselili kot Američani. Ne vem, kako je nastala beseda Amerika, toda če izvira iz besede "amar" (ljubezen), to ni to. To pomeni "a mericas", oni niso. Dve možnosti, ne vem, od kod ta beseda in njen pomen, uh, pomen, ki se je te besede prijel, toda njihov razum še bolj raste. Zakaj? Zaradi usmerjenosti v denar. Ne razumem ekonomistov in načina za tako ekonomijo, ki se je rodila v njihovih glavah, vodi vse države v recesijo, vse vrste prevar in tudi v mafijo. To je posledica teh tako imenovanih ekonomistov. Sahadža ekonomisti so drugačni.

Nismo zavezani vsem tem neduhovnim idejam, ki prevladujejo v ekonomiji. To je izkoriščanje. To je trženje. To je način za vplivanje na ljudi, kako je treba prodajati, kako narediti to, kako narediti ono. Rekla bi, da je to finančno nasilje. Kaj pa Šri Krišna? Živel je kot kralj. Toda živel je v zelo skromnem bivališču v Gokulu. Bil je nenavezan. Prva stvar je navezanost na denar in upravičenost do pridobivanja denarja.

Nekoč smo šli v hotel v Indiji. Imeli smo ameriške prijatelje navadno ne moreš jesti kot Američani, saj veste, Indijci ne moremo tekmovati z njimi. Oni lahko pojejo ogromno. Tako so jedli, jedli, jedli, nismo se mogli kosati z njimi, če sem iskrena, hočem reči, nismo mogli. Čez nekaj časa so vprašali: "Ste končali?" Rekla sem: "Da." "V redu ..." Poklicali so natakarja. "Zavijte to." Rekla sem:"Kaj? Hočete, da to zavijejo, zakaj?"

"Plačali smo." "Plačali ste, a v Indiji ne bo nihče jedel hrane, ki jo je nekdo že začel jesti." "Ne, kar zavijte jo." Tega se sploh niso sramovali, bili so čisto brez sramu. Rekla sem: "V Indiji tega ne počnemo." "Zakaj ne?" Rekla sem:"To so slabe navade." "Toda plačali smo. Če plačaš, to niso slabe navade." Rekla sem:"Nočem tega zavijati."

"Bomo pojedli. Bomo pojedli ponoči. Bomo pojedli zvečer." Presenečena sem bila nad skopostjo ljudi, ki pravijo, da so bogati, ki ne nehajo misliti nase, skrajna skopost je to. Američani so izumetničeno prijetni, moram reči. Po mojih izkušnjah niso taki kot Angleži, ki so vzvišeni. Z njimi se ne počutiš tako, toda oni so izumetničeni, nenaravni. Daš jim deset daril, oni ti ne dajo niti enega. Nimajo občutka za to, ne čutijo nobenega sramu. Zakaj?

Ker vse temelji na 'plačali smo'. Kamor koli greš, v katero koli restavracijo ali kaj podobnega, si presenečen. Zavijejo ti, če je kaj ostalo, v Ameriki. To vedno naredijo. Tako daleč lahko gredo s to skopostjo, ne da bi se sramovali. Skoposti v Sahadža jogi ni. Ne smete biti skopi. Morate biti radodarni. Morate dajati. Morate čutiti za druge.

To je edini način, da se lahko izražamo. Radodarnost ni zato, da bo naredila heroja iz vas. Najslabše in najslabše in najslabše od vsega je Hollywood. Filmska industrija. Pod imenom industrija se skriva marsikaj. Hollywood ustvarja tako grozne filme, toda najhujše je, da taki najslabši filmi dobivajo nagrade. Predvajali so film, nisem ga videla, nisem ga mogla gledati. Povedali so mi, da je neki moški kanibal in je meso ljudi in to so prikazovali in so uživali. Zelo, zelo znan film.Celo, ne samo, da je slaven, nagrade je dobil kot najboljši film, najboljši igralec, najboljši ... Morali bi direktorja od tam prisiliti, da bi jedel človeško meso. Edini način, da bi preprečili te grozne stvari, je, delati drugačne filme.

Videla sem še enega, samo malo sem ga videla, v katerem si videl viseča mrtva trupla. Grozno! Zakaj ljudje radi gledajo take grozne stvari? Kakšen je njihov značaj? Kam so prišli? Zakaj uživajo pri stvareh, pri katerih nobeno človeško bitje, ki je človek, ne uživa? Gredo še dalje. Noč čarovnic -- videla sem film, rekla sem si: "Moj Bog." To je pekel, oni so mislili, da je to besnost Šri Krišne. Mislim, da je Krišnova zavest delovala tam.

Amerika te šokira s tisoč in eno stvarjo, tudi Anglija, tudi Evropa. Mislila sem, da je Avstrija boljša, toda kadar greš po ulici v Avstriji ponoči, po programu, vidiš mnogo groznih žensk na svoji poti. Mislim, da to ni nikjer ... Veste, da je tako, prisiljeni smo v to. In nič se ne da narediti, to je pravica, kot pravite, človekova pravica, da vidi take ženske in to je človekova pravica, da so one na ulici. Same grozne stvari se dogajajo okrog nas, zato se morajo sahadža jogiji še bolj povezati na podlagi načela Šri Krišne. Prvo načelo je navezovanje stikov. Prvo načelo je, kako navezovati stike z drugimi. Začnite doma pri svojih otrocih, ženi, možu, komunicirajte. Ste vljudni? Ste prijazni?

Hočete prevladovati, ste nasilni. Skušajte ugotoviti. Nasilnost lahko gre prek svojih mej, naj bo ženska ali moška. Tu je več žensk, žal mi je, da moram to reči. Po mojih izkušnjah je veliko žensk, ki hočejo prevladovati. V Indiji so moški skrajno dominantni, tukaj pa so tudi ženske. Temelj za človeška bitja je pravilno obnašanje. Ne vidim dobrega obnašanja, res so lepo oblečeni, lahko imajo poseben stil oblačenja in vse to, način življenja je izražen v oblačilih, toda ko so ljudje skupaj, samo obrekujejo. Mislim, to je neznosno, razpravljajo o strašnih dogodkih. Moramo se razumeti, Šri Krišna ni nikdar govoril o škandalih.

Kako so lahko dežela Šri Krišne in vse druge evropske države povezane pri vseh svetovnih sramotah? Ne morem razumeti, zakaj ljudi zanimajo škandali. Na vrhu vsega so mediji, ki so nesporno v nasprotju s Šri Krišno, ker ustvarjajo zaradi denarja. To je posel v rokavicah, ker ljudje radi poslušajo vse te neumnosti, berejo o tem v časopisih. Pred kakšnimi tridesetimi leti nisi nikdar slišal česa takega in take knjige so bile prepovedane. Nenadoma pa se je to tako razpaslo, da je to v vsaki reviji, kar koli kupiš, in ne moreš razumeti, kaj pridigajo. Razvijajo kult popolnega uničenja, in ljudje to verjamejo, jim je všeč in izpeljejo. Ženske uporabljajo za to in neumne ženske to sprejmejo. Seveda so v središču pozornosti, po eni strani se počutijo srečne, da so glavne. V nekem časopisu se je neka ženska hvalila, da je bilo v njenem življenju 400 moških.

Si lahko predstavljate? Niti v peklu ni prostora za tako žensko. Kam bi dali tako žensko? Ne vem, to je problem. To je nesporno proti načelu dharme (pravičnosti) in sporazumevanja. Sporazumevati se morate ljubeznivo z veliko pozornostjo in zelo vljudno, pogovarjati se morati z drugimi ljudmi, drugimi sahadža jogiji, govoriti z vsakim, pogovarjati se morate prijazno. Ne mislim na francoski stil, priklanjanje in druge izumetničenosti. Če se naravno pogovarjate z nekom, se pogovarjate dostojno, spodobno, ponižno in ne klepetate ves čas in ne govorite preveč. Ni potrebno. Ravno nasprotno, to je stil Šri Krišne.

na kratko, njegova moč je bila madhurja, sladkost, milina, kot med. Ko častite Šri Krišno, morate vedeti, da morate govoriti na način, ki bo drugi osebi ugajal. Torej, ko se pogovarjate z nekom, lahko govorite zelo prijazno, zelo nežno in na način, ki bo tej osebi ugajal in ne na način, ki bi izzival, ne govorimo stvari, ki so grobe. Kljub temu imajo nekateri ljudje navado ves čas govoriti nekaj, kar je zelo izzivalno, kar sploh ni dobro. Vendar nekateri ljudje, kadar gre za njihovo zadevo, postanejo zelo prijazni, ko pa gre za kaj drugega, so zelo osorni. V Indiji imamo skupnost džainistov. Videla sem veliko džainistov. Ko gre za njihov posel, so najbolj prijazni, kar le lahko, ko pa gre za kaj drugega, kot podaritev denarja ali podobno, so zelo nepopustljivi. Denar bodo podarili za neumnosti, za kaj razumnega pa ne. Delali bodo za nekaj zelo neumnega, a nikoli za kaj razumnega.

Imamo tudi skupnost, ki se imenuje sindhiji. Mislim, da so pod vplivom Zahoda. Podobno je z ljudmi z Zahoda. Če pokažeš, da imaš opravka z njimi, nenadoma ugotoviš, da se spremenijo. Nenadoma se spremenijo. Ne moreš razumeti, kaj se je zgodilo temu človeku. Ali če odkrijejo, da si v življenju nekaj, se spremenijo. Šri Krišna je bil čisto nasprotje. Ko je On živel, je bil vedno gost Vidhure, ki je bil sin Dhasi, ki je bila služabnica. Sin služabnice je bil Vidhura, vendar je bil realizirana duša.

Torej, On je šel k njemu domov, bil v njegovi hiši, zelo skromnem bivališču, Vidhurinem, in tam jedel hrano, zelo preprosto hrano. Vendar On ne bi šel na dvorec Durjodhane. Ravno nasprotno. Nekdo misli, da imate dvorec, in bodo do vas skrajno ljubeznivi, zelo prijazni, veste. A ko rečejo, da nekdo živi v kolibi, potem je nihče. To je usmerjenost k denarju v subtilnem pogledu. Šri Krišni ni bilo nikoli, nikoli mar do denarja in nikoli ga za denar ni skrbelo. Vidite Njegov primer, s katerim je pokazal popolno nenavezanost na Svoj prestol ali Svoje kraljestvo ali denar, ki je bil del tega. Ko ste enkrat navezani, imate vse muke denarja. Seveda, če prijemate kačo, boste vedno imeli muke zaradi ne, kajne?

Predpostavimo, da ste nenavezani. Potem lahko isti denar uporabite. Ko enkrat postanete suženj denarja, ta denar otežuje vašo glavo. Torej, prav dobro veste, da je imeti denar danes tudi tvegano. Celoten odpor se razvija in to je, ko celota, vsi elementi, delujejo proti vam. Videli ste modrost ljudi iz Sierre Nevade, in kar so rekli, je res, da kadar želimo pridobiti več denarja, ga pridobivamo in pridobivamo in s tem mislimo samo še na to, potem so tukaj roparji, ki lahko pridejo. Mislim, da so najslabši tisti, ki se imenujejo podjetniki. Na primer, rekli bodo: "Torej, če imate zapestno uro oblikovalca," potem bodo vsi drveli za zapestnimi urami oblikovalca. Zadnjič sem šla v Italijo, ne, v Carigrad in ugotovila, da so športne majice izdelane tam, prodajajo pa jih v Franciji kot francoske. Niso francoske.

Od A do Ž so izdelane v Carigradu, na njih pa napisano Lacoste, to, tisto in vse skupaj. Ljudje plačajo kakršen koli znesek, a ne v Turčiji. Vse drugo pa lahko dobimo za sedem funtov. Torej, neumno je, kako vas lahko preslepijo. Pierre Cardin, potem je še drugi, ne vem, Armani, to je samo v Italiji, a v Ameriki jih je veliko. Pridejo celo k vam, na vaš dom. Anglija je veliko slabša. So tako neolikani. Na vaš dom bodo prišli na večerjo in bodo obrnili krožnik, da bi vedeli, kje je bil izdelan. Resnično.

Odkrito. Razpravljali bodo, od kod je jedilni pribor. Torej, čeprav mislijo, da so zelo bogati, so neumno izkoriščani s takimi nesmisli kot, imate tako zapestno uro, imate to stvar. Torej, v Angliji je ulica, ki se imenuje Saville Row, to ime dajo na zunanjo stran, na zunanjo stran oblačila, Saville Row. Si lahko predstavljate? Označeni. Vidite, vse je narejeno z veliko hrupa. Torej, po eni strani so zelo pametni, da razumejo, da je to posel, da je vse skupaj moda. Po drugi strani pa ne vedo, da so bedaki, ki jih ves čas slepijo s tem, ko jim rečejo to je posebna stvar, tisto je posebna stvar, in da ima ime ter, kar imenujete, veliko organizacijo za sabo. Sahadža jogiji morate razumeti, da je vse to zato, da vas preslepijo in je to neumno in ljudje nosijo, vsi od njih se bodo na ta način oblačili, samo da se bodo postavljali.

Kaj je to? Zakaj naj to na nekoga naredi vtis? Razmislite o tem. Torej, razumno razmislite, zakaj naj to naredi vtis na vas, vse te poneumljajoče stvari? Nič posebnega. So samo enake. V Carigradu so Mi povedali, da izdelujejo navadne majice in potem dajo na vrh tega znamko. Navadne majice so po, recimo, šest dolarjev, majica z znamko je po sedem dolarjev. Tu ni nič posebnega, a ta posebna prevara, mislim, prihaja predvsem iz Anglije in Amerike, morda tudi iz Francije, a Francozi so, veste, čudni ljudje. Torej, nekaj imajo.

Danes sem jim pokazala. Tako neumno narejena stvar, ki stane petsto funtov, a ljudje to sprejmejo, ker nimajo modrosti. Torej, vidite razliko med razumnostjo in modrostjo. Predvsem, zakaj se postavljati in razkazovati nekaj, kar nima pomena? V Turčiji stane samo en dolar, da dajo to stvar gor in ljudje to neumno kažejo. Je to kaj, če imamo razum, a nima božje moči? Vsakdo vas lahko preslepi narediti tisto, kar želite. Torej, prišla so krila z dolžino šest palcev (15,24 cm). Dobro, povsod šest palcev. Nisi mogel dobiti ene, ki bi imela vsaj sedem palcev (17,78 cm).

To ni modno. To ni 'in' (moderno) – pomeni 'in' v norišnici? Torej, samo poglejte slog Šri Krišne – tako razumen, je priča vsemu, kako se poigrava in kako pridobiva. Torej, predpostavimo, da je bil navezan. Tega ne bi mogel narediti. Torej, da premagamo to, najprej sebe oddaljimo od te kulture, ki je proti Šri Krišni. To je zelo pomembno. To je moda. Tisto je moda. In vsaka moda je skrajno, skrajno pogubna.

Torej, ne dajati olja v lase in končati s plešastimi glavami. Prav. Potem so tukaj strokovnjaki, veste, prav tako oblikovalci, ki izdelujejo lasulje, lasulje oblikovalcev. Tako nosite lasuljo na glavi in imate ime oblikovalca. Moj namen je videti, kako neumi lahko postanejo ljudje s svojim razumom. Danes ne želim opisati lastnosti Šri Krišne, saj jih poznate. A kako ste se ljudje oddaljili, na Zahodu, od sloga Šri Krišne, Njegovih metod. Kar koli je naredil, je bilo za uničenje zla, za uničenje negativnosti in za rojevanje radosti, ki je Ras, s tem je On začel. "Ras" – Ra je energija s tem. Ras je energija, ki jo imate in tako igrate Ras, s to energijo in se radostite.

On je to ustvaril Sveto. Seveda je danes "Sveto" kar koli, vendar je ustvaril zaznavno Sveto, samo da izrazi vašo radost na veder, igriv način, kajti to je manjkalo v življenju Šri Rame. Torej, rekel je, samo dovolite si radostiti se, a to je bilo samo za sahadža jogije. Ne za druge. Drugi grejo v gostilne in kaj se zgodi. Tukaj imamo potrdilo, da smo zelo miroljubni, zelo dobri ljudje. Kar je Šri Krišna rekel in naredil, je, da se moramo vsega radostiti, a na dharmičen (pravičen) način. Ne smemo biti adharmični (nemoralni). Dharma (Pravičnost) naj vam da Radost. Če ste dharmični (pravični), veste kaj se zgodi, postanete strogi, oseba brez radosti in včasih cinična, kajti mislite, da so drugi adharmični (nemoralni) in podobno.

A po lastnostih Šri Krišne bodite vedri, bodite radostni in ta radost se bo prenesla na druge. Brez te radostne narave ne morete biti oddajnik. Kot veste, ko sem šla v Francijo, so Mi rekli: "Mati, videti ste tako radostno, reči morate, da ste nesrečni." Rekla sem: "Vendar nisem." "Če ne boste rekli, Vam ne bodo verjeli." Rekla sem: "Zakaj?" "Ker so vsi nesrečni in mislijo, da so zelo ubogi ljudje." Tako sem začela Svoje predavanje z "Nesrečniki ..." in jim povedala, da ob vsaki četrti cestni svetilki najdete prostitutko in ob vsaki deseti gostilno. In vidim tako veliko ljudi, ki sedijo na pločniku, zato sem jih vprašala: "Zakaj sedijo tukaj?" Rečejo: "Čakajo, da bo ves svet uničen."

Rekla sem: "Res?" Po popivanju imate take misli kot naj bo ves svet uničen, kajti morda nimajo nič več denarja, da bi šli v gostilno. Ne vem zakaj. Torej, pomislite, na kakšni ravni so, samo pomislite na njihovo raven. Kje so v primerjavi z vsemi vami? Torej, On je tisti, ki kot Virata (prvobitno kozmično bitje) meče svetlobo v vaše možgane. V tej svetlobi vidite, kaj je neumno; kaj je nespametno. To je blagoslov Šri Krišne. In On vam da niranando(radost), kajti, če nimate svetlobe, se ne morete radostiti radosti vašega uma ali radosti vašega razuma. Ne morete.

In to je, da skozi Njegovo svetlobo vidimo sebe kot nekaj, kar je polno radosti in ne vemo, kaj s tem narediti in kako to narediti; kako izraziti našo radost; kako izraziti naše občutke. Kajti to je preveč. Ta druga navada reči: "To je preveč." Kar koli jim rečete: "Mati, to je preveč." Kajti razum je poln nesmisla, torej, rečete jim kar koli, nič ne razumejo. "To je preveč." Torej, modra oseba kot je Šri Krišna, najmodrejši med modrimi, On je izvir modrosti, mora biti Stitha PrAgnya. Pomeni, da mora biti v ravnotežju, mora biti v dharmi (pravičnosti) in predvsem, mora biti v Radosti. Torej, niste samo v radosti, ampak poznate resnico. Poznate brezpogojno resnico.

In ta brezpogojna resnica je tista, ki vam pomaga razumeti, kaj je prav in kaj je narobe in tako razvijete svojo modrost, ne pa razum. Potem vidite vaš razum, ki se včasih slabo vede in vam narekuje negativne misli, včasih preveč napadalne misli. Postanete lahko priča, "sakši", in zato je Šri Krišna rekel: "Jaz sem sakši vsega sveta, priča vsega sveta." Vidite, lahko nadaljujete govoriti o Njem, a kar moramo videti, je, kaj delamo narobe in kako nas Šri Krišna lahko reši. Ne s petjem: "Hari Rama, Hari Krišna", ne na tak način. Dan za dnevom moramo postajati modrejši. Modrost vam daje jasne misli o tem, kakšni naj bi bili, če se stvar še vedno nadaljuje. Vidite, na Zahodu je tako. Vprašate jih: "Kako ste?" "Sem tak."

Kaj to pomeni? "Tak." Če je to še vedno tu, potem Šri Krišna ni prebujen, a če je še tu in veste, kaj je to, boste imeli enak nasmeh, kot ga je imel Šri Krišna. Vem. To vem. Moramo razumeti, da mora biti naš višudi v redu. Dobim višudi, ker vem, kaj je. Je Amerika in bi morala biti v redu, sicer, tudi z Mojim višudijem ne bo nikoli vse v redu, mislim. Sicer pa, za višudi imamo toliko stvari v Sahadža jogi, ki jih le malo ljudi počne. Če boste vsaj vi, sahadža jogiji, imeli v redu višudije, bo tudi Meni veliko bolje.

A vi nikoli ne poskušate obdržati svojih višudijev v redu. Nadaljujte, nadaljujte. Celo ameriški predsednik ima najslabši višudi, kar sem jih kdaj videla, torej si lahko predstavljate, kaj dobrega lahko potem stori. Kakšno modrost lahko ima? Vi pa ste nova rasa, ki jo je blagoslovil Bog in imate v sebi prebujenega Šri Krišno. V Njegovem sijaju, v Njegovi svetlobi bi morali vedeti, kaj je treba storiti. Treba je biti povezan. To morate delati, a kar vidim, je to, da ljudje niti ne meditirajo. In četudi meditirajo, nočejo biti povezani. In včasih, ko so povezani, mislijo, da so postali bogovi.

To je zelo težavno. S človekom je težko ravnati. Povezani morate biti s popolno ponižnostjo tako, kot je to počel Šri Krišna. S Svojo igro – plesom (ras) je širil enegijo Radhe v vse ljudi, ko jih je držal za roke. Torej, Njegovo otroštvo, v katerem je ubil toliko ljudi in počel vse to, je mimo. Njegovo odraslo obdobje, ko je moral ubiti Svojega strica, je tudi mimo. Potem postane kralj. Ko postane kralj, kaj počne? Komunicira. Večina Njegovih izrazov Njegovih vrlin je vidnih po tem, ko postane kralj.

Pred tem je bil zaposlen z ubijanjem, enega za drugim, vseh teh groznih ljudi. Za tem pa je zgradil, izboljšal ljudi. Zgradil je Dwariko in se poskušal povezati z ljudmi. Zdaj je vaša dolžnost izboljšati se in se povezati z drugimi z vso sladkostjo (madhurja) Šri Krišne, z vso lepoto Šri Krišne, s popolnim razumevanjem, Kakšne neumnosti se dogajajo vsepovsod. Ko to enkrat razumete, na vas ne bodo vplivale, ker boste postali dovolj modri da ne boste sprejeli nobenega od teh nesmislov, ki se dogajajo. In tega je toliko, da vam, mislim, v tem predavanju, ne morem vsega povedati, vendar, če postanete priča, boste videli, kaj se dogaja. Zdaj jim moramo preprečiti, da grejo v pekel. In resnično moramo razviti zelo, zelo dobro osebnost sahadža jogija. Vsi vi. Veliko porok imamo, potem se pa nenadoma odločijo za ločitev.

Ločitev je dovoljena v Sahadža jogi, a te ameriške zvrsti nesmisla ne želim imeti. Ženske so lahko zelo dominantne. Neki gospod je pobegnil v Rusijo. Nimajo nobenega pojma o zakonu. Ne vedo, kako ga uspešno izpeljati. Vsa sladkost zakona se konča. Če je mož dominanten, če je žena dominantna, se to zgodi in potem se ločite. In kaj je dosežek? Torej, moramo urediti vse, kar je v nas, ker smo pogojeni, nekakšno posebno vzdušje je. Prosila bi vas vse, da poskušate razumeti te subtilnosti osebnosti Šri Krišne.

Poskušajte postati taki, skrajno mirni, prijazni, nežni, pripravljeni pomagati. V Svoji ponižnosti ni imel nobene zavesti o denarju. Ničesar. In, kot veste, je bil temnejše polti, z nekim razlogom in s svojim načinom življenja nam bi moral biti zgled. Prepričana sem, da boste zdaj, ko se boste vrnili v svoje države, videli vse nesmisle. Prosim, zapišite si jih. Zapišite vse, kar ti nerazumneži počnejo in to pošljite Meni. To je to. Torej, danes je pudža za Šri Krišno. Ni mi treba govoriti o tem, koliko vrlin ima, kot sem že rekla, a njegova največja vrlina je, da je doktor vseh doktorjev.

Torej v Njegovem imenu boste vedeli, koliko vrlin ima in boste razumeli. Poskušajte razumeti, da moramo tudi mi imeti te vrline v sebi. Katere koli vrline so že opisane, poskušajte videti, koliko jih imamo. Tako se bo začelo raziskovanje. Ko začnete z raziskovanjem in razumevanjem samih sebe, bo začela modrost rasti, ne z gledanjem napak drugih, z obtoževanjem drugih, pač pa samih sebe. Tako se bodo stvari uredile. Seveda Krišni tega ni bilo treba, ker je bil 'sampurna' – popoln. Mi pa to moramo delati, da tudi sami postanemo popolni. Najlepša hvala. Naj vas Bog vse blagoslovi.

Naj vas Bog blagoslovi. Še nekaj je, kar sem želela omeniti o sahadža jogijih, in sicer to, da bomo prirejali indijski klasični ples za vas, ker se Mi zdi, da pomaga pri vibracijah. Je pa narava zahodnjakov taka, da gredo z vsem do skrajnosti, dokler niso popolnoma izgubljeni. Opažam, da vsi kupujejo kasete. Neke kasete ... Torej nekateri kupujejo kasete, Me je presenetilo, popolnoma neznanih ljudi, noro. Enkrat sem potovala z neko gospo v Ameriki, ki je bila učenka Muktanande. Dejala je:"Imam odlično kaseto," in jo je predvajala, Muktanandovo predavanje. Radžneševi ljudje predvajajo predavanja Radžneša. In zdaj so vsi na eni strani. Eni tu, eni tam, in vsi imajo svojo glasbo.

Jutri vam bomo povedali, da morate razumeti indijski ples in vsi moji videi bodo zamenjani z indijskim plesom od A do Ž. Vi ste sahadža jogiji. Saj je v redu, tudi sama imam rada glasbo, a to ni način. Kaj je glavna stvar v vašem življenju? Presenečena sem, kako se ljudje izgubijo v glasbi. Za to mora biti kakšna priložnost. Vsi so že v drugem svetu z glasbo. Ne počnite tega. Pri vsem greste do skrajnosti. To ni primerno, celo pri pudžah, pri čemer koli greste do skrajnosti. Če boste šli v skrajnosti, ne boste v centru.

Ne boste tam, kjer je Šri Krišna, to je tam, kjer bi morali biti. Nasprotno, boste le v enem drugem namišljenem svetu. Tako kot navadno ustvarjamo tak svet. Nekdo ima glasbeni svet, nekdo ima svet plesa in spet nekdo drug ima svet, ki sem ga opazila pri sahadža jogijih, ki mislijo, da so najpomembnejši. "Imamo poseben odnos s Šri Mataji." To je zelo pogosto. A Jaz ne morem imeti nobenega posebnega odnosa. Oprostite, nihče nima nobenega posebnega odnosa z Menoj. To vam želim povedati zelo jasno in tega si ne smete lastiti in nato postati, kot pravijo nekateri ljudje:"Mi smo božanstva.". Mislim, to je nekaj groznega.

Dve minuti bom govorila v maratiju, če dovolite... Torej, želim govoriti dekletom iz Maharaštre. Tukaj ste se poročile in dobile premožne može. A kakor hitro ste prišle sem, ste začele pošiljati denar svojim staršem. Ali se to zgodi v Indiji? Ali lahko pošljete denar svojim staršem po zakonu iz svoje hiše? Nadalje nakit. Začele ste si kopičiti veliko nakita. Sahadža jogija, poročenega, sem vprašala, zakaj si ne kupi srajce. Rekel je: "Kaj naj naredim, moja žena porabi ves denar za nakit." Ta pohlep po nakitu se ne spodobi za sahadža jogija.

To je zelo resna stvar. Nedavno sem izvedela, da so si vse indijske žene po poroki kopičile nakit. Tako možu ni ostalo nič denarja. Tisti možje, ki so prej podpirali Sahadža jogo, tega po poroki ne morejo več. Nimajo nič denarja pri sebi. Kaj se vam je zgodilo? Sem ste prišle iz dežele svetnikov. Šivadži Maharadža je imel veliko spoštovanje do Šri Svetega Tukarama in je kupil nekaj nakita za njegovo ženo. Njegova žena je bila taka, kot ste ve, saj je nemudoma sprejela nakit. Zakaj naj ima nekdo tako rad nakit?

Četudi sem Boginja, ga nimam rada, zakaj bi ga vi imeli tako radi? Odkar Mi ga obvezno ponudijo, ga sprejmem. Torej, on ga je podaril in ona ga je sprejela. Prišel je svetnik Tukaram in rekel: "Zakaj bi morala svetnika, kot sva midva, imeti nakit?" Vrnil je ves nakit. Vedite, da ste prišle sem iz dežele svetnikov in to vaše vedenje je znak revščine. Pošiljale ste denar svojim staršem in ne morem vam pojasniti, kakšne razsežnosti lahko ima to. Sem niste prišle zato, da bi se tako slabo vedle. Sem ste prišle pomagati Sahadža jogi in ne kopičiti nakita. Če se od časa do časa nališpate, je v redu, a če vso pozornost namenite nakitu, lahko izgubite svojega moža in on lahko zapusti Sahadža jogo.

To bi bilo dobro delo (mišljeno je slabo), ki bi ga dosegle!! Brez Mojega dovoljenja nihče ne sme več kopičiti nakita. Zdaj bomo imeli pudžo.