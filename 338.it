Sahasrara Puja, "Come fu deciso". Fregene (Italia), 8 Maggio 1988.

Oggi è il Sahasrara Day, se si calcola anche il primo, quando il Sahasrara venne aperto. Ho deciso di raccontarvi la storia del Sahasrara Day, di come fu decisa l’apertura del Sahasrara, molto tempo fa…prima che Io prendessi questa Incarnazione.

Ci fu una grossa riunione nei Cieli, tutti i 350 milioni di Deità erano presenti per decidere il da farsi. Il massimo da fare con gli esseri umani era l’aprire il loro Sahasarara, portarli alla consapevolezza dello Spirito, alla vera conoscenza di Dio e rimuovere l’oscurità dell’ignoranza. Tutto ciò doveva essere spontaneo, perché è la forza vivente di Dio che deve fare il lavoro. Doveva inoltre essere fatto molto in fretta. Tutti gli Dei, dunque chiesero che Io, l’Adi Shakti, prendessi nascita adesso. Fecero del loro meglio, tutto il possibile. Crearono dei Santi ma molto pochi. Loro stessi si incarnarono, ma la gente, in seguito a ciò, creò delle religioni perverse che infangarono il loro stesso nome. Non c’era alcuna realtà in queste religioni, che erano orientate sul denaro o sul potere. Non vi agiva alcuna forza Divina, tutto ciò anzi, era contro Dio.

Come distogliere dunque, gli esseri umani da queste religioni superficiali, da questi perversi sentieri di distruzione? Come spiegare loro cosa fossero veramente queste organizzazioni religiose? Esse hanno governato per secoli, facendo soldi ed aumentando il loro potere. Era un compito durissimo, bisognava agire con grande pazienza ed amore. Era un lavoro molto delicato, perché la gente credeva in queste religioni.

Gente semplice, innocente, a cui bisognava far crollare il castello di carte, dicendogli che era tutto un non-senso, che quelle non erano affatto delle religioni. Queste organizzazioni religiose agiscono invece, contro tutte le Incarnazioni, contro i Profeti, contro i Santi. Ecco perché tutti i vari Santi dovettero soffrire.

Doveva essere fatto questo potente lavoro. Ecco perché l’Adi Shakti doveva incarnarsi su questa terra. L’opera andava fatta prima del 6 maggio (1970) perché il 6 maggio di quell’anno sarebbe stato il giorno della distruzione finale. Il lavoro dunque, venne fatto appena in tempo, il 5 maggio. Tutto ciò venne deciso prima, e ad ogni Deità fu assegnato un lavoro particolare. Queste Deità, molto efficienti  ed obbedienti, Mi conoscevano molto bene, erano completamente dedicate e devote, e  conoscevano ogni singolo capello della Mia chioma. Non dovevo insegnare loro il protocollo. L’amore stesso vi rende padroni del protocollo.

L’amore che è Divino però, non è amore egoistico. Non è l’amore per “mio figlio, mio marito, la mia nazione, i miei vestiti…” L’amore che è Divino si spande dal vostro cuore, dal vostro Spirito, come la luce della conoscenza. Che immane compito era!

Al livello del Sahasrara dovevo essere Mahamaya, dovevo essere qualcosa che la gente non potesse riconoscere facilmente. Le Deità però, sanno bene chi Io sia. Questa Mahamaya doveva venire su questa terra e non l’Adi Shakti nella sua Forma più Pura, sarebbe stato troppo, Lei, dunque fu coperta da questa Mahamaya.

Ora dopo 19 anni, guardate cosa abbiamo raggiunto, così tanti Sahaja yogi sono seduti davanti a Me! La diferenza fra un Santo ed uno yogi sta nel fatto che un Santo è di per se virtuoso e conduce una vita santa. Egli però, non sa un gran che della Kundalini, lo yogi invece, sa bene cosa la Kundalini sia. La differenza fra unao yogi ed un Sahaja yogi poi, sta nel fatto che Sahaja yogi e Sahaja yogini hanno il potere di dare la Realizzazione agli altri. Uno yogi può purificare se stesso, ma non gli altri. Questo dunque, è lo stadio superiore che avete raggiunto, grazie alle vostre grandi punya. Così tanti di voi hanno cercato la verità in vite passate, ed ora eccovi qua, per ottenere quello che avete cercato. Voi non siete neppure consapevoli di ciò che così meravigliosamente vi è accaduto: avete ottenuto i poteri nel vostro sistema nervoso centrale in un modo automatico e spontaneo, in una frazione di secondo.

La vostra attenzione è stata stabilizzata. Naturalmente ci sono alcuni che non hanno raggiunto questo stadio e posso vedere persino ora, che la loro attenzione vacilla, ma ci sono anche così tanti di voi che hanno raggiunto quel livello in cui si può affermare “Shivo ham, Shivo ham” ( Io sono Shiva)  Tutto ciò che Adi Shankaracharya ha detto di se stesso potete ora dirlo di voi tutti. Ci sono così tanti Adi Shankaracharya seduti qui, davanti a me. Ma Io sono ancora Mahamaya. Mi comporto proprio come voi, anch’Io ho una famiglia, anch’Io ho dei figli che possono essere detti Miei, ed anche voi siete Miei figli.

Il primo segno di quando raggiungete un sufficiente livello di maturità è che sviluppate la Discriminazione. Questa discriminazione Divina è amore. Vedo invece della gente che inciampa. Non si preoccupano di dire “Madre, ho un blocco all’Agnya” Perché? Voi sapete bene come pulirlo, sapete bene come dovete fare. Perché non lo pulite? Qual è il problema? Maya!

Il primo problema che sorge innanzitutto, è quello della famiglia: mia moglie, mia madre, mio fratello, mio marito, i miei figli. Tutto ciò è Maya, questo vi fa affogare, ancora siete tirati su, poi questa Maya diventa sempre più sottile, la situazione della famiglia migliora, tutti lo sanno, ma così tanti inciampano, così tanti si sono allontanati da Sahaja Yoga perché avevano una cattiva moglie od un cattivo marito! Voi dovete crescere da soli, non dovete essere dipendenti da altri. Tutti quelli che non vi permettono di crescere devono essere buttati fuori. Niente è più importante della vostra ascesa. Più in alto, sempre più in alto. Tutto ciò fa parte di un grandioso scopo Divino, lo stadio finale, l’apice: tutta l’umanità deve venire salvata dai vostri sforzi. Voi stessi dovete risolvere questa cosa. In questa situazione vediamo i mille petali, questi sono i poteri del Virata dentro di voi. Questa è la cosa in cui noi inciampiamo. La luce di questo Sahasrara è il Brahmarandra , che è nel chakra del vostro cuore. La funzione del chakra del cuore può essere assai fraintesa e questo malinteso deriva da Mahamaya che vi mette alla prova. Così, come diciamo, dobbiamo avere una famiglia,dobbiamo avere delle buone famiglie e dei buoni figli, immediatamente questa Mahamaya entra in azione: cominciamo a preoccuparci del marito e della famiglia.

Noi, dovremmo essere la nostra famiglia.

Si dice in sanscrito: “Per quelli che hanno un carattere da Santo, tutto il mondo è la propria famiglia”. Dovete aver cura che la vostra famiglia individuale rinforzi questa famiglia collettiva, e non preoccupatevi della vostra famiglia individuale tanto da farne soffrire la collettività. Se c’è un legame familiare  di quest’ultimo tipo, meglio gettarlo via. Non dovete fare dei sacrifici, ma solo liberarvi da una malattia. Non bisogna sprecare il nostro tempo con i nostri o con la nostra famiglia privata che è così piccola.

L’atteggiamento cambia in situazioni differenti, prendiamo il campo della compassione, dell’amore e dell’affetto. Pensiamo ad esempio, di dover amare i Sahaja yogi. Una volta chiesi a qualcuno di andare via, perché aveva una malattia e mia aveva mentito. Subito l’attenzione delle persone negative andrà su di lei: cercheranno di prendersi cura della persona che Io ho allontanato più che degli altri Sahaja yogi. Avete forse più amore a compassione di me? Perché siete attratti da gente che è fuori di Sahaja Yoga? Perché siete solidali con persone di quel tipo? Voi non siete qui per aiutare i disgraziati, i poveri, la cosiddetta gente che soffre. No. Voi non siete incarnazioni, voi non siete qui per aiutare donne che piangono in continuazione e bambini che è stato necessario separare dai genitori. Siamo tutti in un ospedale, e siamo qui per essere curati. Avete visto mai, un paziente che va ad aiutare altri pazienti? E’ il dottore che deve fare il lavoro. I Sahaja yogi invece, all’inizio rimanevano sempre vittime di questo appello. E’ come una mela marcia in mezzo a tante mele buone, quest’ultima rovinerà tutte le altre. Questo dunque non è compito vostro, è un lavoro di Dio. La sola cosa che potete fare è far entrare quella persona nella collettività, facendogli capire che sbaglia, che sbaglia e che deve mettersi a posto. Non so da dove siano sbucate queste strane idee che il male non esiste sulla terra. Il male esiste, esiste qualcosa di cattivo, voi lo potete immediatamente riconoscere se le vostre vibrazioni e la vostra discriminazione sono a posto.

In caso contrario, voi sprecherete le vostre energie cercando di correggere persone che non potranno mai essere corrette. Non vi accorgerete che, nel tentativo di correggere quella gente, sarete voi stessi a rovinarvi. Questo significa che non siete ancora sufficientemente maturi.

Nell’aprire il Sahasrara non ho mai lasciato niente di incompiuto: è un lavoro Perfetto.

I vostri nervi non subiscono alcuna offesa, e neanche il vostro cervello. Questa Kundalini che è così potente, sale su così bene, dolcemente e delicatamente passa attraverso i chakra, ed all’inizio un solo filamento esce dal Sahasrara. A quel punto la connessione è stabilizzata ed il sistema nervoso simpatico si rilassa, tutti questi splendidi chakras, poi, si aprono e vengono attraversati da un numero via via crescendo di fili.

Ora vi è stato anche spiegato come far funzionare tutto ciò. Avete tutte le istruzioni tecniche, ciò che non sapete è che non siete ancora della macchine, dovete perfezionarvi. Oltretutto c’è anche Mahamaya, Lei non da nulla di voi per scontato, questo è il problema. Deliberatamente Lei vi induce in tentazioni, deliberatamente Lei innalza la vostra posizione. Ora diventate leaders, leaders mondiali, leaders universali. A quel punto sviluppate prima un qualche cosa, poi un corno ed alla fine qualcosa esce dal Sahasrara e voi sembrate un clown. Lei vi mette alla prova, può anche darsi che vi faccia sposare una persona strana, questi test devono essere fatti, questo è il lavoro di Mahamaya. Lei deve mettervi alla prova, l’oro ed i diamanti devono essere sottoposti a dei test. Tutte le cose di valore, devono essere esaminate attraverso delle prove, altrimenti, come si può rilasciare il certificato di garanzia?

Non funziona come in chiesa, dove qualcuno vi versa solo dell’acqua sulla testa, l’acqua però evaporerà in un attimo. Quando poi andrete da Dio, Egli vi dirà: “Come sei stato battezzato?” Con l’acqua “Dov’è? Non la vedo!”

Tutte queste cose devono essere comprese, dunque nella maniera giusta. Sono per la vostra ascesa, per il vostro bene, perché possiate raggiungere uno stadio più alto.  Per raggiungere quel livello però, sappiate che dovete metterci tutta la vostra buona volontà.

Come fanno gli alpinisti a scalare montagne come l’Himalaya? Prendono un grosso chiodo e lo piantano in alto, vi attaccano una corda e salgono fino a quel punto, non guardano in giù. Poi piantano un altro chiodo e salgono ancora un po’, in questo modo possono scalare l’Himalaya.

Che facciamo invece in Sahaja Yoga? Prendiamo un chiodo dalla cima e lo piantiamo più in basso. Il primo giorno, quando riceviamo la Realizzazione, l’esperienza è fenomenale, poi un passo alla volta andate giù, tutto all’incontrario.

Se però siete abbastanza intelligenti, appena avuta la realizzazione vi chiederete: “Come posso fare a rimanere quassù?” Fate così: se per esempio, vi piace molto il latte, decidete di non toccarne più finchè non raggiungerete un certo stadio. Questo però, non deve essere preso come un sacrificio, ma come una gioiosa ascesa.

Le persone che scalano l’Himalaya piantano i chiodi sempre più in su, pensano forse di star sacrificando qualcosa? Se cominciate a pensare: “Mio Dio, sto sacrificando il latte!” Siete finiti! Inizia a quel punto la discesa. Dovete invece dire: “Bene, questa tal cosa mi piace, ma faccio in modo che la mia ascesa mi piaccia ancor di più, non toccherò quella tal cosa dunque, finchè non sarò andato più in alto. Dovreste avere questo tipo di determinazione, come fare altrimenti a liberarvi da quella vostra orribile, mostruosa montagna d’ignoranza? Con la realizzazione in effetti, Io vi colloco sulla cima, voi però cominciate a scivolare giù. Dovete invece rimanere su quella vetta. Io vi sto spiegando tutto, pensate a tutti i Santi ed a tutte le Incarnazioni, conoscevano forse così tante cose riguardo alla Kundalini?   Se le avessero sapute ne avrebbero senz’altro parlato. Non hanno invece scritto nulla sulla Kundalini o lo hanno fatto in maniera assai limitata…al massimo hanno detto che agisce sulla punta delle vostre dita. Ora noi abbiamo portato la scienza più vicina alla realtà. La Verità, il Divino, la scienza, tutto viene spiegato, tutto si è integrato dentro di noi. Sahaja Yoga è quanto di più scientifico si possa concepire, è esatto, è il più grande computer che avete. Il computer però, deve essere funzionante, ed è qui che voi cadete in errore quotidianamente, a volte in maniera disastrosa. Orribile!

Il Sahasrara è stato aperto 19 anni fa ed Io ho lavorato per diciotto anni. Dovete comprendere le vostre responsabilità, dobbiamo portare gli esseri umani alla loro emancipazione. Ma non vi spostate mai minimamente dal vostro percorso. Ora, il Sahasrara Day è il 5 maggio, lo abbiamo dovuto invece celebrare oggi, perché tutti potessero utilizzare il loro giorno di riposo domenicale. Dobbiamo organizzare tutto e compiere questo lavoro…secondo i nostri comodi!

Va bene pazienza! Ciò è permesso.

Le Deità però, lavorano tutti i mesi dell’anno, ventiquattrore al giorno, perché hanno una continua riserva di energia che anche voi potete avere. Penso che l’importanza data alla vostra ascesa sia minima se comparata alla crescita in diciotto anni.

Come sapete, nei paesi occidentali, i ragazzi di 18 anni vengono considerati adulti. Tutti voi dunque, avete raggiunto la maggiore età, Io però, non so quanto in effetti siate cresciuti, non so se siete ancora dei bambinoni o se avete in effetti raggiunto la maturità degli adulti. A quell’età, vi vengono fatte molte concessioni, libertà e diritti, avete veramente tutti i diritti, se volete andare in paradiso potete farlo, se volete andare all’inferno potete farlo in tutta libertà, senza problemi. Gli adulti però sono quelli che sanno capire qual è lo scopo della loro vita e che possono fare qualsiasi cosa per raggiungere quello scopo, che hanno il potere di combattere e di capire. Io invece, vedo in Sahaja Yoga persone adulte che agiscono in modo tale da lasciarmi stupefatta. Come fate a rimanere colpite da persone artificiali, dalla superficialità? Se per esempio, una persona parla in modo estremamente dolce, questo per voi significa che quella persona buona, è Divina. Una persona Divina non sarà mai tanto dolce da risultare stomachevole, deve invece avere ambedue le redini in mano. Va bene essere liberi, usare l’acceleratore, ma ci vuole anche il freno. A voi però, piacciono sempre quelle che pompano il vostro ego, che dicono cose dolci. Che cosa ci vuole a dire cose dolci? Sono bene ammaestrati in questo tipo di artificiosità oggigiorno. Dovete giudicare la gente dalle vibrazioni. A causa della vostra superficialità, non potete sentire le vibrazioni, date importanza a persone insensate. Accettate dunque questo dato di fatto: dovete ancora maturare. Se non lo accettate, il vostro ego viene su: “Oh Dio!” vi sentite colpevoli. Come fate così a progredire? La sola cosa da fare è entrare completamente nella barca, voi invece state mettendo un piede nella bocca di un coccodrillo, lo togliete di lì e lo mette nella bocca di uno squalo. Nel frattempo la barca vi tira, da che parte vi reggerete in piedi?  I peggiori sono i coccodrilli e gli squali umani, perché non vi mostrano mai i denti, non mostrano mai i loro occhi, si mascherano in maniera così fuorviante, con un comportamento così ambiguo che voi non potete smascherarli, a meno che non siate anime realizzate.

Ora dobbiamo progredire nel nostro cammino verso la maturità. Una donna che abbia ricevuto una giusta educazione fin dall’infanzia, svilupperà da adulta la sua timidezza, la sua modestia, il suo senso di castità, da bambina non sa nulla di tutto questo.

Qui invece è tutto al contrario: non appena diventano adulti si scatenano, i ragazzi diventano vagabondi. E’ questo il diventare adulti? Questo negli animali non succede mai, noi però, siamo Sahaja yogi ed abbiamo la nostra cultura Sahaja, noi viviamo con la nostra cultura e ne siamo fieri. Questa è la nostra religione, abbiamo la nostra religione pura, per cui ci mettiamo alla prova, non cambieremo noi stessi, ma faremo cambiare il mondo intero. Abbiamo una nostra propria cultura e ci comporteremo in modo tale da cambiare tutto il mondo. Questa è la nostra responsabilità. Voi siete stati scelti per questo lavoro, voi siete i veri prescelti, voi siete persone veramente pure, voi siete coloro che hanno instaurato il Kalisthan. Siate consapevoli delle vostre responsabilità, siate consapevoli dei vostri poteri.

Il più grande potere che avete è quello dell’amore Divino. Non quell’amore stupido che vi acceca e vi fa innamorare, voi dovreste crescere nell’amore. Il modo in cui parliamo, camminiamo, viviamo ci comportiamo e tutto il resto, deve essere Sahaja. E’ una tale reale cultura vivente che appartiene a delle persone così splendide!Si dice che fra i quadrupedi, l’elefante sia quello che ha la saggezza e che fra gli uccelli, il cigno sia quello che sa separare l’acqua dal latte. Fra gli uomini poi, ci sono i Sahaja yogi.

Oggi, in questi tempi moderni, penso che quando arriveremo al ventunesimo anno di Sahaja Yoga, saremo tutti ben stabilizzati e maturi. Saremo gli splendidi Sahaja yogi, capaci di tirar fuori questo pazzo mondo dalla sua ignoranza e dalla sua Maya. Noi saremo gente potente, piena di amore, comprensione, discriminazione ed umiltà. Spero che sarò in grado di vedere questi giorni durante la Mia vita, spero che voi mi darete piena assistenza. Dovete sapere che ci fu una sola cosa ben stabilita dai Devas in questo incontro, questa cosa Io stessa non la posso cambiare. Essi dissero: “Noi tollereremo ogni cosa priva di senso, perché vengono dall’ignoranza, ma chiunque non Ti Ami, chiunque Ti insulti, chiunque si approfitti di Te, chiunque Ti sfrutti, chiunque mostri una mancanza di protocollo e chiunque non Ti riconosca, sarà da noi colpito molto duramente! Tu devi darci questo permesso, altrimenti noi non faremo questo lavoro.”

Essi organizzarono una specie di sindacato contro di Me. Io dovetti cedere. Non toccateMi, vi avverto, state attenti! Certe persone cercano di sistemare il Mio sari, non dovete farlo! Non fate scherzi con i Miei soldi, non abusate della Mia ospitalità. State attenti! Io dico tutto quello che posso, così stanno le cose. Da una parte c’è Mahamaya, dall’altra le Deità, i poveri Sahaja yogi stanno in mezzo. Avete tutta la Mia  solidarietà, ma è meglio che state attenti, è come se foste sul filo del rasoio.

A parte ciò, è tutto meraviglioso. Sia Mahamaya che le Deità sono sedute qui, tutte vi guardano dentro, vi giudicano consultandosi fra loro: “Chi è questo? Chi è quello? Dov’è l’attenzione di quel signore? Dove guarda? Cosa fa?” Sono tutti qui seduti, ma allo stesso tempo, hanno dei fiori, fiori divini, benedizioni divine! Tutti gli angeli sono qui intorno, Io li posso vedere, le vostre macchine fotografiche li possono riprendere. Vi mostrerò delle foto in cui si possono vedere tutti seduti.

E’ già stato scritto che il mondo intero si inchinerà ai Piedi di Loto di vostra Madre e che voi deciderete il futuro di questo mondo, è stato scritto 14000 anni fa, c’è anche una seconda profezia simile a questa.

Dovete dunque stare all’erta. Dov’è la vostra attenzione? Di cosa vi preoccupate? Come utilizzate il vostro tempo? Lasciate i vostri figli a Me, lasciate la vostra famiglia a Me, potete solo tenervi il vostro borsellino, ma tutto il resto…potete lasciare a Me tutti i vostri grattacapi. Però non fate degli scherzi con Me! Mahamaya conosce tutti i vostri trucchi, tutti dentro e fuori, se voglio posso sapere veramente tutto, ma non lo voglio. In questa maniera venite sostenuti, curati, trattati nel modo giusto e portati con molta facilità ed attenzione alla realtà. A volte mi dite: “Madre, sono andato in quel posto, cos’ho trovato? Un Sahaja yogi seduto lì, volevamo conoscere qualcuno e quella persona era seduta lì, come è possibile ciò? Voi siete ben assistiti, i Primi Ministri hanno solo cinque o sei guardie del corpo, ciascuno di voi ne ha milioni e milioni. Nessuno vi può toccare, solo voi potete fare del male a voi stessi, nessuno vi può danneggiare.

Oggi è il giorno dei grandi propositi.

Fate un voto: che l’ascesa sia il solo vostro scopo, il solo ideale. Null’altro…a quel punto ci riuscirete. Tutto il resto poi, verrà sistemato, perché voi avete tutti i meccanismi che faranno il lavoro. Innanzitutto però, date questo incarico al meccanismo. Tutto verrà sistemato di riflesso.

Pulite i vostri chakra! Non dite: “Ho questo, ho quello.” Puliteli e basta “Come posso permettermi di avere i chakra ancora in questo stato?”

Puliteli dalla mattina alla sera, sono sicura che tutto funzionerà.

Spero che il prossimo anno riceverò buone notizie.

Che Dio vi benedica.
