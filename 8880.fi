“The Left Side: Problems of Subconscious.” Brighton (UK), 13 May 1982.
"Vasen puoli: alitajunnan ongelmat." Christchurch Hove, Brighton, Englanti, 13. toukokuuta, 1982.

[Ensimmäiset kolme minuuttia ilman ääntä.]

Hyviä ehdollistumia. Samalla tavalla ihmisellä voi olla myös hyviä ja huonoja tapoja. Jos tavat vaikeuttavat tai estävät ylösnousemista, ne voivat myös auttaa pääsemään tasapainoon. Ehdollistuma tulee materiasta, jonka kanssa olemme tekemisissä joka päivä. Kun ihminen näkee materiaa, hän haluaa sitä itselleen ja haluaa käyttää sitä hyödykseen. Hän muuttaa materian muotoja omiin tarkoituksiinsa sopiviksi. Hän alkaa tottua materian tuomaan mukavuuteen, apuun tai elämän ohjailuun. Mitä enemmän ihminen alkaa tukeutua materiaan, sitä enemmän spontaanisuus häviää, koska hän on tekemisissä elottoman kanssa Vasta silloin, kun materia on elotonta, olemme tekemisissä sen kanssa. Kun se on elävää, emme ole niin kiinnostuneita siitä. Materian elottomuus asettuu meihin, kun alamme käyttää sitä omiin tarkoituksiimme. 

 

Miten voisimme muuten olla olemassa? Tällaista ihmiset voivat kysyä. Jos Jumala on antanut meille materiaa ja kaikkea aineellista käyttöömme, eikö meidän silloin tule käyttää niitä? Ja emmekö saisi nauttia niistä? Mutta me emme nauti. Ennen oivallusta ei voi nauttia mistään materiaalisesta. Ihminen voi vain muodostaa itselleen tavan ja ehkä tulla materian orjaksi ennen oivallusta. Se on taloustieteen perusperiaate, että yleisesti ottaen tarpeet eivät koskaan tyydyty. Jos esimerkiksi tänään haluatte ostaa maton. Hyvä on, ostatte sen. Nyt matto alkaa aiheuttaa ongelmia, koska se on omaisuuttanne, ja teidän on pidettävä huolta siitä. 

 

Teidän pitää vakuuttaa se, teidän pitää huolehtia, että se ei pääse menemään pilalle. Sitten alattekin jo haluta ostaa jotakin muuta. Olette nyt ostaneet maton, hyvä. Sitten teidän on saatava jotain muuta, sitten on taas saatava jotain muuta, sitten taas jotain muuta. Se ei siis tyydytä tarpeitanne, se ei tuo iloa Materia ei voi koskaan antaa iloa. Henki antaa ilon. Ja kun ylösnousemus tapahtuu, kun tulette Hengeksi, silloin materia saa toisenlaisen arvon sisällämme; materian arvojärjestelmä on hyvin erilainen. Olen varma, että Jason on kertonut teille, että kun saatte oivalluksenne, silloin alatte tuntea viileän tuulen käsissänne. Suhteessa materiaan on avuksi, että on oivaltanut sielu, koska silloin tietää välittömästi, mikä on itselle hyväksi ja mikä pahaksi. Esimerkiksi, jos syötte jotakin, mikä ei ole teille hyväksi, silloin värähtelyt häviävät heti, ja alatte tuntea kuumuutta. 

 

Näin saattaa tapahtua, kun vain katsookin ruokaa. Jos aiotte istuutua tuolille, jolla joku paha henkilö on istunut, tunnette välittömästi: "Tässä on jotain vialla." Tunnette sen värähtelyillänne, ja se on täysin varma, absoluuttinen asia. Tällaisesta ehdollistumasta voi päästä eroon -- nämä tavat voi voittaa vain, jos tulee Hengeksi, koska materia dominoi aina Henkeä. Hengen pitää voittaa materian dominointi. Oikeastaan Henkeä ei voi dominoida mikään. Tarkoitan sitä, että se on peitossa samalla tavalla, kuin aurinko voi olla pilvien peittämä. Samalla tavalla kaikki dominointimme, tai voimme sanoa orjuus materiaan, saa meidät dominoimaan Henkeämme siten, että me peitämme sen. Pilvet ovat edessä, emme näe Henkeä. Emme voi tuntea sitä. Emme tunne ihmisessä spontaanisuutta, joka on Hengen kauneutta. 

 

Kun siis arvioimme jotakin henkilöä, mitä me arvioimme? Miltä tämä henkilö näyttää, miten hän pukeutuu, miten hän kävelee. Mitkä ovat hänen muodolliset tapansa, osaako hän sanoa "kiitos" ja "anteeksi" vai ei. Ymmärrättekö? Kaikki tällainen tekee meihin suuren vaikutuksen. Millaisella autolla hän ajaa, millaisessa talossa asuu? Meiltä saattaa jäädä huomaamatta pyhimys. Meiltä saattaa jälleen jäädä huomaamatta Jeesus, koska hän oli puusepän poika. Miten voisimme tietää kuka Jeesus on? Onko mitään tapaa selvittää kuka on Jeesus? 

 

Monet ihmiset puhuvat nyt: "Jeesus tulee, Hän tulee esiintymään televisioon." Sinne voi laittaa kenet tahansa ja sanoa, että siinä on Jeesus. Kuinka me voisimme saada sen selville? Hänen vaatteistaan, tai jostain, mitä Hänelle tehtiin? Suurin osa Jeesusta esittävistä maalauksista ja patsaista, joita olen nähnyt, eivät ole lähelläkään Jeesusta, ei lähelläkään. Ne ovat aivan kamalia. En tiedä mitä ne ovat. Miten sitten päästä selville, onko kysymyksessä Jeesus vai ei? Vai onko tämä joku hokkuspokkus-tyyppi, tai joku henkilö, joka on tarkoituksella tullut johtamaan meitä harhaan totuudesta. Ei ole mitään keinoa saada selville totuutta, koska olemme niin tottuneet kaikenlaiseen materiaan ympärillämme. 

 

Esimerkiksi ajatuksemme taiteesta on myös valettu samanlaiseen muottiin. Pidämme tällaisesta taiteesta. Jos kysyy: "Miksi?" "Koska, tiedättehän, tässä on tällainen juttu -- harmonia", tai ehkä: "tämä on enemmän tasapainossa", tai muuta sellaista. Mutta miten tiedätte sen? Tiedätte sen siksi, että olette lukeneet jotain kirjoja, tai joku muu on kertonut teille, että tämä on taidetta, tämä on kaunista. Laitatte johonkin leiman, että se on kaunis, mutta onko se todella sitä? Jos se on kauneutta, sen pitäisi olla Henki, koska Henki on kauneus ja kauneus on Henki. Siis onko se kauneutta? Kuinka voi selvittää, onko tämä taide kaunista vai ei? 

 

Esimerkiksi kaikkien normaalien käsitysten mukaan naiseudesta Mona Lisaa ei pidetä kauniina. Nykyään hyttysen näköisiä laiheliineja pidetään kauniina. Miksi Mona Lisaa sitten sanotaan niin kauniiksi? Mitä se tarkoittaa? Tuhannet ihmiset kerääntyvät katsomaan tätä maalausta. Miksi? Mistä se johtuu? Vain värähtelyt voivat kertoa, että taulu säteilee värähtelyjä. Se vetoaa teidän Henkeenne tietämättänne. Ette ole tietoisia siitä. 

 

Se vetoaa teidän Henkeenne. Siksi tätä maalausta arvostetaan kaikkialla. Kun tämä ehdollistuma tulee kollektiiviseksi, mikä tahansa vastaava ehdollistuma tulee kollektiiviseksi, ja hyväksytte sen, "Kauneus on tällaista, todellisuus on tällaista; spontaanisuus on tällaista", ja siitä sekaannus alkaa. Sekaannus alkaa siitä hetkestä, kun asia tulee kollektiiviseksi. Esimerkiksi, tapasin eräiden gurujen seuraajia Kysyin heiltä: "Miksi uskotte, että gurunne puhuu totta, Mitä hän on antanut teille?" Eräs mies vastasi: "Koska istuessani tuolillani, alan hyppiä ihan itsestään. En tee itse mitään, se vain tapahtuu, se on spontaania." Ja kun hän oli siinä edessäni, hänen kehonsa liikkui todella kauhealla tavalla. Kuka tahansa olisi tuntenut suurta myötätuntoa ja huolta tällaista henkilöä kohtaan, joka ei voi istua suorassa edes viittä minuuttia ... (Nainen yleisöstä:) "Anteeksi vain, mutta se ei ollut spontaania, se oli hermostollista ..." Aivan, sitä juuri tarkoitin ... Nainen: "Puhutte aivan väärin." Mistä? 

 

Nainen: "Aivan kaikesta." Mistä tulet? Nainen: "Tästä läheltä." Nyt riittää. Parempi, että menet. Nainen: "Älä huolehdi, minä menen." Katsokaas tätä. Seuraavaksi hän menee varmaan pubiin. Katsokaas, on yritettävä ymmärtää hienojakoisuutta. Jos olette varmoja siitä. 

 

Jos oletetaan, että joku alkaa hyppiä tuolillaan. Nainen puhui aivan totta -- se johtuu hermoista. Eli, ihminen ei pysty kontrolloimaan hermojaan, eikö niin? Oletteko samaa mieltä? Ihminen ei hallitse itseään. Ihminen ei ole hallinnut itseään. Spontaanisuus ei ole sellaista, että se tekee ihmisestä orjan. Tätä juuri haluan tuoda esiin. Se ei tee orjaksi; se tekee teistä mestarin. Spontaanisuuden pitää tehdä teistä mestareita eikä minkään asian orjia. 

 

Tämä nainen tuli varmaankin TM:stä, koska ne ihmiset hyppivät sillä tavalla. Ja lopulta he sairastuvat epilepsiaan. Olen parantanut monia heitä. En tiedä, onko täällä vielä muita sieltä. Jopa heidän Skotlannissa sijaitsevan akatemiansa johtaja -- kutsun sitä lentojoukkojen akatemiaksi, jossa ihmiset maksavat kolme tuhatta -- tämä herra, joka istuu tässä, on eräs, joka sai kärsiä. Kun he kärsivät, silloin he tietävät, mitä se on. Muutama päivä sitten tapasimme henkilön, jolla oli hyvin paha epilepsia. Lapsiparka, hän oli tuskin kahdenkymmenen kuuden ikäinen nuori mies, jonka pitäisi nauttia elämästään, oli joutumassa sellaiseen traumaan, jota ei voi edes kuvitella. Jos tällaista tapahtuu siksi, kun ihminen menee jonkun gurun luo, ja vielä maksaa siitä, kuinka tällainen voisi olla lähelläkään Henkeä? Yritän kertoa teille, että Henki antaa spontaanisuuden, jossa te olette herroja. 

 

Olette itsenne täydellisiä herroja, eikä siitä tule minkäänlaista orjuutta tai väärää tapaa. Kaikki väärät tavat jäävät pois. Teistä tulee niin spontaaneja, että Minun ei tarvitse sanoa mistään. Teiltä vain jää pois kaikki tavat, ja tulette oman itsenne mestareiksi. Tällaista teille pitää tapahtua. Sen sijaan, jos menette mukaan asioihin, jotka orjuuttavat teitä, saatatte pitää siitä jonkin aikaa, koska ette voi sille mitään. Mutta jos pysähdytte miettimään, niin tiedätte, että tämä ei ole sitä, mitä halusitte. Haluaisitte olla oman itsenne herroja. Tässä kuvassa näette, että meillä on kaksi voimaa, oikean ja vasemman puolen voimat. Vasemman puolen voima antaa meille ehdollistumat -- vasen puoli, alitajunta, kollektiivinen alitajunta. 

 

Sieltä tulevat meidän ehdollistumamme. Jos yritätte kieltää ne, silloin oikea puoli menee vielä huonompaan kuntoon. Se antaa meille toiminnan, mutta toiminnassa voimme tulla hyvin egoistisiksi. Molemmat voivat aiheuttaa meille ongelmia. Jos vaikkapa sanotte: "Hyvä on, en enää milloinkaan ole ehdollistunut. Mitä haittaa, jos teen niin, tai jos teen näin?" Ja jos alkaa noudattaa tällaista ajatusta, tällaista vapautta, se on hylkäämistä, se ei ole vapautta. Sillä vapauden taustalla täytyy olla viisaus. Jos menee liikaa kummalle tahansa puolelle, se on väärin. Mikä sitten on hyvä? 

 

Keskellä ei ehdollistu mihinkään eikä toimi egoistisesti. Mutta miten se tapahtuu, se on ongelma. Ongelma on siinä, miten se tehdään. Spontaanisuus on sitä, että on täydellisen vapaa. Näitä kahta voimaa voitaisiin verrata vaikka auton kaasuun ja jarruun. Te käytätte molempia näitä voimia. Käytätte sekä jarrua, että kaasua. Yritätte hallita molempia näitä voimia. Mutta aluksi on vaikea ymmärtää, miten näitä voimia käytetään. Asteittain, käytännön kautta siihen oppii. 

 

Tiedätte miten autoa pitää ajaa, teistä tulee hyviä kuljettajia. Senkin jälkeen, kun teistä on tullut hyviä kuljettajia, ette vielä ole ajamisen mestareita, mutta aikaa myöten teistä tulee sellaisia Nyt mestari meidän sisällämme on Henki. Ennen oivallusta ette ole mestareita, koska mestari ei ole päässyt tietoisuuteenne. Se ei ilmaise itseään tietoisuudessanne. Tavallaan voimat eivät ole käytössä. Henki on olemassa; sillä on omat voimansa. Mutta emme ole tunteneet niitä voimia sisällämme. Heti, kun saamme tuntea Hengen voimat, saamme omat sisällämme olevat voimat käyttöömme. Voimat ovat sisällämme. Ne ovat meidän omia voimiamme. 

 

Meidän ei tarvitse lainata tai pyytää niitä keneltäkään, ne ovat meissä itsessämme. Henki on sisällämme -- Hengen pitää vain tuoda valoa tietoisuuteemme. Sen pitää tulla tietoisuuteemme. Lääketieteen termejä käyttäen voidaan sanoa, että Hengen pitää ilmentyä keskushermostossamme, jotta tietäisimme, mitä teemme. Ei niin, että alamme hyppiä tuoleillamme, tai kuten jotkut sanoivat: "Se vain alkaa itsestään." Sellainen on hypnoosia. Se ei ole hyvä asia. Ette ole tietoisuudessa. Teette sen hypnoosin vaikutuksessa. Hypnoosi saattaa olla peräisin ulkopuolisesta voimasta. 

 

Se ei tule teistä, se ei ole omaa tietoisuuttanne, ymmärrystänne, voimaanne. Sen saa aikaan joku toinen, koska ette itse tee sitä. Koska materialla on kyky alistaa meidät valtaansa, samalla tavalla niin on olemassa materiaalisia asioita, jotka ovat meille hyvin vaarallisia. Otetaan esimerkiksi vaikka syöpä, syöpä ottaa meidät valtaansa. Se on hyvin vaarallinen. Syöpä ottaa valtaansa; syöpää ei voi voittaa. Otetaan käytännön esimerkki. Miten syöpä syntyy? Lääkärit sanovat, se syntyy niin ja näin. Sahaja Yoga voi parantaa syövän aivan varmasti, sataprosenttisesti, se on parantanut. 

 

Monet sahaja-joogit ovat parantaneet syövän. Miten? Se on yksinkertaista. On tultava itsensä mestariksi ja silloin voi olla myös sairauden herra, voi olla kaiken herra. Koska mestari on sisällä, mutta se ei ole vielä päässyt tietoisuuteen asti, ja se on ainoa jäljellä oleva este, ja kun se on pois, tapahtuu jooga, tapahtuu yhteys. Puhumme nyt pelkästään itseoivalluksesta, ja Jumalasta kerron ensi kerralla. Itseoivallus tarkoittaa sitä, että oma Henki tuodaan omaan tietoisuuteen. Miten syöpä syntyy? Katsotaanpa mitä siinä tapahtuu. Se syntyy vasemman puolen toiminnasta. 

 

Vasemman puolen toiminnat ovat emotionaalisia traumoja, ongelmia, mullistuksia, turvattomuutta -- mikä tahansa epävarmuuden tunne voi viedä vasemmalle. Nämä kauheat gurut voivat aiheuttaa vielä enemmän liikettä vasemmalle, koska he hypnotisoivat ihmisiä. He saavat ihmisen menemään vasemmalle. He laittavat jonkun hengen ihmisen sisään, ja mitä kaikkea tekevätkin, mutta he saavat ihmisen menemään vasemmalle. Mitä tahansa tällaista tekeekin, joka ei ole Jumalan valtuuttamaa, joutuu vasemmalle, koska ei pääse nousemaan ylös keskeltä. Niinpä joutuu joko vasemmalle tai oikealle. Jos menee liikaa mukaan tällaisiin asioihin, kuten mustaan magiaan -- olen kuullut, että teillä on täällä joku toinen sellainen, jonkinlainen ryhmä, ja eräs mies näki kaikkien esineiden alkavan liikkua kotonaan. Hän tuli Sahaja Yogaan. Kotona vesikannu alkoi liikkua sinne, ja toinen esine tänne, eikä hän pystynyt selittämään mitä hänen huoneessaan tapahtui. Hän istui tuolissaan ja huomasi, miten joku esine alkoi liikkua paikasta toiseen. 

 

Sellaista voi tapahtua. Mitä sellainen on? Mikä saa aikaan sellaista, jota ei pysty kontrolloimaan? Palaamme taas takaisin samaan asiaan -- on jotain, jota ei itse pysty kontrolloimaan. Joudut sellaiselle alueelle, jossa sinua kontrolloidaan, etkä voi itse kontrolloida itseäsi. Kun joutuu tällaiselle alueelle, niin olen huomannut, että kaikki syöpäpotilaat kärsivät tästä. Suurin osa heistä. He eivät itse ole tietoisia siitä; he eivät tiedä, miten ovat joutuneet sinne. Oletetaan, että joku nainen tuntee epävarmuutta miehestään, tai jotain sellaista, tai hän ehkä pelkää, että mies saattaa jättää hänet milloin tahansa. Hän rakastaa miestään. 

 

Jotain tällaista, niin silloin nainen voi saada rintasyövän, koska epävarmuudet asettuvat yhteen näistä keskuksista, jotka näette tässä: Sydämen keskelle -- Keski-Sydämeen, joksi sitä kutsumme. Jos tämä keskus menee epäkuntoon, jos nainen tuntee turvattomuutta tai jotain sellaista, hän on altis hyökkäyksille ja hänelle voi kehittyä syöpä. Meidän pitää siis ymmärtää elämää kokonaisuutena, eikä vain yksipuolisesti. Meidän on ymmärrettävä elämän kokonaisvaikutus, suhteemme elämään kokonaisuudessaan. Nyt ei kukaan lääkäri tiedä tätä. Tietääkö lääkäri rintasyöpäpotilasta hoitaessaan, että tämä nainen tuntee turvattomuutta? Sitten eräs toinen sairaus -- anoreksia -- monet tytöt kärsivät siitä. He vain eivät syö. He lopettavat syömisen. Eikä sitä tiedetä, mistä se johtuu. 

 

Lääkärit eivät osaa parantaa sitä, kukaan ei pysty parantamaan sitä. Minkä takia? Tytön, tyttären suhde isäänsä. Jos isä esimerkiksi kuolee, eikä tytär näe enää isäänsä, tai hän saattaa sydämessään rakastaa isäänsä, mutta ei ilmaise sitä, tai sitten suhteet ovat huonot isän ja tyttären välillä, silloin saa itselleen anoreksian. Saatatte ihmetellä sitä, mutta lääkäreiden on mahdotonta päästä -- meillä on täällä muutamia lääkäreitä -- mikään lääketiede ei pysty lähestymään asiaa. Koska ihmistä ei nähdä kokonaisuudessaan. Jumala on luonut hyvin herkän instrumentin. Tapa, millä olemme ilkeitä toisille, kohtelemme toisia, miten joskus yritämme vaikeuttaa toisten elämää, saamme toiset tuntemaan epävarmuutta, epäoikeudenmukaisuutta, vääryyttä. Tietämättämme aiheutamme todellakin toisille valtavaa turvattomuutta, ja ne voivat saada aikaan parantumattomia sairauksia, mistä emme ole tietoisia. Jotta voisimme ymmärtää kokonaisuutta, mitä meille pitäisi tapahtua? 

 

Meidän pitää saavuttaa sellainen tila, jossa voimme nähdä kokonaisuuden. Jos esimerkiksi haluaisin nähdä koko Brightonin kaupungin, mitä Minun pitäisi tehdä? Minun pitää astua lentokoneeseen ja nähdä se ylhäältä. Voin nähdä koko kaupungin. Samalla tavalla teidän pitää nousta tietoisuudessanne ja ymmärryksessänne sellaiselle tasolle, josta näette kokonaisuuden. Jos ette näe kokonaisuutta, vaan vain osan, tai sanotaan, että se vähä, mitä näette, aiheuttaa hämmennystä, ja ongelmia, ja jotkut niistä saattavat olla erittäin vakavalaatuisia. Koska ihmisinä emme tiedä, mitä olemme. Ihmisten suurin ongelma on se, että he sanovat: "Minä en pidä siitä." Kuka on tämä 'minä'? Onko se Henki, vai onko se ego? 

 

Mikä osa ei pidä siitä? Vai onko kysymyksessä ehdollistuma, koska ihminen on kasvatettu tietyllä tavalla, joten silloin hän ei pidä siitä? Mikä osa sinussa ei pidä siitä? Ja kummastukseksenne kysymys ei ole Henki, sillä jos Henki pitää jostakin, mistä sen tietää? Vain värähtelyjen kautta. Vasta silloin, kun pystytte tuntemaan värähtelyt, silloin voitte sanoa: "Kyllä, minun Henkeni pitää siitä", koska olette tunteneet siitä värähtelyjä. Olemme ihmisinä yhä siirtymävaiheessa. Emme ole vielä saavuttaneet tasoa, jota kutsutaan itseoivalluksen tilaksi, jossa ihminen tulee hengeksi − tuleminen on asian ydin. Siellä, missä tulette Hengeksi, siellä tiedätte mistä pidätte. Te todella tiedätte, mistä todella pidätte, koska olette nyt todellisuus, ette ole mikään ehdollistuma, ette enää mikään ego, vaan olette sitä mitä oikeasti olette, eli olette oma Henkenne. 

 

Ja mikä yllättävää, tämä Henki on kollektiivinen olento. Sisällämme oleva kollektiivisuus ei ole keinotekoinen. Ei myöskään niin, että "Hyvä on, asumme kaikki Brightonissa, joten olemme yhtä", tai "Asumme saman kadun varrella, joten olemme yhtä." Tätä se ei tarkoita, vaan sitä, mitä olette, olette absoluuttisesti kollektiivisia olentoja, ja alatte tuntea tämän kollektiivisuuden sisällänne eri keskuksien avulla, jotka toimivat. Voitte tuntea sen − ja toisetkin, voitte tuntea toiset ihmiset sormenpäissänne. Voitteko uskoa? Raamatussa on sanottu, että teidän kätenne tulevat puhumaan. Tätä aikaa kuvataan niin, että teidän kätenne tulevat puhumaan. Miksi ihmiset eivät mene ja selvitä miten se tapahtuu? Miten kädet voivat puhua? 

 

Tapahtuu niin, että sormenpäillänne alatte tuntea ja ymmärtää mitä on todellisuus, kauneus, ilo ja rakkaus. Tällaisen vasemman kanavan me saamme, ja lopulta vasemman puolen ongelmat aiheuttavat meille fyysistä kipua. Vasemman puolen ongelmat ovat kivuliaita, hyvin, hyvin kivuliaita. Kipua ei voi selittää, kukaan ei voi ymmärtää, kukaan ei voi parantaa sitä, siitä ei voi puhua kenellekään, ja ihmiset ajattelevat, että henkilö vain hössöttää, ja sitten annetaan psykologista hoitoa, eikä itsekään voi ymmärtää miksi sisällä on kipua. Kipu tulee vasemmalta puolelta, alitajunnasta. Alitajunnan takana on kollektiivinen alitajunta. Tämä kollektiivinen alitajunta sisältää kaiken, mitä luomakunnan alusta tähän päivään on luotu. Jos menee alitajuntaan, niin silloin sieltä ei pääse ulos. Tämä alitajunnan voima on niin paljon vahvempi, että sitä on täysin mahdotonta ymmärtää, sieltä on mahdotonta päästä pois ja mahdotonta -- olla alistumatta sille. Ja se jatkaa kasvamistaan. 

 

Kysyin muutamilta ihmisiltä: "Miksi vain jatkoitte, vaikka tiesitte, että ette itse tee sitä, vaan joku toinen tekee? Miksi silti vain jatkoitte?" He vastasivat: "Äiti, olimme täysin pimeässä, emme tienneet minne menimme, ja me vain jatkoimme ja jatkoimme." Ja kuten kerroin viime kerralla, syyllisyyden tunteminen on suurin este. Se on suurin este, koska heti kun alatte tuntea syyllisyyttä, että tämä vasemmalla puolella oleva keskus tukkeutuu ja -- se on vaikeaa. Ettekä tiedä, miksi tunnette syyllisyyttä. Koko ajan tunnette syyllisyyttä, mutta ette tiedä mistä se johtuu, miksi nämä syyllisyyden ajatukset tulevat teihin niin, että syyllisyyden tunto pitää teidät kaukana ilosta, että ette voisi iloita mistään, ette voisi iloita spontaanisuudesta. Miksi? Tämä selittää sen, miksi toisinaan tunnemme itsemme surkeiksi ilman mitään syytä Eihän Jumala ole luonut meitä olemaan surkeita. Hän on suurella huolella tehnyt meistä niin kauniita. 

 

Hän on luonut meidät rakkaudella ja myötätunnolla, mutta ei tuntemaan itseämme syyttä surkeiksi. Hän ei anna meille mitään sairauksia eikä ongelmia. Olemme itse aiheuttaneet ne itsellemme menemällä äärimmäisyyksiin joko vasemmalle tai oikealle. Kun tänään puhun vain vasemmasta puolesta, niin sanon, että itsensä tunteminen kurjaksi ilman syytä on myös väärin, se on epäoikeudenmukaista itseä kohtaan. Vasemmanpuoleisten ihmisten pitää tietää, että he ovat Henkiä, että he ovat se kauneus, jonka täytyy tulla esiin, jonka täytyy ilmaista itseään. Että he eivät ole ihmisiä, joiden pitää kärsiä koko ajan ja elää kuin kurjat. He eivät ole sellaisia. Mutta koska he ottavat niin paljon asioita itselleen, ottavat niin paljon kannettavakseen, heistä tulee sellaisia. Välttääkseen tätä taakkaa he saattavat ottaa itselleen toisia tapoja. Monet ihmiset alkavat juoda siitä syystä, että eivät kestä elämän kolhuja. 

 

Siksi he alkavat juoda ... mutta heti, kun Henki on herännyt, teistä tulee hyvin vahvoja. Teistä tulee iloisia ja spontaaneja, niin että kaikki tällainen jää pois -- niin kutsutut sairaudet, niin kutsutut tavat -- ne vain jäävät pois, ja teistä tulee uusia, kukoistavia persoonia. Perussyy siihen, että teillä on nämä keskukset sisällänne -- siitä voi syyttää Jumalaa: "Miksi Hän antoi meille nämä vasemman puolen keskukset, mihin niitä tarvitaan? Hänen ei olisi pitänyt antaa näitä vasemman puolen keskuksia ollenkaan, niin olisimme voineet vain olla keskellä ja antaa mennä." Ongelma on siinä, että ihmisten on tiedettävä omassa vapaudessaan, miten toimia itsensä kanssa. Heidän pitää oppia viisautta hieman vaikeamman tien kautta. Heidän pitää oppia menemällä äärimmäisyyksiin, josta ovat saaneet kärsiä. Heidän täytyy tajuta tämä, koska jos heidän pitää tulla todella absoluuttisen vapaiksi, heidän viisautensa täytyy kasvaa. Jos he eivät ole viisaita ihmisiä, he eivät voi astua sisään Jumalan valtakuntaan, koska he olisivat hylkiöitä. Jos hylkiöitä, jotka eivät ymmärrä mitään laeista ja säännöistä, tuotaisiin Englantiin, heidät pantaisiin vankilaan. 

 

Samalla tavalla ihmiset, joilla ei ole tällaista viisautta sisällään -- ihminen oppii vain kärsimysten kautta, mutta meidän ei pidä pyytää kärsimyksiä itsellemme. Jos pyydämme kärsimyksiä, mehän pyydämme oikeastaan virheitä itsellemme. Miten voisi kärsiä, jos ei tee virheitä? Joten, jos pyydämme kärsimyksiä, me teemme virheitä. Meidän ei pidä siis pyytää mitään muuta kuin Henkeämme, ja jos pyydätte Henkeänne, se on teidän omanne, ja teidän pitää saada se. On teidän oikeutenne saada se itsellenne. En velvoita teitä siihen mitenkään, tai tee mitään erityistä teille. Se on kaikki valmiina siellä. Olette kuin lamppuja, jotka vain pitää sytyttää, sillä Minä olen valaistunut valo, ja teistäkin tulee valaistuneita valoja, ja voitte myös sytyttää muita valoja. Se on hyvin yksinkertaista. 

 

Jos teistä tulee valaistuneita valoja, voitte sytyttää toisia. Teidän ei tarvitse silloin välittää mistään muusta. Teistä itsestänne tulee valaistuneita valoja, se on asian ydin. Kaikki on valmiina ja omaanne, teidän pitää vain saada se itsellenne. Se on juuri näin yksinkertaista, siinä ei ole mitään kovin monimutkaista, joksi jotkut haluavat sen tehdä, tai mitään sellaista, jollaista filosofit esittävät, ei mitään sellaista. Se on yksinkertaista, se on sisällänne, se on spontaania, se on elävä prosessi, aivan kuten elävän prosessin kautta teistä on tullut ihmisiä, ja teitä tulee nyt superihmisiä. Se on absoluuttisen spontaania, te ette voi maksaa siitä. Miten siitä voisi maksaa? Se on absurdi ajatus! Jos se on elävä prosessi, miten siitä voi maksaa? 

 

Kuinka paljon puulle pitää maksaa siitä, että se kasvaa? Voimmeko maksaa mistään elävästä? Kuinka paljon maksamme nenällemme, että voimme hengittää? Voiko siitä maksaa? Se on absurdi, naurettava ajatus. Me emme kerta kaikkiaan voi maksaa siitä, se on elävä prosessi. Teidän pitää tulla; munan pitää tulla kananpojaksi. Kuinka paljon munalle pitää maksaa, että se tulee kananpojaksi, tai kuinka paljon muna maksaa emolleen voidakseen tulla kananpojaksi? Se on yhtä naurettava ajatus, mutta emme ymmärrä, että asiat tapahtuvat niin spontaanisti. Emme koskaan näe eläviä asioita, elämme vain materiassa, elämme elottomien asioiden kanssa, emme elävien. 

 

Jos alatte katsoa puuta, alatte katsoa sen kukkaa, miten siitä tulee hedelmä. Ette pysty edes katsomaan sitä, koska se tapahtuu niin hitaasti, että ette näe kukan muuttuvan hedelmäksi. Yhtäkkiä vain näette kaiken tapahtuneen. Tullessani Intiasta Lontooseen, kaikki puut olivat paljaita, aivan kuin kuivia keppejä, aivan kuivia. Viikon sisällä näin vihreyden tulevan esiin, ja toisella viikolla kaikki oli niin rehevää, että sitä ei voinut uskoa. Emme edes huomaa sitä, otamme sen itsestäänselvyytenä. Se tapahtuu. Miten se tapahtuu? Se on ihme. Jos sitä katsoo, on ihme, miten kukat, esimerkiksi tietynlaiset kukat tulevat vain tietynlaisiin puihin ja toisenlaiset kukat toisiin puihin. 

 

Miten se tapahtuu? Kuka ne valitsee? Kuka tekee niistä oikean muotoisia? Kuka organisoi kaikkea tätä? Tämä meidän pitää oivaltaa, että tämä on Jumalan Kaikkivaltias Voima, joka tekee kaiken elävän työn. Kun tulette Hengiksi, silloin tämä voima alkaa virrata kauttanne. Tunnette voiman sisällänne, kuten silloin kun Jeesusta kosketettiin, ja Hän sanoi, että voima on mennyt siihen ihmiseen. Teistä tulee tämän virtaavan voiman välikappaleita. Mutta saatte kyvyn ohjailla sitä, hallita ja ymmärtää sitä. Tiedätte siitä kaiken, tiedätte, miten sitä annetaan muille, tiedätte, miten sitä käytetään, miten sillä parannetaan muita ja itseä. 

 

Tiedätte täydellisesti, miten oma järjestelmänne toimii. Sen lisäksi saatte voimat, joilla voitatte myös kaikki omaa järjestelmäänne koskevat ongelmat. Se on todella ihmeellistä. Koko asia kuulostaa hyvin ihmeelliseltä, koska emme koskaan ole nähneet tällaista aikaisemmin. Mutta se ei kuulosta meistä ihmeelliseltä, kun näemme kaikkien kukkien yhtäkkiä muuttuvan hedelmiksi. Jos näemme ihmisten muuttuvan hedelmiksi, silloin se kuulostaa hyvin ihmeelliseltä: "Miten se voi olla mahdollista?" Sellaista ei ole koskaan ennen tapahtunut. Vain yksi ihminen saattoi saada oivalluksen, ja sekin oli hyvin vaikeaa, eikä kukaan muu onnistunut siinä. Entä tänä päivänä? Nyt on se kukkaan puhkeamisen aika, joka on meille luvattu, ja josta on jo kauan ennustettu. 

 

Teidänkin maanne suuri profeetta, William Blake, on ennustanut siitä. Hän sanoi, että tulee aika, jolloin Jumalan miehet tulevat profeetoiksi, ja näillä profeetoilla on voima tehdä muistakin profeettoja. Kukaan toinen ei olisi voinut kertoa tarkemmin, kuin Blake. Hän oli niin suurenmoinen sanoessaan, että näin tulee tapahtumaan, ja tätä meidän tulee odottaa, kun etsiessämme menemme jonkun luokse. Onko meistä tullut profeettoja? Mikä profeetta on? Profeetta on henkilö, joka on kollektiivinen, jolla on kaikki tieto, joka on mestari. Kutsumme profeettaa mestariksi. Sellaisiksi teidän pitää tulla: mestareiksi. Tällainen mestarius on yksinkertaista, koska kaikki on rakennettuna sisällänne, se täytyy vain yhdistää. 

 

Kuten esimerkiksi televisio täytyy yhdistää virtalähteeseen; kaikki on valmiina sisällä ja alkaa toimia. Samalla tavalla tekin olette sellaisia. Teidät pitää vain yhdistää virtalähteeseen. Mikä tahansa onkin teidän kastinne, yhteisönne, rotunne, kansallisuutenne, ulkomuotonne, pituutenne -- mitä tahansa olettekin -- sillä ei ole mitään merkitystä, koska kaikilla on sisällään tämä suurenmoinen asia, tämä uudelleensyntymisen voima ja teidän pitää syntyä uudelleen, ja te tulette syntymään uudelleen. Miksi ei jo tänään? Ei tarvitse suuttua mistään. Joskus ihmiset suuttuvat, koska eivät pidä siitä, että joku kertoo heille jostain, joka saa heidät tuntemaan itsensä huonoiksi. Ihmiset eivät pidä siitä. Jos esimerkiksi joku on juoppo, ja hän juo liikaa, hän on alkoholisti, eikä hän ei pidä siitä, ja hänestä tuntuu pahalta, jos joku sanoo hänelle kaikkein lempeimmälläkin tavalla, että "Sinun pitäisi lopettaa juominen", hän ei pidä siitä. Mutta en sano, että teidän ei pidä tehdä niin, vaan että se vain jää pois itsestään. 

 

En sano: "Älkää tehkö sitä", tai "Älkää tehkö tätä", vaan että se vain tapahtuu. Teidän pitää ensin ymmärtää, mikä ongelma on ja miten se voitetaan. Siksi Minun täytyy puhua teille, muuten ei olisi ollenkaan tarpeellista puhua ollenkaan, koska kaikki tapahtuu itsestään, sillä olette valmiita ottamaan se vastaan, ja te saatte sen. Minä en tee mitään. Olen vain liikkeelle paneva voima, jotta kaikki lähtisi käyntiin. Toivon, että kysyisitte Minulta ensin kysymyksiä, ennen kuin menemme Oivallukseen. Jos teillä on kysymyksiä, olkaa hyvä ja kysykää. Teidän pitää kysyä. Niin? Mies: Onko mitään eroa sillä, mitä Te sanotte, ja mitä guru Maharaji ... Kuka? Mies: Guru Maharaji. 

 

... Kerron sinulle yhden asian. Kun otat esille jonkin gurun, en halua alkaa kiistellä asioista. Sopiiko? Tämä on ensimmäinen asia. Mutta pyydän sinua kysymään itseltäsi tai kysymään keneltä muulta tahansa: "Mitä hän on tehnyt ihmisten hyväksi?" Onko hän pystynyt antamaan voimia sinulle itsellesi tai jollekin muulle? Ymmärrätkö? Voin kertoa sinulle kaikki ne täällä olevat, jotka ovat oivaltaneita sieluja. He näyttävät kaikki samanlaisilta kuin sinäkin. Kasvoista tietysti näkee, että he ovat vapautuneita ja onnellisia ihmisiä. 

 

Mutta he pystyvät parantamaan ihmisiä, he pystyvät antamaan ihmisille Oivalluksen, he ymmärtävät kaiken, mikä sinussa ja heissä itsessään on vialla. Eli, mitä tämä guru on tehnyt tietoisuudellesi? Ei mitään. Entä hänen seuraajansa, mitä he ovat saavuttaneet? Jos heiltä kysyy: "Missä tämän henkilön Kundaliini on? Mikä tämän naisen ongelma on, tai mikä hänen mieltään painaa?" He eivät pysty vastaamaan. Jos et edes tiedä, mikä toista ihmistä tai sinua itseäsi vaivaa, miten pystyt auttamaan? Mitä kaikki tällaiset ihmiset tekevät? Katsotaanpa. 

 

He yksinkertaisesti pystyvät ottamaan sinut valtaansa. Voit tuntea itsesi onnelliseksi jonkin aikaa -- aivan kuten juominenkin. Kun juot, tunnet olevasi onnellinen. Mutta mitä olemme saavuttaneet juomisella? Onko meistä tullut mestareita? He ovat kaikki sellaisia. Tämä mieskin, ilmeisesti, koska hän pyysi itselleen Rolls Roycen. Mitä merkitsee Rolls Royce profeetalle? Mitä merkitystä sellaisella on? Ymmärrätkö mitä tarkoitan? 

 

Tämä on niin päivän selvää, aivan loogisen ilmeistä. Ensinnäkin, jokainen, joka ottaa sinulta maksua, on loinen, aivan yksinkertaisesti. Ja jos vielä pyytää Rolls Roycea! Teillä on Jeesus. Voitte nähdä Jeesuksen elämästä -- välittikö Hän mistään Rolls Royceista? Sellaiselle henkilölle, joka on kuningas, Hänelle on yhdentekevää onko Hänellä Rolls Royce vai ei, nukkuuko Hän maassa vai ei, sillä ei ollut mitään merkitystä. Sellainen henkilö ei tarvitse mitään mukavuuksia, koska Hän on sisällä mukavuudessa, Hänellä on mukavuus itsessään. Hän on mies, jolla on itsekunnioitusta. Luuletko, että Hän pyytäisi yhtään mitään itselleen? Se on niin päivän selvä asia, teille se on niin selvää. 

 

Mutta kun puhun tästä gurusta joidenkin ihmisten kanssa, juuri samasta, josta kerroit Minulle, he sanoivat: "Äiti, me annamme hänelle metallia ja hän antaa meille Hengen." Voiko tehdä tällaista vaihtokauppaa? Voiko oman Henkensä ostaa? Käyttäkää järkeänne. Jumala on antanut meille aivot, jotta ymmärtäisimme voisimme käyttää niitä järkevästi. Voiko Hengen ostaa? Eikö se ole aivan yksinkertaista? Me emme voi maksaa siitä, lapseni, emme voi. Jos haluat antaa Minulle kukan, se käy. Se on vain rakkautenne osoitus, ei mitään muuta. 

 

Mutta te ette voi ostaa Minua. Se ei onnistu. Rakkaudellanne voitte ehkä ostaa, mutta se on eri asia. Mutta ette voi ostaa Minua metallilla ja rahalla, vai voitteko? Mikä Rolls Royce on? En tiedä mitä kaikki nämä kruunut ja muut ovat. Mitä hyötyä niistä on? Eivät ne anna teille iloa. Kysykää heiltä, jotka kantavat kruunuja. Muutama päivä sitten tapasin rouva Thatcherin. 

 

Poloinen, hän oli niin onneton. Kyllä hän oli! Yritin tavallaan saada hänen värähtelyjään rauhoittumaan. Hän oli hyvin onneton. Istuimme pöydässä vastapäätä ja keskustelimme. Ja yritin siinä tasapainottaa häntä, ihmisparkaa, hän oli hyvin kiihtynyt. Teidän pitää ymmärtää, että olette hyvin yksinkertaisia ihmisiä, olette etsijöitä jo aikojen takaa. Ette ole tämän päivän etsijöitä, olette etsijöitä aikojen takaa. Tämän ajan on luvattu tulevan teille jo kauan sitten. Ja nyt teidän pitää löytää se. 

 

Teidän on pidettävä ajattelukykynne selkeänä. Eihän kukaan, joka pyytää Rolls Roycea - tämä on aivan päivänselvä esimerkki - voi olla mikään guru. Aivan ilmiselvä esimerkki, mitä selvin .. On olemassa myös viekkaita guruja. Tämä guru ei ole niin hienostunut. Pääsette kaikki eroon hänestä hyvin nopeasti, tiedän sen. Mutta nämä viekkaat ovat vielä pahempia. Jotkut heistä eivät ehkä edes pyydä rahaa. Ehkä eivät. En tiedä ketään, mutta heitä saattaa olla, koska kuulin eräästä, joka ei ota rahaa, hän on Intiassa. Hän on tehnyt täällä rahaa ja on nyt mennyt Intiaan, eikä pyydä rahaa siellä. Mutta yksi sellainen, joka ei ole ottanut rahaa, yksi henkilö, jonka tunnen, hän on käyttänyt naisia hyväkseen. 

 

Hän ei ole niinkään kiinnostunut rahasta, mutta hän käyttää naisianne hyväkseen. Tällaista tämä on, teidän pitää ymmärtää se. Kiinnostus ei ole teidän Hengessänne, vaan joko lompakossa tai naisissa. Kuvitelkaa. Miten pyhyys voidaan yhdistää tällaisiin ihmisten likaisiin tapoihin? Se tarkoittaa sitä, että he ovat itse Jumalan vastaisten halujensa vallassa. Nämä ovat kaikki Jumalan vastaisia tekoja Ja te ihmiset olette niin herkkäuskoisia, niin herkkäuskoisia! Jos intialaiselle kertoisi, että joku guru pyytää itselleen Rolls Royceja, hän vastaisi: "Pyh." Vastaus olisi heti tällainen. Eivät he halua tällaista. 

 

Miten he voisivat? Kukaan ei Intiassa maksa kenellekään gurulle. Joskus gurujen pitää maksaa ihmisille. Aluksi, että saisivat ihmisiä mukaansa. Eri asia länsimaistuneiden intialaisten kanssa, mutta todelliset intialaiset eivät maksa. Ihmiset asuvat yhdessä äitiensä kanssa, ja he tietävät, mitä mikin on. Kukaan ei voi huiputtaa heitä, he ovat hyvin käytännöllisiä ihmisiä. Ole hyvä, lapseni. Nainen: Voiko ihminen parantua uskon avulla? Uskoa on kahta lajia se, mitä sanskritin kielessä kutsumme 'shraddhaksi', on eri, mitä te kutsutte uskoksi. 

 

Englannin kielessä puhutaan 'sokeasta uskosta' ja lisäksi 'uskosta'. Ymmärrätkö? Voidaan puhua näistä kahdesta. Sokea usko on sitä, että "Uskon Jumalaan, ja Jumala parantaa minut." Tämä on yhdenlainen usko. Toinen usko on valaistunut, jossa sanon, että sinä olet Henki, kun olet yhteydessä. Jos sanot, että "Minä uskon Jumalaan" -- nyt et saa loukkaantua, kun kerron sinulle totuuden, sopiiko? Sillä jos usko on sokeaa, se tarkoittaa, että et ole vielä yhteydessä voimaan. Yhteyttä ei ole. Oletetaan, että alan sanoa: "Jeesus, Jeesus, Jeesus, ...!" 

 

En voi vetää Jeesusta esiin taskustani. En voi edes mennä tapaamaan pääministeriä tai kuningatarta ilman protokollaa, tai yhteyksiä, tai jonkinlaista asemaa, tai voisiko sanoa auktorisointia. Eikö niin? Kun puhumme kenestä tahansa tällaisesta -- jotkut ihmiset hokevat: "Rama, Rama, Rama. Krishna, Krishna." He ovat kaikki inkarnaatioita, Ja Jeesus on Jumalan Poika, Hän on Kuninkaan Poika, eikä Häntä voi mennä noin vain tapaamaan. Ei Häntä voi kutsua nimeltä noin vain. Hän ei ole käskyvallassanne, Hän ei ole teidän palvelijanne. Ymmärrättekö? Tällainen usko, jolloin ei ole yhteydessä, ja jos parantuu, niin silloin parantuu joidenkin muiden voimien kautta, ei Jeesuksen. 

 

Mutta jos olet oivaltanut sielu ja parannut, silloin se tapahtuu Jeesuksen kautta. Kerron, mikä on ero parantumisessa, hyvin selkeän eron. Englannissa on -- tai oli, en tiedä onko enää sellaista -- järjestö, jonka nimi on 'Edesmenneen Tohtori Langin Kansainvälinen Parannuskeskus'. Tämä tohtori Lang oli kuollut, 'edesmennyt', mutta hänellä oli parannuskeskus. Ja tämä tohtori siis kuoli, ja hän meni erääseen Vietnamissa olevaan sotilaaseen, ei omaan poikaansa, vaan erääseen sotilaaseen. Tohtori puhui tälle sotilaalle -- he ovat englantilaisia ja siksi rehellisiä, he kertoivat rehellisesti totuuden. He eivät sano mitään sellaista, että "Me teemme sen Jumalan kautta". Tohtori siis kertoi sotilaalle, että on monia lääkäreitä, (toivottavasti lääkärit eivät pahastu) jotka ovat kuolleet, ja jotka olisivat edelleen hyvin halukkaita parantamaan ihmisiä. Hän sanoi: "Mene kotiin poikani luokse, ja kerro hänelle koko tarina, että olen tullut sinuun, ja poikani uskoo sen." Sotilas sanoi: "Miten hän voisi uskoa minua?" Hän vastasi: "Kerron sinulle muutaman salaisuuden, jotka vain minä ja hän tiedämme. 

 

Silloin hän uskoo sinua varmasti." Niin sotilas sitten suostui. Hän oli aivan terve mies, ja tämä henki meni häneen silloin, kun hän sai yhtäkkiä shokin; hän näki jotain sodassa ja kauhistui, ja silloin tämä henki meni hänen sisäänsä. Tämä henki vei sotilaan tavalla tai toisella Englantiin, jossa hän tapasi pojan, ja kertoi koko tapauksen. Pojan oli pakko uskoa, koska hän tiesi niin monia salaisuuksia. Ja niin he aloittivat tämän parannuskeskuksen. No, miten Minä sitten sain tietää edesmenneestä herra Langista, on mielenkiintoista. He paransivat erään Intiassa asuvan naisen -- kauan aikaa sitten se tapahtui joskus 1970 -- ja nainen tuli tapaamaan Minua, ja hän tärisi kauttaaltaan ja oli hermostunut. Kysyin: "Mistä tämä johtuu?" Nainen vastasi: "Sairastin erästä tautia, ja pelkäsin mennä leikkaukseen. 

 

Sain kuulla tästä järjestöstä ja kirjoitin heille, ja he kirjoittivat takaisin ja sanoivat: "Tiettyyn kellonaikaan tiettynä päivänä me tulemme sinun kehoosi." Aivan avoimesti, eli he eivät sano mitään sellaista, kuin "Me olemme Jumala". "Tulemme kehoosi ja saatat tuntea hieman tärinää, mutta se ei haittaa. Ja sitten nukahdat, ja me hoidamme sinut." Ja nainen sanoi: "Minä paranin siitä sairaudesta." Mutta joskus kolmen vuoden kuluttua koko keho alkoi täristä, eikä nainen kestänyt sitä kauempaa, ja hän tuli tapaamaan Minua. Tällä tavalla sain tietää tohtori Langista -- tämä naisparka sai kärsiä kolme vuotta, hän kärsi kovasti ja lopulta hän tuli tapaamaan Minua. Sen jälkeen, kun herra Lang oli tullut hänen kehoonsa -- nainen tuli siis tapaamaan Minua kuuden vuoden jälkeen, koska kolme vuotta hän voi hyvin. ja tärinä alkoi sen jälkeen. Tällä tavalla sain tietää kaikista niistä hengistä, jotka olivat menneet häneen, lääkärit ja kaikki. 

 

Se oli kauhistuttava tapaus. Tietysti nainen parani siitä myöhemmin. Sillä kun teistä tulee Henkiä, olette omassa linnakkeessanne, eikä kukaan voi tulla kehoonne. Tulette sellaisiksi, joihin ei tartu mikään, joita ei voi ottaa hallintaan, eikä alistaa. Sillä tavalla nainen parantui. Joten uskon avulla; jos joku sanoo: "Ooh, sinä tulet parantumaan", ja he alkavat huutaa ja kirkua, ja ehkä silloin saattaa tuntea, että siellä on henki. Joskus nämä ihmiset vaihtavat henkiä, joka on hyvin yllättävää. He voivat vaihtaa yhden hengen toiseen. Olen nähnyt sellaisiakin tapauksia. Henkien kohdalla olen nähnyt kaikenlaista. 

 

Joku aika sitten - Marie, eikös se ollut noin kahdeksan päivää sitten, jolloin tämä karismaattinen kaveri tuli? Kahdeksan päivää sitten Ranskassa eräs herra tuli sisään. Nuori kaveri, ehkä noin kahdenkymmenenneljän ikäinen, joutui hyvin kiihtyneeseen tilaan, alkoi itkeä, ja hyvin oudon tyyppinen henki, jollaista en ollut koskaan ennen nähnyt, meni hänen sisäänsä. Koko keho tärisi. Hän kaatui lattialle ja alkoi itkeä ja vaikeroida, kaikkea tällaista tapahtui. Hän kertoi sitten: "Menin mukaan erääseen karismaattiseen liikkeeseen, josta sain tämän." Näin ihmiset saavat tällaista, ja he ajattelevat, että Pyhä Henki on tullut heihin. Kuvitelkaa nyt. Kuinka Pyhä Henki voisi panna teidät kärsimään? En tiedä, mistä tällaiset ideat oikein tulevat. 

 

Ja tiedättekö, tämä lapsiparka sai kärsiä niin paljon. Nyt hän on kunnossa. Eikä mies voinut uskoa, että voisi tulla kuntoon, koska ajatteli, että ... Ja sitten he vielä sanovat: "Nämä ovat sinun syntejäsi ja sinun pitää päästä eroon synneistäsi, ja siksi olet tällainen ja sinulle tapahtuu tällaista, koska sinulla on vieläkin pahaa karmaa", ja kaikkea tällaista. Paha karma ja kaikki sellainen häviää, kun Kundaliini nousee. Tähän on olemassa erityinen keskus, jota koristaa Jeesus Kristus. Tässä näin. Kerroitko jo tästä keskuksesta? Hyvä. Tämä siis on se keskus, ja kun Kundaliini lävistää sen -- siksi sanotaan, että ihmisen on kuljettava sen lävitse. Hän herää, ja kun Hän on heränneenä, nuo kaksi pullistumaa, jotka näette tuolla: ego ja superego, kaikki ehdollistumat ja vasemman puolen ongelmat ja oikean puolen ongelmat imaistaan pois. 

 

Siksi sanotaan, että Hän kuoli meidän syntiemme tähden. Hänet kuvataan vanhoissa intialaisissa kirjoituksissa Mahavishnuna, mutta -- kun lähetyssaarnaajat menivät Intiaan, he antoivat täysin väärän kuvan Jeesuksesta, joten he odottavat edelleenkin Mahavishnun tulemista. Tämä on aivan totta. Hänen oletetaan olevan lähetyssaarnaajien mukaan joku sellainen, joka tavallaan käännyttää ihmisiä ja kaikkea sellaista typerää. Näettekö? Se ei ole oikea asia, vaan Hänen pitää herätä sisällänne. Hän on sanonut niin. Hän sanoi: "Minun tulee herätä sisällänne." Ja siitä on kysymys. Kun Kundaliini nousee, Hän herättää keskukset sisällämme, ja kaikki ehdollistumat ja ego imaistaan sisään, ja tänne päälaen alueelle muodostuu tila, jonka kautta Kundaliini nousee, ja voitte tuntea viileän tuulen tulevan ulos päästänne. 

 

Näin se tapahtuu, ja te tunnette sen käsissänne. Se ei ole sitä, että olette hullaantuneet johonkin, ymmärrättekö? Se ei ole sellaista. Se ei toimi niin, ei mitään sellaista. Teistä tulee itseään kunnioittavia, normaaleja, arvokkaita persoonia, jotka ovat henkisesti korkealla, jota te olettekin. Ymmärrätkö? Tämä siis on uskon ja sokean uskon ero. Ole hyvä, lapseni. Mies: Tuntuu vaikealta ymmärtää, että Itseoivallus tapahtuu ilman omia ponnisteluja. Voiko se todellakaan alkaa toimia kenellekään, kun katsoo kuinka materialistisia ihmiset ovat? 

 

Onko se näin? Päältä päin se näyttää hyvin vaikealta, ja se, miten materialistisia ihmiset ovat, on myös aivan totta, mutta Henki on paljon vahvempi kuin materia, ja kun Sen pitää ilmentää itseään, se murskaa kaiken tällaisen ja tulee esiin. Tänne saapuneet ihmiset ovat enimmäkseen englantilaisia, länsimaisia, hyvin materialistisia ihmisiä. Kun elää tällaisessa maailmassa, he eivät ehkä olekaan niin materialistisia, sillä jos he eivät olisi etsijöitä, he eivät tulisi Minun luokseni. Uusi olento on syntynyt. Jos katsotte munaa, voitte tuntea: "Ooh, onpas se kova!" Mutta jos se rikotaan oikealla hetkellä, oikealla ymmärryksellä, se muuttuu linnuksi. Sillä elävässä prosessissa on kaikki, vain viimeisen läpimurron on tapahduttava. Se saattaa näyttää vaikealta, mutta Minulle se ei ole sitä. Ehkäpä tiedän, miten se tehdään. 

 

Ymmärrätkö? Kyllä, se näyttää ... Monet ihmiset ovat sanoneet kaikenlaista Kundaliinistakin. Minun on sanottava, että muutama näkemäni kirja on ollut kauhistus. Sillä jos ei tiedä miten se tehdään, niin kaikki ... Jos esimerkiksi joku ei tiedä kuinka autoa ajetaan, ja hän menee ajamaan sitä kuten on kuvaillut, se on kamalaa. Ette varmaan mene lähellekään sellaista autoa, eikö niin? Jos ei ole valtuuksia, eikä tiedä miten ajetaan, silloin ei pitäisi tehdä sitä. Mutta teille tapahtuu se, että teistä tulee Henkiä, teistä tulee omia mestareitanne, ja teistä tulee tämän alan mestareita -- tämän alan mestareita. Ole hyvä, lapseni. En kuullut mitä sanoit. 
Joogi: Mainitsitte aikaisemmin hypnoosin, ja sanoitte myös, että pidätte Itseänne käynnistävänä voimana. 
Ettekö usko, että hypnotisoijakin pitää itseään käynnistäjänä? Kyllä, epäilemättä. Kyllä, se pitää paikkansa, mutta ero on siinä, että hypnotisoija alistaa sinut oman voimansa alle, eikä anna sinulle mitään voimia tai laajenna tietoisuuttasi. Näiden kahden välillä on valtava ero Katsos, sinulla on oma voima sisälläsi. Otetaan esimerkiksi sinun oma Henkesi. Olen nyt käynnistävä voima, ja voin käyttää lusikkaa ja tarjota sillä myrkkyä, tai voin tarjota sillä nektaria, ymmärrättekö? Jos tarjoaa nektaria, silloin se on suurenmoinen asia; ja jos taas tarjoaa myrkkyä, se on kauheaa. Hypnotisoija käyttää hypnoosia -- kysymys on siitä, miten hän hypnotisoi. Hän työntää sinut omaan alitajuntaasi, kollektiiviseen alitajuntaan, jossa hän sitten ottaa sinut valtaansa. Olet hänen vallassaan. 

 

Hän sanoo: "Muutut lapseksi", ja silloin olet kuin lapsi. "Imet tuttipulloa", ja teet niin. Mitä tämä tällainen on? Mutta täällä tulet Hengeksi niin, että tulet kollektiivisesti tietoiseksi. Se ei ole hypnoosia, koska voit itse tuntea sen. Jos otetaan esimerkiksi kymmenen lasta, jotka ovat oivaltaneita sieluja. On olemassa muutamia lapsia, jotka ovat oivaltaneita, jopa aivan pienet lapset. Ja jos heidät vie lähelle henkilöä, jolla on joku vaiva, oletetaan näin. Lasten silmät sidotaan ja heiltä kysytään: "Mikä tämän herran ongelma on?" He nostavat saman sormen pystyyn, kaikki nostavat saman sormen ja sanovat: "Tämä polttelee", koska tämä tuntemus -- polttelu, puutuminen tai viileä tuulahdus -- on uusi, sinussa syntynyt, värähtelyistä tuleva tietoisuus. Ei hypnoosissa, vaan päinvastoin; hypnoosin jälkeen tunnet olosi niin väsyneeksi ja voipuneeksi, kuin joku olisi ratsastanut selässäsi. 

 

Tämä on juuri päinvastoin. Alat kasvaa sisälläsi ja ymmärtää paremmin, pystyt parantamaan ihmisiä, sillä ymmärrät mitkä keskukset ovat epätasapinossa, ymmärrät mitkä keskukset toisessa ihmisessä ovat epätasapinossa. Olen huomannut, että alussa joskus ihmiset hämmennyksissään, kun eivät tiedä, "Tulevatko tuntemukset minun vai sinun keskuksista." Meillä on keinoja, joilla sen voi oppia erottamaan. Voi nähdä, mitkä omat keskukset ovat epätasapainossa, ja mitkä toisen ihmisen keskukset. Tiedät myös, miten ne saadaan kuntoon, ja tiedät myös, miten toisille annetaan Itseoivallus, ja miten heidät opetetaan käyttämään omia voimiaan. Tämä toimii siis täysin päinvastoin. Mutta käynnistävä voima voi olla todella kauhea, ja käynnistävä voima voi olla aivan taivaallinen. Mies: Voivatko jotkut ihmiset saada Oivalluksen pelkästään omilla ponnistuksillaan? Omin ponnistuksin? 

 

En usko, että se on mahdollista, sillä vain sytytetty liekki voi sytyttää toisen liekin palamaan. Mutta tarkoitan sitä, että sellainenkin henkilö kuin Buddha sai Oivalluksensa, kun Hän oli täysin uupunut, ja Hänen oli pakko saada se. Tietysti Pyhä Henki teki sen. Hän ei olisi pystynyt tekemään sitä itselleen, mutta Hän sai Oivalluksen siellä, koska olosuhteet olivat Hänellä erilaiset; Hänen ei tarvinnut puhua Jumalasta, Hänen ei tarvinnut puhua mistään sellaisesta, koska ihmiset olivat niin syventyneitä puhumaan suurista asioista, kuten Jumalasta ja kaikenlaisista jumaluuksista, ja kaikki oli hyvin sekavaa. Ja jonkun piti saada Oivallus sinä aikana, sellaisen, joka paikallistaisi sen ja sanoisi: "Haluan vain Itseoivalluksen -- ei tarvitse puhua Jumalasta tai muusta." Siksi Hän sai Oivalluksen sillä tavalla. Mutta Oivallusta ei voi saada ihan tuosta vain, -- vain riivauksen voi saada. Oivallusta ei voi. Sellainen, joka on valaistunut sielu, ei ota maksua ihmisiltä. Normaalisti ei haluta antaa Oivallusta -- yhdeksänkymmentäyhdeksän prosenttia todellisen oivalluksen saaneista heittävät sinua kivillä, sillä he eivät halua olla missään tekemisissä, koska heidän kokemuksensa ihmisistä ovat hirvittävän huonoja. Jos menee puhumaan heille, he kertovat Minulle: "Odottakaa kaksitoista vuotta. 

 

Äiti, he tekevät Teistä lopun, he tappavat Teidät, sen he tekevät." On hyvin uskaliasta toimia ihmisten kanssa, koska he ovat niin egoistisia, eivätkä he ikinä hyväksy sinua. Mutta jos asian ottaa niin, että joku joka tietää, voi olla apuna, eikö niin? Ja Oivallusta ei ole mahdollista saada aikaan omin avuin. Se ei ole mahdollista, koska jos esimerkiksi kynttilä, jossa ei ole tulta, haluaa sytyttää itsensä, niin silloin tuli pitää tuoda sinne, eikö niin? Näin yksinkertaista se on. Mutta tästä ei pidä harmistua. Katsokaas, Minä en osaa ajaa, joten joku antoi Minulle kyydin tänne. Enkä harmistunut siitä, että Minut piti kyyditä tänne. Ja osaan vain yhden työn. 

 

En osaa monia muita. Monia asioita en osaa ollenkaan, en tiedä miten pankkiasioita hoidetaan, en tiedä miten shekki kirjoitetaan, olen toivoton monessa asiassa. En ehkä osaa avata säilykepurkkiakaan. Mutta tiedän, miten Kundaliini avataan. Jos siis osaan yhden asian, mitä se haittaa? Loppujen lopuksi, mehän tukeudumme toisiimme kaikissa asioissa, eikö niin? Siis miksi ei, jos tiedän miten se tapahtuu, mitä siitä on haittaa? Ja tekin saatte tietää sen. Tekin saatte tietää. Mutta sitä ei voi saada aikaan omin avuin. Oikeastaan tässä ei velvoiteta mihinkään. 

 

Minä teen sitä, koska rakastan sen tekemistä. Se vain säteilee, en kuitenkaan tee mitään, Minä vai virtaan, en tiedä, miten se tapahtuu, se vain virtaa. Rakastan vain rakkauden itsensä tähden. Ette ehkä usko, että sellaista ihmistä voi olla olemassakaan, mutta Minä todella olen tällainen. Joskus jotkin sahaja-joogitkin ovat sitä mieltä, että olen liian myötätuntoinen, ja että Minun pitäisi olla paljon tiukempi ihmisille. He tulevat esittämään Minulle viisauksiaan siitä. He ajattelevat, että en ole niin käytännöllinen, vaikka tämähän on mitä käytännöllisin asia. Tiedän kyllä, että ihmiset tekevät erehdyksiä, koska he eivät tiedä kulkevansa pimeydessä. Jos kulkee pimeydessä, silloin törmää varmasti johonkin. Silloin ei voi tehdä muuta, kuin tuntea myötätuntoa heitä kohtaan, koska he eivät näe, he ovat sokeita. 

 

Eikö niin? Miten voisi tuntea vihaa tai suuttumusta? Lisäksi pyytäisin vielä, että ette alkaisi samaistua keneenkään ihmiseen. Teidän pitää päästä oman Henkenne luo, se on tärkeintä. Jos edelleen ajattelette jotakin henkilöä, kuten sitä naista -- en tiedä, joku saattoi ehkä lähettää hänet tänne. En tiedä miksi hän suuttui. En sanonut mitään loukatakseni häntä. Voi olla, että hänessä on joku riivaaja. En tiedä miksi hän oli suuttunut Minulle. Hän vain nousi ylös ja käveli ulos sanoen: "Te kerrotte vain valheita." 

 

Miksi kertoisin teille valheita? Minun ei tarvitse saada teiltä yhtään mitään. Mutta miksi tällaista tapahtuu? Koska tämä nainen ei ole herkkä, hän ei ole herkkä Jumaluudelle. Hän ei ymmärrä, kuka on Jumalallinen ... En moiti häntä siitä. Hänellä ei ole sellaista herkkyyttä. Se on laatu ihmisessä. Olen nähnyt hyvin monenlaisten sahaja-joogien tulevan luokseni. Jotkut heistä ovat sellaisia laadultaan, että ette voi uskoa. He pääsevät sisälle Oivallukseen, he tietävät mitä se on, he ovat kuin timantteja, he saavat Oivalluksen ja sisäistävät sen. 

 

He ovat suurenmoisia ihmisiä. On muutamia, jotka jäävät jälkeen. Jotkut saavat Oivalluksen, mutta epäilevät edelleenkin. On kaikenlaisia. Sillä ei ole väliä. Rakastan heitä kaikkia. Niin, lapseni? Onko hän sahaja-joogi? Jos ennen Oivallusta olimme niin kamalia ihmisiä, että aiheutimme syövän kaikille, joita tapasimme, niin häviääkö Oivalluksen jälkeen tällainen vaikutus, vai mitä tapahtuu? Kyllä. 

 

Tiedän, että on tapahtunut monia sellaisia asioita. Meillä oli eräs henkilö Brightonista, muistatteko -- hän taitaa olla nytkin täällä -- joka oli humalassa, kun tuli sisään. Aluksi hän oli kovin vihainen Minulle. Hän sanoi: "Miten pääsen eroon tästä ongelmasta? En pysty uskomaan teitä". Nyt hän on kunnossa, täysin kunnossa. Hänen muutoksensa oli niin kaunis, ... Onko hän täällä?
 Joogi: Kyllä olen. 
Jumala siunatkoon sinua. Hän on niin suloinen nyt. 

 

Muutama päivä sitten hän tuli tapaamaan Minua. Sanoin: "Katsokaa. Hän on niin suloinen." Hän oli hyvin herttainen mies, eikö ollutkin? Joku asia oli saanut hänet järkyttymään, ja hänestä tuli alkoholisti. Hän on nyt kunnossa. Vain myötätunto voi saada ymmärtämään sen, että siihen on olemassa jokin syy -- Hän on hyvin lempeä henkilö, epäilemättä. Mutta jokin asia hänessä oli mennyt vikaan. Se ei haittaa. Tällaista todellakin tapahtuu. 

 

Sahaja-joogit ymmärtävät tämän. Täytyy myöntää, että jotkut menevät hieman ... Sillä ei ole väliä. He nousevat, kaikki pääsevät ylös, olen varma siitä. Jokainen on tehty sitä varten. Jumalallisuus haluaa kiihkeästi antaa teille Oivalluksen -- paljon, paljon kiihkeämmin kuin te itse haluatte. Jos täällä olisi tänään ollut tuhat ihmistä, olisin voinut antaa heille Oivalluksen helpommin. Mutta nyt näkee, että hyvin vähän ihmisiä haluaa todellisuutta. Tämä guru Maharaji, tuhannet ovat hulluna hänen peräänsä, eikö niin? Hän ei ole antanut ihmisparoille yhtään mitään. Mutta vain hyvin harvat puhuvat todellisuudesta. 

 

Vähän aikaa sitten joku kysyi Minulta: "Äiti, miksi ette anna oivallusta kaikille?" Vastasin: "Missä nämä kaikki ovat?" He ovat kiireisiä. Missä he ovat? Kuinka monta on täällä Brightonissa? Kuinka monta täällä on? Ymmärrättekö? Tämä on se ongelma. Ihmisiltä kestää aikaa oppia rakastamaan todellisuutta. Todellisuus on hyvin kaunis asia. 

 

Ja vaikka ihmiset saavat Oivalluksen, he jäävät pois. He sanovat: "Olen nyt kunnossa. Olen kunnossa." Vuoden jälkeen he taas ilmestyvät. Tämä ei ole oikea tapa. Teidän on hallittava tämä taito, hallittava täydellisesti. Kaikki on ilmaista, täysin ilmaista. He istuvat kaikki täällä nyt, he voivat kertoa siitä. Mies: "Voisitteko kertoa hieman enemmän Itseoivalluksesta ja mitä tarvitaan sen lisäämiseksi." Kyllä, kyllä kerron, seuraavassa luennossani, pikku hiljaa. 

 

Nyt kerron vasemmasta puolesta, oikeasta puolesta ja sitten keskikanavasta, ja tietysti myös Hengestä. Aivan varmasti, sata kertaa, se Minun on tehtävä. Minun on rakennettava teitä asteittain. Ymmärrätkö? Kerron aivan varmasti. Ette varmaan usko, mutta olen jo pitänyt ainakin viisisataa luentoa, Lontoossa, eikä se näytä päättyvän. Kun puhuin viime kerralla, he sanoivat: "Äiti, se oli aivan uusi ulottuvuus, josta puhuitte." Kerry kertoi Minulle, kuinka ensimmäistä kertaa luentoni koskettivat hänen värähtelyjään niin voimakkaasti. En tiedä mikä kosketti häntä niin paljon. Kyllä, se on yllättävää. 

 

Hän on Australiasta. Australialaisilla menne hyvin. Työ on edennyt nopeasti. Ovatko kaikki kysymykset nyt kysytty? Otetaanko nyt Oivallus? Mitä karmat ovat, niinkö? Karmat ovat sitä, kun teette työtänne tai mitä tahansa oikealla puolellanne, ja sitten sen vaikutukset kasaantuvat sisällenne egona, koska ajattelette, että te teette kaiken. Emme oikeastaan tee mitään merkittävää. Teemme vain elotonta työtä, kuten kerroin, että kun valmistamme tuolin elottomasta puusta. Se on kaikki, mitä teemme. 

 

Työ mitä teemme, on meissä oleva ajatus, että teemme työtä. Mitä työtä te teette? Osaatteko muuttaa tuon esineen hedelmäksi? Emme pysty saamaan sitä edes tuoksumaan. Tämä myytti toimii meissä egona, jonka näette tässä, josta puhun teille huomenna, sopiiko? Ja tämän vuoksi ajattelemme tekevämme sitä työtä ja tätä työtä, ja ego ajattelee, että jos on tehnyt hyvää tai huonoa työtä, sen mukaan pitää kärsiä. Katsokaas, tiikeri ei tunne sillä tavalla. Jos tiikeri haluaa syödä, sen on tapettava. Se tappaa eläimen ja syö sen, siinä kaikki. Se ei istu alas murjottamaan: "Voi Luoja, en olisi saanut tehdä sitä. 

 

Minun pitää ruveta kasvissyöjäksi." Se ei kasaa itselleen minkäänlaista karmaa siitä. Mutta me ihmiset teemme niin. Miksi? Koska olemme suljettuja. Olemme suljettuja. Täältä olemme suljettuja. Eläimet ovat avoimia. Mitä tahansa ne tekevätkin, se ei jää vaivaamaan niitä. Mutta meitä vaivaa se, mitä teemme, koska ajattelemme, että me teemme. 

 

Ja kuten kerroin, kun tämä keskus on auennut, Hän imee kaiken karmamme, ja nämä niin sanotut karmat eivät ole mitään muuta kuin syntejä -- Raamatun kielellä niitä voidaan sanoa synneiksi. Tämä voimakas, meissä herännyt jumaluus, Kristus imee sen kaiken pois. Ja te pääsette sen yläpuolelle, koska karma tulee egosta. Kun ego on loppunut, missä on karma? Sekin on loppunut. Ja ette myöskään sano: "Minä tein sen." Vaan sanotte: "Äiti, se ei toimi. Se ei nouse." Mikä on tämä "se" -- kaikki muuttuu kolmanteen persoonaan. "Se virtaa. Värähtelyt eivät tunnu." 

 

Näettekö, ette sano: "Minä, minä teen tämän Oivalluksen. Minä nostan Kundaliinin ..." he eivät sano niin. He sanovat: "Se ei nouse." Teistä tulee kolmas persoona. Tämä kolmas persoona on Henki. Ja silloin ette enää sano: "Minun pitää tehdä se." Vaikka kysymys olisi omasta pojastanne, sanotte: "Äiti, hänen pitää saada Oivallus." Hyvä on. Sittenpä näette. Kokeilkaa. 

 

Eikö se toiminut? Hyvä, pitäisikö Minun sitten antaa todistus? Tämä mies sanoi: "Miten voi antaa todistuksen, Äiti, miten kukaan voisi antaa, että Kundaliini ei noussut." Kaikki tietävät; olipa kysymys sitten isästänne, äidistänne, siskostanne - kenestä tahansa -- jos he eivät ole oivaltaneita, he tietävät sen, entäs sitten. He vain tietävät. Tyttärentyttäreni, joka oli ... hän on nyt täällä, hän on syntynyt oivaltaneena, ja en usko, että hän oli viidenkään ikäinen, kun he menivät Ladakhiin. Siellä istui eräs lama pää paljaaksi ajeltuna, kaapu päällään. Kaikki koskettivat hänen jalkojaan, ja vanhemmat myös, tyttäreni ei ole oivaltanut, joten hänkin kosketti laman jalkoja. Tyttö ei kestänyt sitä kauempaa, se oli hänelle liikaa. Hän istui vähän korkeammalla, ja meni sitten kädet selän takana, katsoi lamaa ja sanoi: "Minkä takia pyydät kaikkia koskemaan jalkojasi? 

 

Ethän sinä ole edes oivaltanut sielu. Kun olet pukeutunut tällaiseen vaatteeseen ja pää on paljaaksi ajeltu, niin luuletko voivasi pyytää ihmisiä koskemaan jalkojasi?" Pieni viisivuotias lapsi, ja kuitenkin hän ymmärtää. Meillä oli kerran tilaisuus Intiassa, johon Minut oli kutsuttu päävieraaksi ja se oli järjestetty Raman Mashin kunniaksi, joka oli kyllä oivaltanut; ja siellä istui eräs mies, joka oli Ramkrishna-ashramin johtajia, suuressa oranssissa kaavussaan. Toinen tyttärentyttäreni istui siellä eturivissä. Hän ei sietänyt miestä enempää, joten hän sanoi kovalla äänellä: "Tuo mies, jolla on maksimekko päällään, Isoäiti, voisitko pyytää häntä lähtemään, koska hänestä tulee kuumuutta meihin kaikkiin." Katsokaas, siellä oli useita sahaja-joogeja, jotka tunsivat kuumuutta tästä miehestä, ja hän luulee olevansa hyvin henkinen. Tyttärentytär sanoi: "Sano, että mies lähtee, hänellä on maksimekko." Hän ei ymmärtänyt, että se oli sellainen kaapu. Jopa lapset tietävät, ketkä ovat oivaltaneita ja ketkä eivät, jos he ovat syntyneet oivaltaneina. 

 

Nykyään on paljon lapsia, jotka ovat syntyneet oivaltaneina. Tämä on tuomion aikaa. Tulen kertomaan tästä teille myöhemmin, tietysti. Mies: "Saisinko kysyä teiltä muutaman kysymyksen?" Kyllähän se sopii. Mutta jos kyselet liian paljon, se muuttuu joskus mentaaliseksi toiminnaksi ja saattaa hidastaa Oivalluksen kehittymistä. Joten, jos se ei ole niin tärkeää, niin neuvoisin jättämään sen, koska kysymykset ja vastaukset tapahtuvat vain mielen tasolla. Puhun jostain paljon korkeammalla olevasta. Joten, jos se on jotain loogista, että oletko ymmärtänyt Minut - niin hyvä, kysy pois vain. Jos se toimii, niin se toimii. 

 

Jos ei, se ei haittaa. Olen täällä kolme, neljä päivää, ja me saamme sen toimimaan. Ymmärrätkö? On parempi antaa mielen levätä. Sanokaa mielellenne: "Olet jo kysynyt paljon, olet ajatellut paljon, nyt on aika vastaanottaa oman olemuksen siunaukset." Ymmärrätkö? Jos käsket mieltäsi, se rauhoittuu. Mieli on todella suurenmoinen. Jos mieli tietää, mitä haluatte, ja se on totuudellista, se tukee ja auttaa teitä hyvin paljon. Sama mieli voi joutua harhateille; sanon joskus, että se on kuin aasi. 

 

Kuten Jeesus käytti aasia vertauskuvana mielestä, että jos sen antaa harhailla, se vie vaikka minkälaisiin paikkoihin, mutta jos sitä hallitsee, se vie sinne minne pitääkin. Pitäkää vain mieli hiljaisena. On parempi pysyä hiljaa mielen tasolla. Siksi vastasin kysymyksiinne, koska myöhemmin, kun Kundaliini nousee, niin silloin mieli ei saisi nousta ylös sanomaan: "En ole vielä kysynyt tätä asiaa." Sen takia. Mieli pitää tyynnyttää -- ei ole tarpeellista kysellä -- vaan tyynnyttäkää mielenne, Minä teen loput. Sopiiko? Nyt on kaikkein parasta, että saatte Oivalluksenne, muuten mieli häiritsee aika tavalla. Se voi tulla esiin juuri sillä hetkellä, kun olet juuri pääsemäisilläsi läpi, ja kaikki voi pysähtyä. Ymmärrätkö? 

 

Jos sinulla on jotain aivan välttämätöntä kysyttävää, joka sinun on aivan pakko selvittää, silloin sinun pitää kysyä. Mutta jos se ei ole niin tärkeää, niin luovuta. Onko se hyvin tärkeää? Sitten kaikki on hyvin. Hän on oivaltanut.  