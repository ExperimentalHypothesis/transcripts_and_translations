8 spalio 1982
Interview
Maria’s House, Wellingborough (England)
Radio Interview, October 8th, 1982, Wellington, UK

ŽURNALISTAS: Čia Filas Malonas apskrities laidai Viktorijos centre, Palk gatvėje, Velingbore.

Su manimi Matadži, kuri moko Sahadža jogos. Taigi, Matadži, apie ką būtent ši joga? ŠRI MATADŽI: Sahadža reikšmė: „saha“ reiškia su, „dža“ – gimęs. Tai, kas gimę su jumis, reiškia spontaniškumą. Tai gyvas procesas gyvos energijos, kuri supa mus, kuri yra visur, kuri pulsuoja visame kame. Ir šis įvykis yra proveržis, didžiausias proveržis mūsų bemintiškumui, gali būti apibūdintas psichologiškai. ŽURNALISTAS: Kai kurie tai vadina savirealizacija. ŠRI MATADŽI: Tas pats. ŽURNALISTAS: Jūs esate kilusi iš krikščioniškos šeimos Indijoje. Taip.

ŽURNALISTAS: Jūsų mokymas apima krikščionybę ar ne? ŠRI MATADŽI: Taip, apima, žinoma, nes Kristus yra labai svarbus Sahadža jogai, be abejonės. Tačiau tai, kaip suvokiame Kristų, pagal Biblijos tekstą, yra labai ribota. Mes turime žvelgti į kitus raštus apie Jį, išplėsti ir paaiškinti Jį, ką Jis norėjo pasakyti, nes Biblija nepakankamai išaiškina. ŽURNALISTAS: Taigi, ar Jūsų žinutė yra apie taiką, ir tai šiuo atveju yrataika visame pasaulyje ar taika žmonių viduje? ŠRI MATADŽI: Visapusiškai. Tik taika viduje suteiks taiką išorėje. Kokie bebūtume viduje, tai pasireiškia išorėje. ŽURNALISTAS: Jums yra pavykę anksčiau išgydyti žmones. Ar dėl to, kad dirbate iš vidaus į išorę, ar kaip tai atliekate?

ŠRI MATADŽI: Tai labai paprasta, nes jūs turite gyvastį, ši Energija pati yra gyvybinė. Ir jei, kai ji teka jumyse, perduodate šią gyvastį kitam, tas žmogus yra atgaivinamas. Taip paprastai galima pasakyti. Tačiau iš tikrųjų tai yra vyksmas jūsų viduje. Tai likutinė energija, taip vadinama augimą skatinanti energija, ar auganti energija jumyse, kuri kyla ir suteikia jums Dvasios pajautą. Tai reiškia, kad jūsų Dvasia patenka į jūsų dėmesį, ir jūs galite tai jausti centrine nervų sistema. Taigi jūs gaunate informaciją arba, galima sakyti, tampate apšviesti Dvasios, kuri yra Absoliutas. Kartą pajutę Absoliutą, tuo pačiu atsikratysite visų šių dalykų, neprisitaikymo ir viso kito. ŽURNALISTAS: Šį vakarą Jūs viešite Northemptone. ŠRI MATADŽI: Taip.

ŽURNALISTAS: Jei žmonės nutartų eiti, ką pasakytumėte jiems šį vakarą? ŠRI MATADŽI: Turėčiau jiems paaiškinti, kas jie iš tikrųjų yra. Iš tiesų jie yra Dvasia, o šis kūnas, mintys – visa tai tėra apdangalas. Dabar mūsų dėmesys yra kūno lygyje, minčių ir emocijų lygyje. Bet jūs turite kilti aukščiau ir dėl šio metodo tai pavyksta. Kai tai įvyksta, jūs tampate antrą kartą gimę, tarsi kiaušinio tapsmas paukščiu – įvyksta transformacija. ŽURNALISTAS: Taigi, artėjant antram gimimui, kai kurie žmonės tiki, jog tai įvyks tik po jų mirties. ŠRI MATADŽI: Tai neįmanoma. Kaip tai gali būti? Tai neteisingas supratimas.

Turime daug neteisingų supratimų apie šiuos dalykus ir jie gali būti pašalinti. Pirma, logiškai turime pasiekti tam tikras išvadas, logiškai. Dėl to, kad nesustabdome smegenų darbo, mes žvelgiame, pasitelkę loginį suvokimą, o tai, ką turime pasiekti, yra gyva energija. Tada mes siekiame to. Kai pasiekiame, turime patikrinti, tai ar ne tai. Visa tai yra absoliučiai atvira. ŽURNALISTAS: Taigi, Jūsų pasekėjai tada... Kaip jie praktikuoja šios rūšies jogą? Ar praktikuoja lygiagrečiai su kitomis religijomis, pavyzdžiui? ŠRI MATADŽI: Suprantate, tos religijos, kurias matote, išorėje atrodo kaip skirtingos religijos, bet iš tikrųjų jos yra viena. Visos jos yra žiedai nuo vieno gyvybės medžio.

Jos atrodo skirtingos, bet taip nėra. Jos gyvuoja ta pačia tiesa, visiškai nėra skirtumo tarp jų. Bet kai nuskinate ir vadinate jas: „Ši mano, ši mano“, jos tampa negyvos, bjaurios ir juokingos. Štai kaip fanatizmas atėjo. Visos religijos yra gimusios iš tiesos, ir čia jūs rasite jų apsijungimą, visišką apsijungimą. ŽURNALISTAS: Jūs susitiksite su žmonėmis iš Northemptono ir iš kitų apskričių Guildhole šį vakarą, ačiū Jums labai už pokalbį. ŠRI MATADŽI: Adresas toks: Guildholas, Giles skvero gatvė, Northemptonas. ŽURNALISTAS: Ir prasidės pusę aštuonių. ŠRI MATADŽI: Taip, pusę aštuonių. Tikiuosi pasimatyti.

ŽURNALISTAS: Ačiū Jums labai. Čia Filas Malonas Apskrities laidai Viktorijos centre, Palk gatvėje, Velingbore. ŠRI MATADŽI: Ar buvo gerai? ŽURNALISTAS: Puikiai, gerai, taip, ačiū. ...priimkite šias gėles. ŠRI MATADŽI: Turėtumėte paklausti apie guru, manau, kad tai svarbu. ŽURNALISTAS: [neaiškiai]. ŠRI MATADŽI: Tai labai svarbu, suprantate, nes visi žmonės yra klaidinami guru ir visokiomis hipnozėmis, ir juodąja magija. Jūs privalote išgelbėti visus šiuos žmones. Tai labai svarbu.

ŽURNALISTAS: Taip, jie sutrikę, ar ne? ŠRI MATADŽI: Labai sutrikę, suprantate, sutrikimas yra didžiulis. Tai taip pat modernių laikų ženklas. Turite žinoti, ko tikėtis. ŽURNALISTAS: Linkiu viso, kas geriausia. Tikrai labai jums dėkoju. ŽURNALISTAS: Ačiū, gerai. [neaiškiai]. ŠRI MATADŽI: Dėkoju labai. ŽURNALISTAS: Gerai, ačiū, [neaiškiai].

ŠRI MATADŽI: Atsiprašau, kad pavėlavau, bet vakar nutiko juokingas dalykas. Mes atvykome, įveikę 40 mylių, ir nieko neįvyko. Ačiū Jums labai, ačiū. Viso gero.