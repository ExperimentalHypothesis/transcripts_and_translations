"Małżeństwo jest po to, by dawać radość", 29.11.1981, Temple of all Faiths, Hampstead, Wielka Brytania

Małżeństwo jest pomyślnym wydarzeniem to jest najbardziej pomyślne wydarzenie w życiu istot ludzkich. 

Jest pomyślne, dlatego daje radość i wibracje płyną z tą pomyślnością na cały świat. Radość Sahaja yoginów w Anglii, Londynie powinna rozprzestrzeniać się na cały świat. 
Małżeństwo jest po to, by dawać radość, jest po to, by dawać pogodę ducha, szczęście i te wszystkie błogie rzeczy, o których możemy pomyśleć, iż mogą zostać osiągnięte poprzez połączenie dwóch istot ludzkich. 

To jest bardzo bliski i prywatny związek, który musi być szanowany. W żaden sposób nie może być zhańbiony lub nierozważnie zaprzepaszczony. Ci, którzy nie potrafią szanować swoich partnerów w życiu, nigdy nie będą nigdzie indziej szanowani. Ci, którzy będą źle traktować 
lub w jakikolwiek sposób próbować oczerniać wizerunek swojego partnera sami siebie ranią. 

Spróbujcie zrozumieć siebie nawzajem, udekorujcie siebie nawzajem, nie korygujcie, ale udekorujcie. Tak jak ozdoba, kiedy zostaje dodana do osobowości, wtedy dekoruje tę osobę, w ten sam sposób, próbujcie udekorować drugą osobę. Więc przyzwoitość i godność w życiu pochodzi z pomyślnego związku. To musi być utrzymane. 

Małżeństwo jest więzią, która utrzymuje społeczeństwo w jego własnych pięknych więziach łaski Matki. Odrzućcie wszystkie stare idee, wszystkie wasze tak zwane nowoczesne metody, poprzez które zrujnowaliśmy nasze małżeńskie życia. Jeżeli nie potrafisz radować się własną żoną lub własnym mężem to nie znajdzie się nic na tym świecie, czym mógłbyś się radować, ponieważ ten związek jest najbardziej intymny i święty. 

Zatem, musicie zapomnieć, że żyjecie samodzielnie, teraz żyjecie jako jedna osoba, jedna osobowość, wspierająca energia, uzupełniając siebie nawzajem w pełnej harmonii. To tworzy ten pokój, o którym mówimy. Jeżeli małżeństwa dwóch osób nie są udane to jak możemy oczekiwać, aby cały naród żył szczęśliwie? Pomyślcie o tym. Na tym poziomie nasiona spokoju są zasiane. 

Zatem musimy być rozsądnymi ludźmi, główną częścią małżeństwa jest: jak bardzo jesteśmy w nim rozsądni.  Łatwo jest wpaść w złość, w gniew, wpaść w jakiś nieprzyzwoity, nietaktowny nawyk. Ale osoba, która jest rozsądna nigdy nie przekroczy określonego limitu przyzwoitości. Jeżeli raz go przekroczycie, wtedy bardzo łatwo jest go przekroczyć ponownie. To było o tym dziś, gdy czytaliśmy o Ramie, który jest maryada purushottama. Maryada oznacza granicę, w której należy pozostać. Kobieta musi pozostać w swoich granicach i mężczyzna musi pozostać w swoich granicach. 

Pomyślcie o kobiecie zdominowanej przez mężczyznę lub o mężczyźnie zdominowanym przez kobietę, to pochodzi z jakiegoś kompleksu i ten kompleks trzeba porzucić. Jesteście
uzupełnieniem dla siebie nawzajem. Dekorujcie siebie nawzajem. Nigdy nie mówcie źle o swoich mężach i nigdy nie mówicie źle o swoich żonach. 

To jest klucz do posiadania ekskluzywnego, małżeńskiego życia. Jeżeli zaczynacie mówić na siebie nawzajem innym, wtedy ta ekskluzywność, to zaufanie jest skończone. Zatem musicie zaufać sobie nawzajem. Zaufanie do Boga dzieci wchłaniają wtedy, kiedy zaczynają się uczyć od swoich rodziców tego, w jaki sposób oni ufają sobie nawzajem. 

Więc jesteście gniazdem,  w którym wspaniałe dzieci jutra mają się narodzić, ustabilizować i rozwijać się jako wspaniali święci. Zatem dzisiaj jest wspaniałe wydarzenie, ponieważ zostało zawartych 9 małżeństw. Dziewięć jest dla mnie bardzo pomyślną cyfrą. Jest dziewięć planet, są Nava Durgas. Są Nava Durgas. Nava Durgas oznacza dziewięć form Durgi. Dziewięć form Matki. 

Dlatego dzisiaj wydarzyło się coś wspaniałego. Dzisiaj jest bardzo dobry dzień, a wy wszyscy powinniście zrozumieć wartość małżeństw w Sahaja Yodze. Musicie stworzyć modelowe małżeństwo dla wszystkich Anglików, dla wszystkich Amerykanów, Europejczyków i Hindusów. Ponieważ Hindusi uczą się od was tych wszystkich rzeczy. Jeżeli macie wzorcowe małżeństwa to oni również sięgną po modelowe małżeństwa. 

Zatem to jest bardzo ważne dla osób żyjących w Anglii, by zrozumieli głębię tego wydarzenia i docenili to czym są dla całego wszechświata i pokoju. Radość jest wasza własna, jest na waszą wyłączność. Ale w Sahaja Yodze, możecie zauważyć, że jest bardzo kolektywna. Jest bardzo kolektywna, macie tak wielu braci i sióstr, i my radujemy się tą radością par, które połączyły się jako mąż i żona. 

Zatem należy zrozumieć, że małżeństwo nie powinno z was stworzyć ludzi ograniczonych lub samolubnych lub w żaden sposób odciętych od innych. Wszystkie relacje są piękne w swoich własnych formach. Tak jak macie braci i siostry, macie matki i ojców, dostaliście Sahaja Yogę i dostaliście dzieci. Wszystkie one w swojej własnej formie powinny otrzymać to, na co zasługują, to co powinny mieć, to co należy zrobić. Małżeństwo daje wam dźwignię, abyście byli dharmiczni, moralni. Uczy was jak szanować czystość innych oraz swoją własną czystość. Musimy się tego nauczyć. 

Sami wiecie, jak wiele szkód zostało już wyrządzonych poprzez złe małżeństwa, rozwody. Musimy nauczyć samych siebie, musimy wytrzymać trochę, musimy się edukować, ponownie się wyedukować i poprawić siebie a nie mówić: "Taki już jestem, cóż na to poradzę?" Musimy wnieść chwałę do systemu małżeństw, ponieważ jest to system ustanowiony przez Boga Wszechmogącego, nie jest ustanowiony przez istoty ludzkie, to złe wyobrażenie. 

On został ustanowiony przez Boga Wszechmogącego, abyście mieli pomyślne wydarzenie, podczas którego pomyślność jest przyjmowana, świętość tego musi być utrzymywana i musi to być zrobione w taki sposób, aby związek był bardzo szlachetny. Cała kultura, całe piękno wspaniałego życia płynie poprzez szczęśliwe życie małżeńskie. Nie wulgarne, nie na pokaz, nie tanie, ale dostojne, przyjemne, radosne, otwarte, towarzyskie. 

Jestem pewna, że wy wszyscy zdajecie sobie sprawę z powagi tego i jestem pewna, że każdy 
z was przygotował się na to wydarzenie. Pragnę ujrzeć wśród was tych, którzy naprawdę wykazują pełną akceptację swoich partnerów jako nierozłączną część waszej istoty i życzliwość z jaką obchodzicie się z nimi. Wszystkich was błogosławię. Wszyscy jesteście świętymi i święci wzięli tutaj ślub. Wszystkie anioły i wszystkie niebiańskie istoty śpiewają na waszą chwałę. Zatem bądźcie ostrożni i przyjmijcie, przyjmijcie swoje pozycje, jak to mówimy w języku Hindi "biraji", przyjąć tę pozycję z pełnym poważaniem i chwałą. Wszyscy jesteśmy z wami przez cały czas, aby pomóc wam w podtrzymaniu waszych związków. 

Każdy z nas musi zobaczyć czy utrzymujemy ich związki. Sprawcie, aby poczuli słodycz małżeńskiego życia. Wszelkie żarty i temu podobne mają być dodatkiem do ich związku i cała radość z ich towarzystwa powinna płynąć do nas tak, jak fale płyną do brzegów i ponownie wracają do oceanu, w ten sam sposób, to powinno być takie dawanie i branie, co jest takie przepiękne. 

Aby tak było, kluczem małżeńskiego życia jest czystość. Czystość jest jedynym sposobem, w jaki możecie utrzymać swoje małżeńskie życie w pełnym zdrowiu. Po prostu zapomnijcie o tym wszystkim, co miało miejsce w przeszłości. Teraz zaczyna się nowe życie. Od teraz nie ukrywajcie nic przed swoją żoną lub swoim mężem. Wszystko trzeba mówić, to powinno być szczere życie, całkowicie szczere życie, niezwykle czyste. I ta czystość praktykowana każdego dnia bardzo szybko pokaże w życiu, że małżeństwa zawsze wznoszą osobę. Zatem czystość jest kluczem do małżeńskiego życia. 

Mam nadzieję, że zapamiętacie te słowa. Starajcie się utrzymywać swój umysł w czystości. Nie podejrzewajcie swoich żon, nie oszukujcie i vice versa. Utrzymujcie bardzo szczery związek i nauczcie się jak takimi być, wasze dzieci będą się od was uczyć, i nie pozostało dużo czasu, aby przetransformować cały świat, gdy nauczymy się tego zaufania. 

Nie tylko w sprawach pieniędzy, ale w każdych sprawach, powinno być zaufanie, całkowite zaufanie. Tak jak ufacie sobie, musicie zaufać innemu, który już nie jest innym. Ci, którzy kiedyś byli w małżeństwie, ci, którzy są w małżeństwie, ci, którzy będą w małżeństwie i ci, którzy dziś biorą ślub, ich wszystkich błogosławię głęboką radością tego zrozumienia. Radość z waszej czystości, piękno powinno płynąć przez wszystkie wasze życia, wiecznie. 

Niech was wszystkich Bóg błogosławi.  