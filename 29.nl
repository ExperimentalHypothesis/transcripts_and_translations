Diwali Puja - Het kwaad is bedwongen - Introspectie - Los Angeles, USA 18/11/2001

Translation not verified. Dear yogi, register as volunteer to do so.
Vertaling niet geverifieerd. Beste yogi, registreer als vrijwilliger om dit te doen.

Vandaag is het een zeer, zeer belangrijke dag. Ik wil daarmee zeggen dat het kwaad werd bedwongen… (applaus)

… Dat het kwaad zijn kracht overal kan verspreiden, is te wijten aan twee factoren. Eén ervan is dat je niet goed op de hoogte bent; je ziet het nog altijd niet en je loopt zaken achterna die niet goed zijn, maar waarvan je denkt dat ze krachtig zijn. Deze illusie creëert niet allen problemen, maar absolute vernietiging.

Dus waren wij geconfronteerd met een zeer grote uitdaging en ze werd gemakkelijk opgelost. Het probleem werd gecreëerd op een totaal verkeerde basis. Het werd doelbewust gecreëerd en niemand kon zich voorstellen dat het zo snel en makkelijk zou opgelost worden. Ik wenste dat het zou opgelost zijn voor Diwali – en dat is ook gebeurd. (Applaus)

Het is ook te wijten aan onwetendheid dat de mensen allerhande dingen doen. Al diegenen die tot een religie behoren of in iets anders, doen dat enkel omdat zij de waarheid niet kennen.

Zij weten niet hoe zij de waarheid kunnen bereiken en zij houden zich vast aan het feit (de illusie) dat zij alles weten.

Daardoor waren er zovele fracties, zoveel idiote mensen, die volledig door de onwetendheid ten onder zullen gaan. Nu komen wij tot Sahaja Yoga, jullie hebben allen de kennis – de zeer subtiele kennis – heel subtiel. Het is geen oppervlakkige kennis. Ze is zeer subtiel.

En omdat zij deze subtiele kennis niet hebben, volgen zij het verkeerde pad van de onwetendheid, zou Ik zo zeggen, en dan trachten zij zich te verzetten tegen de mensen die goed doen.

Maar boven alles is er de kracht van God. Dit drama wordt gespeeld om het bestaan van deze grote kracht te bewijzen. Alles is zo goed geregeld en voor jullie allen, Sahaja yogi’s, is het een grote prestatie dat je dit kunt zien. Vele mensen die het zogezegde succes bereikt hebben, kunnen dit niet zien, maar jullie zien het omdat jullie toeschouwers zijn.

Ondanks het feit dat de hele wereld er een deel van uitmaakt, staan jullie erbuiten en kunnen jullie het heel duidelijk zien. Wat er ook gebeurd is, niemand kon geloven dat het vóór Diwali zou opgelost zijn.

Zo werkt deze domheid en soms denken wij ook dat deze domme zaken indruk zullen maken op de anderen.

Maar het gaat niet om indruk maken. Als je al deze mensen die verloren hebben, observeert: welke indruk hebben zij gemaakt? Zij deden het enkel om op iedereen een grote indruk te maken, om te tonen dat zij grote strijders en vechters waren.

Maar welke indruk hebben zij gemaakt? Of je gerealiseerd bent of niet, je kan zien dat de wijze waarop het uitgewerkt heeft een echt mirakel is.

Nu begint er een nieuwe fase. Nu is het voor jullie allen de zeer, zeer grote uitdaging om de mensen naar de verlichting te geleiden.

Nu zijn de mensen niet meer zo onwetend. Zij zijn niet zo erg verslagen. Ik vind dat ze bovendien heel veel veranderd zijn.

Hun houding tegenover de waarheid is gewijzigd en zij begrijpen dat er een waarheid is die uitstijgt boven al wat zij gekend hebben.

Dat is heel belangrijk, want als een mens begint te denken: “Dit is de waarheid?”, dan zet hij zichzelf vast! Wat er ook mag gebeuren, tegen eender welke prijs zal hij zich daar aan vastklampen. Hij zal zelfs niet meer in staat zijn om na te gaan of het de waarheid is of niet .

De dieren kunnen het. Hoe? Omdat zij de aangeboren capaciteit hebben om het kwaad te ruiken. Aangeboren. Wij kunnen dat niet.

Mensen kunnen dat niet. Een hond zal een slecht mens aanblaffen.

Of anders zal hij hem aanvallen en neerhalen. Hij zal al doen wat normaal niet gedaan wordt. Hoe heeft hij de capaciteit ontwikkeld om te weten wie een dief is en wie niet? Wij bezitten een hoger bewustzijn.

Wij denken over vele zaken na waarover een dier niet kan nadenken. Wij begrijpen vele zaken die een dier niet kan begrijpen. Wij koken ons voedsel, zij niet. Maar soms denk Ik dat wij ons brein koken!

Omdat de manier waarop dat de mensen zich gedragen en met hun ego proberen de waarheid te vermijden, verbazingwekkend is.

Zoals Ik jullie zegde, is al wat gebeurt een drama, maar jullie doen er goed aan om het goed te bestuderen en het op jullie zelf toe te passen en te zien of jullie ook een rol spelen in dit schouwspel.

Daarvoor moeten jullie hoger gaan. Jullie moeten hoger – hoger boven jullie ego, superego en conditioneringen uitstijgen en van daaruit moeten jullie jezelf observeren. “Wat is dit?

Waarom doe ik dit? Waarom is mijn aandacht zo?

Wat is de hoofdreden van mijn persoonlijke ‘bezetenheid’, zou Ik zo zeggen, of van mijn persoonlijk ‘onbegrip’? Waarom neem ik verkeerde zaken aan?”

Eens dat je dit begint op te merken en als je een beetje van dat onbegrip bij jezelf terugvindt, dan kan je ook de mensen vergeven die volledig gehersenspoeld werden, volledig gehersenspoeld, en die alles deden onder die beïnvloeding.

Zoals het nu is, zijn jullie (spiritueel) veel hoger gestegen dan al deze mensen en zijn jullie veel meer bewust dan al die anderen. Je moet dit goed begrijpen en dan kunnen jullie al de fouten vergeven die ze begaan hebben.

En over de mensen die werkelijk slecht zijn, hoeven jullie zich geen zorgen maken. De Goddelijke Kracht zal ze vernietigen. Maar hou jezelf in het oog en kijk na of je ook zulke ideeën hebt, van die ideeën die blijven haken en als je probeert de spiegel te reinigen, probeer dan ook jezelf helemaal te zien en tracht – je kan dat – tracht dat beeld te reinigen. Het is “heel” belangrijk om jezelf te reinigen.

Sommige mensen hebben massa’s verkeerde dingen gedaan. Ik heb medelijden met hen. Als ze verkeerde zaken gedaan hebben, is dat hun verantwoordelijkheid. Waarom hebben ze zoiets gedaan? Wat is de behoefte om zoiets te doen?

Deze introspectie zal een heel goed resultaat hebben. Jullie echte krachten zullen naar boven komen – jullie krachten om realisatie te geven, jullie krachten om de problemen van jullie land en van de ganse wereld te begrijpen. Zodra je aanvoelt dat je de krijger bent die het moet uitvechten, dat je je verantwoordelijk voelt om het uit te vechten, dan zal het uitwerken. Wij kunnen niet alles aan de Goddelijke Kracht overlaten. Jullie moeten de Goddelijke Kracht gebruiken en jullie moeten het uitwerken omdat jullie de strijders van de Goddelijke Kracht zijn.

Met die prachtige idee beginnen wij ons te zuiveren. Je hoeft niet alles te weten: waarom de dingen gebeuren en hoe ze gebeuren, hoe ze uitwerken. Dat is niet jullie taak. Jullie zijn soldaten, dus moeten jullie enkel vechten; bestrijd de onwetendheid – je eigen onwetendheid en die van anderen. De meeste strijders falen door hun ego.

Als het misloopt, komt dat omdat ze met andere zaken bezig zijn.

Er mag geen belemmering zijn, maar je moet gewoon voortdoen met de wetenschap dat er in het geheel geen belemmeringen zijn.

Dat er belemmeringen zijn en dat je het niet aankan, is een mythe.

Het is niet eenvoudig om het bewustzijn van de mensen op te wekken, omdat het de indruk geeft dat er enkel een kleine afstand te overbruggen is –maar dat is niet zo. Het is niet waar.

Soms is het voor sommige mensen een zeer moeilijke taak om uit de bandhans van de Agnya te geraken.

Op dat punt, vind Ik, dat sommigen onder jullie falen. Om dat tegen te gaan, is het beste aan introspectie te doen.

Als je denkt dat je altijd juist bent, dan is het beste om aan introspectie te doen: “Doe ik alles goed of fout? Wat doe ik om mijzelf te verbeteren?” Soms heb je de illusie dat je het heel goed doet.

In onze Sahaja Yoga staan sommige mensen erg op het voorplan; zij zullen naar voren komen, zij doen dit, doen dat. Maar is dat hun doel, in hun binnenste?

Hun doel is dat de mensen zouden zien dat ze dit doen, dat doen. Maar het doel zou moeten zijn dat je de capaciteit ontwikkelt om in je eigen binnenste te kijken. Je moet je eigen innerlijke probleem willen zien en begrijpen dat je jezelf en de anderen heel goed kunt helpen.

Er staat bijvoorbeeld ergens een zeer groot gebouw en al de gebouwen rondom storten in door een aardbeving, maar het eerstgenoemde gebouw blijft recht staan. Dat komt omdat dit gebouw op heel solide grond is opgetrokken. Zo is het ook met Sahaja Yoga : als Sahaja Yoga gebouwd is op een zeer stevig fundament, kan niemand het vernietigen of vervormen. En dat is wat iedereen moet doen.

Enkele mensen vertelden Mij: “ Weet U, uw Sahaja yogi’s zijn zó en het zijn grote opscheppers.” Ik zei: “Werkelijk? Ik kan niet geloven dat ze zo kunnen zijn.” Ik zei: “Ik zou ze willen spreken, om het even wie ze zijn.” Dus antwoordden zij: “Neen, U kan zelf uitvinden wie ze zijn en waarom ze zich zo gedragen.” Ik zei: “Ik weet alles, maar Ik zou willen dat ‘jullie’ ook alles weten.” De fouten van de anderen vinden, is goed, zelfs heel gemakkelijk – maar ga eens op zoek naar je eigen gebreken! Wat is het dat ons op een dwaalspoor zet ? Dit is de beste manier om je bewustzijn te verbeteren. Vergelijk: als je met een wagen rijdt, moet je de weg kennen. Je dient te weten hoe je moet rijden. Je moet de problemen kunnen zien; maar in plaats daarvan heb je een groot gedacht over jezelf! Dat werkt niet.

Vandaag is een belangrijke dag. Diwali vieren is een zeer, zeer vreugdevol gebeuren. Maar deze vreugde is niet voor ons alleen, deze vreugde is voor de ganse wereld! Wij dienen voor de ganse wereld te werken. Wij werken voor onszelf, voor onze baan, voor ons geld, wat het ook moge zijn, maar wat doen jullie voor de anderen? Het is zeer belangrijk. Enkel zulke mensen zijn belangrijk voor Sahaja Yoga omdat ze bezorgd zijn, omdat zij bekommerd zijn en iets doen voor de anderen. Dit levert veel vreugde op. Als de lampen licht geven, is het om jullie gelukkig te maken. Zij verbranden zichzelf om jullie gelukkig te maken. Zij leren ons dat wij er iets moeten aan doen om van ons eigen hoger bewustzijn te genieten. Ik ben ervan overtuigd dat dit alles zal uitwerken. Ik doe mijn best om ervoor te zorgen dat dit licht niet flikkert en vol enthousiasme is. Het is er. Jullie zijn er op uit om jullie kruiken te vullen.

Jullie kúnnen het. Mijn bezorgdheid zal jullie niet helpen.

Als je dus een volledig beeld van jezelf wil, dan moet je eerst de identificatie met jezelf opgeven, anders zal je nooit te weten komen wat er verkeerd is met je. Als je je teveel met jezelf identificeert, kan je niet groeien.

Wat is het doel zoals de zaken nu staan? Wat is ons levensdoel?

Wij moeten vrede brengen over de hele wereld. Jezelf veranderen is natuurlijk en zonder twijfel belangrijk, maar de anderen veranderen zal meteen ook de problemen in de wereld oplossen.

Als alle mensen op deze wereld goede mensen worden, Sahaja yogi’s, kan je je dan inbeelden wat er zal gebeuren? Denk na over de droom die Ik heb, dat wij iedereen die wij kunnen transformeren, moeten omvormen tot goede mensen. Als zij niet getransformeerd worden, zijn zij als een kaars zonder vlam. En als zij transformeerbaar zijn, dan zouden wij elke methode, elke kneep moeten gebruiken om dat te doen.

Ik ben er zeker van dat er zeer vlug een dag zal komen waarop jullie zullen zeggen: “ Moeder, nu voelen wij ons werkelijk veilig.” Denk niet aan het verleden of aan de problemen van het verleden. Je staat daar nu boven. Leef in vreugde. Heb betrouwen in jezelf en leef er naar. Ik ben er van overtuigd dat het zeer snel gaat gebeuren. Het zal zeer vlug gebeuren. Het is jullie verlangen, jullie werkwijze en jullie zorg om het uit te werken. De hoofdzorg zou moeten zijn: “Hoe kan ik deze persoon veranderen ?” Jullie kunnen iedereen veranderen.

Weet je, je spreekt er over met één persoon en een andere volgt.

Zoals toen wij met het vliegtuig geland waren, en Ik op de vlieghaven zovele mensen ontmoette die hun handen op deze wijze naar Mij uitstrekten. Ik vroeg: “Wie zijn deze mensen?” Het waren geen Sahaja yogi’s. Zij hadden iemand gezien en Ik kon hen niet vragen wat er gebeurd was, maar allen zegden: “Wij voelen de koele bries in onze handen.” Zij wisten er niets van. Zij wisten niets over de Kundalini, niets. Waar komt deze koelte dan vandaan? Zij zijn daar om hun realisatie te krijgen, wij moeten alleen maar onze ideeën kenbaar maken. Wij moeten hen onze liefde tonen.

In plaats van geïrriteerd te zijn, geef je hen beter een kans en je zal verwonderd zijn hoe ze er op uit zijn om te veranderen. Zij hebben allen genoeg van de artificiële zaken die ze bezitten. Dat is nu voorbij. Je zal er verbaasd over zijn hoeveel er staan te wachten om van jou hun zelfrealisatie te krijgen en laat ze met jou samen hun Diwali vieren.

Geniet van Diwali. Met één kaars kan je Diwali niet vieren. Je moet veel meer kaarsen hebben. En dat is jouw taak. Je kan het enkel met jouw kaars doen. Ze is van jou en ze kan iedereen verlichten. Waarom zou je ze dan niet ten allen prijze en overal gebruiken?

Ik ontmoette enkele Sahaja yogi’s. Ik vroeg : “Wat hebben jullie gedaan?” Zij zegden: “Niets.” “Niets? Deden jullie niets?” “Neen, niets.” Wat is dan het nut van de zelfrealisatie? Als je niets hebt gedaan, als je er niet naar verlangt om iemand realisatie te geven, met niemand wenst te spreken, ben je er zo verlegen voor?

Dan ontmoette Ik iemand die zei: « Moeder, wij komen nu juist terug van een programma.” “Hoe komt het dat je zo laat bent?” “Omdat ze ons zegden dat er bomalarm was.” “Dus bleven jullie buiten wachten?” “Ja.” “Met hoevelen?” “Allemaal. Er stonden duizenden te wachten. Er was geen bom. Ze zegden dat er geen bom was.

Dus gingen wij binnen en wij ontvingen allen onze realisatie.” “Maar jullie waren gerealiseerde zielen?” “Neen, wij hadden onze realisatie, maar soms moeten wij ook wachten, en nu zijn wij er van overtuigd dat niemand ons kwaad kan doen, niemand kan ons last bezorgen of overweldigen. Wij doen het alleen zelf.”

Dus herhaal Ik dat introspectie in Sahaja Yoga zeer, zeer belangrijk is. Als je het licht in je hebt, moet je er zorg voor dragen.

Ik was uiterst tevreden toen Ik van vele mensen hoorde dat zij de zegeningen van Diwali gevoeld hadden. Maar zie je, gisteren waren er die regens(1) - hoe ze op het juiste ogenblik kwamen! In de geschiedenis van deze wereld was het nog nooit gebeurd. Waarom zijn deze regens gisteren opgetreden en hebben zij een nieuwe ervaring gebracht? Wij zouden kunnen zeggen dat dit een ogenblik is dat zelfs herkend wordt door de natuur en we zouden ook moeten beseffen dat dit het ogenblik is voor iets bijzonders.

Ik ontvang gewoonlijk brieven over mensen die ziek zijn en hun ouders die ziek zijn of hun… deze is ziek, allerhande dingen. Dan is iemand zijn huwelijk gebroken. Dan zijn iemands kinderen ziek… Ik bedoel dat zijn allerlei idiote zaken doen. De oorzaak is dat zijzelf, diegenen die schrijven, geen gerealiseerde zielen zijn of zij zijn misschien halfweg, want zij zouden zich kunnen afvragen: “Waarom zouden wij naar Moeder schrijven? Wij kunnen het zelf oplossen!” In plaats daarvan zouden zij moeten schrijven wat zij gedaan hebben, hoeveel zij gedaan hebben, hoe zij door de anderen geliefd zijn, hoe zij Sahaja Yoga in de kleine dorpjes gebracht hebben. Dat is allemaal veel beter om naar Mij te schrijven dan: “Mijn moeder is ziek, mijn vader is ziek.” Al deze relaties zijn bezig je te vernietigen

Dus is niemand je broer. Niemand is je zuster. Alleen de Sahaja yogi’s zijn je broers en zusters. En dan heb je ergens een neef en het is de neef van de neef van de… Laat vallen. Dat is jullie taak niet. Dat moeten jullie niet uitwerken. Zelfs voor Ik kwam, ontving Ik zulke brieven. De neef van iemands neef… zulke zaken. Dus vroeg Ik aan die dame: “ Waarom schrijf je altijd al deze zaken over deze neef en die neef?” Zij zei: “Moeder ik tracht Sahaja Yoga te verspreiden.” “Hoe?” “Omdat ze naar Sahaja Yoga zullen komen als ze genezen worden.”

Dit is niet de manier waarop wij Sahaja Yoga willen verspreiden: Dit lijkt meer op adverteren - met de specialiteit dat je iemand kan genezen - en dan zullen sommige mensen naar Sahaja Yoga komen.

Wij willen gewoonweg niet dat zulke mensen komen.

Ik wil niet kwetsend zijn, maar Ik wil jullie moed, begrip en wijsheid geven. Dus waarom zijn wij Sahaja yogi’s?

Alleen maar om onze verwanten te genezen?

Zij zijn misschien ziek omdat zij fouten begaan hebben.

In plaats van aandacht te schenken aan zulke mensen zou je beter aandacht schenken aan jezelf en je spirituele evolutie. Je moet zelfrespect hebben. Al is het jouw familie, het zijn je zaken niet, maar wel begrip, wijsheid, dat wij hier gekomen zijn voor een zeer, zeer speciale taak van een heel hoge kwaliteit.

Als dat er niet is, zullen al deze mensen naar Mij schrijven.

Nu was er een dame die in Sahaja Yoga gehuwd was en die Mij het volgende schreef: « Ik ben voor ongeveer acht of negen maanden gescheiden. En nu zeggen mijn verwanten: Waarom ben je in Sahaja Yoga getrouwd? En iedereen bekritiseert Sahaja Yoga en mezelf.” Ik zei: “Wie vroeg je om te trouwen?” Ik heb het haar nooit gevraagd.

Het belangrijkste in haar huwelijk is dus geworden wat haar ganse familie zegt…. Wat hebben zij voor Sahaja Yoga gedaan? “Als dit huwelijk spaak loopt, zullen zij zeggen dat er iets fout is met Sahaja Yoga.” Laat ze zeggen. Wij hebben zulke verbintenis niet aangegaan.

Ik heb jullie altijd gezegd: “Schrijf niet naar Mij over je moeder, je vader, dit, dat.” Als je niet weet hoe je ze kan genezen dan geef je beter Sahaja Yoga op. Jijzelf kan ze genezen. Je kan het zelf uitwerken.

Maar zoals je ziet, ontvang Ik dagelijks zoveel brieven. Ik vroeg hen: “Is je vader in Sahaja Yoga?” “Neen.” “Moeder ?” “Neen.” “Broeder?” “Neen. Niemand.” “Waarom vraag je het Mij dan ? Wat is Mijn relatie met hen ? Het zijn geen Sahaja yogi’s. Ik ben enkel verantwoordelijk voor Sahaja yogi’s. Zij zijn geen Sahaja yogi’s. Waarom wil je Mij daarmee lastig vallen?” Het is onmogelijk te begrijpen.

In Sahaja Yoga word je verondersteld om de zelfrealisatie te krijgen, akkoord. Diegenen die het verlangen, kan je dus zelfrealisatie geven en ze vestigen in Sahaja Yoga.

Maar niet iemand die zweeft en die je volgt van de luchthaven naar een andere plaats, al deze (rare) gedragingen – dat is werkelijk allemaal gek en ziekelijk. Ik ben daar niet bij betrokken. Jullie zouden er ook niet bij betrokken moeten zijn. Wat je zou moeten doen, is er op letten dat die mensen die er over praten naar Sahaja Yoga komen. En je moet hen zeggen : “De situatie is zo omdat jullie niet aan Sahaja Yoga doen.” Of: “Die persoon doet geen Sahaja Yoga en daar zit het probleem.

Wij allen zijn in orde. Wij zijn gelukkig. “ Omdat Sahaja Yoga een open groep is, dus komt iedereen er naar toe.

Ik zou jullie allen op Diwalidag willen vragen om aan jullie zelf te beloven: “Ik zal mijn energie niet verspillen aan mensen die geen Sahaja yogi’s zijn.” Dat is heel belangrijk, omdat de aandacht altijd op verkeerde zaken en op een verkeerde basis gericht is. Als je een beetje intelligent bent dan weet je dat je behoort tot een beperkte groep spirituele mensen van een heel hoge kwaliteit.

Op deze wereld zijn ze met “heel” weinigen en jullie moeten een volgehouden inspanning doen om meer mensen op te trekken tot deze kwaliteit en die grote ambitie moet je hebben.

Tracht zulke mensen te vinden. Zeg hen dat jij het gevonden hebt : “Jullie kunnen het ook bereiken.” Maar maak je geen zorgen over zaken die voor ons geen waarde hebben. Jullie moeten weten dat jullie tot een speciaal ras behoren. Jullie zijn speciale soldaten die opgeleid zijn om Sahaja-werk te verrichten. Dus is het verspillen van energie aan jullie verwanten, broers en zusters, niet goed voor jullie. Jullie moeten nu begrijpen dat jullie eigen energie gereserveerd is – waarvoor ? Voor Sahaja yogi’s.

Jullie zouden iedereen die een Sahaja yogi is of er naar verlangt een Sahaja yogi te worden, moeten helpen. Zij die gevestigde Sahaja yogi’s zijn, moeten hen helpen, omdat wij één zijn en dit zijn al de handen van één persoon, één God.

Deze eenheid moet in onszelf gevestigd worden en de anderen zouden deze eenheid in ons moeten zien.

Sommige mensen zijn zeer actief. Sommige mensen zijn zeer actief in het geven van kritiek. Ik ben er zeker van dat dit allemaal zal uitwerken, omdat dit het jaar is van grote prestaties en succes, maar als je begint met idiote zaken dan zal er niets uitwerken.

Natuurlijk zeg Ik niet dat wij zulke Sahaja yogi’s niet hebben. Wij hebben er. Wij hebben ongetwijfeld al de soldaten met ons. Zij zijn er voor uitgerust, zij hebben alles, maar we moeten meer hebben. En daarvoor moeten wij collectief werken, moeten wij plannen wat wij zullen doen.

Onlangs was er een grote discussie over het gedrag van de muzelmannen. Wij zijn geen christenen, geen islamieten, niets van dat alles. Dat zijn wij niet – omdat wij niet in een klein strijdperk kunnen gaan en zeggen : “Ik ben een Sahaja yogi, maar ik ben ook een christen.” Dat kan niet. Jullie moeten deze beperking opgeven. Jullie zijn door en door Sahaja yogi’s en al die andere nonsens telt niet.

Ik heb vele Moslims naar Sahaja Yoga zien komen, maar weinigen zijn echte Sahaja yogi’s. Maar zij komen wel, luisteren naar Mijn lezing, en zo meer. Maar erg weinigen zijn werkelijk Sahaja yogi’s in de echte zin van het woord.

Op dat moment zal je de gebreken van je communiteit beginnen te zien, of van de zogenaamde religie waar je deel van uitmaakt, wat het ook moge zijn, je zult het opmerken. En als je van hen houdt, zal je dit absoluut trachten te veranderen of je zal het opgeven. Dit zijn speciale mensen, speciaal geselecteerd voor een heel speciaal doel en je kan je energie niet verspillen aan kleine idiote zaken. Dat is iets dat je zou moeten weten.

Op deze dag van Diwali dienen jullie te beseffen dat jullie zelf moeten branden met het Goddelijk licht om het overal te kunnen verspreiden. Maar overdrijf niet. Zoals sommige mensen naar Mij kwamen en Mij zegden: “Moeder, wij hebben onze familie laten vallen. Wij hebben dit opgegeven. Wij hebben dat opgegeven. En toch voelen wij ons niet goed.” Dus zei Ik: “ Waarom zou je dat opgeven? Je blokkeert op iets en dan geef je (deze dingen) op … en houdt het dan automatisch op?” “Ja, wij waren zeer aan onze familie gehecht, aan onze ouders, land, dit, dat en nu hebben wij een aantal van deze dingen laten vallen, enkele toch.”

Zulke halfbakken mensen zijn voor niets goed. Schenk hen niet te veel aandacht. Zij verdienen die aandacht niet. Jullie moeten zeer goed begrijpen dat jullie niet zo zouden mogen zijn, noch zulke vrienden hebben, noch zouden jullie van hen Sahaja yogi’s mogen maken.

Een Sahaja yogi heeft het speciaal karakter van een krijger die voor de waarheid vecht. Als je zo een persoonlijkheid hebt dan zal het licht overal schijnen.

Op deze dag van Diwali zegen Ik jullie allen uit heel mijn mijn hart en Ik vraag dat jullie allen jezelf zouden eerbiedigen en dat jullie je positie in deze “organisatie” of in deze “beweging” van Sahaja Yoga zouden begrijpen. En hoe werken wij het uit ? De aandacht voor al deze onzinnige, wereldse zaken zou zich moeten verplaatsen naar jullie Zelf. Het zou een zeer dynamische kracht moeten zijn die het allemaal zou moeten uitwerken. En Ik ben er van overtuigd dat het volgend jaar allemaal anders zal zijn. Wij zullen allen de prachtige zegeningen van God ontvangen. Wij moeten het collectief en met veel begrip doen.