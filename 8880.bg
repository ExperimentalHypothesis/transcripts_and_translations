Лявата страна

Крайстчърч Хоув, Брайтън, Великобритания - 13 май 1982 г.

... добри обусловености. В смисъл че по същия начин може да имате добри навици и лоши навици. Навиците могат както да потиснат или пречат на израстването ви, така биха могли да ви помогнат да се стабилизирате. Обусловеностите идват при вас от материята, с която си имате работа всеки ден. Когато едно човешко същество види материя, то я напада и иска да я използва за свои собствени цели. Човекът променя формата на материята за свои лични цели. Започва да се привързва към материята като към комфорт или като към нещо, което му помага или води в живота.

Колкото повече започнете да зависите от материята, толкова повече си отива вашата спонтанност, защото се занимавате с мъртвото. Едва когато материята се превърне в мъртва същност, ние се занимаваме с нея. Когато тя е жива, не й обръщаме толкова голямо внимание. Мъртвата материя се загнездва в нас, когато започнем да използваме я за наши лични цели. Но как иначе да съществуваме? Това е въпросът, който хората могат да си зададат. Ако Бог ни е дал материалния свят и материята, за да я използваме, нима не трябва да ги използваме? Нима не бива да им се радваме? Но ние не се радваме. Преди... Себереализацията не можете да се наслаждавате на каквато и да е материя. Преди Реализацията единствено може да си създадете навик и да се превърнете в роби на материалното. Основополагащ принцип в икономиката е, че желанията ни като цяло никога не могат да бъдат задоволени. Например, днес искате да купите нещо - да речем килим. Добре, купили сте го. И ето, че той се превръща в главоболие, защото е ваше притежание и трябва да се грижите за него. Най-напред трябва да го застраховате, да се притеснявате за него да не се развали. После отново ви идва желанието да купите нещо друго. И така купили сте килим и точка. Но трябва да се сдобиете и с нещо друго, и с още нещо. Това не ви удовлетворява, не ви носи радост. Материята не може никога да ви донесе радост. Духът е този, който ви носи радост. И когато израснете, когато станете Духа, тогава материята придобива друго значение за вас, ценността на материята става различна.

Сигурна съм, че Джейсън ви е казал, че когато получите Реализацията си, започвате да чувствате хладен полъх по ръцете. По отношение на материята е полезно да сте реализирана душа, защото на мига разбирате кое е добро за вас и кое не. Например, ядете нещо, което не е добро за вас. Веднага вибрациите ви спират и чувствате топлина. Дори само гледайки храната може да се случи. Искате да седнете на стол, на който е седял някой много лош човек, веднага ще почувствате: „О, нещо не е наред на това място.” Чрез вашите вибрации, защото това е нещо конкретно, абсолютно.

И тези обусловености могат да изчезнат, тези навици могат да бъдат преодолени, само ако станете Духа, защото Духът винаги е доминиран от материята. А Духът трябва да преодолее господството на материята. Всъщност, Духът не може да бъде доминиран от нищо. Искам да кажа, че той е закрит, точно както слънцето е покрито от облаци. В този смисъл цялото това господство или по-точно може да се нарече нашето робуване на материята, ни кара да доминираме Духа, тоест да го забулваме с облаци. Те са там и затова не можем да видим Духа. Не можем да го почувстваме. Не чувстваме спонтанността в хората, а тя е красотата на Духа.

И така, когато преценяваме един човек, по какво съдим? Как изглежда този човек, с какво е облечен, как върви. Какви са маниерите му, знае ли да казва “Благодаря”, “Извинете” или не. Всички тези неща ни впечатляват много. Каква кола има, каква къща има. Може да пропуснем така един светец, един свят човек. Може отново да подминем Христос, защото той е син на дърводелец. Как ще Го разпознаем? Има ли някакъв начин, по който можем да разберем кой е Христос?

Много хора сега говорят: „Христос ще дойде, ще се покаже по телевизията.” Всеки там може да се представи за Него. Как ще ги различим? По някаква дреха или заради нещо, което са направили? Вижте, повечето от картините, изобразяващи Христос, и повечето от неговите статуи, които съм виждала, нямат нищо общо с Него, нищо общо. Те са ужасни, направо на нищо не приличат.

И така, как ще разберете дали това е Христос или не? Или това е някой шарлатанин, дошъл нарочно да ни отдалечи от реалността. Няма начин да разберете кое е истина, защото прекалено сме привикнали към различните материални форми, които съществуват. Например, представата ни за изкуство също е изградена въз основа на това. Харесваме такова изкуство.

Ако ги попитате защо, хората ще кажат: „Ами защото това притежава нещото наречено хармония”, или може би “Това има по-добри пропорции” и др. подобни. Но от къде знаете?

Знаете, защото сте чели някакви книги или сте разбрали от някого, че това е изкуство, че е красиво. Искам да кажа, поставяте на нещо етикет “красиво”, но то такова ли е в действителност? Ако нещо е красиво, то трябва да е Духът, защото Духът е красота и красотата е Духът. Така че “красиво” ли е това? Как определяте, че това изкуство е красиво, а онова - не? Например, ако вземем всички стандартни представи за женственост, не бих нарекла Мона Лиза красива. Искам да кажа, в наши дни жени тънки като вейки са считани за красиви. Така че от къде на къде наричат Мона Лиза красива? Какво става? Хората се тълпят с хиляди, за да я видят. Защо? Какво е това? Само вибрациите могат да ви покажат, че тя излъчва вибрации. Тя е привлекателна за вашия Дух, без да разбирате. Вие не го осъзнавате. Но тя е привлекателна за Духа ви. Ето защо навсякъде ценят тази картина.

Но когато обусловеностите се превърнат в колективни, когато която и да е обусловеност стане колективна и вие приемате, че еди-какво си е красиво, друго пък е реалност, а трето е спонтанност, тогава започва объркването. Объркването започва в мига, когато това стане на колективно ниво. Например, срещнах последователи на едни гуру и ги попитах: „ Защо смятате, че вашия гуру казва истината? Какво вие е дал той?”. Един от тях отвърна: „Както си стоя на стола, просто започвам да подскачам от само себе си. Аз съзнателно нищо не правя, става спонтанно.” А движенията, които извършваше тялото му в Мое присъствие, бяха ужасяващи. Всеки би съжалил, би се загрижил за такъв човек, който не може да стои пет минути нормално.

Жена от публиката казва: Извинете, не беше от спонтанно, а от нерви...

Шри Матаджи: Да, и Аз това казвам...

Жената: Това, което казват, е не е вярно.

Шри Матаджи: Кое?

Жената: Всичко.

Шри Матаджи: От къде идвате?

Жената: Живея малко по-нагоре.

Шри Матаджи: А, ето защо! По-добре си вървете.

Жената: Не се притеснявайте, отивам си.

Шри Матаджи: Вижте, сега ще отиде в кръчмата.

Трябва да се опитате да разберете финото. Какво ако сте се уверили в нещо? Ето например, някой започва да подскача. Тя правилно отбеляза, че това са нерви. Това означава, че не можете да контролирате нервите си, нали? Нали така? Не ги контролирате. Не сте ги контролирали. Спонтанността не ви заробва. Ето това се опитвам да ви кажа. Не прави това, а ви превръща в господар. Спонтанността трябва да ви превърне в господар, не в роб на каквото и да е. Тя трябва да е от ТМ (Трансцедентална медитация), защото там хората подскачат така, а накрая свършват като епилептици. Излекувах толкова много от тях. Не знам дали сега присъстват някои. Дори ръководителят на тяхната академия в Шотландия - академията на летящия отряд, както ги наричам Аз, където хората плащат три хиляди - а ето този мъж е един от пострадалите. Когато го изстрадат на гърба си, тогава разбират какво е това. Онзи ден се срещнахме с човек, който имаше толкова чести пристъпи на епилепсия. Горкото дете, беше само на двадесет и шест години, млад човек, който би трябвало да се радва на живота, а преживяваше такава травма, не може да си представите. И ако това се случва на някого, който ходи при някой гуру, за което и е платил, как може това да е изобщо близо до Духа? Ето това се опитвам да ви кажа - че Духът ви дава спонтанност, чрез която вие сте господарят. Вие сте свой собствен господар, пълен господар, няма заробване от какъвто и да е характер, няма създаване на нови навици. Всички навици отпадат. Вие ставате толкова, толкова спонтанни, че не е нужно Аз да ви давам обяснения. Вие просто се отървавате от всички навици и ставате свой собствен господар.

Ето това трябва да се случи с вас. Но ако вместо това, вие се отдадете на неща, които ви заробват, те ще ви харесат за известно време, защото не можете без това. Но ако наистина се замислите, ще видите, че не това сте искали. Стремежът ви е бил да станете свой собствен господар.

Ето на тази схема, както е показано, ние имаме две сили – лява и дясна. Лявата е силата, която ни дава обусловености – Лявата страна, подсъзнателното, колективното подсъзнателно. Това ни дава обусловеностите. Ако се опитате да отхвърлите всичко това, то тогава от дясно ситуацията е дори по-лоша. Тя ни дава способност за действие, но чрез това е възможно да станем много егоцентрични. Така че и двете може да създават проблеми.

Да приемем, че кажете: „Добре, ето аз няма да имам никакви обусловености, от когато и да са те. Какво лошо има да направя това или онова?” Но ако продължавате да сте водени от тази представа за свобода, това ще е разпуснатост, а не свобода. Защото зад свободата трябва да стои мъдростта. Така че и двете крайности, изпадането в двете крайности е погрешно.

Тогава, какво е добре? В центъра да не ставате обусловени и да не сте егоцентрични. Но как да постигнем това е проблемът. Как да го направим? Да си спонтанен, означава да си напълно свободен.

Аз бих оприличила тези две сили на спирачките и педала на газта в колата. Вие използвате и двете сили. Първо спирачките, после педалът на газта. Опитвате се да контролирате тези две сили. Но на първо време е трудно да разберете как може да използвате тези сили. Постепенно, с практиката ще се научите. Ще се научите да карате колата, ще станете добър шофьор. След като станете добър в шофирането, все още не сте майстор, но в последствие постигате и майсторство. И така майсторът, водачът в нас е Духът. Но преди Реализацията не сте водачът, защото той не е влязъл в съзнателния ни ум. Той не се изразява чрез съзнателния ни ум. Искам да кажа, че не сме подчинени на неговите сили.

Духът съществува, Той има свои собствени сили. Но ние не сме почувствали тези сили в себе си. Веднъж щом това се случи обаче, ние придобиваме нашите собствени сили, които са там. Силите са в нас. Те са нашите собствени сили. Не е нужно да ги взимате назаем от някого, да молите някого, те са в нас. Духът е в нас – единственото нещо е, че Духът трябва да донесе светлина в нашето съзнание. Трябва да дойде в нашето съзнание.

Ако си послужим с проста медицинска терминология, ще видим, че Духът трябва да прояви своето действие в нашата централна нервна система, така че да осъзнаваме какво вършим. Не просто да започнем да подскачаме от стола или както някои хора казаха: „Просто започнахме да го правим.” Това е хипноза. Не е редно. Така не сте в съзнание. Правите го под хипноза. Тя идва от външна сила. Това не е вашата собствена сила, вашето съзнание или разбиране, не е вашите сили. То идва от някой други, защото не го правите вие.

Точно както материята има силата да ни подчини, има някои материални неща, бих казала, които са много опасни, които са се установили. Например, ракът - да речем - ракът ни подчинява. Той е нещо много сериозно. Ракът може да ви подчини, но вие не може да го надвиете. Да вземем много конкретен пример. Как се причинява? Лекарите дават най-различни неща. Ние, в Сахаджа Йога можем да лекуваме рак, определено може да бъде излекуван на сто процента, правили сме го вече. Много Сахаджа йоги са излекували рака. Как? Много просто. Вие ставате свой собствен водач и успявате да овладеете болестта, овладявате всичко. Защото господарят е във вас, но не е влязъл в съзнателния ви ум и това е единствената липсваща брънка от веригата, а когато тя се получи, се случва Йога, осъществява се единението.

За сега ще се ограничим само със Себереализацията, следващия път ще ви разкажа за Бог. Себереализация означава, че Духът влиза във вашия ум. Сега да видим какво предизвиква рака. Да видим как става това. Той се причинява от действие на Лявата страна. Левостранни действия ще рече емоционални травми, емоционални проблеми, емоционални катаклизми, несигурност – всякакъв вид неувереност може да ви тласне на ляво. Тези ужасни гуру ви тласкат още по-наляво, защото ви хипнотизират. Тласкат ви на ляво. Вкарват ви някакъв дух или не знам точно какво правят, но ви тласкат наляво. Всички действия, които не идват от Бог и са упражнявани върху вас, ви тласкат наляво, защото не може да израствате в центъра. Така че минавате или наляво или надясно.

Когато прекалите с горе описаните неща, като черна магия... – тук имате нещо друго, за което чух, ръководител на някаква организация и представете си, всичко което този човек погледнел вкъщи, се движело. Той дойде в Сахаджа Йога и каната с вода се движеше напред-назад, другите предмети също и той не можеше да обясни какво се случва в стаята му. Просто си седеше в стаята и видя, че нещата се движат. Случват се такива неща. Какво е това? Какво е това, което предизвиква неща, които не можете да контролирате. Отново стигаме до същото – нещо, което не може да контролирате. Така че вие навлизате в област, в която бивате контролирани, вие не се контролирате и когато навлезете в тази сфера, винаги Ми е правило впечатление, че всички пациенти с рак са засегнати от това. Повечето от тях.

Те не осъзнават, не знаят как се забъркват в това. Например, ако да речем една жена изпитва несигурност по отношение на съпруга си, смята, че той може да я изостави всеки момент. Тя го обича. Каквато и да е причината, тази жена може да хване рак на гърдата, защото несигурността се загнездва в един от центровете - ето може да го видите тук - Сърдечния център, наричаме го Централно сърце. И така, ако този център излезе от строя, ако дадена жена се чувства несигурна за нещо, тя може..., тя се поддава на атака и може да получи рак. И така, трябва да разбираме живота в неговата цялост, а не едностранчиво. Цялостното въздействие на живота, цялостното му влияние, цялостната връзка с живота трябва да бъде разбрана. Нито един лекар не знае това. Дали ще знае, когато лекува някой пациент, да кажем от рак на гърдата, дали ще знае, че тази жена изпитва несигурност?

Има и друга болест – анорексия - много момичета страдат от нея. Те просто не ядат, а отказват да се хранят. Сега не е ясно защо става така. Лекарите не могат да го излекуват, никой не може. Каква е причината? Взаимоотношенията на едно момиче, на една дъщеря с баща й. Ако да кажем бащата почине и дъщерята не може да вижда баща си или в сърцето си тя го обича, но не го показва, или пък има някакви лоши взаимоотношения между баща и дъщеря, се получава този проблем - анорексия. Ще се удивите, но лекарите не могат да стигнат – тук има лекари - медицината не може да се доближи до същността на проблема. Защото ние не разглеждаме човешкото същество в неговата цялост. Бог е създал много деликатен инструмент. Начинът, по който сме груби с другите, по който се опитваме да притесняваме другите, да предизвикваме несигурност в тях, да се чувстват безчестни, несправедливи. Без да си даваме сметка, ние наистина създаваме огромна несигурност, а подобна несигурност може да породи нелечими болести, за което ние не си даваме сметка.

И така, за да разберем цялото, какво трябва да се случи с нас? Трябва да достигнем до това състояние, в което можем да видим Цялото. Ето, ако сега например Аз трябва да видя целия Брайтън, какво трябва да направя? Трябва да се кача на самолет и да го погледна от високо. Ще мога да видя цялото. По същия начин във вашето съзнание, във вашето разбиране, трябва да се издигнете до точка, от която може да видите Цялото. Ако нямате поглед върху него, частичният поглед или – можем да кажем - малкото, което виждате, може да създаде объркване, проблеми и някои от тях могат да са от много сериозно естество. Защото като човешки същества, ние не знаем какво представляваме. Това е най-големият проблем на човешките същества - те ще кажат: „Не ми харесва...”. Кой е това „аз”? Духът или егото? Кое е това, което не харесва? Или това са вашите обусловености, понеже сте възпитани по определен начин и не харесвате нещо? Коя част от вас не го харесва? С изненада ще откриете, че това не е вашият Дух, защото ако Духът харесва, как ще го разберете? Може само чрез вибрации. Когато почувствате вибрациите, само тогава може да кажете „Да, моят Дух го харесва”, защото се излъчват вибрациите.

Бидейки човешки същества, ние сме все още на преходен етап. Не сме достигнали до този етап, който се нарича Себереализация, в който ставате Духа – целта е да станете. В който ставате Духа и знаете какво харесвате. Вие действително знаете какво действително харесвате, защото сега вие сте действителността - не обусловеностите, никакво егото - а това, което всъщност сте, е вашият Дух.

А изненадващо, Духът е колективно същество. Но не изкуствено колективен в нас, като „Ето, сега всички сме от Брайтън, затова сме едно” или „Ние сме от една улица, за това сме едно”. Не по такъв начин, а е нещо, което сте, вие сте напълно колективни и започвате да усещате колективността в себе си чрез различните центрове, които работят. И може да почувствате другите, можете да ги почувствате по върховете на пръсти си. Можете ли да повярвате? В Библията е написано, че ръцете ви ще говорят. Описанието на сегашната епоха е, че ръцете ви ще говорят. Защо хората да не разберат как става това? Как може ръцете ви да говорят? Това е, което се случва – на върха на пръстите си започвате да усещате и разбирате какво е реалност, какво е красота, какво е радост, какво е любов.

Лявата страна е тази, която е замърсена, и проблемите в нея ни карат да изпитваме физическа болка. Много е болезнено да имате левостранни проблеми – много боли. Болката не може да се обясни, никой не я разбира, никой не може да я излекува, не можете да кажете на другите и хората си мислят, че сте неспокойни и ви лекуват психиката, а вие не разбирате защо изпитвате болка. А тя идва от Лявата ви страна, от подсъзнанието.

Но отвъд подсъзнанието е колективното подсъзнание и то включва в себе си всичко, което е създадено от самото Сътворение чак до днес. И веднъж навлезли в подсъзнанието, вие се изгубвате в него. Толкова силно сте обладани от силата на подсъзнанието, че не може да я разберете, не можете да я избегнете, тя е отвъд вас – не може да не й се подчините. И тя нараства. Попитах някои хора: „Защо продължихте да го правите след като знаехте, че не вие, а някой друг го върши? Защо все пак продължихте да го правите?” Те казаха: “ Майко, сякаш бяхме под одеялото, беше тъмно, не знаехме, че стоим на едно място и просто продължавахме по същия начин.”

Както ви казах последния път, чувството за вина е най-голямата блокада. Той ви блокира най-много, защото щом започнете да се чувствате виновни този център отляво на Вишудхи се замърсява и става много трудно. И не знаете защо се чувствате виновни. През цялото време се чувствате виновни, но не знаете защо се чувствате виновни, защо ви идват тези идеи за чувство на вина, а те ви държат далеч от радостта, от това да се наслаждавате на всичко, да сте спонтанни. Защо? И това обяснява защо понякога сме много нещастни без причина. Всъщност, Бог не ни е създал да бъдем нещастни. Той ни създаде толкова красиво, толкова внимателно. Той ни създаде с такава любов и състрадание, за да не се чувстваме нещастни за нищо. Не ни дава никакви болести, нито проблеми. Ние си създадохме тези проблеми и стигнахме до крайности в Лявата и Дясната страна. И тъй като днес говоря само за Лявата страна бих казала, че да се чувствате нещастни без причина също е погрешно, не е справедливо спрямо вас самите.

Хората, които са левостранни трябва да знаят, че са Духът, че са красотата, която трябва да се прояви, която трябва да изрази себе си. Не са хора, които трябва да страдат през цялото време и да живеят като нещастници. Не, те не са. Но тъй като го приемат много навътре, натоварват себе си прекалено, те просто стават такива. И за да избегнат това претоварване – сами разбирате - те може да придобият някакви други навици. Много хора се захващат с алкохола поради това, че не могат да понесат болките на живота. Затова стигат до там... но щом Духът се пробуди във вас, вие ставате толкова силни. Ставате жизнерадостни, спонтанни, че всички тези неща отпадат; всички така наречени болести, навици просто отпадат и вие ставате нова, разцъфнала личност.

И сега основната причина да имате този център във вас – може да обвинявате и Бог за това: „Защо ни даде тези аспекти отляво, защо са ни нужни? Не биваше да ни даваш левите аспекти и щяхме да сме си в центъра.” Въпросът е, че човешките същества трябва да познават собствената си свобода, за да се справят със себе си. С малко трудности трябва да се научат на мъдрост. Трябва да се научат, че крайностите ги водят до страдания. Трябва да го осъзнаят, защото ако искат да станат истински, абсолютно свободни, трябва да израснат в мъдростта си. Ако не са мъдри, няма да влязат в Царството Божие, защото ще бъдат пропаднали. Да речем, разпуснатите хора, които не разбират от никакви закони и правила, ако ги хванат в Англия, трябва да ги тикнат в затвора.

По същия начин онези хора, които нямат тази мъдрост в себе си, ще се научат само чрез страдания, но не бива да молим за страдания. Когато молим за страдания, преди всичко молим за грешки. Как ще страдате, ако не правите грешки? И така, когато молим за страдания, ние извършваме грешки. Затова трябва да молим само за нашия Дух, и ако молите за Духа си, той си е ваш и ще го получите. Ваше право е да бъдете Духа и ще го получите.

В никакъв случай не ви задължавам да правите нещо специално, нито пък Аз го правя. То е там. Вие сте светлината, която трябва само да се просветли, защото Аз съм просветлена светлина и ако вие станете просветлена светлина, може да просветлите и останалите. Много е просто. Ако станете просветлена светлина, може да просветлите другите. Не трябва да се притеснявате за нищо. Самите вие станете просветлена светлина, това е въпросът. Тя е там, тя е ваша, само трябва да я имате. По-просто не може и да бъде; няма нищо сложно, както хората го правят или както тези философи ви го представят, нищо подобно. Много е просто, то е във вас, то е спонтанно, то е жив процес - както при живия процес сте станали човешки същества, така ще станете супер човешки същества.

Това е абсолютно спонтанно, не може да платите за него. Как може да плащате? Мисля, че е нелепо. Ако е жив процес, как може да платите? Колко плащате на дървото да порасне? Имам предвид, колко плащате за нещо живо? Колко плащате на носа си, за да дишате? Можем ли да платим за това? Това е абсурдно, смешно. Не може да плащаме за това, то е жив процес, вие трябва да станете; яйцето трябва да стане пиленце. И така колко плащате, за да се превърне яйцето в пиленце, или колко плаща яйцето на майка си, за да стане пиленце? Нелепо е, но ние никога не разбираме, че живите неща са толкова спонтанни. Никога не виждаме живите неща, живеем с материята, живеем с мъртвото, а не със живите неща. Ако се вгледате в едно дърво, ако се вгледате в цвета как става плод, даже няма да можете да го наблюдавате, защото става толкова бавно, дори не може да наблюдавате как цвета се превръща в плод. А внезапно откривате появата му. Когато дойдох от Индия в Лондон, видях, че дърветата са оголени, като сухи пръчки, напълно сухи. До една седмица видях, че се раззелениха, през втората седмица се разлистиха още повече, не може да повярвате.

Дори не го забелязваме, а го вземаме за даденост. Случва се. Как се случва? Това е чудо. Ако погледнете, е чудо как цветовете, определен вид цветове разцъфват на определен вид дървета, а не на други. Как става така? Кой ги избира? Кой им дава определена форма? Кой организира всичко това? И това е, което човек трябва да осъзнае - че Всепроникващата сила на Бог върши цялата жива работа. И щом станете това- Духа - тази сила започва да тече през вас. Чувствате, че тя тече през вас, както Христос е докосвал хората и е казвал, че някаква сила ще протече през тях. Просто ставате проводник за протичането на тази сила. Но имате възможността да я управлявате, да я ръководите, да я разбирате. Познавате я напълно, знаете как да я дадете, как да работите с нея, как да лекувате другите и себе си. Напълно знаете как работи вашият механизъм. Освен това придобивате силите да преодолявате проблемите във вашия апарат. Толкова е прекрасно. Звучи толкова невероятно, защото никога преди не сме виждали нещо подобно. Но на нас не ни изглежда невероятно, когато видим всички тези цветове да се превръщат в плодове. Не звучи така. Но виждаме, че човешките същества да се превръщат в плодове, и това ни звучи невероятно: „Как може да е така?”

Това никога не се е случвало преди. Само един можеше да получи Реализация, беше толкова трудно и никой не я получаваше. Как е днес? Това е времето на разцвет, което беше обещано и предсказано. Дори великият поет Уилям Блейк го предсказа. Той каза, че ще дойдат времена, когато Божиите люде ще станат пророци и ще имат силата да правят другите пророци. Мисля, че никой не би могъл да е толкова точен, както Блейк, казвам ви. Той е толкова велик и каза, че това ще се случи, и това трябва да очакваме, отивайки при някой да търсим. Станахме ли пророци? Какво означава пророк? Пророкът е личност, която е колективно същество и знае всичко, която е свой собствен водач. Ние наричаме пророка водач. И това трябва да станете - водачи. А това водачество е много просто, защото е вградено във вас, просто трябва да бъде свързано. Също както телевизорът трябва да е свързан с електрическата мрежа, то е вградено, налице е, просто трябва да започне да работи. По същия начин вие сте това вие сте. Просто трябва да се свържете. Каквато и да е вашата каста, общност, раса, националност, форми, височина – каквито и да сте – няма значение, защото вие всички сте получили това велико нещо във вас, силата да се преродите и вие трябва да се родите отново, и ще се родите отново. Защо не днес?

Няма за какво да се ядосвате, хората понякога се ядосват, защото не харесват някой да им казва нещо, от което се чувстват зле. Не им харесва. Например, ако някой е пияница и пие много, той е алкохолик, не му харесва и се чувства зле, но ако някой му каже, дори и да му намекне „По-добре се откажи от пиенето”, на него не му харесва. Но Аз не казвам, че не бива да го правите, а казах, че ще се случи така, че това просто ще отпадне. Не казвам: „Не правете това” или “Не го правете”, но то просто се случва. Първо, трябва да разберете какъв е проблемът и как да го преодолеете. Ето защо трябва да говоря, иначе няма смисъл да го правя, и то се получава, защото сте готови да го получите и само го получавате. Аз не правя нищо. Аз съм само катализатор, бих казала, че работи.

Надявам се първо да Ми зададете въпроси, преди да пристъпим към Реализация. Ако имате въпроси, питайте. Трябва да питате. Да?

Мъж: Има ли разлика в това, което казвате, и онова, което гуру Махарадж казва?

Шри Матаджи: Кой?

Мъж: Гуру Махарадж.

Шри Матаджи: Ще ви каза едно нещо. Когато говорите за някой гуру, Аз не желая да навлизам в дискусии. Добре? Това е първото нещо, което ви казвам, но ще ви помоля да попитате себе си или да попитате някой друг: „Какво е направил той за другите?”. Бил ли е способен да ви даде някаква сила, дал ли е на някого сила? Нали? Мога да го кажа на тези, които са тук и са реализирани души. Те са също като вас, на пръв поглед. Разбира се, по лицата им може да разберете, че са много спокойни и щастливи хора. Но те могат да лекуват хората, могат да им дават Реализация, разбират какво не е наред във вас и в тях самите. И така, какво е направил гуруто за вашето осъзнаване? Нищо. И какво са постигнали неговите ученици?

Попитайте ги: „Къде е Кундалини на този човек? Какъв е проблемът на тази жена или какво й тежи на ума?” Те няма да могат да ви отговорят. Ако не можете дори да разберете какво не е наред с човека или с вас, как ще помогнете? Всички тези хора, какво правят те? Нека видим. Най-просто, те могат да ви хипнотизират. Може да се почувствате щастливи за малко – също като пиенето. Знаете, че ако пиете, се почувствате щастливи. Но какво сме постигнали с пиене? Станахме ли свои господари?

Всички те са същите. Виждате, че този господин иска Ролс-ройс и е толкова очевидно. За какво му е Ролс-ройс на един пророк? Имам предвид какво значение има? Разбирате ли Ме? Толкова е очевидно, толкова е логично и ясно. Преди всичко, всеки който иска пари от вас, е паразит, толкова е просто. И да иска Ролс-ройс, нали разбирате...

Вие имате Христос. От Неговия живот може да разберете интересува ли се Той от Ролс-ройс? Та тази личност, Той е цар, не се тревожи дали има Ролс-ройс или не, дали спи на земята или не, няма значение. Такъв човек не се притеснява от нищо, защото Той има комфорт, има свой собствен комфорт. Той има самоуважение. Мислите ли, че би поискал нещо, каквото и да е? Мисля, че е пределно ясно за вас, хора.

Но когато говоря на хората за този гуру, за когото Ми споменахте, те казват: „Майко, дадохме му метал, а той ни даде Духа.” Може ли да има размяна? Можете ли да си купите Духа? Помислете логично. Бог ни е дал ум, за да разбираме, можем да използваме логика. Можете ли да си купите, да купите Духа? Не е ли толкова просто? Не можете да платите за него, детето ми, не можете.

Ако искате да Ми поднесете цвете, добре. Това е израз на вашата любов, това е всичко. Но не може да Ме купите. Не можете. Вашата любов може да Ме купи, добре, но това е различно. Но не можете да Ме купите с метал и пари, нали? Какво означава Ролс-ройса? Искам да кажа, че не знам какви са тези корони и неща. За какво са? Те не ви носят радост. Вървете и питайте хората, които носят короните.

Наскоро бях с госпожа Тачър. Горката, беше толкова нещастна. Да, беше! Знаете ли, опитах се да успокоя вибрациите й. Тя беше много нещастна. Бяхме на една маса и си говорехме. А Аз се опитвах да я балансирам – горката, беше много, много огорчена.

И така, трябва да разберете, че сте много обикновени хора, още от древни времена сте търсачи. Не търсите от днес, а от древни времена. И това време ви беше обещано отдавна. А сега трябва да го откриете. Трябва да държите на здравата логика. Искам да кажа, че всеки, който иска Ролс-ройс - това е един очебиен пример - не може да бъде никакъв гуру. Един от най-очевидните примери, наистина. Но има и по-прикрити. Той не е явен. Зная, че ще се отървете от този проблем много бързо. Но прикритите хора са даже по-лоши. Някои от тях може и да не молят дори за пари. Няма. Не познавам такива, но чух, че има някой в Индия, който не взема пари. Но е направил пари тук и сега се връща в Индия, но там не им иска пари. Но един, който не взима пари – този човек го познавам - използва жените. Той не се интересува от парите ви, а използва жените ви. Вижте как стоят нещата, разберете го. Той не се интересува от Духа ви, а от парите или жените ви. Представете си. Как може светостта да се смесва с тези мръсни навици на хората? Това означава, че те самите са под контрола на някакви анти-божествени желания. Всичко това е дейности против Бог.

А вие сте толкова простосърдечни, казвам ви, вие сте така откровени! Ако кажете на индиец, че гуру иска Ролс-ройс, той ще каже: “Какво?!”. Ще ви отговори незабавно. Те не искат такива неща. Как може такова нещо? Никой няма да даде такова нещо на гуру в Индия. Понякога гуруто трябва да плаща на хората, първо за да ги привлече. Различно е при индийците на Запад, но истинските индийци са други. Хората живеят с майките си и знаят какво е това. Нали разбирате? Никой не може да ги излъже, много са практични. Да, детето ми?

Жена: Може ли човек да се излекува с вяра?

Шри Матаджи: Вярата е два типа – на санскрит се нарича шраддха и има различно значение от това, което вие наричате „вяра”. На английски се нарича “сляпа вяра”, а другото значение е “вяра”. Ясно ли е? Може да кажем така. Сляпата вяра е: “Вярвам в Бог и Бог ще ме излекува.” Това е единият вид вяра. Добре? Другият вид вяра е просветлената вяра, когато говорех, че сте Духът, че сте свързани.

Та ако кажете: “ Вярвам в Бог”, не трябва да се засягате, когато казвам истината, нали така? Ако вярвате сляпо, означава, че все още не сте свързани със силата. Не сте свързани. Вижте, да речем, че заповтарям, “Христос, Христос, Христос, Христос!” Христос не ми е в джоба. Не мога да се срещна с министър-председателя или кралицата без протокол или без връзка, или без да съм на положение или да съм авторитет. Нали? Когато говорите за някой така, някои хора казват: “Рама, Рама, Рама, Кришна, Кришна.” Знаете, че всички те са инкарнации и Христос е Божи Син, Той е Царският син, но не може да се срещнете с Него ей така. Не може да Го повикате. Той не зад гърба ви, Той не ви е слуга. Добре? И така, ако имате вяра, но не сте свързани и ако се излекувате, то сте излекувани от други сили, а не от Христос. Но ако сте реализирана душа и тогава сте излекувани, то това го прави Христос.

Ще ви кажа разликата, много ясна разлика в излекуването. В Англия имаше - не знам дали сега я има още - организация на име Международен център за лечение „Покойния д-р Ланг”. Този д-р Ланг е починал, покойник е, а пък има клиника за лечение. Вижте, този господин е покойник, но обсеби един човек във Виетнам, войник - не сина си, а един войник. Той казал на войника – много честни хора са англичаните, честни са и казват истината, така е. Не казват “Правим го чрез Бог” или нещо подобно. Той му казал, че има много лекари - надявам се те да нямат нищо напротив - които са починали и са били много амбициозни и които все още искат да лекуват хората. Та казал на войника: „Върни се при сина ми и да му разкажи историята как съм влязъл в тебе и синът ми ще повярва.” А войникът попитал: “Как ще ми повярва?” Покойникът казал: “Не, не. Ще ти кажа тайни, които само той и аз знаем. И така той определено ще ти повярва.” И така, човекът се съгласил. Беше много здрав мъж, всъщност този дух влезе в него, когато войникът внезапно получи шок през войната и този дух влезе в него. И беше някак си пренесен от този дух в Англия, където се срещна със сина и му разказа цялата история. Синът трябваше да повярва, защото онзи знаеше много тайни. И така двамата откриха този център за лечение.

Та въпросът е как се запознах с „Покойния д-р Ланг”. Много отдавна там излекуваха една жена, която беше много отдавна през 1970-те в Индия, а после тя дойде при Мен и цялата се тресеше, беше нервна. Аз я попитах: „Какво има?” Тя отговори:”Бях болна от една болест и се страхувах да си направя операция и се запознах с тази организация. Писах им и те ми отговориха, че в определен ден и час те ще влязат в тялото ми.” Честно казано, те не говорят точно “Ние сме Бог” или нещо подобно. Жената продължи: “Ще влезем в тялото ви, ще почувствате залюляване, но няма значение. Ще заспите и ние ще оправим нещата. И се излекувах се от тази болест”. Но след три години, цялото й тяло взе да се тресе и тя вече не можеше да издържа и дойде при Мен.

Ето как се разбрах за д-р Ланг, сами разбирате - той беше измъчвал горката жена три години, тя много беше страдала и после дойде при Мен. Този г-н Ланг е влязъл в тялото й – д-р Ланг - пред шест години и тогава тя дойде при Мен, защото три години е била наред, и след това мъчението е продължило още три. И по този начин се запознах с всички духове, които я бяха обсебили, докторите и всичко това. Ужасен случай. Разбира се, след това тя се излекува, без съмнение. Защото когато станеш Духа, ти си в твоята крепост, никой не може да влезе в тялото ти. Вие ставате нещо, което не може да се замърси, не може да се обсеби, никой не може да ви доминира. И ето как тя се излекува.

И с тази вяра, ако някой каже „О, вие ще се излекувате”, ще видите, че хората викат и крещят, но внезапно ще почувствате, че може би има (мъртъв) дух. Понякога си разменят тези духове, много изненадващо. Могат да сменят духа от един човек на друг. Срещала съм такива случаи. Всички неща съм виждала за духовете.

Преди няколко дни, само преди осем дни – нали, Мери - един от харизматиците дойде при Мен. Преди осем дена във Франция дойде един господин - млад мъж, на около двадесет и четири – който беше много превъзбуден, започна да плаче, държеше се странно; никога не бях виждала такъв дух да влиза в човек. Цялото му тяло се тресеше, падна на земята, започна да плаче, такива неща ставаха. Той каза: “Отидох в Харизматичното движение и от там го получих.” А когато го хванат, си мислят, че Светият Дух е влязъл в тях. Представете си само. Как може Светият Дух да ви прави нещастни? Не знам от къде идват тези идеи. Горкото дете, страда толкова много. Сега е добре. Не можеше да повярва, че човек може да е наред, защото вярваше в каквото му бяха казали: „Това са греховете ти и трябва да ги преодолееш, и затова ти става така, все още имаш лоша карма...”. Но лошата карма и всички подобни неща могат да бъдат разрушени, когато Кундалини се издигне. Има (фин) център тук (Агнйа – б.р.) специално за това, който наистина е увенчан от Исус Христос.

Ти каза ли им за този център? Добре. Това е центърът и когато Кундалини премине през него - затова се казва, че трябва да преминете през него - се събужда и когато се събуди, тези два балона на егото и суперегото – виждате ги тук - всичките ви обусловености, всичките ти левостранни и десностранни проблеми биват погълнати. Затова е казвано, че Той умря за греховете ни.

В древните индийски писания е описан като Махавишну, но когато мисионерите отидоха в Индия, представиха много погрешна картина на Христос, напълно погрешна картина, така че индийците все още очакват да дойде Махавишну. Така стоят нещата. Според мисионерите, Той трябва да бъде някой, който покръства хората, такива глупости. Виждате ли? Не е истинското нещо - че Той трябва да се събуди във Вас. Той го каза. Той каза: „Трябва да се родя отново във вас.” Това е. Когато Кундалини се издигне, тя събужда този център в нас и всичките ни обусловености и егото се поглъщат, създава се пространство в областта на фонтанелната кост, през която Кундалини преминава и може да почувствате хладния полъх, излизащ от главите ви. Така става, а вие го чувствате по ръцете си. Не че ставате луд по нещо, нали разбирате. Не е така. Нищо подобно. Ставате самоуважаваща се нормална, достойна личност с голяма духовна стойност, каквито сте. Нали? Та ето това са вярата и сляпата вяра. Да, дете Мое?

Мъж: Изглежда трудна представата, че Себереализацията не включва някакви лични усилия. Може ли наистина да започне да действа при всеки, независимо колко е материалистичен? Правилно ли разбирам?

Шри Матаджи: Да, на пръв поглед изглежда много трудно, както е истина, че хората са материалистични, но Духът е по-силен от материята и когато трябва да се изрази, напълно я разрушава и остава Духът. Повечето от вас тук са англичани – бих казала - западняци, много материалистични хора. Бих искала да кажа, че живеейки на този свят, може и да не са така материалистични, защото ако не бяха търсачи, нямаше да дойдат при Мен. Но се ражда едно ново същество. Ако погледнете яйцето, ще почувствате: „О, колко е твърда черупката!” Но ако се счупи в точния момент, с правилното разбиране, то става птица. Защото всичко това е жив процес, и само трябва да се осъществи последният пробив. Очевидно изглежда трудно, но за Мен не е. Може би Аз добре си познавам работата. Ясно?

Да, така е - много хора са говорили какво ли не за Кундалини. Трябва да кажа, че някои книги наистина Ме ужасиха. Ако не си знаеш работата... С всичко е така: представете си, че някой не може да шофира, а се качи в кола, то начинът, по който ще го описва, ще е ужасен. Никога няма да се доближиш до кола, нали? Така стоят нещата. Този, който няма право и не знае за какво става въпрос, не бива да го прави. Но онова, което се случва с вас, е, че ставате Духа, ставате свой собствени водачи, ставате господари на това изкуство, майстор на това изкуство.

Да, детето Ми? Не ви чувам?

Жена: По-рано споменахте за хипнозата и казахте, че Вие самата се смятате за катализатор, а не мислите ли, че хипнотизаторът също се смята за катализатор?

Шри Матаджи: Да, категорично. Да, вярно е, но разликата е, че хипнотизаторът ви поставя под своята власт, не ви дава никаква сила или измерение за вашето съзнание, разбирате ли? Има огромна разлика между двете. Вижте, вие получихте вътре във вас ваша собствена сила. Например, да кажем, че Духът ви е тук. Аз съм катализаторът, вие може да използвате лъжица да дадете отрова или да я използвате за даване на нектар, нали? Ако давате нектар, това е голямо нещо, но ако давате отрова, е ужасно. Нали така? Хипнотизаторът използва хипнозата, но как всъщност хипнотизира? Онова, което прави той, е да ви изтласка в подсъзнанието, в колективното подсъзнание, от където ви управлява. Вие сте под негова власт. Той казва: „Сега станете дете”, и вие ставате като дете. „Сега смучете бутилката” и вие го правите. Какво е всичко това? Но тук ставате Духа, в смисъл че ставате колективното съзнание. Това не е хипноза, защото вие, самите вие можете да го чувствате.

Сега, да вземем десет деца, които са реализирани души. Има някои много малки деца, реализирани души, дори и да са малки. Може да ги заведете до някой болен човек. После им завържете очите и ги попитайте: “Какъв е проблемът на този мъж?” Всички ще си вдигнат един и същи пръст и ще кажат: „Този пръст пари”, защото усещането, което имате – парене, изтръпване или хладен полъх - едно ново съзнание от вибрационно естество се е родило във вас. При хипнозата, напротив, се чувствате толкова изморени и изчерпан, сякаш някой ви е яхал като кон. Тук е точно обратното. Започвате да растете вътре в себе си и разбирате, че може да лекувате хората, разбирате кои центрове са блокирали, в кои центрове другите имат блокажи.

В началото понякога хората са малко объркани – виждала съм - защото не знаят дали това са техните или чуждите центрове. Сега имаме начини и методи, чрез които можете да различите. Може да разберете кои вашите центрове са блокирали и в кои центрове другият има блокаж. Също знаете как да ги подобрите, знаете как да давате Реализация на другите, как да им дадете възможност да ползват собствените си сили. Обратното е. А катализаторът може да е отвращаващ, но може и да е божествен.

Мъж: Може ли някои хора да получат Себереализация чрез собственото си усилие?

Шри Матаджи: С техни усилия? Не мисля, че е възможно, защото само светлината, която е просветлена, може да просветли друга светлина. Това, което казвам, е, че дори Буда - сами разбирате - получи Реализация, когато беше много изморен и трябваше да я получи. Разбира се, Светият Дух го направи. Той не можеше да го направи сам, но получи Реализация, защото трябваше да живее при различни обстоятелства. Не му се налагаше да говори за Бог и за всички тези неща, защото хората бяха много заети в разговори за големи неща, като Бог и всички божества; имаше голямо объркване. Някой трябваше да получи Реализация по това време, който да я открие и да каже: „Само Себереализация, не говорете за Бог или нещо друго, забравете го.” Ето защо Той получи Реализация по този начин. Но не можеш да получиш Себереализация просто ей така, а само обсебвания можеш да хванеш. Не можете.

Една просветлена душа, наистина просветлената душа няма да вземе пари от вас. Вижте, обикновено хората не искат да ви дават Реализация - деветдесет и девет процента от тези, които наистина са реализирани, ще хвърлят камъни по вас, няма да искат да имат нищо общо с вас, защото опитът им с човешките същества е ужасяващ. Ако отидете и говорите с тях, те ще Ми кажат, и Ми казаха: “Чакай дванадесет години. Ще Те съсипят, Майко, ще Те довършат, ще Те убият, ще го направят”. Много е рисковано да се работи с хора, защото те са много егоистични и никога няма да ви приемат. Но ако приемате нещата по този начин, кой знае, може да е от полза, нали? А Реализацията не е възможна, не може да се получи от само себе си. Невъзможно е, защото ако – да речем - свещта не е запалена и иска да се запали, някой трябва да донесе огъня, нали? Много е просто. Но всъщност човек не бива да се чувства зле за това.

Вижте, Аз не знам да карам, така че Ме возиха до тук. Не се почувствах зле, че Ме докараха до тук, нали? Умея само едно нещо. Не умея много. Много неща не мога, не зная как да ръководя банка, не зная да напиша чек, за много неща не Ме бива. Не зная как да отворя консерва, май. Но знам как да събудя Кундалини. Нали? Ако знам добре поне това, защо вие да имате нещо против? Все пак зависим едни от други, нали? Защо не, ако познавам добре тази работа, каква е вредата? И вие също ще знаете. Също ще знаете. Но не може сами да го направите. Всъщност, за това не сте длъжни да правите нещо.

Аз го правя защото, обичам да го правя. То се излъчва, Аз не правя нищо, сякаш просто се нося по течението, не знам как се случва, то просто тече. Обичам да го правя заради самата любов. Не вярвате, че може да съществува човек като Мен, но Аз наистина съм такава. Понякога може и да усещате, много от Сахаджа йогите смятат, че съм прекалено състрадателна и че би трябвало да съм по-строга с хората и други такива. Те идват и Ми казват някаква мъдрост. Мислят си, че не съм толкова практична, но това е най-практичното нещо. Да, зная, че правят грешки, защото не знаят, че вървят в мрака. Ако вървите в тъмното, ще се блъснете в нещо. Единственото нещо, което можете да направите, е да имате състрадание към тях, защото те не могат да виждат, слепи са. Нали така? Как тогава може да се ядосвате или гневите?

Още повече, бих ви помолила да нямате погрешно мнение за никого и за нищо. Трябва да стигнете до вашия Дух, това е основното. Ако мислите за някого, като онази жена - някой може и да я е пратил тук - не знам защо тя се ядоса. Не казах нищо, с което да я нараня. Може би е обсебена. Не знам защо Ми се ядоса, просто стана и си излезе с думите: ”Вие говорите само лъжи”. Защо да ви говоря лъжи? Не се налага да получавам нищо от вас. Но защо става така? Защото тя няма усещане, липсва й усет за Божественото. Не разбира кое е Божественото, кое е... Не я обвинявам. Тя няма усет. Това е калибър. Виждала съм Сахаджа йоги от различна величина да идват при Мен. Някои от тях са от такъв калибър, че не може и да си представите. Получават Реализация, знаят какво е това, имат структурата на диамант, получават я и се захващат с нея. Те са страхотни. Има други, които се влачат отзад. Някои от тях получават Реализация, но продължават да се съмняват. Всякакви хора. Няма значение. Аз обичам всички. Да, детето ми?

Мъж: Ако преди Реализацията сме били толкова ужасни, че сме причинили рак на всеки срещнат или нещо подобно, дали след Реализацията може да се отстрани ефекта от това, или какво се случва?

Шри Матаджи: Да, знам, толкова много неща се случиха. Имаше един човек в Брайтън, помните ли го – той е тук сега – мисля, че беше пиян, когато дойде за пръв път. Много Ми беше ядосан, като за начало. Каза: „Как мога да се отърва от този проблем? Не Ви вярвам”, всякакви подобни. А сега е добре, съвсем добре. Той се промени в толкова красива личност, не можете да... тук ли е? Сега е толкова мил. Наскоро дойде да Ме види. Казах: “Виж сега. Той е толкова приятен човек.” Беше много мил, нали? Но нещо го беше задържало, беше го разочаровало, разбирате ли, та беше станал алкохолик. Сега е добре. Състраданието само може да ви накара да разберете причината за това – много мила личност е, без съмнение, мил е, но му е потръгнало зле. Няма значение. Такива неща се случват, вярно е.

Сахаджа йогите го осъзнават. Някои, разбира се, трябва да кажа, израстват по-бавно. Няма значение. Те ще се справят, всички ще дойдат, сигурна съм. Всеки е създаден за това. Всъщност, Божественото чака с нетърпение да ви даде Реализация - много по-нетърпеливо, отколкото сте вие. Ако днес имаше хиляда души, щях да им дам Реализация. Но много малко хора виждат реалността, сега разбирате. Докато гуру Махараджи го следват хиляди, нали? Той не е дал нищо на бедните хора. Но за реалността са малцина.

Както онзи ден някой Ми зададе въпроса: “Майко, защо не я дадете на всички?” Попитах: „Къде са те - всички?” Те са заети. Къде са? В този Брайтън колко са? Колко от тях са тук? Ясно е? Това е проблемът. Необходимо е време на хората, за да заобичат реалността. Време. Такова хубаво нещо е то. Но дори и да са реализирани, те отпадат, разбирате ли? Казват: „О, така ми е добре. Добре съм си”. След година ще се появят. Това не е начинът. Вие трябва да овладеете това изкуство, напълно да го владеете. Безплатно е, напълно безплатно е. Сега всички те са седнали тук, могат да го кажат.

Мъж: Може ли да кажете още малко за Себереализацията и какво е необходимо, за да я подсилим.

Шри Матаджи: Да, да, ще говоря в следващата лекция, едно по едно. Сега говоря за Лявата страна, Дясната страна, и след това за центъра, и разбира се за Духа. Определено трябва да го правя хиляди пъти. Но постепенно трябва да ви изградя. Нали? Определено ще го направя. Няма да повярвате, но до сега съм имала вече петстотин лекции в Лондон, най-малко. И те не свършват. Всеки път, последния път когато говорих, Ми казаха: “Майко, това беше напълно ново измерение, за което говорихте.” Кери Ми каза, че за пръв път вибрациите са го докоснали толкова силно на Моята лекция, не знам какво точно го е развълнувало. Да, изненадващо е. Той е от Австралия. Австралийците се справят много добре. Много бързо работят. И така, свършиха ли всички въпроси? Има ли още?

Мъж: А какво е кармата?

Шри Матаджи: Карма е когато извършвате работа или действате с Дясната страна. Тогава резултатите от това се натрупват във вас под формата на его, защото си мислите, че вие правите нещата. Всъщност, ние не правим нищо съществено. Това, което правим, е мъртва материя - както казах, правим стол от дърво, от мъртва материя. Само това правим. Това, което правим, е представата, която имаме, че правим нещо. Какво всъщност вършим ние? Можете ли да превърнете това в плод? Не можем дори да му дадем мирис. Виждате, че този мит работи като его в нас - както е показано тук - но за това ще говоря утре. И това е, което си мислим, че правим; егото си мисли, че ако си сме свършили лоша или добра работа, трябва да страдаме.

Вижте, тигърът не се чувства така. Ако трябва да яде, той ще убие. Ще убие животно, ще го изяде и точка. Не сяда да се цупи: “О, господи, не трябваше да го правя. Трябваше да стана вегетарианец.” Не трупа карма, никаква карма, нали? Но ние човешките същества го правим. Защо? Защото сме затворени. Затворени сме. Вижте тук (Агнйа – б.р.), затворени сме. Животните са отворени. Каквото и да правят, не се тревожат. Но ние се тревожим, защото си мислим, че ние правим нещата. Както казах, когато този център е отворен, той поглъща нашите карми, така наречените карми не са нищо друго освен грехове – по библейски можем да ги наречем грехове. Всичките ни грехове се поглъщат от това могъщество божество, Христос, пробудено в нас.

А вие се издигате над нея, защото егото е това, което създава карма. Когато с егото ви е свършено, къде са кармите? Свършено е с тях. Тогава не казвате: “Аз го направих.” Ще кажете: “Майко, не става. Не се издува.” Какво е това “то”? „То” става трето лице. “То тече. Вибрациите идват.” Не казвате “Аз, аз правя Реализацията. Аз издигам Кунда...”, не казвате това. А казвате: “Не се издига.” Ставате трето лице. Това трето лице е Духът. Там не казвате “Аз трябва да го направя.” Дори за сина си казвате: “Майко, по-добре той да получи Реализация.” Добре. Ще видите. Опитайте. Не става ли? Добре, а сега трябва ли да ви дам сертификат. Той каза: „Как може да давате сертификати, Майко, Кундалини не се е издигнала?”

Всеки знае, разберете, независимо дали е баща ви, майка ви, сестра ви – ако не са реализирани, знаят, че не са и какво става. Просто го знаят. Внучка ми, която беше... тя е тук сега – тя се роди реализирана, тогава едва беше на пет, когато отидоха в Ладак. Имаше един лама с обръсната глава, носеше дълги дрехи и всичко останало. Всеки докосваше нозете му, а родителите й също не са реализирани. Моята дъщеря не е реализирана, така че тя също докосна нозете му. Внучка Ми не можеше да го понесе, беше много тежко за нея. Седеше на висок блок, после отиде, сложи си ръцете на гърба, погледна го и му каза: „Какво искате да кажете с това, че всеки трябва докосва нозете ви? Дори не сте реализирана душа. С тези дрехи и обръснатата си глава мислите, че може да карате хората да докосват нозете ви?” Малко дете на пет години, но разбира.

Веднъж имаше програма в Индия, на която Ме поканиха като главен гост на Раманмаш?, тя беше реализирана душа. И един господин от управата на ашрама на Рам Кришна с голяма оранжева дреха седеше там. Другата Ми внучка, седеше на първия ред. Не можеше да го понася и от там извика: “Майко, оня, който седи с дългата рокля, Бабо, моля те кажи му да си иде, излъчва топлина към всички.” Виждате ли, имаше много Сахаджа йоги, които усещаха топлината от този човек, а той се мислеше много духовен. Тя каза: „Кажи му да си иде, той носи макси.” Тя не разбираше, че това е дълга мантия. Дори децата разпознават кои са реализирани души и кои не са, ако са родени реализирани. В наши дни има много деца, които се раждат реализирани. Във времето на Страшния съд, това е времето на Страшния съд. Но за това ще ви кажа по-късно, разбира се.

Мъж: Имате ли нещо против да ви задам няколко въпроса?

Шри Матаджи: Кажете, не нямам. Става така, че ако задавате много въпроси, понякога това се превръща в умствена активност и това може да забави Реализацията, така че бих ви посъветвала ако не е толкова важно, по добре си ги запазете за вас, защото отговарянето на въпросите е само на ментално ниво. Говоря за нещо, което е над това, разберете. Логично е, ако сте ме разбрали. Добре, кажете. Ако ще стане, ще стане. Ако не се получи, няма значение. Тук съм за три-четири дни, и ще се получи. Добре.

По-добре пазете ума си спокоен. Кажете му: “задавал си много въпроси преди, мислиш си за много неща, сега е време да получиш благословиите на собственото си същество.“ Добре? Ако кажете това на ума си, той ще се укроти. Умът е прекрасно нещо. Ако умът знае какво искате и ако това е реалността, той ви подкрепя и ви помага много. Същия този ум, който може да ви заблуди, е нещо като магаре, Исус използваше магарето, за да покаже, че ако оставите умът да ви заблуди, ще ви отведе до много неща, но ако го контролирате, ще ви заведе там, където трябва да отидете. Само го карайте да мълчи. По-добре е да мълчите на умствено ниво. И затова отговорих на въпросите ви, защото когато Кундалини се издигне, умът не бива да се изправя и да говори, нали: “Не съм питал този въпрос.” Ето защо. За да ви успокоя – няма нужда да питате – а само да ви успокоя, затова го правя. Ясно ли е?

И така най-доброто нещо е да получите реализация, иначе умът е доста смущаващо нещо. Може да се прояви точното когато ще трябва да постигнете последния пробив, може и да ви спре. Добре? Ако имате спешен въпрос, който наистина ви потиска, може да Ме питате. Но ако не е толкова важно, се откажете. Много ли е важно? Добре. Той го осъзна.

/Записът е към края си./

Сега трябва да ви помоля за едно нещо, ако нямате нищо напротив, ще трябва да си събуем обувките, защото Майката земя помага много. Трябва всячески да се възползваме от помощта й. Просто дръжте краката си на пода, много ще ви помогне. Няма нужда да си събувате чорапите, но сложете краката си на земята, сложете ръцете си по този начин, понеже както ви казах, това са все симпатикови центрове... Той също трябва да ви е казал, вие чувствате тук да тече, без ... Движи се, но вие не го чувствате силно, докато не получите своята Реализация. Сложете ръцете си по този начин и затворете очи.

Дръжте очите си затворени. Това е обратното на хипнозата. Просто дръжте очите си затворени, защото когато Кундалини се издигне, тя разширява зениците ви. Когато разшири зениците ви, има разлика в зрението за секунди, части от секундата. Но ако очите ви са отворени, няма да се издигне, изобщо. Затова ги дръжте затворени, напълно затворени.

/дълга тишина/

Сега първото нещо, което винаги се случва, е, че отнякъде неясно се появява чувството за вина, така че по-добре сложете дясната си ръка на лявото рамо, а лявата ръка - към Мен, без да отваряте очите. Лявата ръка към Мен. Лявата ръка към Мен. С дланта нагоре. Лявата. Да, точно така, и трябва да кажете: „Майко, аз не съм виновен.” Много е важно, защото това е голяма пречка. Само кажете: „Майко, аз не съм виновен.”

Търсачи: Майко, аз не съм виновен.

Шри Матаджи: Отново моля ви.

Търсачи: Майко, аз не съм виновен.

Шри Матаджи: Отново моля.

Търсачи: Майко, аз не съм виновен.

Шри Матаджи: Сега може да сложите същата ръка от другата страна на целия гръб, на врата. Това е много важен център, ще ви говоря за него по-късно, по този начин, ако искате може да видите. По този начин, както го правя Аз - лявата ръка към Мен, а дясната ръка на тила, съвсем върху тила, в основата на врата. Това е много важен център, за който ви говоря. Да, по този начин. Опитайте се да облегнете главата си назад. Малко.

/Звук - Шри Матаджи духа в микрофона/

Сега сложете лявата ръка на нивото на сърцето, малко по-високо, натиснете с пръсти. Лявата ръка към Мен, цялата. Сега кажете „Майко, аз съм Духът”, три пъти.

Търсачи: Майко, аз съм Духът. Майко, аз съм Духът. Майко, аз съм Духът.

Шри Матаджи: Сега със същата ръка, сложете я на стомаха от лявата страна. Сега кажете: „Майко, аз съм свой собствен водач, аз съм свой собствен учител.” Просто го кажете.

Търсачи: Майко, аз съм свой собствен водач. Аз съм свой собствен гуру.

Шри Матаджи: Отново.

Търсачи: Майко, Аз съм свой собствен гуру. Майко, аз съм свой собствен водач.

Шри Матаджи: Пет пъти, пак.

Търсачи: Майко, Аз съм свой собствен гуру. Майко, аз съм свой собствен водач.

Шри Матаджи: Така ще стане. Ако си сложите дясната ръка на върха на главата, над върха. Не я докосвайте, бавно на върха.. /към жена от публиката/... чувствате ли? /към един йоги/ Тя ще усети. /към жената). Имате ли проблем?

Жена: Да, получих...

Шри Матаджи: О, виждам, насочете дясната си ръка към Мен... /към един йоги/ ... не е необходимо, тя ще се справи. Да. Аз ще го оправя. Добре? Да, ей така, ще стане. Добре. Сега може да усетите хладния полъх да излиза от главата ви, от областта на фонтанелната кост, където е меко. Хладен полъх. Първо може да усетите горещина. Но трябва да поискате Реализация, защото Аз не мога да прекрача свободата ви. Това е вашата свобода - дали искате да сте реализирани или не. Трябва да кажете: “Майко, моля Те, дай ми моята Реализация.” Трябва да помолите за нея. Помолете само. Просто помолете.

Търсачи: Майко, моля Ви, дайте ми моята Реализация.

Шри Матаджи: Отново, моля.

Търсачи: Майко, моля Ви, дайте ми моята Реализация.

Шри Матаджи: Отново, моля.

Търсачи: Майко, моля Ви, дайте ми моята Реализация.

Шри Матаджи: Сега само я почувствайте. Чувствате ли я на върха на главата? Ммм..

/Край на записа/