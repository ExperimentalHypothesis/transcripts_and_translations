3 listopada 2002
Diwali Pudźa
Lake Piru, Ventura County (Stany Zjednoczone)
Diwali Pudźa. Lake Piru, Los Angeles, (USA) - 3 listopada 2002.

Składam wam najlepsze życzenia z okazji Diwali.

Zobaczyć was wszystkich tutaj jest dla Mnie samo w sobie taką radością, że wszyscy przyjęliście Sahadźa Jogę w tak piękny sposób. To jest wasze własne, Wasza Istota należy do was, Duch jest wasz. Ale w pełni zająć się Jaźnią jest trudne. To tylko dzięki waszym pragnieniom, które zostają spełnione, tak uważam. To właśnie w ten sposób dostąpiliście waszej Samorealizacji. Bardzo dobrze wiecie, że tego nie można wymusić. To działa tylko z waszym pragnieniem, tylko poprzez akt waszego wewnętrznego poddania się. Nie ma sensu o tym mówić, nie ma sensu przekonywać, to, co działa, to wasze pragnienie, to takie proste. Ta siła pragnienia w was to wypracowuje. Jest wielu, których tu nie ma, którzy otrzymali swoją Samorealizację w różnych zakątkach świata.

Pamiętam ich wszystkich i wszyscy powinniście o nich pamiętać. Dzisiaj jest piękny dzień, kiedy możemy pomyśleć o wszystkich tych, którzy są oświeceni na tym świecie. To jest prawdziwe Diwali oświecenie istot ludzkich. To nie jest o świecach, czy jakiś lampkach, to dotyczy istot ludzkich. Jeśli są oświecone to nie ma już żadnego problemu. Problemy przychodzą wraz z ludźmi, którzy nie są oświeceni. Ponieważ są w ciemności błądzą w ciemności, a niektórzy z nich nie wiedzą również, że są zupełnymi ignorantami jeśli chodzi o rzeczywistość. Po przyjściu do Sahadźa Jogi i oświeceniu waszej Jaźni, przede wszystkim zaczynacie widzieć w tym świetle co jest dobrem, a co jest złem. A potem pięknie w tym wzrastacie, tak jak te kwiaty, które cały czas są szczęśliwe, cały czas dają wam radość. W ten sam sposób, kiedy jesteście oświeceni tym światłem to niczego już nie szukacie.

Macie wszystko w sobie. Utrzymujcie światło tego płomienia. Ale inną rzeczą, którą możecie zrobić, to swoim światłem możecie oświecić innych ludzi, tak jak to zrobiliśmy tutaj zapaliliśmy jedną świecę i tym światłem oświeciliśmy wszystkie. Więc wszyscy możecie to zrobić, ponieważ macie w sobie to światło. Za pomocą tego światła możecie oświecać innych, żeby też mogli odczuwać radość swojego Ducha. Coś takiego powinniśmy teraz oglądać, jak tyle świateł, które tutaj rozświetliliście. Podobnie wy jesteście światłami dla całego świata. Nie wystarczy, że macie to światło, musicie także dawać światło innym, musicie oświecać innych, tak jak te świece. Kiedy zaczniecie to robić, to zdacie sobie sprawę, co posiadacie. A wtedy będziecie szanowali siebie.

I będziecie się zachowywali na miarę osoby świętej czy też mędrca, bez roszczenia sobie tego tytułu. Wewnętrznie rozwijacie ten piękny charakter, to niezwykle piękne usposobienie, które emanuje radością. Nie chcecie sprawiać wrażenia, że jesteście czymś więcej niż jesteście naprawdę. Bo jakakolwiek jest prawda, ona jest z wami. Nie musicie mówić o sobie nieprawdy. Ludzie zrozumieją, że jesteście Zrealizowanymi Duszami, po prostu poczują wasz subtelny charakter, waszą prawdziwość. Niezależnie od tego, czy pochodzicie z Indii, czy z Anglii, czy z Ameryki, wszyscy macie w sobie ten ocean miłości i wiedzy. Upewnijcie się, że macie to w sobie, najpierw radujcie się doświadczaniem własnego oceanu miłości. Najpierw cieszcie się swym własnym, a potem możecie także cieszyć się tym oceanem, który jest w innych. Nie muszę wam mówić, żebyście kochali się nawzajem lub cokolwiek wy po prostu kochacie, po prostu rozumiecie, po prostu rozprzestrzeniacie swoje światło między sobą.

Czasami jesteście sfrustrowani innymi ludźmi w waszym kraju, być może w waszym mieście, czy też w waszej wiosce tym, że ludzie nie są jeszcze oświeceni. Ale najlepiej jest to wypracować, musicie to wypracować. Na początku miałam jedną poszukiwaczkę, starszą panią, która otrzymała ode Mnie Samorealizację. A potem wszyscy pojawiliście się tutaj. W ten sam sposób wszyscy możecie wykonywać pracę Samorealizacji. Do tego nie potrzebujecie żadnych obliczeń, nie potrzebujecie żadnych podziękowań. To po prostu jest i działa. Co robicie dla światła? - tylko zobaczcie. Po prostu zbliżasz do świecy i dostajesz światło.

W ten sam sposób, wasze oświecenie jest takie że da światło tysiącom ludzi na całym świecie. Jak wiecie, jest wiele krajów, do których wciąż musimy się udać. Ale zrobimy to. Po prostu zlokalizujcie i dowiedzcie się, dokąd musicie się udać i gdzie musicie pracować. Po pierwsze, jesteście w stanie dawać Samorealizację, jesteście. Miejcie pewność, że możecie dać ludziom Samorealizację. Do tego nie potrzebujecie żadnej pomocy, jedna osoba może to zrobić, tysiące mogą to zrobić. Jest bardzo ważne dla Diwali całego świata żebyśmy dawali ludziom Samorealizację. To bardzo ważne. W Sahadźa Jodze, wielu ludzi jest takich, którzy są trochę sfrustrowani sobą, szczególnie swoją przeszłością.

Zapomnijcie o przeszłości. Przeszłość nie jest ważna, co jest istotne to teraźniejszość. Co jest do zrobienia w chwili obecnej? Nie musicie się martwić o przeszłość, że „zrobiłem to, zrobiłem tamto”, to, co zostało zrobione, jest skończone. Teraz patrzcie w przyszłość. Co możecie zrobić na przyszłość. I tak czy inaczej, ze światłem, które widzicie na swojej drodze pozbywacie się całej ciemności i wiecie, jak daleko iść, jak dotrzeć do ludzi i jak szerzyć Sahadźa Jogę. To coś, co już macie w sobie, ale najpierw musicie nawiązać z tym połączenie. Jeśli nawiązaliście kontakt z oceanem, który macie to na pewno możecie to wypracować, wypracować to w tak piękny sposób i będziecie zdumieni, jaki odniesiecie sukces. Sukces, jaki czerpiecie z całej tej ignorancji, jesteście tym zdumieni.

Ale macie światło. Za pomocą światła usuwacie całą ciemność. Nie musicie o tym myśleć, po prostu to się usuwa, bo macie światło. Ale jeśli nie macie światła, to nie ma sensu o tym mówić. Nie ma sensu tego robić, ponieważ nie daje to żadnego efektu. Wręcz przeciwnie, to porażka, porażka najgorszego typu. I może być bardzo niebezpieczna dla ludzi. Mieliśmy bardzo zabawne doświadczenia również w Sahadźa Jodze. Ale myślę, że wszyscy uczą się jeden po drugim: że tak nie powinno się robić, to było niewłaściwe. Powinniśmy się teraz dowiedzieć, co was oślepia.

Ameryka jest krajem bardzo zorientowanym na pieniądze, i to rozprzestrzeniło się na cały świat. Będąc zorientowanym na pieniądze, łatwo zostajecie oczarowani, macie poczucie, że musicie zarabiać pieniądze na Sahadźa Jodze. Są tacy, którzy tak nie myślą, ale wciąż biegają za pieniędzmi. Nie musicie wcale biegać za pieniędzmi ani szukać dla siebie swego rodzaju bezpieczeństwa w pieniądzach. Wasze bezpieczeństwo jest w was wbudowane. Zatem wszystkie te zewnętrzne rzeczy, które są absolutnie niepotrzebne, nie powinny was oślepiać. Jeśli macie to światło, to możecie to wyraźnie zobaczyć. I ta pomoc Boskości, zauważacie ją bardzo wyraźnie w swoim życiu i jesteście zaskoczeni, jak Boskość dopomaga wam w różnych sprawach. Dostaję listy od ludzi, którzy mówią: „Matko, bardzo Ci dziękuję, pozbyłem się problemu, pozbyłem się wrogów”, różnego rodzaju rzeczy. Chociaż Ja nic nie zrobiłam.

To twoje światło usunęło ciemność. Jeśli jesteś ignorantem to tylko światło może usunąć również ciemność twojej ignorancji. Właściwie nie wiemy, jaka jest moc światła. Jak widać tutaj, każde światło daje tak dużo nie tylko energii, ale i pełnego obrazu. W ten sposób możecie rozpoznać, na przykład, czy ktoś jest zrealizowaną duszą, czy nie. Nie jest konieczne abyście zbliżali się do tej osoby lub zwracali szczególną uwagę lub cokolwiek. Po prostu będziecie wiedzieć, że ta osoba jest zrealizowaną duszą, czy nie. Miałam wiele takich doświadczeń, w których odkryłam, że ludzie nie wiedzą, kto jest zrealizowaną duszą, to bardzo zaskakujące. Jeśli wiecie, kto jest Zrealizowaną Duszą, oznacza to, że połowa waszych problemów się skończyła. Drugi problem, to jak przekonać daną osobę o jej własnych możliwościach.

Odnajduję ten problem również w przypadku Sahadźa Joginów. Są zdolni dokonać ogromnych czynów na całym świecie, są w stanie odkryć tak wiele rzeczy, których normalni ludzie nie potrafią się dowiedzieć. Sahadźa Jogini są w stanie w jednej chwili ustalić, z jakiego typu człowiekiem mają do czynienia. To jest ta różnica. To znaczy, że znacie prawdę. Prawdę o wszystkich, prawdę o całej sytuacji. Prawdę o tym, kto się tylko przechwala, lub po prostu wymyśla opowieści, czy uprawia jakąś hipokryzję. To nie jest trudne, bo teraz macie dar widzenia. Możecie zobaczyć swoim światłem, co jest nie tak lub co jest dobre w innych. Dużym błogosławieństwem jest też dla was to, że nie możecie zostać oszukani.

Ponieważ jesteście również pod opieką Boskości, cały czas prowadzeni przez Boskość. Miejcie wiarę w Boskość, miejcie wiarę w Boskość. To bardzo ważne. Tak jak macie wiarę w świecę, miejcie wiarę, że Boskość da wam światło, poprowadzi waszą ścieżkę, zaprowadzi was we właściwe miejsce, abyście dokonali właściwych rzeczy. Macie tak wiele tych różnych doświadczeń, nie ma potrzeby żebym wam mówiła, jak wielu ludzi do Mnie napisało o tym jak wszystko się im wypracowuje. Bez względu na wszystko jesteśmy kolektywni, jesteśmy dla siebie mili, nie kłamiemy, nie staramy się nikogo zniszczyć. Oznacza to, że jesteśmy ponad wszystkimi ludzkimi wadami. A jest tak tylko ze względu na to światło. Możecie zobaczyć, gdzie się chwiejecie. Po prostu sami to widzicie.

Dlatego myślę, że medytacja jest najważniejszą rzeczą w Sahadźa Jodze. Codziennie powinniście robić medytację. Ci, którzy nie medytują, mogą upaść. Ponieważ medytacja jest jak dolewanie oliwy do lampy. Ci, którzy nie medytują, myśląc, że mogą się bez niej obejść, są niestety w błędzie. Muszą medytować rano i wieczorem. Problem polega na tym, że wszystko jest tak udogodnione, tak proste, że nie rozumieją, jak ważna jest medytacja. Być może. Nie wy, ale znam wielu, którzy otrzymują Samorealizację, którzy nie medytują. A ich styl jest inny, ich usposobienie jest inne.

Medytacja jest tak kojącą rzeczą, tak pięknym sposobem połączenia z Boskością, że wszystkie wasze problemy są rozwiązywane w tym medytacyjnym nastroju. Jeśli nie medytujecie, nie podążacie za medytacją, to może wasze światło przygaśnie, nie da wystarczającej jasności. Ważne, bardzo ważne jest, aby podczas medytacji dowiedzieć się o sobie, o innych. „Jak medytować?”, pyta Mnie wiele osób. Nie rób nic, po prostu wejdź w stan świadomości bez myśli. Spróbuj przejść do świadomości bez myśli. Jeśli potrafisz wejść w stan świadomości bez myśli to wykonałeś swoją pracę. Bo to jest punkt, w którym obcujesz z prawdą, z rzeczywistością, z radością, ze wszystkim, co jest tak fundamentalne. Kiedy medytujesz, staraj się nie robić, z tego jakiegoś obowiązku, nie. Medytacja jest czymś, co cię wycisza, wycisza twoje myśli i jest pójściem do tego głębokiego oceanu, który jest w tobie.

Ale przypuśćmy, że tego nie zrobisz. Jeśli nie medytujesz, mogę natychmiast rozpoznać tych, którzy medytują i tych, którzy nie medytują. Nie jest to dla Mnie trudne. Ci, którzy nie medytują, zawsze się wahają, są zdezorientowani, nie mogą zrozumieć. I właśnie dlatego medytacja jest najważniejszą rzeczą w Sahadźa Jodze. Tak jak płonie światło można powiedzieć, że w płynącej w nim elektryczności lub przez świece, w ten sam sposób, medytacja jest ciągłą dostępnością Boskiej Siły. To zmniejszy wszystkie wasze obawy. Ponadto usuwa wszystkie negatywne myśli, usuwa wszystko co was zniechęca. A kiedy medytujecie w ten sposób, w świadomości bez myśli będziecie zdumieni, jaką otrzymujecie pomoc od wewnątrz i z zewnątrz. To potężna moc, która wypracowuje świadomość bez myśli.

Więc ci, którzy nie medytują, nie mogą zajść zbyt daleko mimo korzyści jakie daje Sahadźa Joga. Powinniście próbować medytować tak, by osiągać stan świadomości bez myśli. Więc co się z tobą dzieje? Będąc w świadomości bez myśli, co w was zachodzi to to, że dostajecie całkowitą pewność, całkowitą pewność Boskości i wiecie, że to macie. Widziałam dzieci przychodzące z naszej szkoły w Dharamsali, niezwykle pewne siebie i niezwykle skromne. I zapytałam ich: „Co robicie?” Powiedzieli: „Matko, medytujemy. Wieczorem medytujemy w szkole i ta medytacja pomaga”. Wyobraźcie sobie, że te małe dzieci mogą to powiedzieć, więc dlaczego nie zrozumiecie również, że medytacja zapewni wam bezpieczeństwo zapewni prawdziwe oświecenie i całkowite połączenie z Boskością. Bez połączenia z Boskością, jaki jest pożytek z uprawiania Sahadźa Jogi? Znam ludzi, którzy medytują, którzy weszli w głąb siebie i którzy są bardzo rozwinięci.

Znam też ludzi powierzchownych. Wasza głębia leży w świadomości bez myśli. To bardzo ważny cel, do którego powinniście dotrzeć. Jeśli patrzycie na cokolwiek w stanie świadomości bez myśli to tylko wtedy budzi się w was prawdziwa refleksja o tym, to po prostu tak działa. Nie wiem, jak dalece umiecie pozostawać w takim stanie. Nawet jeśli osiągacie to tylko na sekundę, to zaczniecie to osiągać coraz bardziej. Tyle już wcześniej mówiłam o medytacji, ale dzisiaj, kiedy widzę te wszystkie płonące świece, myślę, że wszystkie są medytacyjne, wszystkie są w medytacji i to dlatego się palą. I w ten sam sposób wiem, którzy Sahadźa Jogini medytują, a którzy nie medytują. I jeśli mają problemy, to wiem dlaczego je mają. Najważniejsze jest to, że wasze połączenie z Boskością jest możliwe tylko wtedy, gdy medytujecie i stajecie się świadomi bez myśli.

To jest moment, w którym działa Boskość. To wam pomaga. To przychodzi wam z pomocą w taki sposób że nie wiecie, jak to osiągnęliście. Zatem świadomość bez myśli jest pierwszym punktem, który wszyscy powinniście osiągnąć. To bardzo ważne. Potem możecie osiągnąć coś innego, ale pierwszym krokiem jest świadomość bez myśli. Bardzo ważne jest, aby stać się świadomym bez myśli, ponieważ wtedy nie ma myśli pochodzących z lewej lub prawej strony, z teraźniejszości lub przyszłości. Jesteście tam tylko w teraźniejszości. To jest coś co wszyscy macie, to nie jest tak, że tylko tak wam mówię, to jest coś, co wszyscy macie. Ale musicie się ustabilizować.

Musicie ustabilizować się w świadomości bez myśli. I nie jest ważne na jak długo. Ważne jest, że gdy już raz tego dotkniecie, to będzie to łatwiej osiągalne kolejnymi razy. Wielu ludzi medytuje, ale ich proces myślowy nie ustaje, nie osiągają ciszy, gdzie nie ma żadnych myśli. To jest niezwykle ważna kwestia. Jeśli macie wzrastać, to powinniście być całkowicie połączeni z Boskością poprzez świadomość bez myśli. Nie musicie się modlić, nie musicie nikogo nawoływać, nic, to po prostu działa, ponieważ jest w was. Wszystkie te myśli bombardują wasz umysł z obu stron. Te myśli, które do was przychodzą, nie mają dla was żadnego znaczenia, nie niosą żadnego uzasadnienia. Sami jesteście oceanem i musicie wejść w stan świadomości bez myśli.

Jest to prawda powtarzająca się we wszystkich wielkich pismach, ale nie tak jasno, jak wam to mówię. Nie mówię, że niektórzy z was nie osiągają świadomości bez myśli, więc są do niczego, nie. Ale proszę was, spróbujcie, wszyscy możecie wejść w ten stan świadomości bez myśli. Nawet jeżeli osiągniecie to tylko na sekundę, to zawsze coś. Ta sekunda się stopniowo wydłuży. Myślę, że to refleksyjność umysłu. Kiedy na coś spojrzycie, staniecie się świadomi bez myśli. A potem ten umysł odzwierciedla głębię tego, co widzicie. W ten sposób wszyscy staniecie się naprawdę bardzo kreatywnymi Sahadźa Joginami. Fakt, że tylko niewielu ugruntowało w sobie ten stan świadomości wolnej od myśli, to nie jest coś dobrego.

Dzisiaj, w tym dniu Diwali, powiedziałabym: „Oświecasz swoją Jaźń świadomością bez myśli” To nie jest trudne, to jest w tobie. Ponieważ myśli przychodzą z tej i z tamtej strony. I nie są to fale twojego mózgu, nie, tylko twoje własne reakcje. Ale jeśli medytujesz w prawdziwym tego słowa znaczeniu, wtedy wejdziesz w tę świadomość bez myśli. Co jest bardzo ważne i wszystkie te bezsensowne myśli, które są dla ciebie bezużyteczne, znikną. Nie będzie ich tam, a wtedy twój wzrost będzie możliwy i będziesz należycie wzrastać. Jest tu wiele osób, które powiedzą: „Matko, nie dostajemy tego stanu”. Spróbuj, spróbuj. Nie wierzę, że nie możesz tego dostać. Wszyscy możecie dostać tę myśl, że „mogę to osiągnąć” i wtedy to się stanie.

To nie wymaga odrzucania czegoś, ani też nie jest wymagane by widzieć wizje, po prostu wejdź w medytację i będziesz zdumiony, jak to zadziała. Oczywiście, większość z was tam jest, ale mimo wszystko, powiedziałbym, zwiększajcie tę świadomość bez myśli, ten obszar. Dzisiejszy dzień jest bardzo ważny ze względu na Diwali. Diwali ma być dniem oświecenia. Ale wewnętrzne oświecenie to: jak bardzo jesteś w świadomości bez myśli. I wszystko się układa, bo jesteś oceanem tego, masz to w sobie. Tylko musisz to wydobyć i wykorzystać. Jeśli się do tego nie podłączysz, to wtedy to nie działa. Wystarczy się pod to podpiąć, a zdziwisz się, że jesteś źródłem takiej radości, źródłem takiego szczęścia, powinnam powiedzieć, źródłem prawdziwego oświecenia. Zatem dzisiejsze przesłanie brzmi: „Podczas medytacji wejdź w świadomość bez myśli”.

Żadna myśl nie jest ważna, ponieważ jest twoją własną kreacją. Ale jeśli musisz stać się jednym z Boską Kreacją, musisz osiągnąć ten stan świadomości bez myśli, minimum z minimum. Kiedy to do was przyjdzie, stopniowo będzie rosło i będziecie zdumieni, jak będziecie w stanie wzrosnąć w Sahadźa Jodze na bardzo znaczący sposób. Dziękuję Wam bardzo.