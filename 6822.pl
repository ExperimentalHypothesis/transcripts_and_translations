Shri Durga Puja – 8-my Dzień Navaratri (Ashtami) 01.02.1982 Rahuri, Indie

Dzisiaj jest wyjątkowy dzień. Jest to połączenie dwóch wydarzeń. Adi mai English maday bolte pan Marathi boliye [Najpierw będę mówić po angielsku, potem w Marathi]. 
Dzisiaj jest pierwszy poranek, o 8:50 rano był bardzo ważny dzień, zaczęło się o 8:50 rano, nazywa się to Ratha Saptami - jest to siódmy dzień. I mówi się, że Słońce podróżuje ze swoimi siedmioma mocami lub powiedzmy, siedmioma kolorami w wielkim rydwanie. I dzisiaj oni celebrują ten dzień jako dzień, kiedy Słońce podróżuje z Boskimi wibracjami po całym świecie i oświeca. Było to więc za wcześnie dla was wszystkich, aby to zrobić, więc zanim... Ja oczywiście wstałam bardzo wcześnie i wypracowałam dla was tę część. 

Druga ważna rzecz jest kombinacją, co jest bardzo, bardzo pomyślne, że dostaniecie jednego dnia, dwie daty. Jedną z nich jest Ratha Saptami, w tym dniu nie można robić havanu, ponieważ Surya [Słońce] już tam jest. Drugą rzeczą, którą dzisiaj robimy, jest bardzo wspaniała puja Ashtami [ósmy dzień] - to dzień, w którym Bogini zabiła dziewięć rakshasów razem, swoimi ośmioma rękami. Więc dzisiaj jest wyjątkowy dzień, w którym potrzebna jest bardzo szczególna uwaga. To tylko na żądanie bhaktas [wyznawców] Bogini przyjęła swoją formę i zabiła wszystkie te rakshasy. 

Również swoimi ośmioma rękami Ona zabiła Mahishasurę. To dlatego Ona nazywa się Mahishasura Mardini. Ona jest nazywana Nava Chandi, Ta, która zabiła dziewięć Chandas, czyli dziewięć rakshashów Ona zabiła. Zatem jest to bardzo ważny dzień i bardzo istotny, i bardzo głęboki. 

Bardzo łatwo jest powiedzieć: "Matko, wyznaczyliśmy Twoją puję na taki a taki dzień". Nikt nie myśli, jaka praca Matki musi za tym wszystkim stać, widzicie. Nie możecie wyznaczać Mojej pujy. To jest niewłaściwe. To Ja mogę wam powiedzieć, jaki czas jest dla was najlepszy, aby zrobić puję. Zatem zaczyna się dwie minuty po dwunastej. 
Teraz możemy zacząć i dlatego Ja opóźniłam swoją kąpiel. Ale mogłoby być za późno, więc zaczęłam się kąpać trochę wcześniej. Wtedy tylko możemy to zrobić. 

Tak więc dzisiaj jest dzień Bogini, bardzo ważny dzień, w którym tu jesteście. Z jakiegoś powodu mamy wszystkie puje 9-ciu dni, i dlatego noszę ten specjalny rodzaj sari, które ma być używane do Ashta puj. Vahana [pojazd], to zarówno tygrys jak i lew. Wyobraźcie sobie, że tam gdzie przebywam, w tym pokoju, jest fotografia tygrysa i lwa, ich obu. Możecie pójść i sami zobaczyć. Zazwyczaj nigdy nie macie ich [razem], ale tam jest piękna fotografia, powiększona, tygrysa i lwa. 

Zatem rano Surya było bardzo piękne, nie wiem czy widzieliście poranne słońce? Przynajmniej jutro spróbujcie zobaczyć. Nie ma znaczenia, jak długo tu śpicie, jakie jecie jedzenie, czy dostaniecie je na czas, i wszystko to. Powinniście pozbyć się tych nawyków, jest to bardzo ważne, aby te prawidłowości i wszystkie te przyziemne rzeczy, granice czasu i wszystkiego - musicie wyjść z tej przestrzeni i czasu, ze wszystkiego. I nie należy dalej się martwić o rzeczy, ponieważ stajecie się tak wyczerpani, nie wykonując żadnej pracy, czujecie się wyczerpani. Ponieważ jesteście tak zafiksowani, że przez to zaprogramowanie nie możecie wyjść z tych nawyków, widzicie. Podczas gdy Hindusi nie są tak zafiksowani, wiedzą, że Matka wie najlepiej, Ona przyjdzie wtedy, kiedy puja ma być przeprowadzona. 

Tak więc należy spróbować zrozumieć, że jeśli Ja jestem Tym [wszystkim], to dlaczego macie się martwić? 

Lecz mam jeden problem z umysłem ludzi z Zachodu, taki, że jeśli oni nie mogą tego pojąć, zaczynają krytykować. Zamiast czynić siebie coraz subtelniejszym, aby pojąć piękno Boskości, jeśli wy tego nie zdobędziecie, zaczniecie krytykować każdy punkt, wszystko, co możecie zdobyć i zaczynacie krytykować. Więc w ten sposób nie możemy się rozwijać. 

Dlatego mówię wam wcześniej, że ta puja jest bardzo ważna i na tej pujy musicie poprosić, żeby te dziewięć Chandas, które nadal tam są, zostały zabite, i ten Mahishasura również powinien zostać zabity, one powinny zostać wypędzone. I w ten sposób to się wypracuje, to jest bardzo ważne. To jest bardzo ważne, muszę to wypracować osobiście. 

Widzicie, to nie jest łatwe, po prostu zorganizowanie takiego programu, przewodzenie czemuś, wy tylko przychodzicie, to nie tędy droga. To jest o wiele głębsze, to ma dużo głębsze znaczenie, trzeba wykonać dużo głębszą pracę. Tyle rzeczy trzeba wypracować. To bardzo subtelna sprawa. A im więcej o tym dyskutujecie, im więcej o tym mówicie, tracicie to, powinniście utrzymywać ciszę i wchłonąć to. Więc dzisiejszy dzień, nie jest to dzień tak przyziemnego typu, ale jest bardzo ważne, że w tym małym miejscu, gdzie siedzimy, wykonujemy potężną pracę. A wy ludzie, którzy najbardziej cierpieliście z powodu tych rakshasów, powinniście być absolutnie intensywnie ostrożni, aby ci grzesznicy musieli zniknąć. 

Coś należy zrobić. Zamiast myśleć o sobie i swoich niewygodach, swoich problemach, i jakkolwiek je nazywacie, one w ogóle nie są ważne. Jesteście świętymi i musicie wspierać całą Boską pracę z pełnym zrozumieniem. Wręcz przeciwnie, jeśli tak bardzo martwicie się własnymi sprawami, to znaczy, że nie ma z was żadnego pożytku ani dla was ani dla Sahaja Yogi. 

Powiedziałabym więc, że nawet niektórzy ludzie zobaczą, że wydarzyło się to, wydarzyło się tamto. Być może ta grupa jest zbyt duża, by pomieścić ich we wszystkich tych miejscach. Zawsze miałam wrażenie, że grupa powiększa się trochę za bardzo. I nie mieliśmy pojęcia, że tak wielu ludzi przybędzie. Ale nie ma znaczenia - podzielą się, zatrzymaliśmy się, jest miejsce do spania. A jeśli potraficie to zrozumieć, zobaczycie, że te sprawy nie są ważne, kiedy pojedziecie do Anglii i tylko śpicie lub pojedziecie do Australii i tylko śpicie. 

Myślę, że macie cały czas, aby to wszystko zrobić. Właśnie teraz jesteście tutaj, aby stać się bardziej subtelnymi. Teraz czas się zaczął i bramin także przybył we właściwym czasie. Zatem musimy być jednym z subtelnościami. Sahaja Yoga nie jest możliwa, jeśli chcecie widzieć ją z przyziemnego poziomu - nie możecie zrozumieć Sahaja Yogi w ten sposób. Powiedziałam wam już, że bez Realizacji nie możecie mieć Sahaja Yogi. 

Ale nawet po Realizacji, jeśli trzymacie się tych starych nawyków, które należą do czasu [bycia] jajem nie będziecie mieć żadnej korzyści. Więc starajcie się być bardziej subtelni i nie myślcie o tym. Zrelaksujecie się, poczujecie się lepiej, to będzie działać. [Nie myślcie], że powinniście jeść we właściwym czasie, musicie mieć to we właściwym czasie, to powinno być jedzenie. To znaczy, jest to taka uporczywa sprawa, wiecie.

Nie możemy utknąć z jedzeniem, nie możemy utknąć z tymi wszystkimi sprawami. Idziecie na poziom, którego nikt nie osiągnął. Z takim zrozumieniem, że jeśli się poddamy - to znaczy nie dajecie Mi nic, jak tylko uwalniacie się od swojego ego i swoich wcześniejszych nadętych pomysłów - byłoby to bardzo dobre. Także, kiedy dyskutujecie między sobą, nikt nie powinien mówić o niedogodnościach. Powiedziałam wam, że w wiosce to jest bardzo trudna rzecz. Nie musicie jechać w Himalaje, ale podróżowanie po Indiach nie jest łatwe, i Ja powiedziałam o tym wam wszystkim. Mieszkam w dużo większych wygodach i komforcie niż ktokolwiek z was, ale mogę się dostosować znacznie lepiej, więc powinniście także spróbować zapomnieć o tym. Nie mówcie o swoich niewygodach. To sprawi, że będziecie bardzo przyziemni. 

Tylko ten, kto staje się bardziej subtelny, może coś osiągnąć. Dzisiaj jest kolejny dzień, nazywany Bhishma Ashtami, jest to dzień, w którym Bhishma, który był wielkim świętym, złożył wielką przysięgę i tej przysiędze był wierny przez całe życie. To był wspaniały ślub [życia w czystości] który on złożył. Więc dzisiaj jest również dzień ślubowania. On ślubował w dniu Ashtami. W dniu Ashtami on złożył przysięgę. Więc dzisiaj jest dla was kolejny dzień, aby złożyć przysięgę. 

Zatem powinniście także spróbować złożyć przysięgę i poprzez tę przysięgę powinniście móc osiągnąć coś, co jeszcze nie zostało osiągnięte. To osiągnięcie jest nie tylko dla tego miejsca, nie tylko dla Maharashtry, nie tylko dla Indii, nie tylko dla całego świata, ale dla całego Wszechświata. 

Więc odgrywacie bardzo ważną, istotną rolę i należy próbować poprawić jakość swojego życia, jakość osobowości. 

Dopóki nie osiągniecie tej istotnej jakości, nic się nie wypracuje. Oto, co im mówię: "Musicie wypracować w taki sposób, abyście stali się istotnie oddani Sahaja Yodze. Nie tylko dla siebie, dla rodziny lub swojego kraju, ale dla całego Wszechświata". Więc jesteście nasionami, które stworzą tę wspaniałą atmosferę, która przyniesie wielką zmianę, której oczekujemy od Mahayogi. Bardzo ważne jest, aby zrozumieć, że tak wiele osób mówiło o tym i Ja natknęłam się na książkę, która została napisana 2000 lat temu, która opisuje tę Mahayogę i co się wydarzy. To bardzo ciekawe. 
Po pujy i havanie, myślę, że pan Chauhan przetłumaczy wam ją i zrozumiecie o czym ona jest. 
Zatem zacznijmy teraz.