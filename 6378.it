Quarta Conferenza Mondiale sulle Donne. Pechino (Cina) 13 Settembre 1995.

Fratelli e sorelle del mondo !

E' un grande onore per me parlare del problema mondiale della donna di fronte a tale autorevole assemblea.
Prima di tutto vorrei manifestare la mia profonda gratitudine al governo e al popolo del paese che ci ospita, la Repubblica Popolare Cinese.
Ho avuto il privilegio di visitare la Cina in due precedenti occasioni e sono una grande ammiratrice della saggezza e della cultura questa illustre nazione.
Questo é - oltre ogni mia immaginazione - il tempo più glorioso nella storia dell'umanità poiché, in questa epoca, noi siamo fortemente consapevoli dei problemi delle donne. Le donne, nel loro insieme, hanno certamente sofferto in ogni epoca, poiché non é stata riconosciuta la loro importanza ed il loro giusto ruolo nella società. La società stessa, che é sua creazione, tenta di tenere sotto il proprio potere o di umiliare il sesso femminile. In Oriente possiamo dire che, a causa dell'influenza fondamentalista, le donne sono state oggetto di forte oppressione e la loro moralità sia basata sulla paura piuttosto che sulla libertà. In Occidente, esse hanno lottato per la propria libertà, tuttavia ciò che hanno conseguito é una falsa libertà: le donne in Occidente hanno la libertà di rinunciare a tutti i valori sociali e morali.
Di conseguenza si può dire che, in Oriente, la maggior parte delle donne sono timorose, oppresse e non possono esprimere se stesse, mentre in Occidente si riscontra che la maggior parte delle donne sono ridotte a simbolo sessuale. Sono desiderose di esprimere il proprio corpo: tale ansia traspare nella pubblicità della moda e nella ricerca di una popolarità di basso livello. Esse accettano tale posizione poiché non potrebbero sopravvivere altrimenti nel caotico mondo occidentale.
Ciò che le donne, in Oriente, sentono come assai umiliante e degradante, é considerato in Occidente qualcosa di assai glorificante.
Ho veduto entrambe queste società in modo assai approfondito e sento che finché non si formerà una nuova cultura nella quale le donne d'Oriente e le donne d'Occidente possano tutte risorgere nella stima di sé ed esprimere se stesse in modo da creare elevati livelli morali per la propria società, le donne, ne dell'Est né dell'Ovest, potranno elevarsi nella loro piena statura di dignità femminile.
Devo ammettere che non é difficile raccogliere denaro per le donne povere dei Paesi in Via di Sviluppo ed aiutarle ad uscire dallo stato di povertà ma, sfortunatamente, mi risulta che il denaro che viene raccolto possa non raggiungere le donne povere ma finire nelle tasche di ministri corrotti, di burocrati e di altre persone responsabili per confluire, in ultimo, nelle banche svizzere.
Noi, in India, abbiamo due stati assai grossi, chiamati Uttar Pradesh e Bihar, che sono aiutati in modo significativo dall'Unicef ed anche dall'Organizzazione Mondiale della Sanità. L'Unicef avviò un progetto chiamato Angan - che significa "cortile"- secondo il quale i bambini dovevano essere educati e cresciuti in forma appropriata. Questo progetto non sta affatto funzionando per quanto riguarda i bambini e tutto il denaro affluisce, invece, nelle tasche delle persone corrotte che sono i responsabili di quel progetto ed i bambini non ricevono neppure il 2% di ciò che viene loro inviato. Lo stesso accade con l'Organizzazione Mondiale della Sanità, che invia medicinali e attrezzature all'India. Questi medicinali vengono venduti sul mercato e sono usati interamente da coloro che li ricevono per i propri profitti. La stessa cosa avviene per quanto riguarda le attrezzature dell'OMS. Così la gente povera non riceve mai alcun beneficio e rimane continuamente priva di aiuto. Tutto questo denaro é chiamato "denaro sporco", ma affluisce nelle linde banche svizzere. Una larga parte dei prestiti che la Banca Mondiale dà ai Paesi in Via di Sviluppo viene altresì riversata nei conti personali di funzionari corrotti, mantenuti presso le banche svizzere. Pertanto tutti i Paesi in Via di Sviluppo sono indebitati con la Banca Mondiale ma non hanno denaro. Il denaro é nelle banche svizzere. Quindi vorrei richiedere alle Nazioni Unite di occuparsi di tale problema con le banche svizzere e richiedere loro di restituire tutto il denaro che vi é stato versato da queste persone assai corrotte e di riconsegnarlo pertanto alle Nazioni Unite cosicché queste possano utilizzarlo per i propri scopi, come pure distribuirlo alla gente sotto un'effettiva vigilanza. Si deve avere una rete assai bene articolata di persone che si sentano corresponsabili, che siano oneste e che desiderino trarre il massimo da questo denaro aiutando la gente.
L'immoralità e la corruzione sono i due orribili mostri che divorano la nostra società. Darei la colpa alle madri di queste persone corrotte ed immorali, poiché esse hanno fallito nei loro doveri di madre. L'insegnamento amorevole della madre é la prima e più efficace influenza nel forgiare i figli in buoni cittadini. Le madri che non hanno mai tentato di guidare con grande sollecitudine e amore, o le mogli o le figlie che cadono in balia della paura dell'uomo o della cultura distruttiva, costoro non hanno compiuto il proprio dovere - in qualità di membri integranti della famiglia - nel rafforzare la fibra morale dell'uomo. E' altresì importante vedere come sono trattati i bambini in queste due culture dell'Est e dell'Ovest. Ciò che constatiamo nell'Est é che i figli, se non fossero sotto l'influenza della cultura fondamentalista, darebbero ascolto alle loro madri. Questa cultura relega la donna al livello di essere umano inferiore, mettendola in condizione di essere dominata dall'uomo e dai figli. Anche nell'Ovest accade la stessa cosa. I figli non rispettano la madre, né le danno ascolto. Sento che, in generale, ciò avviene perché le donne occidentali spendono più tempo nel prendersi cura del proprio corpo e del proprio aspetto fisico piuttosto che nel prendersi cura dei propri figli e nell'amarli. Il legame tra madre e figlio cosi si affievolisce e si spezza. Per tale ragione molti bambini diventano ragazzi di strada. Fortunatamente, ci sono ancora numerose famiglie nell'Est ed alcune nell'Ovest che resistono tenacemente alle tendenze corruttrici di oggi e si prendono cura dei propri figli e li educano convenientemente.
Tuttavia devo ancora dire che i bambini in Oriente non sono così rovinati quanto in Occidente. La ragione, tra l'altro, é che in Oriente esistono molte persone - sebbene tale numero sia esiguo - che non sono ricorse alla cultura fondamentalista o alla cultura occidentale e formano una comunità sociale rispettosa e tollerante in cui crescono figli che sono straordinariamente buoni e sensibili. Tuttavia qualsiasi cultura abbiano da lungo tempo, per tradizione, ereditato, questa é profondamente radicata nel loro animo ed essi considerano il sistema dei valori morali  la cosa più elevata, più del denaro o del potere.
L'Occidente é ora carico di problemi. Sebbene possieda il denaro, non possiede tuttavia la pace, né dentro né fuori.
La verità é che le donne sono il potenziale di ogni civiltà e di ogni paese. E' evidente che le donne sono le creatrici e le preservatrici dell'intera razza umana: questo é il ruolo che Dio Onnipotente ha loro assegnato . I semi non possono creare nulla da se stessi. E' la Madre Terra che provvede ai fiori, ai frutti ed ad altri doni. Similarmente é la donna che genera il bambino, lo nutre ed infine lo educa per prepararlo ad essere il cittadino di domani. Le donne pertanto devono  prendere il posto della Madre Terra nell’opera di  edificazione dell'intera umanità. Sfortunatamente, gli uomini hanno utilizzato il potere dei muscoli per acquisire una posizione di dominio sulla donna. Non hanno riconosciuto che le donne sono compagne, complementari ed uguali, tuttavia non simili, nell'avventura umana. La società che riconosce questa verità fondamentale e, ciononostante, non assegna alla donna il suo legittimo ruolo non è una società civilizzata. Nel mio paese, esiste un detto sanscrito, "Yatra narya pujyante tatra ramante devata", che significa "laddove le donne sono rispettate e rispettabili, là risiedono gli Dei del  benessere".
Così é giunto per noi il momento di comprendere il valore di questo grande potere che il Creatore ci ha donato. Ma che cosa si riscontra? Che sia in Oriente che in Occidente, le donne non sono state in grado di dare piena espressione della propria grandezza. Non sto asserendo affatto che l'unico ruolo della donna nella società umana sia quello di madre, di procreatrice e preservatrice dei figli, oppure quello di moglie o sorella. Le donne hanno il  diritto di partecipare come pari ad ogni aspetto della vita sociale, culturale, educativa, politica, economica, amministrativa e tutto il resto. Allo scopo di preparare se stesse a questo ruolo pervasivo, esse devono avere il diritto all'educazione in tutte le branche del sapere. Ma se sono madri, hanno  grandi responsabilità verso i figli e verso la società. L’uomo è responsabile della politica e dell'economia del Paese ma  responsabili della società è la donna. Nel suo compito, la donna può anche sostenere l'uomo ed egli può assumere compiti autorevoli, naturalmente in qualsiasi posizione. Ma é assai importante che egli non dimentichi che è la donna a dover manifestare sollecitudine materna profonda ed amore. Ma se questa diventa virile d'animo ed aggressiva, allora la società non potrà conservare il suo equilibrio .
Allo stesso tempo devo far presente che, mentre chiediamo il riconoscimento dei diritti della donna, dobbiamo anche porre l'accento sui suoi doveri fondamentali verso l'umana società. Le donne in Occidente, o coloro che sono state educate in Occidente, sono passate all'estremo opposto con l'assumere ruoli politici, economici o amministrativi. Per competere con l'uomo sono diventate troppo ostinate, egocentriche ed ambiziose. Non possiedono più le qualità consolatrici e gradevoli che conservano l'equilibrio. Al contrario, sono diventate dominanti, sono diventate individui alla perenne ricerca del piacere. Sono di gran lunga più preoccupate della propria attrattività fisica che di avere una personalità gradevole, dolce e dignitosa. Cedono, consapevolmente o inconsapevolmente, al loro  più basso sé assai più rapidamente degli uomini. Tutto ciò conduce ad una società caotica ed i figli, pertanto, crescono come ragazzi di strada, ladri e perfino assassini - come si legge ogni giorno sul giornale. 
Ciò di cui abbiamo bisogno é di riportare l'equilibrio tra i due estremi. Abbiamo bisogno di donne compagne uguali ma non simili all’uomo; di donne dotate di una comprensione sottile della natura maschile ed in grado di condurre l’uomo al centro attraverso l’equilibrio interiore. Abbiamo bisogno di donne equilibrate al fine di avere una razza umana equilibrata, dotata, al proprio interno,  di pace .
 Potreste affermare che tutto ciò é eccellente dal punto di vista teorico, ma come conseguire questo stato di equilibrio? Come arrestare la marea delle malattie, della corruzione, dell'immoralità e dell'immaturità? Come porre fine all'attuale stato di conflitto e di confusione? Come portare la pace in ogni mente ed in ogni cuore?

Assai umilmente faccio presente che esiste una risposta a questi interrogativi. Che esiste una nuova via.

Qualsiasi cosa stia per dirvi, non deve essere presa per scontata. Naturalmente, dovreste tenere la mente aperta come quella di uno scienziato e trattare qualsiasi cosa affermerò come un'ipotesi. Se tale ipotesi potrà essere provata, allora dovete accettarla, da persone oneste, come l’assoluta verità poiché essa é per la vostra benevolenza. E' per la benevolenza della vostra famiglia. E' per la benevolenza del vostro Paese e per la benevolenza del mondo intero. 
Sono qui per parlarvi dell'ultimo passaggio della nostra evoluzione. Questo passaggio della nostra evoluzione deve aver luogo nella nostra consapevolezza, in questi tempi moderni ed esso ci è stato peraltro, rivelato dagli scritti di molti profeti. Questo é il periodo chiamato "Tempo della decadenza", menzionato per ultimo dal grande santo Vyasa -colui che scrisse il Gita - ed é infatti  la decadenza dell'umanità ciò che vediamo intorno a noi, in ogni forma possibile.
 Ora vi vorrei svelare la conoscenza segreta del nostro essere interiore, conoscenza che era già nota in India migliaia di anni fa. Per la nostra evoluzione ed ascesi spirituale esiste dentro di noi un potere residuale, che é situato nell'osso triangolare alla base della spina dorsale. Tale potere residuale é conosciuto come "Kundalini".
 Sebbene la conoscenza di questo potere fosse già accessibile in India migliaia di anni fa, il suo risveglio  era tradizionalmente compiuto soltanto su base individuale : un guru risvegliava tale potere in un solo  discepolo.
 Risultato di questo risveglio  é che ottenete la vostra Realizzazione del Sé, vi conferite la laurea nel campo della spiritualità. In secondo luogo - allorché tale potere é risvegliato - la Kundalini  sale e passa attraverso sei centri sottili  di energia situati nel vostro corpo, nutrendoli ed integrandoli. Da ultimo, questo potere si fa strada attraverso l'area dell'osso della fontanella, chiamata Talu o Brahmarandra, e vi connette al potere onnipervadente dell'Amore Divino, che viene anche descritto nella Bibbia come la "brezza fresca dello Spirito Santo", nel Corano come "Ruh" e nelle scritture indiane come "Paramchaitanya". Patanjali lo chiamò "Ritambara Pragya". Comunque, qualunque sia il suo nome, questo  potere é il potere che tutto pervade, che compie tutto il lavoro sottile del processo vivente, dello sviluppo evolutivo.
 L'esistenza di questa energia onnipervadente non viene percepita prima della Realizzazione. Tuttavia, dopo la Realizzazione del Sé, potete sentirla sui polpastrelli delle dita o al centro del palmo della mano o al di sopra dell'osso della fontanella. 
Tale processo deve essere spontaneo, "sahaja". "Saha" significa "con" e "ja" significa "nato". Questo vuol dire che il diritto di ottenere l’unione con il potere onnipervadente dell'Amore Divino é il diritto di nascita di ogni essere umano. Le nostre energie mentali sono limitate. La nostra limitata energia mentale - che é lineare nel suo movimento e non ha il sostegno della realtà - raggiunge un punto e, lì, si ferma. Da quel punto ritorna, poi, a dove era partita e tutto questo movimento lineare della mente ricade su di noi, talvolta come una punizione. Ora tuttavia abbiamo bisogno di maggior energia, di una più alta energia, di una più profonda energia e, a tal fine, la Realizzazione del Sé deve avere luogo.
 Devo dire che in Occidente ho incontrato molte persone che sono autentici ricercatori della Verità, stanchi dell'artificialità della vita occidentale. Talvolta, essi stessi non sapevano di essere alla ricerca della Verità ed hanno perciò commesso molti errori: sono andati da falsi guru che hanno preso loro un sacco di denaro, sono andati in bancarotta e sono stati infine messi in condizione d'inferiorità fisica e mentale. La cosa che dobbiamo rilevare é che il risveglio della Kundalini e, il conseguimento della Realizzazione del Sé sono processi viventi dell'evoluzione, per i quali non occorre pagare alcunché. E' come porre un seme nella Madre Terra. Germoglia poiché la Madre Terra ha il potere di farlo germogliare ed il seme ha, dentro di sé, la qualità innata di germinare. Allo stesso modo,  noi deteniamo - nell’osso  triangolare che i Greci chiamarono 'sacro' - questo potere di germinazione. Si tratta di un'energia avvolta in tre spirali e mezza. Ciò dimostra che i Greci sapevano che questo osso era santo e pertanto gli diedero il nome di 'sacro'. Effettivamente in alcune persone, potete vedere l'osso sacro pulsare e la Kundalini salire assai lentamente ma, laddove non vi sono ostruzioni e la persona é un individuo equilibrato, la Kundalini sorge dall'osso sacro come uno zampillo e passa attraverso l'area dell'osso della fontanella per diventare una con il potere onnipervadente. Questa Kundalini é la Madre spirituale di ogni individuo e conosce, o ha registrato, tutte le aspirazioni passate del figlio. Ella é ansiosa di donargli la seconda nascita e, durante la Sua ascesa, nutre i sei centri d’energia.
Quando una persona non é connessa al potere onnipervadente, é come uno strumento che non é collegato alla forza principale e non ha identità, non ha significato, non ha scopo. Non appena  lo strumento viene collegato, tutto ciò che é in esso incorporato prende a funzionare  e lo strumento inizia ad esprimere se stesso.
Allorché la Kundalini sale vi connette al potere onnipervadente, che é vitale, che é un oceano di beatitudine e di conoscenza. Dopo il risveglio della Kundalini,  potete sperimentare numerose coincidenze che sono miracolose e apportatrici di grande gioia.
 La Kundalini è, soprattutto, oceano di perdono. Così qualsiasi errore abbiate in commesso in passato, questo vi è perdonato e voi ottenete, come una benedizione, la Realizzazione del Sé. 
Le conseguenze del risveglio della Kundalini e del conseguimento della Realizzazione del Sé sono numerose. Innanzitutto una persona é costantemente in contatto - o ne diventa effettivamente parte -  con il potere Divino Onnipervadente. Ricerca la Verità tramite l'utilizzo della sua nuova consapevolezza e, poiché la verità é una sola, tutte le persone realizzate possono constatare la stessa verità. I conflitti vengono, di conseguenza, elusi. L'attività puramente mentale senza la Realizzazione del Sé, conduce ad idee conflittuali e persino alle guerre: tutto ciò, dopo la Realizzazione del Sé, può essere evitato.
Ora, vediamo quante altre cose accadono a colui che riceve la Realizzazione. In primo luogo, iniziate a percepire la brezza fresca dello Spirito Santo sui polpastrelli delle vostre dita, queste rappresentano i centri sottili di energia. In tal modo conoscete la verità sulle punta delle dita. Trascendete tutte le limitazioni di razza, di religione e le altre idee ed andate oltre la vostra mente per vedere e sentire la realtà e comprenderla.
 La cosa che accade successivamente é che entrate in uno stato di “consapevolezza senza pensieri”. Attraverso il pensiero, noi viviamo nel futuro e nel passato. I pensieri ci provengono da queste due aree del tempo e cosi noi non siamo in grado di vivere nel presente: mentre i pensieri sorgono e cadono, noi saltiamo sulla loro cuspide. Ma, allorché la Kundalini sale, essa allunga tali pensieri ed in tal modo un po' di spazio tra questi : tale spazio è il presente, è la Realtà. Pertanto il passato é superato ed il futuro non esiste. In quel lasso di tempo voi non avete pensieri. 
Essendo consapevoli ma senza pensieri, raggiungete un nuovo stato sul quale Jung  scrisse assai chiaramente. In quel momento, qualsiasi cosa accada, essa viene profondamente incisa nella vostra memoria  mentre voi godete di ogni istante di questa realtà. Quando entrate  nello stato di “consapevolezza senza pensieri”, diventate, dentro voi stessi, completamente in pace. Colui che ha conseguito tale pace, emette pace e crea un'atmosfera pacifica attorno a sé. Questa condizione é assai importante. Finché non avremo conseguito la pace interiore, non capiremo mai veramente che cosa siano le nostre idee, se universali o giustappunto limitate.
 Potete sentire i vostri sette chakra sui polpastrelli delle dita. Potete anche sentire i centri degli altri poiché sviluppate una nuova dimensione di consapevolezza chiamata "consapevolezza collettiva". Quando questa nuova consapevolezza si stabilizza dentro di voi, iniziate a percepire  anche i centri degli altri. 
Devo dirvi che questi centri sono responsabili del nostro benessere fisico, mentale, emozionale e spirituale ed, allorché sono affetti da negatività o sono in pericolo, le persone soffrono a causa di varie malattie. Come risultato del fatto che la Kundalini si risveglia e nutre questi centri, lo sviluppo importante é che a luogo è che proverete una condizione di equilibrio interiore e godrete di buona salute. Molte malattie, persino alcune di quelle incurabili, sono state curate dal risveglio della Kundalini. Anche la base dati dei geni ereditati può essere ristrutturata dopo la Realizzazione del Sé, tramite il risveglio della Kundalini. Come risultato, la persona che ha ereditato geni che determinano una tendenza criminale, può diventare assolutamente buona.
Anche la nostra attenzione diventa assai pura. Alla luce dello Spirito, possiamo vedere le cose assai più chiaramente di quando eravamo ciechi. Per esempio, pensate ad una persona che vaga con occhi ciechi e tocca un elefante, dopodiché ne sopraggiunge un'altra e poi un’altra ancora: tutti costoro avranno idee differenti sull'elefante, a seconda di quale parte dell'animale abbiano toccato. Ma se questi aprissero gli occhi, potrebbero constatare tutti la stessa cosa - la Realtà - e non ci sarebbero contrasti né lotte. 
Una persona realizzata può percepire la conoscenza assoluta sulle punta delle dita. Supponendo che qualcuno non creda in Dio, una persona realizzata potrebbe allora suggerire al non credente di porre la domanda: "Dio esiste?". Colui  che domanda osserverà - lo scoprirete - una brezza fresca assai gradevole pervadere il suo essere. Egli può non credere in Dio, ma Dio esiste. Sfortunatamente, così tanti di coloro che credono in Dio sono così assurdi, ipocriti, crudeli, bizzarri e talmente immorali che la gente ha perduto la fede in Lui. Ma, mentre coloro che rappresentano Dio possono essere immorali, Dio esiste ed esiste anche il suo potere, che noi chiamiamo il Potere Onnipervadente dell'Amore Divino. Questo potere è il potere dell'amore e della compassione e non dell'aggressione e della distruzione. Questo potere d'amore e di compassione, allorché é assorbito in uno yogi o in una persona realizzata, lavora in maniera assai differente, come un angelo. Tali persone possono curare gli altri e curare se stesse. Sono stati risolti persino casi di malattia mentale. Non soltanto quelli. Anche coloro che sono andati, nella loro ricerca della verità, da guru disonesti hanno potuto raggiungere la stabilità spirituale dopo avere abbandonato il falso maestro ed essere confluiti sul sentiero della Realizzazione del Sé. 
Nello stadio successivo - allorché la Kundalini è stabilizzata - acquisite lo stato di consapevolezza senza pensieri ed in esso riconoscete senza alcun dubbio di avere raggiunto la Realizzazione del Sé, di avere conseguito tutti i poteri, che sono li pronti per essere utilizzati. Divenite assai potenti poiché potete alzare la Kundalini degli altri. Diventate molto attivi e non vi stancate facilmente. Per esempio, Io ho settantatre anni d'età e viaggio ogni tre giorni circa, tuttavia sto perfettamente bene. Questa energia fluisce in voi riempiendovi di vitalità. Diventate estremamente dinamici e al tempo stesso estremamente compassionevoli, gentili e miti. Sentite di essere protetti e pertanto siete fiduciosi ma non egoistici. L’intera personalità cambia. Questa é la natura della trasformazione globale che sta avendo luogo ovunque e con tale rapidità che anche Io ne sono sorpresa.
Effettivamente questa conoscenza esisteva molto tempo fa ma il mio contributo, se ve né alcuno, é che ora è possibile ottenere la realizzazione di massa. E' un dono di questo tempo, del quale fu predetto che tale trasformazione globale avrebbe preso luogo. In 65 Paesi, migliaia di persone hanno ottenuto la Realizzazione del Sé attraverso Sahaja Yoga. 
Il potere della Kundalini é il potere del desiderio di conseguire il vostro coronamento spirituale. Se qualcuno non desidera averlo, non può essere forzato poiché il Divino rispetta la libertà personale. Se uno vuole andare in Paradiso, può andarvi, ma se desidera andare all'Inferno, può andare all'Inferno. La Realizzazione del Sé può essere conseguita facilmente se la persona possiede il desiderio puro e sincero di ottenere la propria Realizzazione. Ma se si resta fedeli a qualcuna nostre idee, che sono statiche, la Kundalini non salirà. Essa non può inoltre lavorare per le persone idiote o immature. Lavora per le persone che sono sagge, che sono maggiormente equilibrate, e lavora assai velocemente. Fui sorpresa di constatare che aveva persino lavorato su tossicomani, alcolizzati e su persone assai immorali. Tuttavia costoro possedevano tutti il desiderio puro un intenso puro ed intenso di riuscire a migliorare se stessi, di riuscite ad ottenere la Realizzazione del Sé. Così tante di queste persone hanno conseguito il loro obiettivo, la Realizzazione del Sé! In una sola notte, hanno rinunciato alle droghe, all'alcol. 
Si diventa persone molto potenti ed al tempo stesso si comprende di essere stati glorificati: si inizia pertanto a comportarsi in maniera assai dignitosa ed assai assennata. Ecco come é nata una nuova cultura e questa nuova cultura vi conduce, in una certa maniera, ad un nuovo stile di vita in cui voi diventate naturalmente, dico naturalmente, retti. Nessuno deve dirvi :"Non fare questo"! e "Non fare quello". Tutto é raggiunto attraverso l'attenzione illuminata. Questa attenzione illuminata é altresì piena di poteri. Ovunque si posi la vostra attenzione, essa lavora, crea pace, crea armonia e crea anche una nuova dimensione di consapevolezza collettiva.
Pertanto non funzionerà più incolpare i geni dei vostri errori poiché tali geni possono essere mutati nella loro base di dati ed essere portati al livello di una personalità assai retta ed angelica. Con l'ascesa della Kundalini L'ego ed i condizionamenti dell’individuo si dissolvono e costui diviene realmente come un uccello libero. La libertà assoluta si raggiunge nella realtà ed il comportamento di tale persona cambia in modo straordinario ed egli acquisisce una grande fiducia in se stesso. Diventa testimone nell'intera rappresentazione della vita. Allorché siete nell'acqua, avete paura di annegare ma, supponendo di salire su una barca, è possibile osservare la stessa acqua con diletto. Se per di più si impara come saltare in acqua e salvare gli altri, si consegue una condizione ancora più elevata, in cui si è dotati di una consapevolezza superiore detta consapevolezza senza dubbi. 
Con questa consapevolezza, ci dissolviamo innanzitutto nell'oceano di gioia. La gioia é assoluta. Non possiede dualità. Non é come la felicità o l'infelicità la gioia è una cosa singolare. Ed allorché balzate in essa, apprendete con facilità come godere di ogni cosa, sia piacevole che ridicola. Nel primo caso ne scorgerete la bellezza, nel secondo vedrete con humour come le persone siano ridicole. 
La cosa significativa é che i Sahaja Yoghi sono diventati grandi musicisti, grandi scrittori, grandi oratori, grandi amministratori. In ogni modo sono cresciuti molto in alto, specialmente nel loro atteggiamento verso gli altri. Rispettano ogni persona e sanno cosa c'é di sbagliato in esse: possono quindi rivolgersi agli altri con attenzione, con gentilezza per far sì che chi ha determinati problemi possa facilmente evolvere e diventare un'anima realizzata. E' come una candela che accende un'altra candela. Tale lavoro sta procedendo ovunque nel mondo e vi é forte speranza che possa essere intrapreso anche in Cina. 
Prima d'ora, in qualche modo, non potevo cominciare il mio lavoro ma la coincidenza Divina mi ha offerto la possibilità, tramite questa conferenza, di parlare al popolo cinese, che Io trovo assai saggio e assai sensibile al grande tesoro della spiritualità. Non é una coincidenza. Era inevitabile ed é stata determinata  da questo potere onnipervadente. Anche nella vostra vita avrete notato numerose coincidenze ma non saprete mai come collegarle a qualcosa di Divino, finché non sarete connessi con il Potere Divino.
Confucio insegnò all'umanità come migliorare le relazioni tra gli esseri umani. Tuttavia, in Cina, Lao Tze ha descrisse assai magnificamente il Tao, che significa la Kundalini. Ed Io ho compiuto la traversata del fiume Yangtze, attraverso il quale Lao Tze é passato molte volte. So che Egli tentava di dimostrare che questo fiume, che é la Kundalini, fluisce verso il mare ed uno non dovrebbe essere tentato dalla natura che gli sta attorno. La natura intorno al fiume Yangtze é senza alcun dubbio, assai, assai meravigliosa ma si deve seguire il fiume. Vi scorrono anche molte altre correnti che possono essere assai pericolose, pertanto, vi é bisogno di un buon navigatore che sappia condurre l'imbarcazione attraverso le correnti, nel punto più vicino al mare. In quel punto il fiume diventa assai silenzioso ed estremamente semplice nel suo fluire.

Questo Paese é stato beneficiato da grandi filosofi: direi che il più grande fu Lao Tze, poiché l'umanesimo era per la preparazione degli esseri umani alla loro ascesa, della quale Lao Tze parlò. Tuttavia, poiché l'argomento era sottile, essa non fu tratta nella maniera così netta e precisa come ora ve la sto illustrando. E' un tale piacere per me parlare qui, di fronte a questa augusta assemblea. Dopo aver viaggiato attraverso tutto il mondo, mi rendo conto che la Cina é uno dei migliori Paesi per quanto riguarda la spiritualità.

Che il Divino benedica voi tutti! 
