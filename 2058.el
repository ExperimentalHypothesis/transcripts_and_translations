23 Σεπτεμβρίου 1990
Navaratri Puja
Geneva (Switzerland)
Navaratri Puja, "The deities are watching you". Arzier, Geneva (Switzerland), 23 September 1990.

Σύμφωνα με το ημερολόγιο, αυτή τη χρονιά, είναι δέκα οι μέρες της Ναβαράτρι, όχι εννέα.

Εννέα ήταν οι μέρες και οι νύχτες που η Θεά έπρεπε να πολεμήσει τους δαίμονες και να σώσει τα παιδιά Της από τα αποτελέσματα της αρνητικότητας. Από τη μια πλευρά, Εκείνη ήταν ο ωκεανός της αγάπης και της συμπόνιας και από την άλλη πλευρά, τα προστάτευε σαν τίγρη. Επειδή οι καιροί ήταν τέτοιοι, που κανείς δεν μπορούσε να διαλογισθεί, κανείς δεν μπορούσε να πει το όνομα του Θεού, κανείς δεν μπορούσε ούτε καν να σκεφτεί την αυτογνωσία. Όμως όσοι κάθεστε σήμερα εδώ, βρισκόσασταν εκεί και εκείνες τις μέρες και όλοι σας σωθήκατε για να βρίσκεστε εδώ σήμερα, αυτή τη μέρα, για να μπορέσετε να αποκτήσετε την Αυτογνωσία σας. Η μορφή της Θεάς εκείνη την εποχή δεν ήταν Μάγια Σβαρούπι. Είχε την πραγματική Της μορφή και αυτό δημιούργησε μεγάλο δέος, ακόμα και ανάμεσα στους οπαδούς Της. Έτσι δεν υπήρχε καν θέμα να τους δωθεί η Αυτογνωσία. Πρώτα απ' όλα, έπρεπε να σωθούν. Έτσι όπως η μητέρα πρέπει να κρατήσει το μωρό στη μήτρα της γι' αυτούς τους εννέα μήνες ή μπορείτε να πείτε για εννέα γιούγκας, εννέα φορές, όλοι σας σωθήκατε με το σωστό τρόπο και το δέκατο μήνα σας δώθηκε η γέννηση. Αυτή η γέννα συμβαίνει πάντα μετά τις επτά μέρες των εννέα μηνών.

Έτσι έπρεπε να περιμένουμε για κάποιο καιρό έως ότου ωριμάσει. Σήμερα, τη δέκατη μέρα της Ναβαράτρι, στην πραγματικότητα πρέπει να γιορταστεί η Άντι Σάκτι. Έτσι σήμερα, θα λατρέψουμε πραγματικά την Άντι Σάκτι. Από τη μια πλευρά η Άντι Σάκτι είναι η Μαχακάλι, από την άλλη πλευρά είναι η Μαχασαράσβατι, στο κέντρο είναι η Μαχαλάκσμι, επίσης είναι η Άμπα, Εκείνη που είναι η Κουνταλίνη. Όμως είναι και πέρα από αυτά. Είναι η Παρασάκτι, είναι πέρα από όλες τις δυνάμεις. Επειδή είναι Εκείνη που παράγει τη δύναμη. Πρέπει να είναι υπεράνω όλων αυτών. Σήμερα λοιπόν, όταν θα Τη λατρεύουμε, πρέπει να Τη λατρέψουμε με όλες αυτές τις μορφές. Έτσι καταλαβαίνετε ότι τη δέκατη μέρα που έχουμε τη Ναβαράτρι για πρώτη φορά στο ημερολόγιο, είναι επειδή σήμερα είναι η μέρα που λατρεύουμε την Άντι Σάκτι.

Η Άντι Σάκτι δεν λατρεύτηκε ποτέ πριν, ποτέ. Όμως, αυτή τη φορά, όταν πήγα στην Καλκούτα, τους είπα: «Καλύτερα να λατρέψετε την Άντι Σάκτι σήμερα». Είχαν εκπλαγεί: «Γιατί η Μητέρα ζητάει να λατρευτεί σήμερα η Άντι Σάκτι;» Έτσι όταν πήγα πίσω στην Πούνα, Μου είπαν ότι, η Άντι Σάκτι όπως γνωρίζετε είναι η Σαπτασρίνγκι, που σημαίνει: «Εκείνη που έχει επτά κορυφές», που αναπαύεται σε επτά κορυφές, δηλαδή στο Σαχασράρα, στο έβδομο τσάκρας. Εκείνη ορίζει και τα επτά τσάκρας. Μου είπαν ότι όταν είχαμε την Πούτζα στην Καλκούτα, την ίδια ώρα, ήταν η μοναδική φορά όπου όλοι οι οπαδοί της Σαπτασρίνγκι, που είναι πολύ λίγοι άνθρωποι, πήγαν εκεί. Και εκεί έρχονται πρώτοι απ' όλους , οι άνθρωποι από την πλευρά της μητέρας Της. Εκείνοι που είναι από τη πλευρά της μητέρας της Άντι Σάκτι θεωρούνται Βαϊσναβίτες, οι ακόλουθοι του Βίσνου. Έτσι έρχονται πρώτοι εκεί για να Την λατρέψουν, έπειτα έρχονται και από την πλευρά του πεθερού, που είναι η πλευρά του Σίβα, από την πλευρά του Σαντασίβα. Ακριβώς την ώρα που είχαμε την Πούτζα, βρέθηκαν εκεί οι δύο αυτές ομάδες μαζί, για να λατρέψουν. Τώρα έχουμε ανάμεσά μας ανθρώπους δύο τύπων.

Ο ένας τύπος είναι, θα λέγαμε, εκείνοι που λατρεύουν τον Μπραχμαντέβα στη δεξιά πλευρά και οι άνθρωποι που λατρεύουν τον Σίβα, στην αριστερή πλευρά. Οι δυο αυτές πλευρές, πρέπει να συναντηθούν σε ένα σημείο και έχει φτάσει αυτό το σημείο, που πρέπει να λατρεύουμε την απόλυτα ενοποιημένη μορφή όλων αυτών των δυνάμεων, η οποία έχει εκδηλωθεί μέσα μας. Τώρα όταν λένε ότι υπάρχει μόνο ένας Θεός, εντάξει, υπάρχει ένας Θεός. Όμως ένας Θεός έχει ένα κεφάλι, έχει το συκώτι Του, έχει το στομάχι Του, έχει τη μύτη Του. Έχει τα πάντα. Όπως έχουν και οι άνθρωποι. Επειδή έτσι λένε, ότι ο Θεός έφτιαξε τους ανθρώπους κατ' εικόνα και ομοίωση Του. Αφού έχει διαφορετικά μέρη στο σώμα Του, πρέπει να χειριστεί αυτά τα διαφορετικά μέρη. Γι' αυτά τα διαφορετικά μέρη, πρέπει να έχει Θεότητες και αυτές οι Θεότητες πρέπει να γίνουν κατανοητές. Έως ότου καταλάβετε και λατρέψετε αυτές τις Θεότητες, δεν είναι δυνατόν να τις αφυπνήσετε μέσα σας.

Όμως όλες είναι μέρος της Άντι Σάκτι. Είναι υπό τον απόλυτο έλεγχο της Άντι Σάκτι. Χθες ακούσατε για τις δυνάμεις της Άντι Σάκτι. Είναι σαν τη χελώνα που έχει όλο της το σώμα μέσα στο καύκαλο, κατά τον ίδιο τρόπο έχω εσωκλείσει όλες αυτές τις δυνάμεις μέσα Μου. Θέλω να πω, ότι δεν μπορείτε να τις ανακαλύψετε εύκολα. Δεν μπορείτε να τις βρείτε εύκολα. Εκτός από αυτές τις μοντέρνες κάμερες, οι οποίες προσπαθούν να μας ξεγελάσουν. Αυτές είναι που σας φανερώνουν τις μορφές Μου και άλλα πράγματα. Επειδή υπάρχει φως στις δονήσεις και όταν οι δονήσεις ρέουν, αρχίζετε να τις βλέπετε σε αυτές τις κάμερες, ακόμα και αν δεν είναι πολύ ευαίσθητες, όμως με κάποιο τρόπο οι άνθρωποι τις αποθανατίζουν. Υπήρξαν τόσες πολλές θαυματουργές φωτογραφίες, όπως ξέρετε.

Πρέπει να έχετε δει μια φωτογραφία όπου ο ίδιος ο Σρι Γκανέσα στέκεται πίσω Μου. Τώρα δεν βλέπετε κανέναν να στέκεται εδώ ακριβώς. Όμως δεν γνωρίζετε τι συμβαίνει. Και αυτό πρέπει να καταλάβουμε, ότι έχουμε εισέλθει σε μια καινούρια διάσταση της Θεϊκής μαγείας. Και η μαγεία Του δουλεύει με τόσους πολλούς τρόπους. Φυσικά, μερικές φορές και εσείς χάνεστε. Επειδή τα προγενέστερα προβλήματά σας, σας τραβάνε προς τα κάτω. Μπαίνετε σε πειρασμό. Μερικές φορές επίσης κυριαρχήστε από αρνητικές δυνάμεις και πέφτετε. Είναι πολύ λυπηρό να συμβαίνει σε οποιονδήποτε Σαχάτζα Γιόγκι.

Επειδή ίσως δεν γνωρίζετε το παρελθόν σας, δεν ξέρετε πόσο έχετε αγωνιστεί, πόσο σκληρά έχετε δουλέψει για να φτάσετε σε αυτό το επίπεδο. Και αφού φτάσετε σε αυτό το επίπεδο, αν δεν προσπαθήσετε να πάτε ψηλότερα, τότε είτε θα κολλήσετε στο ίδιο σημείο, είτε ίσως να πέσετε χαμηλά. Πρέπει να συνειδητοποιήσετε ότι είστε Σαχάτζα Γιόγκι, ότι δεν είστε σύζυγος, μητέρα, πατέρας, είστε Σαχάτζα Γιόγκι. Όπως εγώ είμαι η Άντι Σάκτι, έτσι κι εσείς είστε Σαχάτζα Γιόγκις. «Το κύριο έργο Μου είναι να δίνω Αυτογνωσία στους άλλους. Επειδή όλες Μου οι σχέσεις είναι ήδη τακτοποιημένες, δεν χρειάζεται να ανησυχώ για καμία Θεότητα, για κανέναν Θεό, όλοι τους δουλεύουν πολύ αποτελεσματικά, κάνουν τα πάντα» Η περιγραφή της Θεάς που διαβάσατε χθες, ότι τα χέρια Της εκσφενδόνιζαν όλα τα βέλη με τέτοια ταχύτητα που θα νόμιζε κανείς ότι χόρευε, είναι πράγματι έτσι, δεν υπάρχει αμφιβολία, όμως εσείς δεν το βλέπετε αυτό. Δεν μπορείτε να δείτε ότι κάθε τρίχα Μου είναι σαν ένα βέλος και δουλεύει τόσο εκπληκτικά. Όμως για σας, κάθομαι εδώ ήσυχα, όπως ακριβώς κάθεστε κι εσείς. Όμως δεν είναι έτσι. Είναι κάτι πολύ περισσότερο.

Όταν δείχνουν ένα λιοντάρι ή μια τίγρη ως όχημά Μου, τότε πρέπει να καταλάβετε ότι αυτό που δείχνουν, είναι στην πραγματικότητα έτσι. Είναι όντως έτσι. Δεν είναι απλά συμβολισμός, είναι έτσι πραγματικά. Έτσι η αξιοπρέπεια μιας τίγρης, σας έχω πει πολλές φορές πόσο αξιοπρεπής είναι επειδή κάθομαι πάνω της, είναι τόσο αξιοπρεπής. Αν πρέπει να φάει κρέας, σκοτώνει μια αγελάδα ή κάτι άλλο, τρώει το κρέας, αφήνει και για τους άλλους. Είναι τόσο αξιοπρεπής. Τρώει μια φορά το μήνα. Ακόμα και το να έχει κανείς ένα τέτοιο όχημα, έπρεπε να εξελιχθεί από το επίπεδο της αμοιβάδας σε αυτό το επίπεδο. Διαφορετικά δεν θα ήταν εδώ. Κατά τον ίδιο τρόπο εξελιχθήκατε και εσείς και μέσα σας υπάρχουν επίσης όλα αυτά τα βαχάνας.

Πραγματοποιούν πολύ γρήγορα όλα όσα επιθυμείτε. Επιθυμείτε κάτι, εκπλήσεστε γιατί βλέπετε ότι αμέσως πραγματοποιείται. Ζητάτε κάτι, αμέσως γίνεται. Όμως θα πρέπει να υπάρχει απόλυτη αφοσίωση στη Σαχάτζα Γιόγκα. Όταν λέω Σαχάτζα Γιόγκα, γνωρίζετε ότι είναι η γιόγκα της προσοχής σας στα πόδια Μου. Αυτό είναι. Όμως αν ακόμα κινείστε με τα εγώ σας και αν ακόμα σκέπτεστε μέσα σε αυτά τα όρια ότι: «Είμαστε κάτι και μπορούμε να αρχίσουμε τη δική μας Σαχάτζα Γιόγκα, μπορούμε να το κάνουμε με αυτόν ή τον άλλον τρόπο» ή «Η γυναίκα μου είναι έτσι, το παιδί μου είναι έτσι, ο άντρας μου είναι αλλιώς». Πρέπει να αφήσετε όλα αυτά τα προβλήματα κατά μέρος. Διαφορετικά, δεν θα εξελιχθείτε. Δεν ήταν δύσκολο για Μένα να σας δώσω Αυτογνωσία, επειδή είσασταν ήδη έτοιμοι γι' αυτό.

Όμως για να κρατήσετε το φως σας αναμμένο, πρέπει να δουλέψετε σκληρά. Η τίγρη παραμένει στη θέση της. Δεν αλλάζει. Το λιοντάρι περαμένει στη θέση του, είναι όλοι τους διαθέσιμοι, όλη την ώρα, στις θέσεις τους. Οι Θεότητες και οι Θεοί είναι στις θέσεις Τους με τις δικές Τους ποιότητες, είναι εκεί. Πουθενά δεν έχει περιγραφεί, ότι κάποιος από τους Θεούς σας δίνει Μόκσα. Εκτός από τη Θεά. Μόνο Εκείνη σας δίνει την Αυτογνωσία. Επειδή Εκείνη είναι υπεύθυνη για όλα τα επτά τσάκρας. Εκείνη κρατάει και τα επτά τσάκρας, πάνω σε αυτά τα επτά τσάκρας μπορεί να το δουλέψει.

Είναι λοιπόν μια μεγάλη ιστορία, η εξέλιξη όλων αυτών των πραγμάτων ακόμα και στο σώμα του Βιράτα, όπως επίσης και μέσα σε εσάς. Έτσι πρέπει να το αντιμετωπίσετε. Αν δεν μπορείτε να το αντιμετωπίσετε, τότε δεν θα μπορέσει να λειτουργήσει. Τώρα τα προβλήματα που έχουμε στη Δύση, όπως ξέρετε, είναι ανόητα προβλήματα που δεν ταιριάζουν σε κανένα Σαχάτζα Γιόγκι. Η προσκόλληση. Πρώτα, δεν είχαν προσκόλληση στη γυναίκα τους ή στα παιδιά τους, τώρα τους έχουν προσκολληθεί σαν με κόλλα. Δεν λέω να εγκαταλείψετε τα παιδιά σας ή τη γυναίκα σας, αλλά η προσκόλλησή σας πρέπει να είναι με τη Σαχάτζα Γιόγκα. Από τη στιγμή που οι ευλογίες της Σαχάτζα Γιόγκα θα έρθουν σε εσάς, θα ρέουν και στα παιδιά σας, στη γυναίκα σας, σε όλους, στη χώρα σας, σε όλο τον κόσμο. Τώρα ας υποθέσουμε ότι εδώ υπάρχει μια σύνδεση, ένα πολύ απλό ηλεκτρικό αντικείμενο. Αν η σύνδεσή του δεν είναι με τον κεντρικό αγωγό και συνδεθεί με κάτι άλλο, ποια θα είναι η χρησιμότητά του; Δεν μπορεί να δώσει ηλεκτρισμό σε κανέναν άλλον.

Είναι απλή λογική, ότι πρέπει να είσαστε συνδεδεμένοι πρώτα με την πηγή της ενέργειας. Απλή λογική. Ύστερα, αυτή η ενέργεια μπορεί να ρέει προς τους άλλους. Αν εσείς οι ίδιοι δεν είσαστε συνδεδεμένοι σε αυτή τη πηγή της ενέργειας, πώς μπορεί αυτή η δύναμη να ρέει οπουδήποτε; Ένα τόσο απλό πράγμα, δεν το καταλαβαίνουμε στη Σαχάτζα Γιόγκα. Έτσι οι προσκολλήσεις μας αρχίζουν να σκουριάζουν και δεν αντιλαμβανόμαστε τι μας έχει συμβεί. Δεν είσαστε συνδεδεμένοι με την κύρια πηγή! Αυτή είναι η μόνη προσκόλληση που χρειάζεστε και ύστερα η όλη κατάσταση, θα πάρει μια διαφορετική τροπή. Έχουμε λοιπόν αυτού του είδους τις προσκολλήσεις. Προσκολλούμαστε σε τόσα μίζερα πράγματα που μας αρέσουν, τα οποία μας κάνουν μίζερους. Για παράδειγμα, προσκολλούμαστε ας πούμε, σε κάποιο είδος ανόητης μόδας.

Προσκολλούμαστε σε αυτή. Είτε ανήκει στην κουλτούρα της Σαχάτζα Γιόγκα, είτε όχι, προσκολλούμαστε σε αυτή. Όλες αυτές οι προσκολλήσεις δεν είναι προς την πηγή, στην πηγή της χαράς, στην πηγή της γνώσης, στην πηγή της ενέργειας η οποία σας κάνει να εξελιχθείτε. Αυτός είναι ο λόγος που η κατάσταση της συλλογικής εξέλιξης μας είναι τόσο φτωχή. Τώρα η δουλειά της Άντι Σάκτι είναι αρχικά να σας δίνει Αυτογνωσία, δεύτερον, να σας δίνει ζωή, να σας ανακουφίζει. Αν έχετε προβλήματα σε φυσικό επίπεδο, θα σας φροντίσει, θα κάνει ότι μπορεί. Αν έχετε διανοητικά προβλήματα, θα προσπαθήσει να τα λύσει. Έτσι Εκείνη είναι η παρηγορήτρια, σας παρηγορεί. Την ίδια στιγμή, σας προστατεύει. Έχω δει πολλούς ανθρώπους, ακόμα και τώρα, να τρομάζουν πολύ εύκολα, με το παραμικρό.

Γιατί θα πρέπει να τρομάζετε; Εδώ στέκεται μια τίγρη. Δεν μπορείτε να τη δείτε, ίσως σήμερα να είναι μέρος του σκηνικού. Η Μητέρα σας είναι τόσο δυνατή. Πρέπει να καταλάβετε πόσο δυνατή είναι. Αυτή η κατανόηση δεν είναι στα κεφάλια σας. Μερικές φορές οι γυναίκες σας είναι πιο δυνατές ή τα παιδιά σας είναι πιο δυνατά. Όταν γνωρίζετε ότι η Μητέρα σας είναι τόσο δυνατή, είναι η Μητέρα σας, θα πρέπει να νιώθετε απόλυτα ασφαλείς. Τότε τα πράγματα λειτουργούν. Θα σας δώσω ένα παράδειγμα ενός κυρίου τον οποίο συνάντησα στο Μαντράς κάποτε, όχι πολύ παλιά, περίπου δυό τρία χρόνια πριν. Ήταν τέτοιος αναζητητής, που Με αναγνώρισε αμέσως.

Έπειτα πήγε στη Βομβάη, η δουλειά του ήταν εκεί και έλαβε ένα γράμμα που έλεγε ότι η μητέρα του είναι ετοιμοθάνατη. Έτσι πήγε εκεί. Ο γιατρός είπε: «Έχει καλπάζουσα μορφή καρκίνου και θα πεθάνει πολύ σύντομα». Εκείνος ήξερε: «Μητέρα μου είναι η Άντι Σάκτι». Απλά πήρε τη φωτογραφία Μου, έκατσε μπροστά Μου, είπε: «Μητέρα, δεν έχω τίποτα να πω, οτιδήποτε νομίζεις ότι είναι καλύτερο για τη μητέρα μου, σε παρακαλώ κάντο». Είπε αυτά, έτσι απλά. Ήταν συνδεδεμένος. Είπαν ότι μετά από τρείς μέρες θα πέθαινε. Τρείς μέρες μετά βγήκε από το νοσοκομείο. Την πήρε στη Βομβάη, την πήγε σε ένα νοσοκομείο ειδικευμένο στον καρκίνο.

Του είπαν: «Δεν έχει καρκίνο, τίποτα, έχει θεραπευτεί πλήρως». Αν δεν επιτρέπετε στην ενέργεια να ρέει, ανησυχείτε ακόμα για τη γυναίκα σας, ανησυχείτε για το σπίτι σας, ανησυχείτε για τα παιδιά σας, ανησυχείτε για το κάθε τι, για τα «παιδιά μου, το σπίτι μου, τη γυναίκα μου». Όταν παρατήσετε το «δικό μου», τότε μπορώ να δράσω. Όμως δεν πρέπει να θεωρήσετε ότι σας λέω να γίνετε ασκητές, με κανέναν τρόπο. Κανένας άγιος δεν ήταν ασκητής, όλοι τους είχαν συζύγους, όλοι τους είχαν παιδιά. Όμως όλη τους η προσοχή ήταν στα πόδια από λωτό της Μητέρας. Όπως είπε ο Γκούρου Νάνακα, ένα μικρό αγόρι παίζει με τον χαρταετό του. Ο χαρταετός πάει παντού και εκείνος μιλάει με τους φίλους του, αστειεύεται, όμως η προσοχή του είναι στον χαρταετό. Μια γυναίκα που καθαρίζει το σπίτι της με ένα μωρό στη μέση της, καθαρίζει και σκουπίζει το σπίτι. Κάνει τα πάντα, όμως η προσοχή της είναι στο παιδί της.

Έπειτα υπάρχουν γυναίκες στην Ινδία, που όπως ξέρετε κουβαλάνε τρία, τέσσερα δοχεία γεμάτα νερό και περπατάνε και με τα δυο χέρια τους έτσι. Ξέρουν πώς να τα εξισορροπήσουν. Μιλάνε μεταξύ τους, γελάνε, αστειεύονται, πειράζονται. Όμως η προσοχή τους είναι στα δοχεία. Η προσοχή Μου είναι πάντα στην Κουνταλίνη σας. Δεν μπορείτε να κάνετε κόλπα στη Σαχάτζα Γιόγκα, σας το υπογράφω. Οποιοσδήποτε προσπαθήσει να κάνει κόλπα, θα τιμωρηθεί πολύ άσχημα. Γι' αυτό σας παρακαλώ να είσαστε πολύ, πολύ προσεκτικοί, να μην είσαστε ανέντιμοι και να μην κάνετε κόλπα στη Σαχάτζα Γιόγκα. Εγώ δεν πρόκειται να κάνω τίποτα, όμως ορίστε, αυτοί είναι εδώ! Τη βλέπετε ήδη, με όλα της τα δόντια.

Όλες οι ποιότητές τους είναι σταθερές, τους το είπα. Έχουν σταθερές ποιότητες. Ξέρουν τι πρέπει να κάνουν και θα το κάνουν. Έτσι δεν χρειάζεται να παίζετε παιχνίδια στη Σαχάτζα Γιόγκα. Αυτό είναι άλλο ένα λάθος των Σαχάτζα Γιόγκις, νομίζουν ότι μπορούν να κάνουν κόλπα μ' Εμένα ή με τη Σαχάτζα Γιόγκα. Όταν αυτά τα πράγματα έρχονται στο κεφάλι σας, θα έλεγα ότι είναι δαιμονικές ιδέες, γιατί θα σας καταστρέψουν τελείως. Από τη μια πλευρά, η Σαχάτζα Γιόγκα είναι ευλογία, απόλυτη ευλογία, στην εξέλιξη ανεβαίνετε. Ανεβαίνετε ψηλά, όμως πρέπει να γνωρίζετε ότι επειδή έχετε φτάσει ψηλά, πρέπει να είστε πολύ προσεκτικοί για να μείνετε εκεί. Επειδή αν πέσετε από αυτό το ύψος, πόσο βαθιά θα πάτε; Με απλή λογική θα καταλάβετε ότι θα πέσετε πολύ χαμηλά. Έτσι εδώ έχετε τις ευλογίες, όλη την ομορφιά, όλη την αγάπη, όλη τη χαρά, όλη τη γνώση, όλους τους φίλους, όλη τη φροντίδα.

Από την άλλη, αν δεν θέλετε να είστε εδώ, μόνο και μόνο επειδή κάνετε κόλπα, θέλετε να είσαστε εδώ και να κάνετε κόλπα, αυτό είναι αδύνατον. Έτσι δεν δουλεύει το πράγμα, αμέσως πετιέστε έξω και από τη στιγμή που θα πεταχτείτε έξω, ένας Θεός ξέρει που θα βρεθείτε. Αυτό δεν είναι στη δική μας φροντίδα. Όμως θα βρεθείτε έξω γι' αυτό το λόγο. Πρέπει κανείς να γνωρίζει ότι οι Θεότητες βρίσκονται σε επαγρύπνηση. Σας παρακολουθούν όλους. Επειδή πρέπει να σας προσέχουν, να σας φροντίζουν, Πρέπει να σας βοηθούν, Πρέπει να κάνουν τα πάντα για σας. Πρέπει να κάνουν τα πάντα να λειτουργήσουν για σας. Είναι εκείνοι που δημιουργούν τα λουλούδια για σας, κάνουν όλα τα καλά πράγματα για σας. Όμως την ίδια ώρα, είναι προσκολλημένοι μόνο σε Εμένα, όλοι Τους, όχι σε σας.

Επειδή είστε τα παιδιά μου, σας προσέχουν. Αν προσπαθήσετε να συμπεριφερθείτε ανάρμοστα, είστε τελειωμένοι και φεύγετε. Όμως η συμπόνια της Μητέρας σας είναι τόσο μεγάλη, που πάντα προσπαθεί να συγχωρεί, να δίνει ευκαιρίες και να λέει στις Θεότητες να καθήσουν ήσυχα. Φυσικά υπακούουν, έως ενός σημείου. Όμως αν θέλετε να είστε μοχθηροί άνθρωποι, αν θέλετε να είστε σκληροί, αν θέλετε να είστε αμαρτωλοί και να παραμένετε στη Σαχάτζα Γιόγκα, αυτό δεν γίνεται. Δεν είναι όπως σε οποιαδήποτε θρησκεία, όπως είδατε χθες όπου διαπράττετε τα όποια λάθη, κάνετε ότι θέλετε, σκοτώνετε, εξαπατάτε τους άλλους και παρ' όλα αυτά παραμένετε σε αυτήν. Δεν γίνεται έτσι. Εδώ πρέπει να είσαστε Σαχάτζα Γιόγκις με την πραγματική έννοια της λέξης. Γι' αυτό κανείς πρέπει να καταλάβει. Κάποιοι Σαχάτζα Γιόγκις έχουν έρθει, δεν μπορούν να μπουν, νομίζω ότι οι πόρτες είναι κλειστές.

Έτσι, τώρα μια τόσο τρομερή Δύναμη, σε τέτοια εγρήγορση, τόσο στοργική, τόσο ευγενική είναι εκεί και μια Μητέρα που είναι ο Δάσκαλός σας. Η Μητέρα διδάσκει τα παιδιά της με αγάπη. Όχι μόνο αυτό, αλλά ούτε που αισθανθήκατε το πως σας έχω διδάξει τη Σαχάτζα Γιόγκα. Τη μαθαίνετε τόσο απλά. Είναι ένα παιχνιδάκι για σας. Ένα τόσο δύσκολο και λεπτό θέμα, εσείς το εμπαιδώσατε χωρίς καμιά δυσκολία. Τόσο αριστοτεχνικά έγινε, τόσο όμορφα έινε, ενσωματώθηκε μέσα σας, που τώρα ξέρετε ότι αυτό είναι Σαχάτζα Γιόγκα, το άλλο δεν είναι Σαχάτζα Γιόγκα. Όλη αυτή η γνώση εμπαιδώθηκε με έναν τόσο γλυκό τρόπο. Ο τρόπος που τραγουδάτε ινδική μουσική, βλέπετε, ακόμα και οι Ινδοί μένουν έκπληκτοι, μερικές φορές δεν μπορούν να τραγουδήσουν σαν εσάς. Εκείνοι που έχουν έρθει στα προγράμματά Μου, σας έχουν δει.

Μερικοί μουσικοί, λένε: «Πραγματικά νιώσαμε ντροπή. Πώς μπορούν αυτοί οι άνθρωποι να τραγουδούν τόσο καλά και να τα προφέρουν όλα τόσο καλά;» Πρέπει να εμπιστεύεστε αυτήν τη Δύναμη απόλυτα! Τις εποχές που οι άνθρωποι ήταν σε δύσκολες καταστάσεις, δεχόντουσαν συνέχεια επιθέσεις, δεν μπόρεσαν να αποκτήσουν την Αυτογνωσία τους, έπρεπε να εναποθέσουν την εμπιστοσύνη τους στη Δύναμη του Θεού. Έπρεπε να το κάνουν. Όμως τώρα που αποκτήσατε την Αυτογνωσία, αποκτήσατε την ελευθερία σας, δεν πρέπει ποτέ να ξεχνάτε ότι πρέπει να εμπιστεύεστε αυτήν τη Θεϊκή Δύναμη. Όλη την ώρα Εκείνη σας προσέχει. Τώρα, πώς κάνουμε κόλπα στη Σαχάτζα Γιόγκα; Μερικοί τεμπέληδες ανόητοι άνθρωποι έρχονται στη Σαχάτζα Γιόγκα. Τελείως τεμπέληδες, που σημαίνει ότι είναι της αριστερής πλευράς ή ότιδήποτε άλλο. Αν τους πεις: «Καλύτερα να κάνεις αυτή τη δουλειά». «Όχι Μητέρα, δεν θα κάνω αυτή τη δουλειά, επειδή η δεξιά μου πλευρά θα υπερισχύσει».

Πολύ σύνηθες κόλπο. ένα πολύ συνηθισμένο κόλπο: «Δεν μπορώ να το κάνω αυτό!» Όταν πρόκειται για δουλειά, τρέχουν να φύγουν. Πόσοι άνθρωποι δουλεύουν; Πολλοί λίγοι. Μια άλλη μέρα πήγα στην κουζίνα, ρώτησα κάποιες Ινδές κοπέλες τι συμβαίνει. Μου είπαν: «Όλοι έχουν φύγει. Δεν είναι κανείς εδώ να μας βοηθήσει». Κανένας δεν θέλει να αναλαμβάνει ευθύνες. Όμως το κόλπο που παίζεται στη Σαχάτζα Γιόγκα είναι: «Αν κάνω αυτό το πράγμα, θα πάω στη δεξιά πλευρά». Όμως αν είσαστε της αριστερής πλευράς, αυτή εδώ είναι εκεί. Είναι πολύ ωραίο που την έχετε τοποθετήσει εδώ, είμαι πολύ χαρούμενη.

Έτσι, όλοι οι ληθαργικοί άνθρωποι, οι τεμπέληδες, πάντα το κάνουν αυτό. Τώρα, κάποιος είπε ότι: «Πρέπει να ξυπνάτε το πρωί». Αισθάνονται απαίσια γι' αυτό: «Ω! Πώς να σηκωθούμε;» Όμως αν θυμηθείτε το παρελθόν σας, θα δείτε ότι έχετε πάρει ναρκωτικά, ότι έχετε καταναλώσει αλκοόλ, έχετε χρησιμοποιήσει όλα αυτά τα πράγματα της αριστερή πλευράς, γι' αυτό δεν μπορείτε να σηκωθείτε το πρωί! Τώρα, πώς θα εξαλείψετε ή ουδετεροποιείσετε αυτές τις κακές συνήθειες που είχατε; Πώς θα το καταφέρετε; Αν αρχίσετε να ξυπνάτε νωρίς το πρωί, σιγά σιγά θα αποκτήσετε τη συνήθεια και θα καταφέρετε να απαλλαγείτε από αυτό. Απλά πρέπει να καταστήσετε τον εαυτό σας διαθέσιμο, όταν πρόκειται να ανατήλει ο ήλιος το πρωί. Το ίδιο το αλκοόλ είναι μια ανοησία της αριστερής πλευράς. Τόσο πολύ, που μια φορά η Θεά ήπιε όλο το αλκοόλ του κόσμου. Δεν θα το πιστέψετε, όλο το αλκοόλ! Άγιοι όπως ο Σαϊνάτ, κάπνισε όλο τον καπνό της Μαχαράστρα, όμως ακόμα καπνίζουν.

Έτσι και ο Σίβα ήπιε όλο το δηλητήριο επειδή Αυτός είναι αυτός που δίνει τη ζωή. Εργάστηκαν τόσο πολύ, τόσο ειλικρινά, με μεγάλη προθυμία και πλήρη αυτοσυγκέντρωση. Βλέπετε Εμένα να εργάζομαι έτσι, αλλά και Αυτοί εργάστηκαν με αυτό τον τρόπο. Οπότε, μην θεωρείται τίποτα δεδομένο! Έχω πει σε πολλούς από εσάς να καταγράψετε: «Τι έχω κάνει σήμερα για τη Σαχάτζα Γιόγκα; Για εμένα θα κάνω οτιδήποτε, θα βάψω το σπίτι μου, την κουζίνα μου, τα πάντα. Θα ζητήσω να μου φτιάξουν ένα σάρι, μια μπλούζα. Τα πάντα για εμένα. Τι έχω κάνει για τη Σαχάτζα Γιόγκα; Πόσα δώρα έχω δώσει στους άλλους Πόσα γράμματα έχω γράψει σε άλλους; Πόσες εμπειρίες έχω καταγράψει; Πάνω απ' όλα, πόσες φορές έχω νιώσει την αγάπη της Μητέρας μου στη καρδιά μου;» Θα σας πω το λόγο που υπάρχει στη Δύση ένα τόσο μεγάλο πρόβλημα, τώρα το ανακάλυψα Όπως ανακάλυψα τη Σαχάτζα Γιόγκα, ανακάλυψα επίσης το μυστικό που σας λέω σήμερα. Αυτή είναι επίσης η Σάκτι της διείσδυσης με την οποία μπορεί κανείς να βρει τους δαίμονες, πώς δουλεύουν μέσα στο νου μας, πώς ευημερούν. Νομίζω ότι το έχω πει σε μερικούς αλλά σήμερα θα το πω σε όλους σας.

Όταν είμαστε παιδιά , μέχρι την ηλικία των πέντε ετών, είμαστε εγωκεντρικοί με την έννοια ότι φροντίζουμε μόνο τον εαυτό μας. Αν δώσουμε δέκα παιχνίδια σε δέκα παιδιά, θα πάρουν τα παιχνίδια τους και θα παίξουν με αυτά, δεν θα μιλούν σε κανέναν, απλά θα πάνε να παίξουν. Δεν θα ενοχλήσουν κανέναν άλλο, είναι ένας τρόπος παράλληλης διαβίωσης. Δεν θα ενοχλήσουν. Αν ενοχλήσουν, τότε ίσως να χτυπηθούν, ίσως κάνουν κάτι άλλο ανόητο. Αυτό μπορεί να συμβεί λόγω κάποιου νεκρού πνεύματος μέσα τους ως παιδιά. Όταν είναι όμως πέντε ετών, και ας υποθέσουμε ότι ρωτάτε ένα παιδί από εδώ: «Τι βλέπεις;», τότε αυτό θα απαντήσει «Βλέπω μια τίγρη και εκείνα τα λουλούδια, αυτό, εκείνο, αυτά βλέπω». Αν όμως το βάλετε να σταθεί εκεί, ας υποθέσουμε ότι κάποιος στέκεται στην άλλη πλευρά, τότε τι θα βλέπει; Και πάλι θα πει ότι βλέπει μια τίγρη, λουλούδια, αυτό, το άλλο. Δοκιμάστε το. Επειδή δεν μπορεί να δει από την οπτική γωνία κάποιου άλλου.

Είναι απασχολημένο με το εγώ του. Μόλις ανακάλυψα ότι ολόκληρη η κουλτούρα στη Δύση δεν είναι όπως παλιά, τότε που οι γονείς είχαν μεγάλο έλεγχο πάνω στα παιδιά τους, ήταν υπεύθυνοι γι' αυτά και συμπεριφέρονταν σωστά ώστε να είναι και τα παιδιά εντάξει. Αντίθετα με τότε, τα παιδιά συνεχώς τσακώνονται μεταξύ τους. Εννοώ, πως πρέπει να τσακώνονται λίγο, στα υπνοδωμάτια τους μάλλον. Όταν ήμουν μικρή, δεν είχα δει ποτέ ταινίες όπου οι σύζυγοι να τσακώνονται συνεχώς ή να παίρνουν διαζύγιο. Δεν υπάρχει καθόλου κατανόηση μεταξύ των συζύγων, αλλά όταν υπάρχει μια άλλη γυναίκα ή ένα άλλος άντρας, το πρόσωπό τους γίνεται έτσι. Αν δείτε στο δρόμο δύο ανθρώπους να προχωράνε κατά αυτόν τον τρόπο, τότε θα ξέρετε ότι δεν είναι σύζυγοι. Έτσι είναι οι σύγχρονοι καιροί. Αυτοί είναι οι σύγχρονοι καιροί. Στη Δύση είναι η χειρότερη κατάσταση.

Αυτό που συμβαίνει λοιπόν είναι ότι οι γονείς δεν έχουν μεγαλώσει, δεν έχουν ωριμάσει και δεν έχουν αίσθηση της ευθύνης. Αποκοτούν παιδιά, δεν ξέρουν πώς να φερθούν με τον σύζυγο, ιδιαίτερα οι γυναίκες εδώ είναι υπερβολικά αυταρχικές και ανόητες. Πρέπει να το πω. Δεν ξέρουν τίποτα από μαγείρεμα, δεν ξέρουν τίποτα για τίποτα. Μπορούν να είναι μόνο κορίτσια καρριέρας, μπορούν να πάνε και να κάτσουν σε μια τράπεζα και να γράφουν. Επίσης είναι υπερβολικά ανόητες, δεν ξέρουν πώς να χειριστούν τους συζύγους τους, δεν ξέρουν πώς να χειριστούν τα παιδιά τους. Δεν έχουν καμία εκπαίδευση. Η μητέρα τους δεν τις πρόσεξε καθόλου. Καμιά απολύτως πειθαρχία. Έτσι αυτό το εγωκεντρικό παιδί παραμένει εγωκεντρικό.

Καθόλου αγάπη, καθόλου τρυφερότητα. Θα λέγαμε ότι η μητέρα Μου ήταν πολύ αυστηρός άνθρωπος. Υπερβολικά αυστηρή. Αλλά επίσης ήταν και υπερβολικά στοργική, υπερβολικά στοργική κα υπερβολικά αυστηρή, ακριβώς όπως η Τζαγκαντάμπα. Θα μας έβαζε να μαγειρέψουμε, αλλά θα μας έλεγε ακόμα και πως θα κρατήσουμε το χερούλι. Θα μας έλεγε: «Δεν είναι αυτή η σωστή γωνία, δεν είναι αυτός ο τρόπος, κάν' το έτσι! Γιατί στέκεσαι έτσι; Πού είναι η προσοχή σου;» Και δεν επιτρεπόταν να κάνουμε καμία ερώτηση. Όλη αυτή η πειθαρχία και όλα αυτά που πήραμε κατά τη παιδική μας ηλικία είναι χρήσιμα σε μας σήμερα. Ήταν πάρα πολύ τρυφερές. Οτιδήποτε έκαναν, ήταν για το δικό μας καλό.

Νομίζω , όμως, ότι ειδικά στη Ελβετία πάντα ένιωθα ότι οι μητέρες είναι αμόρφωτες και ζηλεύουν υπερβολικά τις κόρες τους. Όσον αφορά τις μητέρες μας, η δική Μου μητέρα ήταν πολύ μορφωμένη, η δική της μητέρα όμως δεν ήταν. Ήταν, όμως, πολύ σοφή γυναίκα. Είχε αίσθηση υπευθυνότητας, γνώριζε ότι είναι μητέρα και ότι έπρεπε να συμπεριφέρεται σωστά. Δεν μπορούσε να είναι παιδαριώδης και ανόητη. Επειδή, λοιπόν, δεν δώθηκε αγάπη σε αυτές τις γυναίκες, είναι ακόμα εγωκεντρικές. Είναι ακόμα μωρά. Δεν έχουν μεγαλώσει ακόμα. Δεν μπορούν να δουν ακόμα την οπτική γωνία ενός άλλου ανθρώπου και έχουν γίνει υπερβολικά ξεροκέφαλες: «Όχι, αυτή είναι η αλήθεια!» Ας το αντιμετωπίσουμε, σήμερα είχατε αυτή την Πούτζα της Άντι Σάκτι, που είναι μια επικίνδυνη Πούτζα, επειδή είναι σας ένας καθρέφτης όπου θα πρέπει να δείτε τον εαυτό σας καθαρά, να αντιμετωπίσετε τον εαυτό σας. Το να κυριαρχήσετε στον άντρα σας είναι μια βλακώδης ανοησία.

Και αυτό γιατί δεν ξέρετε πώς να χειριστείτε τον σύζυγο σας. Θα μπορούσα να πω ότι οι Ινδές κυριαρχούν στους συζύγους τους σωστά κατά κάποιον τρόπο. Οι σύζυγοι δεν μπορούν χωρίς τις συζύγους τους, δεν μπορούν καθόλου. Δεν ξέρουν ούτε πώς να πακετάρουν τα πράγματά τους, δεν ξέρουν ούτε πώς να φτιάξουν τσάι, δεν ξέρουν πώς να βράσουν ένα αυγό, δεν ξέρουν τίποτα. Δεν ξέρουν ούτε πώς να κλειδώνουν το σπίτι, να ανοίγουν τη ντουλάπα ή πώς να στρώσουν ένα κρεβάτι. Δεν ξέρουν τίποτα πρακτικό. Θα μπορούσα να πω ότι ο σύζυγος μου πάντα έρχεται και Με ρωτάει: «Αυτή η γραβάτα είναι εντάξει;» Αυτό ισχύει από παλιά, τώρα ξέρει ότι είμαι η Άντι Σάκτι, αλλά και πριν το έκανε. Συνήθιζε να έρχεται και να Με ρωτάει: «Είναι εντάξει;» «Όχι, όχι δεν είναι καθόλου καλό». Εντάξει, τότε θα άλλαζε. Επειδή, όμως, δεν έχετε μεγαλώσει, δεν είστε ώριμες, δεν ξέρετε πώς να χειριστείτε τους συζύγους σας.

Προσπαθείτε να τους επιβληθείτε. Τότε και τα παιδιά μαθαίνουν από εσάς και προσπαθούν επίσης να σας επιβληθούν. Προφανώς, πρέπει να καταλάβετε ότι υπάρχει η εξουσία που έρχεται από πάνω. Όπως Εγώ πάντα θα λέω: «Δεν είμαι ο Θεός, ο Σαντασίβα είναι ο Θεός». Ο Γκρεγκουάρ ήταν πολύ σοκαρισμένος όταν του το πρωτοείπα. Είμαι όμως και Εγώ Θεός. Χωρίς Εμένα τι είναι Αυτός; Εγω είμαι η Δύναμη Του. Είναι αδύναμος. Αλλά αφήστε Τον να είναι ο Θεός, ωραία. Επειδή αν πρέπει να κατηγορήσετε κάποιον, κατηγορείτε Αυτόν, Αυτός είναι ο Θεός.

Πρέπει όμως να δουλεύω σκληρά για να Τον κρατάω ευχαριστημένο. Αλλιώς ξέρετε, δεν ενδιαφέρεται για κανέναν. Απλώς καταστρέφει, μόνο αυτό ξέρει. Θα καταστρέψει οποιονδήποτε προσπαθεί να Με εξαπατήσει. Θα σας καταστρέψει τόσο άσχημα που για πολλές συνεχόμενες ζωές δεν θα μπορείτε να γίνεται ανθρώπινο ον. Έτσι είναι, πολύ τρομακτικός . Είναι Αυτός που έκανε όλα αυτά τα πράγματα. Πρέπει εμείς, λοιπόν, να μεγαλώσουμε. Πρέπει να γίνουμε σοφές γυναίκες, γυναίκες που είναι σαν τη Μητέρα Γη, όπως σας έχω πει. Εσείς Με ρωτάτε: «Μητέρα, δουλεύεις τόσο σκληρά και όμως δείχνεις τόσο φρέσκια».

Επειδή το απολαμβάνω. Είναι σαν τη μουσική για Εμένα Το να δουλεύω είναι σαν μουσική για Εμένα. Το μαγείρεμα είναι σαν μουσική για Εμένα. Τα πάντα είναι σαν μουσική για Εμένα. Κουράζεστε ποτέ από τη μουσική; Αντίθετα νιώθετε φρέσκοι. Όταν σκοτώνω δαίμονες, όπως πρέπει να έχετε δει, γίνομαι ακόμα πιο φωτεινή, πιο πολύ φως έρχεται μέσα Μου. Είναι το ανάποδο. Πρέπει λοιπόν να σας κάνω να καταλάβετε ότι σήμερα σας παρακαλώ, κάντε πλήρη ενδοσκόπηση, αναζήτηση της ψυχής. Βρείτε τι λάθος υπάρχει μέσα μας. Μην κανακεύετε το εγώ σας, επειδή το εγώ σας κάνει ανόητους, πρέπει να το έχετε δει αυτό.

Έχουμε μερικούς ανθρώπου στη Σαχάτζα Γιόγκα που είναι έτσι, ανόητοι, αλλά νομίζουν ότι ξέρουν τον εαυτό τους. Όλοι το ξέρουμε αυτό. Πρέπει να έχουμε και μερικούς παληάτσους στο τσίρκο. Αλλά πρέπει να έχουμε και μερικά λιοντάρια και τίγρεις. Αυτό που εντυπωσιάζει τους ανθρώπους είναι τα λιοντάρια και οι τίγρεις και όχι οι παληάτσοι. Είναι έτσι σημαντικό να κάνουμε ενδοσκόπηση και να δούμε από μόνοι μας πόσα έχουμε κάνει για τη Σαχάτζα Γιόγκα. Βέβαια, πρέπει να σας συγχαρώ για ένα πράγμα. Επειδή, όπως το ξέρετε, έτσι είμαι Εγώ. Δεν έχω κάνει τίποτα για να είμαι έτσι, απλώς είμαι έτσι, είμαι. Λοιπόν Εγώ είμαι η Δύναμη!

Έχω τη Δύναμη επειδή είμαι η Δύναμη. Γιατί να νιώθω περιχαρής γι' αυτό; Δεν νιώθω καθόλου έτσι. Αν όμως δεν χρησιμοποιήσω τη Δύναμή Μου, τότε θα γίνω σαν ένα ανθρώπινο ον. Γιατί είμαι η Θεά; Επειδή χρησιμοποιώ κάθε κομμάτι της Δύναμής Μου. Εσείς οι άνθρωποι δεν χρησιμοποιείτε τη δύναμη σας, εξαιτίας κάποιας ανοησίας ή κάποιου φόβου. Μπορεί να έχετε κάθε είδους πειρασμό ή περιορισμό, οτιδήποτε. Αν δεν χρησιμοποιήσετε τη δύναμη της αγάπης σας, τότε δεν μπορείτε να ανέβετε. Τα πάντα λοιπόν, αν μπορείτε να το δείτε καθαρά, όλη η Δύναμη της Μητέρας σας είναι αυτή της αγάπης, οτιδήποτε κάνει είναι εξαιτίας της αγάπης Της για τη δημιουργία Της. Έτσι ξεκινά και η ενδοσκόπηση, δεν πρέπει όμως να καθυστερεί. Το έλεγα από καιρό ότι οι άνθρωποι εξουθενώνουν τη Μητέρα Γη με το να φτιάχνουν τόσα πράγματα.

Πρέπει να Με έχετε ακούσει να το λέω, το λέω τα τελευταία δεκαοχτώ χρόνια. Σήμερα τα οικολογικά προβλήματα στέκονται μπροστά σας σαν ένας δαίμονας. Τι πρέπει να κάνετε λοιπόν τώρα με αυτόν; Πρέπει να τον αντιμετωπίσετε. Αυτόματα πρέπει να αντιμετωπίσετε τον εαυτό σας, την καταστροφή σας. Αν δεν κάνετε ενδοσκόπηση τώρα θα το αντιμετωπίσετε όταν θα είναι πλέον πολύ αργά. Μην ικανοποιείστε λοιπόν με τον εαυτό σας, ότι τώρα είστε Σαχάτζα Γιόγκι και όλα είναι καλά. Αν βέβαια έχετε έρθει στην Πούτζα Μου είναι σαν να έχετε πέσει στη θάλασσα και η θάλασσα έχει τη δύναμη να σας απορροφήσει. Έχει όμως και τη δύναμη να σας πετάξει πίσω στην ακτή. Δρα και με τους δυο τρόπους. Γιατί λοιπόν δεν μπορώ να πάω βαθιά στη Σαχάτζα Γιόγκα; Υπάρχουν δικαιολογίες, όπως: «Δεν έχω χρόνο, είμαι πολύ απασχολημένος, δουλεύω στο γραφείο, κάνω το ένα, το άλλο», τότε δεν είστε Σαχάτζα Γιόγκι.

Όλος σας ο χρόνος είναι για τη Σαχάτζα Γιόγκα. Εξαιτίας αυτού, η Σαχάτζα Γιόγκα σας δίνει αρκετό χρόνο για να κάνετε τα πάντα. Ξέρω ανθρώπους τους οποίους ξαφνικά τους βρίσκω στις Πούτζες, μερικές φορές στο Βανκούβερ, μερικές στο Σαν Ντιέγκο, μερικές φορές εδώ. Είπα: «Πώς βρίσκεστε εδώ, τι γίνεται με τις δουλειές σας;» Απάντησε: «Οι δουλειές μας έφεραν εδώ, ακριβώς αυτή την ημέρα». Όταν η Δύναμη αυτή είναι τόσο μεγάλη, για να το συνειδητοποιήσετε, για να καταλάβετε πόσο μεγάλη είναι, πρέπει να αφήσετε τα πάντα σε αυτήν τη Δύναμη. Ρυθμίζει τα πάντα για εσάς. Σήμερα λοιπόν μιλάμε για τη Σάκτι, τη Δύναμη της Θεάς, η οποία έχει πολλά για να ανακαλυφθούν ακόμα και είναι πραγματικά δαιδαλώδης, πολύ καλά ισορροπημένη και υπερβολικά αποδοτική. Αλλά σας παρακαλώ, προσπαθήστε να σεβαστείτε οποιαδήποτε δουλειά έχουν κάνει αυτές οι Δυνάμεις μέσα σας. Παρακαλώ, προσπαθήστε να τις αφομοιώσετε και αφήστε την ύπαρξη σας να μεγαλώσει. Μην λέτε ότι: «Τώρα είμαι παντρεμένη» ή ότι: «Είμαι έγκυος», ότι : «Έχω παιδιά, έχω δουλειές», τίποτε.

Όλα γίνονται τέλεια, μόλις έσεις γίνετε τέλειοι. Όλα σχετίζονται με τη δική σας τελειότητα. Μην Με ρωτάτε λοιπόν: «Τι δουλειά πρέπει να κάνω Μητέρα, Τι πρέπει να πετύχω;» Τίποτα. Απλά βλέπετε το δρόμο σας και όλα πάνε καλά. Όλοι οι δαίμονες, λοιπόν, που σκοτώθηκαν είναι πάλι πίσω στις θέσεις τους. Το χειρότερο είναι ότι έχουν μπει στα κεφάλια των αναζητητών, επειδή έχουν έρθει τώρα σαν γκουρού. Έχουν έλθει με τη μορφή της Καθολικής Εκκλησίας, της Προτεσταντικής Εκκλησίας, κάθε είδους ναό και κάθε είδος δογματικού και όλα αυτά. Όλοι τους μοιάζουν σαν ράκσασας, αν τους κοιτάξετε. Όταν σας επηρεάζουν, μπαίνουν μέσα στο κεφάλι σας. Αλλά αφού έρθετε στη Σαχάτζα Γιόγκα, ακόμα και τέτοια κεφάλια καθαρίζονται και είστε εντάξει, βγαίνετε από αυτό.

Αλλά μετά, τι πρέπει να κάνουμε με αυτό, με όλη αυτή τα δουλειά, το να καθαρίζουμε και να δίνουμε χαρά και όλα αυτά; Πρέπει να το δώσετε στους άλλους! Αυτή είναι η δική σας ευθύνη. Πρέπει, λοιπόν, πρώτα απ' όλα ο χαρακτήρας σας, η συμπεριφορά σας, οι σχέσεις σας να γίνουν τόσο αγνές, που από μόνες τους να εκπέμπουν φως. Όπως αν έχετε ένα πολύ καθαρό γυαλί, το φως μπορεί να περάσει. Επίσης, καθώς η Κουνταλίνη είναι η αγνή επιθυμία, πρέπει να έχετε μια πολύ θερμή και κατακλυστική επιθυμία που να ξεχειλίζει. Σε ποιον να δώσετε δονήσεις, να δώσετε Αυτογνωσία. Μπορείτε να τη δώσετε στα δέντρα, στα σκυλιά, σε οποιονδήποτε και αν βρείτε ανθρώπινα όντα, δώστε τη και σε αυτά. Είναι αρκετά δύσκολο. Αυτό πρέπει να γίνει. Αλλά οτιδήποτε και αν κάνετε, κρατήστε την προσοχή στη σύνδεσή σας.

Αλλά αν εδώ κάνουν Σαχάτζα Γιόγκα και εκεί η σύνδεση σας είναι χαλαρή, τότε τι είναι αυτό που δίνετε; Σαχάτζα Γιόγκα ή κάτι άλλο; Δίνετε σκότος; Δίνετε άγνοια. Δίνετε τρέλα. Έτσι, πρέπει συνεχώς να κρατάτε τη σύνδεση με αυτή την πανίσχυρη Σάκτι και να Την κρατάτε ευχαριστημένη. Έτσι και το πρωτόκολλο είναι πολύ σημαντικό εξαιτίας όλων αυτών. Οι Θεοί έχουν την αίσθηση του πρωτοκόλλου, επειδή είναι σταθεροί. Πρέπει και εσείς να σταθεροποιήσετε το πρωτόκολλό σας σωστά. Είναι αρκετά δύσκολο ή ντροπιαστικό ως ανθρώπινο όν για Εμένα να σας λέω, ότι πρέπει να υπάρχει το πρωτόκολλο της Θεάς. Πράγματι. Άλλα πρέπει να σας το πω, επειδή δεν θέλω να πάθετε κακό. Το πρωτόκολλο πρέπει, όμως, να τηρείτε και θα μπορούσε να γίνει πολύ καλά κατανοητό.

βέβαια, τώρα είναι πολύ καλύτερα. Την πρώτη φορά που έκαναν την Πούτζα Μου, στο Δελχί, έκαναν το αάρτι Μου με πλαστικό πιάτο και το κουμ-κουμ το είχαν σε πλαστικά κουτιά και ανησυχούσα τόσο για αυτούς τους ανθρώπους που ολόκληρο το σώμα μου είχε συρικνωθεί για να Τους ελέγξει. «Τώρα μην κάνετε τίποτα!» Αν δείτε τη φωτογραφία Μου, θα δείτε ότι είμαι πολύ διαφορετική. Ήμουν τόσο έκπληκτη που δεν ήξεραν τι να κάνουν. Εντάξει, τώρα σας παρακαλώ, προσέξτε το πρωτόκολλο σας. Για παράδειγμα, οι άνθρωποι τριγυρνούν νωρίς το πρωί με τις πυτζάμες τους, αυτό δεν είναι σωστό. Πρέπει να ντύνεστε σωστά. Προχωράτε και δεν ξέρετε τι είναι η Άντι Σάκτι ή μήπως ξέρετε; Αν ξέρετε, τότε πηγαίνετε να συναντήσετε την Άντι Σάκτι. Το πρωτόκολλο πρέπει να γίνει κατανοητό. Όσον αφορά αυτό, ευτυχώς στην Ινδία, οι άνθρωποι καταλαβαίνουν πολύ και αυτοί όμως μερικές φορές είναι ελλιπείς.

Το πρωτόκολλο, λοιπόν, είναι πολύ σημαντικό επειδή Εκείνοι θα εξοργιστούν αν δεν τηρείτε το πρωτόκολλο. Αυτό είναι πάρα πολύ σημαντικό. Γι' αυτό ο Χριστός είπε ότι: «Θα ανεχτώ οτιδήποτε ενάντια στον Εαυτό Μου, αλλά τίποτα ενάντια στο Άγιο Πνεύμα». Όπως επίσης είπε: «Προσέχετε τις ψυχές που γκρινιάζουν», γιατί αν γκρινιάζετε πίσω από τη πλάτη Μου, ακούω τα πάντα. Μου δίνουν αναφορά συνεχώς. Αν κάνετε κάτι πίσω από τη πλάτη Μου, ξέρω τι συμβαίνει. Δίνω χρόνο. Αλλά μετά δρα. Είναι για το δικό σας όφελος, για το δικό σας καλό, για την άνοδό σας για την οποία έχετε πολεμήσει προ αμνημονεύτων χρόνων! Πρέπει να σέβεστε τον εαυτό σας καθώς είστε αναζητητές και τώρα έχετε βρει την αλήθεια.

Έτσι, φτιάξτε μια κορώνα από αυτό και βάλτε τη στο κεφάλι σας. Τώρα είστε σαν τους αφέντες. Έως ότου γνωρίσετε ποιες δυνάμεις έχετε και πώς τις αποκτήσατε και να το θυμάστε και επίσης η αλήθεια αυτή να γίνει αναπόσπαστο κομμάτι σας, η άνοδό σας θα είναι δύσκολη. Δεν θα είστε ούτε εδώ ούτε εκεί, θα κρέμεστε στον αέρα σαν ένα εκκρεμές που πάει από εδώ εκεί, από αριστερά στα δεξιά, από δεξιά στα αριστερά. Επίσης, μια Σαχάτζα Γιογκίνι θα έπρεπε να ντρέπεται να λέει ότι: «Θα πάω αριστερά ή θα πάω δεξιά». Πώς μπορεί να είστε τόσο ευάλωτοι; Επειδή δεν έχετε ωριμάσει. Πρέπει να είστε σαν το βράχο του Γιβραλτάρ. Πώς γίνετε να μπλοκάρετε; Εντάξει, αν νομίζετε ότι κάποιος είναι πάρα πολύ αρνητικός, μην πάτε κοντά του. Αλλά δεν μπορείτε να είσαστε σαν λεπτεπίλεπτα μπιμπελό. Τα παιδιά μου είναι βίρας, ιππότες.

Έτσι πρέπει να είναι. Είστε τα παιδιά Μου. Δεν είστε πλέον Χριστιανοί, Ινδουιστές, Μουσουλμάνοι, δεν είστε πλέον όλοι αυτοί οι απαίσιοι δαιμονικοί άνθρωποι, αλλά είστε τα παιδιά Μου και πρέπει να είστε θαρραλέοι, πρέπει να είστε δίκαιοι, πρέπει να είστε καλοί, πρέπει να είστε συμπονετικοί, πρέπει να είστε δυναμικοί. Αυτό είναι το λιγότερο. Ελπίζω μετά από αυτή την Πούτζα ότι θα καθίσετε κάτω, θα διαλογιστείτε και θα κάνετε ενδοσκόπηση και θα βρείτε: «Γιατί το κάνω αυτό; Ποιο είναι το πρόβλημα;» Ας πούμε, χθες μερικοί άνθρωποι αποκοιμήθηκαν, τους είδα. Αυτό οφείλεται στο αριστερό Νάμπι. Οπότε διορθώστε το αριστερό σας Νάμπι. Αν, όμως, είστε πραγματικά συνδεδεμένοι με αυτήν τη Θεϊκή Δύναμη, μπορείτε να μείνετε ξύπνιοι για τρεις μέρες και τρεις νύχτες και δεν θα νιώθετε κουρασμένοι. Αυτό σας έχει συμβεί μερικές φορές. Η προσοχή, όμως, πρέπει να είναι στη Δύναμη, η προσοχή πρέπει να είναι στη σύνδεση που έχουμε με αυτήν τη Δύναμη.

Μόνο τότε. Αλλιώς, φυσικά, θα εξουθενωθείτε. Όλα είναι τόσο μα τόσο λογικά. Ευχαριστήστε το Θεό και ευχαριστήστε τον εαυτό σας, ευχαριστήστε την τύχη σας που είστε τόσο τυχεροί να ανήκετε σε αυτούς τους λίγους που έχουν πετύχει αυτήν τη σύνδεση και που απορροφάτε αυτήν τη Δύναμη μέσα σας τόσο εύκολα. Και εσείς τι είστε, γιατί συμπεριφέρεστε σαν αυτούς τους συνηθισμένους ανθρώπους του δρόμου με τις ανόητες ερωτήσεις σας; Θα εκπλαγείτε από το γεγονός ότι η Θεά, σε προηγούμενες ζωές, ποτέ δεν μιλούσε τόσο όσο έχω μιλήσει Εγώ. Μια ή δύο λέξεις ήταν αρκετές, πχ έλεγε: «Χου!» και σκότωνε αυτό, «Χα!» πάει και το άλλο. Όλα αυτά τα κατάφερνε λέγοντας μόνο: «Χου, Χα, Χε, Χέι» . Αλλά Εκείνοι ποτέ δεν έδωσαν Αυτογνωσία σε κανένα, καμία Ενσάρκωση. Είπαν: «Όχι, όχι, όχι, όχι, όχι, όχι Εγώ. Όχι Εγώ, συγγνώμη, δεν πρόκειται να το κάνω».

Πρέπει να είχαν δει πόσο ανόητα είναι τα ανθρώπινα όντα. «Ω, Θεέ μου, τίποτα. Είμαι εντάξει. Μπορώ να πάω στη ζούγκλα για δεκατέσσερα χρόνια, μπορώ να γίνω ο οδηγός του άρματος του Αρτζούνα, μπορώ να σταυρωθώ ή μπορώ να πάρω δηλητήριο, μη Μου πεις όμως να αντιμετωπίζω τους ανθρώπους! Όχι, όχι, όχι, όχι. Είναι καλύτερα να πάω στο ζωολογικό κήπο παρά αυτό». Γι' αυτό και κανένας Τους, κανείς δεν το έκανε και μερικοί ούτε καν μίλησαν για αυτό, σκεπτόμενοι ότι: «Αν μιλήσουμε, θα πούνε: Τότε, γιατί δεν μας δίνετε την Αυτογνωσία;» Κανείς Τους. Είναι από τη συμπόνια, την αγάπη και την αυτοπεποίθηση της Άντι Σάκτι που θα πρέπει και εσείς να έχετε αυτοπεποίθηση. Όχι μόνο σας έδωσα την Αυτογνωσία, αλλά σας έχω δώσει και δυνάμεις ώστε να μπορείτε να δίνετε Αυτογνωσία στους άλλους. Καμία από αυτές τις Ενσαρκώσεις δεν έκανε αυτό που κάνετε εσείς σήμερα.

Με όλες Τους τις Δυνάμεις, δεν το έκαναν αυτό, ενώ εσείς το κάνετε, παρ' όλο που τα όργανα δεν είναι και τόσο δυνατά, τόσο Θεϊκά. Παρ' όλα αυτά, ακόμα πρέπει να ανεβούμε και να δουλέψουμε στις δικιές μας ζωές τις προτεραιότητες που έχουμε. Για τους Θεούς, οι προτεραιότητες ήταν μόνο το Θεϊκό έργο, τίποτα άλλο. Κανείς δεν είχε δουλειά, κανείς. Κανείς δεν πήγε στο Πανεπιστήμιο, κανείς δεν σπούδασε. Το μόνο που έκαναν ήταν το έργο του Θεού. Εσείς πρέπει να τα κάνετε όλα σαν το έργο του Θεού και έτσι η ενέργεια θα ρέει μέσα σας. Όταν αρχίσετε να κάνετε το έργο του Θεού, οτιδήποτε κάνετε θα γίνεται έργο του Θεού, με την έννοια ότι κάνετε το έργο του Θεού και αποφασίζετε ότι: «Θα κάνω το έργο του Θεού» και τότε ο Θεός αναλαμβάνει. Αυτός κάνει τα υπόλοιπα, εσείς κάνετε μόνο το έργο του Θεού και αυτός αναλαμβάνει. Ελπίζω να το καταλαβαίνετε αυτό, προσπαθήστε.

Προσπαθήστε. Να έχετε αυτοπεποίθηση. Επίσης ευχαριστείστε το Θεό που υπάρχει Κάποιος, σαν τη Μητέρα σας, που μπορεί να σας λέει τι λάθος υπάρχει σε εσάς. Ευχαριστείστε το Θεό! Ακόμα και οι μητέρες σας δεν σας είπαν τι ήταν λάθος, επειδή σας φοβόντουσαν τόσο. Και μην λέτε τότε, όταν λέτε κάτι: «Μητέρα, αισθάνομαι ένα μπλοκάρισμα στην καρδιά». Θέλω να πω, τι μπορείτε να κάνετε τότε; Αν καταλάβετε ότι αυτό που κάνω είναι για την προσωπική σας βελτίωση, είναι από αγάπη, από ενδιαφέρον, τότε θα το δουλέψετε. Αλλά δεν νομίζω ότι είναι τόσο διανοητική η κατανόηση, αλλά μια κατανόηση ανώτερου επιπέδου, που γίνεται αναπόσπαστο κομμάτι της αφύπνισής σας. «Πώς θα μπορούσε να είναι λάθος; Όλα πρέπει να είναι καλά για μένα, τα πάντα είναι καλά για μένα». Τέλος , αλλά όχι λιγότερο σημαντικό, είναι ότι ο καθένας πρέπει να καταλάβει ότι όλα αυτά τα επτά τσάκρας που δουλεύω πάνω τους με ένα συλλογικό τρόπο, συγκρατούνται από Μένα στο Βιράτα Μου.

Η ποιότητα του Βιρατάνγκανα είναι ότι δημιουργεί την παγκόσμια αφύπνιση μέσα μας, τη συλλογικότητα. Και να αντιληφθείτε ότι στο σύγχρονο καιρό είμαστε σε ένα πνευματικό δρόμο μόνο μέσω της συλλογικότητας. Αυτό είναι. Διότι έχουμε φτάσει στο επίπεδο του Σαχασράρα και εδώ πρέπει να έχουμε ομαδική δουλειά, δεν υπάρχει άλλος τρόπος! Αυτό πρέπει να είναι ένας πραγματικά αφυπνισμένος. Όποιος προσπαθήσει να βλάψει τη συλλογικότητα με άσχημη συμπεριφορά ή ότιδήποτε, θα διωχθεί αναμφίβολα και θα πέσει σε λάθος χέρια. Επομένως η συλλογικότητα είναι η δουλειά της Άντι Σάκτι. Διότι στο Σαχασράρα, στο Σαχασράρα, στο Σαχασράρα κυβερνά το Βιράτα. Και η δύναμη του Βιράτα είναι η Βιρατάνγκανα, είναι Αυτή που φτιάχνει τη συλλογικότητα. Αυτό πρέπει να ξέρουμε ότι είναι το σημαντικότερο σημείο αν δεν μπορούμε να είμαστε συλλογικοί εξαιτίας του οτιδήποτε, ίσως από ζήλεια ή από σύμπλεγμα κατωτερότητας, οτιδήποτε έρχεται από πίσω όπως ένα σκουλήκι που έρπεται, τότε να ξέρετε ότι κάτι συμβαίνει με εσάς, δεν έχει τίποτα κακό η συλλογικότητα.

Μην κριτικάρετε τη συλλογικότητα, μέχρι Εγώ να το ανακαλύψω και να το διορθώσω. Να είστε συλλογικοί, σοφά και ένθερμα, προσπαθήστε να διατηρήσετε τη συλλογικότητα ενωμένη. Βοηθήσετε τους πάντες να είναι συλλογικοί και απολαύστε το. Μην κριτικάρετε ο ένας τον άλλο, μόνο να κάνετε κριτική στον εαυτό σας. Αν συνηθίζετε να ασκείτε κριτική, καλύτερα ασκήστε την στον εαυτό σας. Είναι καλύτερα, γιατί και αυτό επίσης είναι θέμα συνήθειας. Οι άνθρωποι, κυρίως οι άνθρωποι της Δύσης, αντιδρούν στα πάντα. Αν δουν αυτό το χαλί: «Ω! Δεν μου αρέσει!» Μα δεν είναι δικό σας, δεν φτιάχτηκε για σας, τι σας πειράζει εσάς; «Όχι, δεν μου αρέσει!» Μα δεν είναι δικό σας, ποιος σας ρώτησε; Απλώς είναι εδώ κάτω, γιατί πρέπει να ταραχτήτε τόσο με αυτό; «Δεν μου αρέσει αυτός ο άνθρωπος! Δεν μου αρέσει αυτό το φόρεμα!» Ποιοι είστε εσείς; «Δεν μου αρέσει».

Αυτό δεν επιτρέπετε στη Σαχάτζα Γιόγκα: «Δεν μου αρέσει». Υπάρχει τρόπος για να λέει κανείς πράγματα. Αλλά δεν είναι ανάγκη να λέτε τίποτα. Όλα αυτά είναι ένα είδος ξιπασιάς και επίδειξης ενάντια στη συλλογικότητα. Έπειτα υπάρχουν μερικοί ανόητοι ανθρώποι που τους βλέπω να είναι πάντα εκεί για να Με φωτογραφήσουν. Τους λέτε: «Μην πηγαίνετε τόσο μπροστά, μην πηγαίνετε». «Όχι, θα πάω, δεν θα σταματήσω. Τελείωσε!» Αλλά μερικοί είναι επίμονοι, επιβεβαιωμένα νομίζω ανόητοι, χαζοί. Δεν μπορούν να βελτιωθούν. Αλλά σας είπα να μην τους κάνετε τα δικά σας πρότυπα, μην τους ακολουθείτε.

Έτσι ερχόμαστε σε αυτό το σημείο, ότι η δουλειά της Άντι Σάκτι είναι η πιο σημαντική δουλειά σε όλη την πλάση. Εντάξει, το να σκοτώσει τους δαίμονες έγινε, τι ήταν αυτό; Τελείωσε! Η δουλειά της Σαράσβατι έγινε, δημιούργησε τους δεινόσαυρους και τι με αυτό; Η δουλειά της Μαχαλάξμι έγινε. Σας έφερε σε ανρώπινο επίπεδο, εντάξει, και τι με αυτό; Αλλά η αποκορύφωση είναι τώρα που έχετε την Αυτογνωσία σας, που έχετε αυτή την ιδιαίτερη ποιότητα, που έχετε μπει στο Βασίλειο του Θεού. Τώρα φερθείτε σωστά. Και πρέπει να έχετε την αξιοπρέπεια να γνωρίζετε, ότι τώρα είμαστε στο Βασίλειο του Θεού. Μια φορά πήγαινα να επισκεφτώ τον πρόεδρο της Ινδίας. Για Εμένα ήταν άλλο ένα ανθρώπινο πλάσμα, θέλω να πω, ότι δεν πέρασε από το μυαλό Μου η προεδρία και όλα αυτά. Περπατούσα και αυτοί που περπατούσαν μαζί Μου ήταν πολύ προσεκτικοί, ήταν κάπως έτσι. Και είπα: «Τι συμβαίνει με αυτούς τους ανθρώπους; Είδαν κανένα φάντασμα;» Απλά Με ακολουθούσαν και υπήρχαν και κάποιοι που απλώς στέκονταν με λόγχες και άλλα αντικείμενα, σαν φύλακες ή ό,τι ήταν τέλος πάντων.

Εγώ απλώς γελούσα με όλα αυτά. Αλλά αυτοί οι άνθρωποι έγιναν πάρα πολύ προσεκτικοί. Όταν μπαίνετε στο Βασίλειο του Θεού, πόσο προσεκτικοί θα πρέπει να είστε με τη συμπεριφορά σας! Πώς θα πρέπει να είστε, πώς θα πρέπει να συμπεριφέρεστε; Απλώς αισθανθείτε τη μοναδικότητα της προσωπικότητάς σας, πως ήδη είστε στο Βασίλειο του Θεού. Απλώς νιώστε το. Μόνο αν μπορέσετε να το νιώσετε, τότε θα καταλάβετε την τιμή που σας έχει γίνει και πόσο περήφανοι θα πρέπει να είστε. Πόσο όμορφοι πρέπει να είστε. Πόσο περιποιημένοι, καθαροί και γλυκείς πρέπει να είστε. Πόσους κανόνες ηθικής πρέπει να ξέρετε, όλους. Και όταν συνειδητοποιήσετε ότι είστε αξιοζήλευτοι ή ας πούμε οι πολίτες του Βασιλείου του Θεού, ύστερα θα πρέπει να αποδείξετε ότι το έχετε συνειδητοποιήσει.

Ότι το νιώθετε και πρέπει να αισθάνεστε πολύ χαρούμενοι. Όπως χθες, με το παραμικρό όλοι γελούσαν, όπως οι άνθρωποι του δρόμου. Αυτό δεν είναι Σαχάτζα Γιόγκα. Αν είναι κάτι πολύ αστείο, γελάστε, αλλιώς κάποιος μιλάει και γελάτε. Εξεπλάγην, είστε Σαχάτζα Γιόγκις. Σκεφτείτε τους αγίους, θα το έκαναν αυτό; Είστε άγιοι, είστε Μουνίντρας με σμανάνα, με τον διαλογισμό σας έχετε γίνει βασιλιάδες. Πώς μπορείτε να συμπεριφέρεστε αναξιοπρεπώς; Τώρα, προσπαθήστε να εδραιώσετε τη θέση σας! Προσπαθήστε να το νιώσετε. Χθες, όταν άρχισε το τελευταίο τραγούδι, διείσδυσε, το ξέρω, σε πολλές ψυχές, σε πολλές καρδιές, αυτή η μοναδική χαρά, που ονομάζουμε Νιρανάντα. Την αισθάνθηκα χθες.

Αλλά φυλάχτε την, καρατήστε την ασφαλή μέσα στις Κούμπας σας, είναι η Κουνταλίνη. Και είναι Αυτή που ανέβηκε. Η ιδέα Μου ήταν σήμερα όχι μόνο να λατρέψουμε την Κούμπα, όπου κατοικεί η Κουνταλίνη, αλλά η Κούμπα να γίνει σαν γλάστρα για λουλούδια. Έτσι είναι, έτσι συνέβη μια μετά μπορεί επίσης, όπως είχε πει κάποιος: «Μητέρα αυτές οι γλάστρες μπορούν να γίνουν επιτραπέζιες λάμπες». Είπα: «Βλέπεις, εσύ το είπες!» Η Κούμπα γίνεται λουλούδια και τα λουλούδια φως, φως με άρωμα! Επλίζω να καταλαβαίνετε τι θέλω να πω και να σταθείτε δίπλα Μου, θα φτάσετε σε αυτό το σημείο. Εξαρτώμαι ολοκληρωτικά από εσάς για το όραμά Μου. Πρέπει να αλλάξουμε όλο τον κόσμο σε ένα όμορφο μέρος. Δεν χρειάζεται να θυσιαστούν πολλά γι' αυτό. Είστε ήδη ευλογημένοι, δεν χρειάζεται να κάνετε πολλά, μονάχα να έχετε την προσοχή σας στην πηγή της Δύναμης.

Είθε ο Κύριος να σας ευλογεί. Α; Σας ευχαριστώ. Ο Ματίας λέει: «Υποσχεθήκαμε». Όλοι το λέτε αυτό. Σας ευχαριστώ πολύ. Πρέπει όλοι να γράψετε κάποια από τα θαύματα και το πως δουλεύουν τα πράγματα. Όπως όταν πήγαμε στο Παρίσι, και ήθελαν να αγοράσουν κάποια σάρι για τις κυρίες εκεί και πουθενά δεν μπορούσαμε να πάρουμε κάτι σε 45 ίντσες. Είτε ήταν 36 ίντσες, είτε 58. Καθώς λοιπόν πηγαίναμε με το αυτοκίνητο είπα: «Σταματήστε τώρα!». Είπαν: «Τι έγινε Μητέρα; Στο δρόμο;» και είπα: «Μόνο σε αυτό το δρόμο υπάρχει κάποιος που πουλάει σάρι» και τα πήραμε.

Κάτι άλλο που έχετε ήδη δει, στο Γκαναπατιπούλε στη Γκανέσα Πούτζα, τι τύχη είχαμε με τα δώρα σας. Συνηθίζατε πάντα να Μου φέρνετε δώρα, πολύ ακριβά, καμίας καλλιτεχνικής αξίας, τίποτα, ξόδεμα πολλών χρημάτων μόνο. Ακόμη και στις εθνικές Πούτζες, δεν μπορούσατε να βρείτε κάτι. Και πώς φτάσαμε σε αυτό, με τον ίδιο τρόπο. Ερχόμενοι από το αεροδρόμιο είπα: «Να, υπάρχει κάτι εδώ!» Μου είπαν: «Μητέρα, τίποτα, ένα μαγαζί είναι!» και είπα: «Πάμε να δούμε!» Απλά πήγαμε κυκλικά και όλα αυτά σε ένα τραγούδι. Το ίδιο συνέβη και στην Αμερική. Τους είπα: «Η Κίνα έχει προβλήματα, ας αγοράσουμε κάτι κινέζικο». Και πήγαμε σε ένα κινέζικο πολυκατάστημα και ήταν όλα τόσο ακριβά, πολύ ακριβά. Έστριψα στη γωνία και είπα: «Εντάξει, αφήστε με να πάω σε ένα μικρό διάδρομο» και υπήρχε ένα μαγαζί που πουλούσε τα πάντα πολύ φτηνά και πάλι 40% λιγότερο. Κάτι πρέπει να συμβαίνει με το 40%.

Και μόνο από τύχη, νομίζω, 100 μέτρα πιο πέρα τα πουλούσαν πέντε φορές περισσότερο, έξι φορές περισσότερο. Και γιατί αυτό; Έτσι και εσείς προσπαθήστε. Αλλά η επιθυμία πρέπει να είναι αγνή, η κατανόηση να είναι αγνή. Έτσι σκέφτηκα ότι οι Σαχάτζα Γιόγκις ξόδεψαν τόσα χρήματα, σπατάλησαν τόσα χρήματα και πήραν κάτι που δεν έχει αξία. Επειδή όλα τα δώρα που Μου δίνετε, πραγματικά, έχω ζητήσει να το σταματήσουν ξανά και ξανά. Τώρα από ατομικό επίπεδο, το πήγαμε σε εθνικό επίπεδο. Αλλά και σε εθνικό επίπεδο, νομίζω δεν πρέπει να έχουμε κανένα εθνικό, αλλά ένα διεθνές, αν μπορέσετε να το καταφέρετε του χρόνου αν συμφωνείτε. Αλλά ό,τι και να είναι, ό,τι και να Μου δίνετε, δεν πρόκειται να το πουλήσω, δεν πρόκειται να το δώσω σε κανέναν, πρέπει να είναι έτσι ώστε να δουν οι επόμενες γενιές τι δώσατε. Αυτή είναι η αξία του, όχι το πόσο ξοδέψατε. Δεν υπάρχει λοιπόν καμία ανάγκη για ατομικά δώρα προς Εμένα, το ξέρω ότι Με αγαπάτε.

Και έλεγα στους υπεύθυνους: «Σας παρακαλώ, μην ζητάτε για το εθνικό δώρο, μην σκορπάτε χρήματα». Αλλά δεν ξέρω αν συμφωνούν ακόμα και αν συμφωνούν, μπορούμε να το σταματήσουμε. Και να έχουμε μόνο ένα διεθνές δώρο, το οποίο επίσης μπορεί να είναι πιο φθηνό. Γιατί ξέρετε ότι δεν χρειάζομαι τίποτα. Αλλά δουλεύει. Δουλεύει. Όπως είπα: «Δώστε Μου ελεφεντόδοντο αυτή τη φορά», αλλά ήταν τόσο ακριβό, ωστόσο το βρήκαμε σε ένα πολύ φθηνό μέρος. Και μόλις Μου δώσατε το ελεφαντόδοντο, δεν θα το πιστέψετε, διάβασα στην εφημερίδα ότι το ελεφαντόδοντο ενώ κόστιζε 500 δολάρια το κιλό, τώρα κοστίζει 3 δολάρια στην Αμερική. Είναι αλήθεια ή όχι; Επίσης το θέμα είναι να ενθαρρύνουμε τα χειροποίητα και την τέχνη, γιατί έχω πει τόσες φορές ότι μπορείτε να πάρετε λίγο πηλό και να κάνετε κάτι πολύ όμορφο που θα αξίζει πολλά. Γιατί λοιπόν να εξουθενώνουμε τη Μητέρα Γη; Γιατί να μην έχουμε λίγα καλλιτεχνήματα αντί για τόσα πολλά πράγματα; Αλλά αν πάτε στα μαγαζιά τώρα δεν παίρνετε τίποτα.

Δεν βρίσκετε μετάξι, τίποτα τίποτα απολύτως. Είναι πολύ δύσκολο να βρείτε κάτι φυσικό, γιατί ο κόσμος φτιάχνει μόνο αφύσικα πράγματα. Ό,τι και αν είναι, πρέπει να δημιουργείτε ομοφριά. Αν αρχίσετε να δημιουργείτε ομορφιά, τότε θα προσπαθήσουμε να τη διατηρήσουμε και θα το χρησιμοποιούμε με φειδώ αντί να έχουμε χιλλιάδες άχρηστα πράγματα, μιας χρήσης. Μετά από λίγο, θα πρέπει να έχουμε ανθρώπους μιας χρήσης. θα πρέπει να τους πετάμε. Πώς θα ζήσουμε πάνω στη γη, αν δεν καταλάβουμε ότι πρέπει να ζήσουμε στη γη με τα όριά της; Βλέπετε, σας το έχω πει πολλές φορές ασχοληθείτε με καλλιτεχνικά, χειροποίητα πράγματα, περισσότερο χειροποίητα. Μην το παρακάνετε. Τουλάχιστον, αν πρέπει να αγοράσετε κάτι, το οποίο είναι ας πούμε τεχνητό, τουλάχιστον ας είναι καλλιτεχνικό. Έτσι, αυτοί που έχουν μια μεγάλη επιθυμία, σήμερα είνα η μέρα που θέλουν να προσευχηθούν σε όλο τον κόσμο για τη διατήρηση της Μητέρας Γης, γι' αυτό ξεκίνησα αυτό το θέμα.

Πρέπει να προσευχηθούμε, έτσι ώστε όλοι να καλλιεργήσουμε την τέχνη, για τον εαυτό μας, να την προσφέρουμε σαν δώρο στους άλλους και να χρησιμοποιούμε καλλιτεχνήματα, φτιαγμένα από καλλιτέχνες. Μπορούμε να έχουμε λίγα πράγματα, αλλά καλλιτεχνικά, να εκφράζουν την τέχνη, όχι φτηνά πράγματα. Σε ολόκληρη τη Γαλλία είδα ότι το πλαστικό έχει μπει παντού είτε είναι βαμβάκι, είτε μετάξι, είτε μαλλί. Μπορεί να μπει παντού εκτός από το μυαλό των ανθρώπων. Είναι φρικτό. Έτσι, ότι και αν είναι, βεβαιωθείτε ότι αγοράζετε καλλιτεχνικά πράγματα, όχι πεζά, φρικτά, φτηνά πράγματα. Εντάξει; Αυτό λοιπόν θα κάνουμε σήμερα, και πρέπει να προσευχηθείτε σε Εμένα όταν κάνετε την Πούτζα, ότι: «Ω! Μητέρα, Ω! Μητέρα, Σε παρακαλούμε σώσε τη γη μας και δώσε σοφία στους ανθρώπους, ώστε να συμπεριφέρονται σωστά και να είναι ευσυνείδητοι». Και ο κάθε Σαχάτζα Γιόγκι πρέπει να είναι προσεκτικός ως προς το πόσο ηλεκτρισμό καταναλώνει, πόσα τηλέφωνα, νερό, οτιδήποτε.

Πρέπει να είμαστε ολιγαρκείς. Αν δεν αναλάβουμε την ευθύνη αυτών των πραγμάτων, τότε δεν θα διεισδήσει πουθενά αλλού. Εσείς πρέπει να το κάνετε. Πρέπει να το τηρήσετε στην καθημερινότητά σας, σαν αναπόσπαστο κομμάτι της ζωής σας, το να προσπαθήσετε να σώσετε την ενέργεια της Μητέρας Γης. Είναι πολύ σημαντικό. Έτσι σήμερα είναι η μέρα που στείλανε μια ειδική προσευχή, φυσικά, γίνεται σε κάτι εκκλησίες, αλλά νομίζω ότι είναι καλή μέρα, γιατί πρέπει να σκέφτηκαν ότι σήμερα είναι η ημέρα της Θεάς και έτσι το ζήτησαν. Είθε ο Θεός να σας ευλογεί. 14 παντρεμένες κυρίες που δεν έχουν ξαναέρθει για την Πούτζα Μου.