19 октомври 1985
Наваратри пуджа
Weggis (Switzerland)
Пуджа за Наваратри

Вегис, Швейцария - 19 октомври 1985 г.

Днес е велик ден на Наваратри. Ние стоим на границата между шестия и седмия ден. Шестият и седмият са дните, в които Махасарасвати приключи своята работа и започна самото въплъщение на Шакти. И така, в дванадесет часа днес Деви поема Шакти върху себе си.

Разбира се, знаете, че двете - Махакали и Махасарасвати - са сили на Шри Садашива. Първо Адишакти оформи себе си като Махакали, която е силата на желанието. Но всички тези сили не са нищо друго, освен силата на Божията любов. И така, в поредицата от тази огромна любов на Бог, Адишакти първо трябваше да се превърне в силата на желанието. 

По същия начин Сахаджа йогите, които са дарени с тази сила на любовта, би трябвало да са изпълнени с желание в сърцето си - желанието да обичат. Това желание е доста по-различно от видовете човешка любов, които познаваме.

При другите видове човешка любов, когато имаме връзка с някого, обикновено имаме очаквания и ето защо много се разочароваме. Очакванията ни препускат по-нависоко от нашето разбиране и реалностите. И така страдаме от разочарования и рухнали надежди. А любовта, която би трябвало да подхранва и изпълва, се превръща в неблагодарна работа.

И когато това се отразява в хората, е желанието да бъдат обичани от всички, а не желанието да обичат другите. Всички да ви обичат, но колко вие обичате другите е въпросът. Естествено - всеки за себе си, така че наистина никой не обича. Но когато става въпрос за истинска любов, тогава жертвата става природа. Не го наричате жертва, а привилегия. Ние казваме, че е привилегия да се дарява любов. Голям шанс е да можем да обичаме; огромно щастие е, че можете да обичате. Да обичате и да давате е Божия благословия.

Така че даването започва когато осъзнаете - не разбирате - а осъзнаете любовта, силата на изразяването на любовта. Това е третата сила, която започва да се изявява, защото след това, човек става активен, “крийашит”. Така започва действието за постигане на състоянието, в което се дава любов. Като начало започваме да действаме по много начини. Както казах, започваме да очакваме и си мислим, че обичаме другите, действаме за това. И в това безумие, че другите би трябвало да ни обичат, да ни уважават, да си мислят колко сме велики, да ни признаят, започваме да обичаме нещо друго, което не е толкова важно.

И така, ние се насочваме първо към парите, парите се оказват много важно точка. Мислим си, че ако имаме пари, хората ще ни обичат. Ставаме много могъщи откъм пари, хора на парите, богати. Така започваме да трупаме пари, започваме да обичаме парите. Но парите не са истината; ние не обичаме истината. Обичайки парите, започваме да мислим за проблемите с парите. Такива хора могат да станат алчни до такава степен, че стават алчни дори към Бог. Всъщност те никога нямат пари, защото ако не можете да харчите парите си, вие нямате пари. Ако тези пари не са на разположение, какъв ползата да имате всички тези пари? Ето защо тези хора имат проблеми, понеже обичат парите, а не Всемогъщия Бог. Тревожат се за парите, а не за истината.

После, с това те вървят към второ нещо - властта. Искат да имат властта, искат да станат президенти, министри и бюрократи, и подобни. Желаят да имат властта, мислят си, че имайки огромна власт, хора ще ги уважават и ще ги обичат. Но те се давят в страх. Това, което получават, е страх, през цялото време страхуват. Също така хората на парите се страхуват. Ето защо в Библията е казано, че възнаграждението за греха е страхът. Какво е грях? Грехът е да не обичате истината, това е грях. Когато не обичате истината, това е грях. Така че когато започвате да се притеснявате за позицията си - както президентът смята, че ще загуби работата си, или вицепрезидентът си мисли, че ще бъде уволнен, или премиерът си мисли, че може и да не бъде избран, а бюрократите - че ще загубят работата си и няма да получат повишение или нещо такова - тогава ще има проблем.

Всички тези хора страдат от ужасно чувство на страх. Те нямат никаква свобода. Хората от тази категория просто падат надолу толкова много поради страх, че са по-зле от хората с пари. Защото след като са загубили - те са загубени, не биха могли да се възстановят. Никакъв шанс. Щом изгубите изборите, сте загубили всичко и никой няма да ви погледне. 

Познавам хора, които са заемали висок пост и след като губят позициите си, никой не ги поглежда; просто си ходят пеш, а иначе най-малко сто коли ще ги посрещат. А след като изгубят работата си, няма даже кой да ги погледне, движат се просто като обикновени хора. Дори виждайки да се случват всички тези неща и тази истина да се изправя пред тях толкова ясно, те не се придържат към нея, не осъзнават истината, нямат това осъзнаване в себе си.

Те разбират за известно време и го следват. После, когато този човек умре, човекът с парите, богатият човек е забравен и никой не се притеснява за него, за богаташа. Напротив, след като починат хора като премиерите и всички тези високопоставени лица, веднага започват да излизат книги за личния им живот, за всички мръсни и ужасни неща, които са вършели, а също що за живот са водели. В живота им няма аромат, идеализъм, няма нищо. Защото не са разбрали отговорността, която имат към обществото и към себе си, и са направили бъркотия от личния си живот. Ето защо се появява този вид реакция след смъртта.

Онзи ден четох интервю с един много известен актьор. Знам, че той е роден реализиран, но пропадна напълно. Той казва: "Мисля си какво толкова вредно има в пиенето, какво вредно има в хазарта, каква е вредата от пушенето? Защото в крайна сметка ще умра и тогава кой ще се притеснява? Да предположим, че се разболея от рак, какво от това? Така или иначе ще умра. Така че защо да не се радваме на тези удоволствия в живота?"

Ами смъртта? Вие продължавате. Тогава всичко, което сте правили, ще излезе наяве и хората няма да искат да имат ваша снимка в домовете си. Децата ще плюят по вас. Какво ще кажете за това? Животът не е тези три, четири години или десет години или петнадесет години от т. нар. успех. Но когато умрете, цялата тази лудост ще изчезне и хората ще се натъкнат на истината за вас. Ето как тази сила да бъдете известни свършва. Тази евтина популярност, това евтино отношение към себе си ви дава идентичност, която не се почита, не се приема, никой няма да ви цитира като нещо велико. Това ще продължи известно време, но в крайна сметка подобен човек не е дал нищо на човечеството.

Ето как работи силата на Сарасвати. Хората се залавят за работа, за да постигнат резултати и да влязат във властта. Но тази сила би трябвало да действа за откриване на истината. Сарасвати би трябвало да ви даде връзката, чрез която да разкриете истината, че когато действате на тези странни места и улици, откривате, че това не е пътят, че сте го пропуснали. Пътят е някъде другаде, изгубили сте го. Нека да открием истинския път, защото този не носи радост. Този път бихте могли да научите от другите, от историята, от толкова много други неща, както и от собствените си родители, от вашето общество и от себе си, а и от децата си. Ако искате да се научите, това е качество на пуджарите на (боготворящите - б. р.) Сарасвати - те се захващат с гйана (познание - б.р.), придържат се към реалността. Във Ведите, в началото на Ведите се казва, че ако от четенето на тези четири Веди не получите вида - вида (видйа - б.р.) е познанието върху вашите нерви, което означава Реализация - няма смисъл да четете Ведите.

Така че първата работа на Сарасвати е чрез четене, през процеса на проявление на Сарасвати, вие би трябвало да стигнете до момент, в който разберете, че това е луда гонитба и би трябвало да се измъкнете, да излезете от нея. Когато това се случи, тогава Махалакшми Татва започва да работи във вас. Това е третият Принцип, който започва да работи.

Тогава Махалакшми Татва започва да изразява напълно своята любов чрез еволюционния процес в човешки същества. Той (Принципът - б.р.) започва да еволюира и едновременно наблюдава случващото се от двете страни (Махакали и Махасарасвати - б. р.), като свидетел, и използва своята Махалакшми сила.

В първата част от силата на Махалакшми, той започва да ни измъква от обичайното русло на семейните и другите човешки обвързаности като власт, пари, похот и да се придвижва на по-високо ниво. Дава ви една нова представа за известността, чрез установяване на истината, защото чрез силата на Махалакшми, вие откривате истината за вашата централна нервна система, а в крайна сметка това е светлината на един просветен мозък.

Когато в дадена личност се проявява силата на Махалакшми, тя започва да мисли за другите. Не на материално ниво - че хората страдат материално, например "Ами хората в Етиопия, кой ще ги спаси? Трябва да им дадем някаква храна, да им дадем това, онова." Не. Те тръгват към корените на проблемите - "Защо?". Или не мислят, че не бива да има равно разпределение на пари и богатство. Не, това е повърхностно. Защото където и да се прави това, хората не са щастливи. Те чувстват, че нямат свобода. Хората, които имат пари, не са щастливи, защото имат демоничен живот, в който са свободни и се държат като дяволи. Няма усещане за цялостност, няма чувство за колективност. Когато станат такива, дори не осъзнават, че са се превърнали в демони. Всеки се превръща в нещо като голям мъченик. Борят се за земи, борят се за народи, за права и правят какви ли не ужасни неща, започват да унищожават хора, човешки същества. Всички днешни размирици са резултат от - най-вече на Запад, а също и във всички арабски страни, бих казала - Дясната страна.

А бъркотията на Изток е заради Лявата страна. Това е много изненадващо, че където ... и също е много противоречиво. Това е странна дилема за Мен. Понякога не мога да разбера как така, при все че са толкова взискателни към целомъдрието, че толкова се притесняват за целомъдрието и за всичко това, а имат проблем с Лявата страна. Те правят пуджа, имат в себе си шраддха (вяра - б.р.); можем да кажем, че са като католиците, никога не са били богати хора, с изключение на малцина, освен в Швейцария. Мисля, че тук всички са богати, защото са толкова ориентирани към парите.

Или пък хората, които са десностранни, когато пренебрегват целомъдрието си, когато не се притесняват за Дясната си страна, те имат проблеми с Дясната страна; много е изненадващо. Причината е, че когато се грижат за целомъдрието си, отиват прекалено навътре в това.

Да речем, че човек прави пуджа. Просто прави пуджа след пуджа, пуджа от сутрин до вечер, без никаква друга дейност. Много лесно е да се направи пуджа, нали? Просто идвате, някой прави пуджа за вас, получавате вибрации, и така  благословени се прибирате вкъщи. Няма какво да се направи, никаква дейност. Така че липсва равновесие. Хората правят пуджа и си мислят: "О, много добре направихме." Не, ако сте десностранни, тогава пуджата ще ви помогне, но не ако сте левостранни. Разбира се, пуджата помага, Моята пуджа ще помогне, без съмнение, и за двете страни, защото Аз не съм нито вляво, нито вдясно, нито никъде.

И така, когато правят пуджа... Да предположим, че се прави пуджа на Деви. Вие не знаете, но в Индия притежават огромна смелост да правят пуджа на Деви. Сапташати - това е начинът, по който хората я правят, когато имаме такова нещо, те биват обладани, не могат да разберат. Най-напред имат статуя на някой (аспект - б.р.), направена от някой ужасен човек. Когато правят пуджа на тази Богиня, те се страхуват от Бог. Иначе всичко е наред -  имаме храмове, където също - можем да кажем - има свайамбху на Майката Земя, които са почитани и всичко би трябвало да е наред. Но не - те биват обсебени. Защо? Тъй като повечето от тях, повечето от тези храмове са преследвани и навестявани от (мъртви - б.р.) духове. Защото там вършат всякакви тантристки неща. А когато хората отидат, за да направят пуджи там, какво се случва с тях? Те биват атакувани, стават по-левостранни.

Сега мюсюлманите и другите, които вярват в Бог, който е ниракара, който е безформен, отиват в Дясната страна. Съществува безформен Бог - хубаво. (Те казват - б.р.) "Безформеният Бог е навсякъде - в мен, в теб, всичко там е Бог, всеки е Бог." Дори и да сте дявол, сте Бог. Започва се с принципа, че не няма нищо нередно в никого, че всеки е Бог. Така отиват в свръхсъзнанието и стават демонични. После, трябва да се бият, защото са дяволи. Дяволите трябва да се бият, как иначе да оцелеят? Те се бият, нападат, отиват в други страни и ги нападат, покоряват ги, през цялото време мислят как да са агресивни към другите.

По един много фин начин нападат; днес на Запад медиите са толкова агресивни. Съществуват толкова различни начини за агресия, за тях агресивността е нещо много дхармично. За едното нищо. Ще задават директно арогантни въпроси, обидно и жестоко; стават толкова жестоки. Ето така започва бъркотията, когато започнем да използваме силата на Сарасвати или силата на Махакали по неправилен начин.

Ето защо в Сахаджа Йога преди пуджа трябва да се захванете с много дейности. Трябва да украсите залата, да аранжирате цветята, да организирате всичко прекрасно. Вижте розите колко са красиви. После, започвате да се балансирате чрез всички тези действия, които вършите. И тогава сядате за пуджа. Също както през деня работите, а през нощта да спите. За да си почивате, за да полегнете, трябва да сте (били - б. р.) активни. както хората изкачват Хималаите, за да постигнат медитация. Защото, след когато сте уморени, после можете спокойно да се отпуснете. Иначе ако вземете някой - да речем - от Швейцария, някой забързан човек за медитация, ще е трябва да го залепите, за да се укроти, защото ще е като обезумял, нали знаете, през цялото време. Ще подскача през цялото време.

Така че активността трябва да е преди пуджата, равновесието трябва да се установи. Така че жените трябва да изберат сарита и блузи и разни други неща и трябва да се погрижат за поставянето и аранжирането на цветята, организиране на нещата. Много дейности! Ние трябва да пътуваме. За англичаните беше нужно да пропътуват целия път от Англия до тук, да организират парите, стаите и всичко, да отидат към бъдещето (Дясната страна - б.р.), да помислят какво ще плащат, как ще изплатят заемите си. Цялото това планиране за бъдещето трябва да го направят преди да дойдат в Швейцария. Швейцария е най-активното място и е добре да има пуджа тук, така че те да не са толкова активни. Ето как Деви организира всичко.

Така че издигането започва да се развива чрез играта на Деви и това е Наваратри. Ето защо Наваратри е най-важната пуджа във вашето извисяване през вековете. В Сахаджа Йога Наваратри е най-важната пуджа. Въпреки че можем да кажем, че в съвременната Сахаджа Йога този ден е Сахасрара, защото така получавате вашата Реализация. Но ако погледнете всички исторически събития в еволюцията, Наваратри е тази, която ви е довела до Сахасрара. Без помощта на Деви в различни етапи от вашето израстване не бихте били в състояние да получите своята реализация. Така че всички стъпки, които сте направили в миналото, днес са почитани и са израз на благодарност към Деви за това, което е направила, за да ви изведе до тук. Това е нещо като благодарност. Без Нейната работа нищо не би могло да се случи.

Така че когато четем за Деви, за Нейните превъплъщения, за това как Тя идваше на тази земя, за да спаси своите бхакти - хората, които се опитваха да се извисят, за да прекосят Бхавасагара (Океанът на илюзиите - б.пр.) - колко усилено Тя работи, как се бори с демоните, как воюва, как Тя сам-сама уби демоните и пое върху Себе си отговорността да накара хората да прекосят Бхавасагара...

Гуруто ви даде сили, научи ви на дхарма, но Тя е Тази, който ви изведе. Дори дхармичните хора не можеха да го направят поради демоничния натиск. Тя е тази, която се биеше сам-сама чрез Своята разрушителна сила. Поради Своята любов  Тя се би и Тя ви изведе до това ниво. След което инкарнира в една по-мека форма. Дори и във времената на всички Гурута Тя прие формата, както знаете, на Джанаки - дъщерята на Джанака; после Фатима е дъщерята на Мохамед Сахиб, а Нанаки е сестрата на Нанака. В тези форми тези сили поддържаха и подхранваха Гуру Татва (Принципа на Гуру - б.пр.) и по-късно, а понякога по-късно или едновременно с това се въплъщаваха в по-меки форми, за да помогнат на хората да се издигнат.

Така че днес е ден за благодарност. Както Гуру Пуджа е ден за благодарност към своя Гуру, този, който ви съветва, който ви е казал истината, този, който ви е научил на истината и ви е дал Реализация. А Деви Пуджа е благодарност към Тази, която без ничия помощ, просто като една много любяща майка, ви защитава под Нейното сари; която се бори за вас, воюва с всеки ваш враг наоколо, с всички съществуващи проблеми, а накрая ви издигна до Сахасрара и тогава ви даде Реализация. Това е истинска благодарност към Майката. Така че можем да кажем, че Наваратри е като Ден на Майката, където вие изразявате своята благодарност към Нея, която просто непреклонно, непрестанно работеше за Своите деца.

Качеството на Майка е много по-важно от това на Гуру. Защото гуруто е този, който ви обучава, който ви прави умели. Но Майката прощава, Тя ви обича, Тя ви поддържа и ви учи как да обичате. Има огромно търпение и огромна любов и прави всичко сама, не очаква нищо от вас. Абсолютно безкористно. "Безкористно" е твърде слаба дума, бих казала; това е едно всеобхватно състрадание, което поглъща всичко нередно, разтваря го, смила го, абсорбира го. Така че Наваратри е един велик ден за всички Сахаджа йоги. Защото тогава Тя прие формата на Сита, като сила на Шри Рама - един тих потенциал, страдаща. Колко много Тя страдаше, колко много неща понесе върху Себе си! После прие формата на Радха. След това дойде като петте сили на Сарасвати, като петте съпруги на Шри Кришна. После дойде като Мария. Според Мен това бе най-голямото страдание - да види Сина разпънат на кръста. Страданието - мълчаливо, търпеливо страдание - Тя трябваше да мине през него. Да наблюдава цялата тази драма беше прекалено. Тя трябваше да премине през всичко това, за щото всички вие трябваше да прекосите вашата Агния чакра; Тя трябваше да пожертва Своето дете. Лесно е за един баща да направи това, за една майка е изключително трудно. Сега вие всички сте майки, толкова много от вас, вие ще знаете какво е да имате дете и как се чувства човек.

След като извърши това, Тя достигна състояние, в което да ви даде да получите вашата Реализация. Това е работа за огромно търпение, както знаете. Тя е огромно търпение и разбиране. С течение на времето човешките същества, без съмнение, са се еволюирали за Реализацията, но също така се развиха по един много странен, глупав, изкривен и безсмислен начини. Невъзможно е да се разбере как се навъртат с глупавите си идеи и колко проблемни могат да бъдат. Могат да са много нечестни, странни, проблемни до такава степен, че понякога дори е трудно да се прости.

Въпреки това днес мнозина от вас са тук в Европа, в земята на Гуру. Тук откривам тези, които са получили Реализация. Така че гордостта на Майката, радостта на Майката, не познава граници без съмнение. Толкова велико нещо е да вижда Своите деца да седят тук, да получават всички сили от Нея. Сега, в тази ситуация, трябва да знаем първият принцип, с който всичко започна. Това е силата на любовта. Силата на любовта е тази, която ви доведе до това състояние и силата на любовта е тази, която ще се прояви и изрази и вие ще еволюирате.

Но след идването в Сахаджа Йога също изкушенията стават по-фини и по-фини. Ние се опитваме да практикуваме Сахаджа Йога, опитваме се да разпространяваме Сахаджа Йога, понякога просто заради силите си. Може би се чувствате самотни и искате да има повече Сахаджа йоги. Може би го правите, защото мислите, че това е начин, да разпространите силите си. Дори при проблемите с лидерството откривам проблеми на егото. Някой е поставен за лидер, веднага друг се чувства зле, разни такива неща се случват. Наблюдавам как протича драмата, карат се като малки деца. Какво е това лидерство? То е толкова изкуствено, даже не е отбелязано в нито един вестник. Както има имитации на правителства, ние имаме имитация на лидерство. Така че после хората се сражават за това и то става по-фино  - борбата за власт става по-фина.

И отново идват проблемите с парите. Някои хора мислят, че Сахаджа Йога е много добър начин за печелене на пари. Или други мислят: "Възможно е да забогатеем с много пари, защото Майка благославя хората с пари, с богатство, така че нека бъдем в Сахаджа Йога”. Но без да се харчите и стотинка, разбирате ли, само да управлявате парите. Не, не е точно така. Точно обратното е! И това е друга дилема, че в Индия, която е бедна страна, в сравнение с всички вас, всеки дарява пари.

Всеки член на попечителството във всеки център, където има настоятели, трябва да дари най-малко пет хиляди рупии, за да стане член на настоятелството. Разбира се Аз не получавам нищо от това, но самата Аз трябва да съм дарила не знам колко, колко ли много съм дала, за да стана попечител на Сахаджа йогите. Но вие трябва да дарявате. И когато пак станете алчни, това означава, че отново се случва същото. Имате баланс по сметката, но източникът е изчерпан и за вас не остава нищо. Балансът ви трябва да бъде с Бог. Тогава Той ви дава по-голяма лихва отколкото е капиталът. Съществува ли банка, която прави това? Поне не и  Швейцарската банка – вие трябва дори да платите, за да държите парите си при тях.

Ето как е. Би трябвало да се доберете, винаги се опитвайте да стигнете до източника. Това става все по-фино и по-фино, в смисъл че хората си мислят, че децата им са реализирани души. Добре, и какво от това? Те не са богове, нали? Хората толкова се увличат с децата си... Имам предвид, че това е още една глупост, в която изпадат жените. Но за тях детето им е толкова важно, че направо се слепват с него. Искам да кажа, първо пренебрегваха децата си, сега са толкова привързани към тях, че изглеждат като залепени през цялото време.

И подобни деца не могат да растат както трябва, докато не им дадете свобода. Дайте им пълна свобода да израснат. Но ги насочвайте, разбира се, че те са величествени хора, което означава, че са Сахаджа йоги, че са родени реализирани като Сахаджа Йоги и как да се държат като добри Сахаджа йоги. Поддържайте връзката с тях, говорете с тях, кажете им за това как да развиват самоуважение в себе си, че те би трябвало да бъдат такива. Не да ги залепвате към себе си. Това не е начинът. Децата никога няма да израснат правилно, дори физически, ако ги залепите към себе си.

Сега виждам, че на Запад изникват нови идеи - че децата трябва да бъдат залепени към майките си. Това е преминаване от една в друга крайност. Децата стават много левостранни. Дори и да са пораснали на години, няма да са пораснали в като ум, няма да са израснали като поведение, ако са залепени към майка си. Няма значение ако плачат за малко светлина, но децата трябва да бъдат научени да спят отделно от своята майка. Не бива да носите през цялото време децата в скута си, изобщо няма нужда от това. И това не го иска детето, майката е тази, която иска това нещо. Виждала съм също как някои бащи са залепени към децата си и по-късно казват: "Майко, детето ми е толкова глезено; той е такъв, той е онакъв." Такива деца ще бъдат обсебени много бързо, ако ги направите зависими от вас, много бързо ще бъдат обсебени.

Ако ги направите прекалено независими - "Сам отговаряш за себе си" - това е другата страна. Както когато бяхме в Окстед, едно седемгодишно момиче идваше и ни носеше вестници. А беше дъщеря на лорд. Към пет сутринта, в онзи студ изминаваше целия път нагоре със своя велосипед, за да доставя онези вестници. А когато казах на майка й: "Какво правите? Това е много опасно; това дете е в опасност, тя е момиче, как може да й го причинявате?", тя отвърна: "Не, не, тя трябва да бъде самостоятелна."

И така, едната страна е да бъдат прекалено независими, а другата – да ги залепите. Това пак е същото отношение на притежаване,  на собственическо отношение - “Това е моето дете, трябва да се погрижа за моето дете. То е реализирана душа" и т.н. Не само вашето дете е реализирана душа, всички деца в Сахаджа Йога са реализирани души. Какво правите за другите деца? Или ви е грижа само за собственото си дете?

Би трябвало да стане навик ако купувате нещо за детето си, да купувате поне още две неща за друго дете; купувайте по-добре неща за друго дете и по-малко неща за своето дете. Нека детето ви споделя нещата си с другите. А когато купувате нещо, нека да е такова, че то да може да го сподели. Научете го да споделя. Защото въпреки, че са реализирани души, с такива родители ще се превърнат отново в старите алчни хора, свадливи, които се карат, бият един друг и си създават проблеми. Така че бъдете внимателни. Като реализирани души ще се изненадате колко изключително, изключително подходящи ще са за вас. Дайте ги на други Сахаджа йоги да се занимават с тях, да отговарят за тях, нека се грижат за тях. И чувството за хомогенност идва чрез децата, децата са тези, които се свързват едно с друго.

А не - "Не ми пипай детето! Това е моето дете!". Веднага затваряте вратата щом дойде някой. Това е връщане назад, каквито са били вашите майки. В Сахаджа Йога не се води война. Ние сме под управлението на Бог. Трябва да осъзнаете следното: няма нужда да търсите всички тези безполезни неща, тези удоволствия от живота.

Разберете вашата отговорност, че сте Сахаджа йоги - в началото, в края и по средата. А като Сахаджа йоги, какво е вашето задължение? То е да бъдете напълно отдадени на подобряването на другите и на благосклонността към тях. Това е единственото нещо, което ще ви подхрани, за да се издигнете. Ако се грижите за децата си по този начин, като луди, това няма да ви помогне - ще имате проблеми. Ако пренебрегвате децата си, ще имате проблеми. Така че установете се в центъра и бъдете свидетел на всичко. Това е много често срещан провал в началото на всеки, който идва в Сахаджа Йога. Ще Ми изпращат списък с пет поколения от тази страна (на майката - б.пр.) и пет поколения от другата страна (бащината - б.пр.). “Бащи ми, моите братя, сестри, този, онзи, братовчеди ми е болен. Моля Те, Майко, насочи вниманието Си." А когато насоча вниманието Си, то се връща обратно, не мога да  открия това нещо. То започва така за начало - добре, в началото си казвам: "Добре, току-що са влезли." Но вие не знаете, че това са пипалата, които ви дърпат надолу, които не позволяват да се издигнете в Царството на Бог. В Божието царство за всичко ваше - даже за косата ви - се грижи Всемогъщият Бог; за всяко нещо. Можете ли да разберете, можете ли да осъзнаете това? Всичко е създадено от милиарди и милиарди и милиарди сили на Ади Шакти. Какво можете вие да направите сами? Нищо! С изключение на това да се тревожите и да се безпокоите.

Така че ако просто повярвате и допуснете тази възможност днес, че сте в Царството на Бог, което е действаща доброжелателност... Неговата природа е да действена доброжелателност, както казваме хийта. Ако сте болни, това е за ваше добро; ако сте добре, това е за ваше добро. Ако имате пари, то е за ваше добро, а ако нямате пари, пак е за ваше добро. Всичко е за ваше добро в Царството божие. Не съдете според собствените си стандарти. Кой мислите е толкова доброжелателен в този свят, освен Аз? Наистина, в истинския смисъл на думата? Да предположим,  сте вземете един много богат човек, той доброжелателен ли е? Не. Щастлив ли е? Не. Уважаван ли е? Не. Най-малкото трябва да е реализирана душа, за да е поне близо до това описание. И ако трябва да се издигнете до Царството на Бог, трябва да знаете, че всичко се извършва чрез Неговата сила: вашето действие, вашето бездействие, съня ви, всичко се извършва чрез Неговата сила на любовта. Любовта никога не може да навреди, никога не може да унищожи. Навлезте малко в нея и тя ще излее дъжд от цветя върху вас. 

Но Аз разбирам вашата природа. Да речем сте левостранна личност. Виждам, че предимно левостранните желаят да Ми правят пуджа. А десностранните  организират. Направете обратното. Трябва да познавате своя характер, да се балансирате и след това да влезете в Царството на Бог. Все едно влизате през врата и имате прекалено голям товар върху гърба си - означава, че сте левостранна личност. Тогава преместете част от товара от гърба на главата си и влезте. Но ако имате прекален товар на главата си, сложете го на гърба си и влезте.

Понеже сте уморени, го правите всеки ден. Да предположим, че тази ръка е изморена (Шри Матаджи показва дясната си ръка), го слагате в лявата ръка. Виждала съм в самолет, когато пасажерите се разхождат, те се държат с едната си ръка и автоматично, когато тази ръка се измори, се хващат с лявата. Автоматично. Те не са Сахаджа йоги. И в живота, по същия начин, ако сте работили прекалено много с едната страна, опитайте се да поработите с другата и да се уравновесите.

Наваратри е деня, в който да се балансирате. Тези, чиято дясна ръка е уморена, ще получат сила от лявата. Тези, при които е изморена лявата ръка, ще получат сила от дясната ръка, за да споделят товара. Така че онези, които имат проблеми с парите, ще решат паричните си проблеми. А онези, които имат проблеми със съня, ще решат проблемите си със съня. Но човек може да се запита тогава какво да се прави ако има и двата (проблема - б.пр.). Познавам такива хора, живяла съм в тяхната страна. Когато имат повече власт, си спят; както и когато имат пари, не ги е грижа.

Така че какво да направим за тези хора? Разбира се, Аз няма да ви кажа, но нещо трябва да се направи. Човек трябва да изработи нещо. Някои направо не се помръдват, а ако им се направи забележка, отговорът е: "Знам, знам, че спя много. Знам, че съм такъв. Знам. Знам." Това е. Тогава какво да им кажете? Това ви спира напълно и не можете да отидете по-далеч. Щом като знаят, какво повече да се каже? Това е като огромна планина, готова да се срути отгоре ви.

Така че трябва да се направи нещо. Всеки трябва да стори нещо. Някой вече действа. Да речем, че някой върши нещо, а друг не помага. Тогава не става... не може да се завърши. Това е колективна работа, не можете, сам човек не може да я свърши. Виждала съм да става точно така. Това е колективна работа.

Така стигаме до положението, че днес Наваратри не е работата само на Майка, на това, което е направила досега, но е работата на всеки един от вас. Аз не мога да го направя сама. Ако можех, нямаше да има нужда да сте тук. Щях да построя самолет, да ви вкарам вътре, побутвайки ви оттук-оттам, да го затворя и да ви пренеса там.

Това е невъзможно. Всички вие трябва да се понесете на собствените си самолети, да ги построите и сами да се грижите за тях, с достойнство - а не като малки деца. Така че трябва да съзреете. А за целта, зрелостта е нещо колективно, което трябва да се случи. В началото, в училище, ще ви научат, че две плюс две е равно на четири; добре. Но когато отидете в колеж, трябва да смятате сами, сами да решите задачата. И това е се случва днес. Сахаджа Йога е хубаво нещо, вие получавате вашата Реализация в тези днешни времена, но узряването трябва да се случи, иначе е безполезна. Всичко е наред, докато е все още семе, но след като е покълнало, то трябва да се превърне в дърво, иначе е безполезно.

И това всички вие трябва да го свършите заедно, помагайки си взаимно, разбирайки се един друг. И всеки един трябва да го изработи. Дори един човек да страда, Аз страдам. Цялото нещо е станало колективно. Деви стана колективна. Това е рисковано начинание, рисковано е, зная, твърде рисковано е. Нямаше друг изход. То е като разпъване на кръст на всяка частица от Вашето тяло, на всяка ваша клетка. Но всичко е наред.

Така че днес, вместо да се чувствате виновни, трябва да сте изпълнени с огромна смелост и огромен ентусиазъм, защото знаете: "Трябва да го направим, Майка ни е дала силата. Можем да го направим, нищо не бива да ни пречи. И ще си помагаме един на друг." Някой прави нещо, никой няма да го погледне, вижте. Няма да се помръднат - "Аз знам, че си седя. Знам и не се притеснявам, защото го знам." А в Сахаджа Йога това е станало още по-фино - "Искам да направя нещо, но вътре в мен има бхут, което не ми позволява да го свърша." Така че се измъквате, благодарение на вашия бхут; ето това е.

Всички тези аргументи са глупави, нямат никаква стойност в Сахаджа Йога. Това означава, че не сте разбрали смисъла на Сахаджа Йога, не сте разбрали собственото си значение и нямате уважение към живота си. Това е то. Ако се отдавате на подобно мислене, то не е добре. Но днес трябва да обещаете на себе си и на Мен, в сърцето си, че ще бъдете изпълнени с ентусиазъм и с тази шакти.

Настъпи времето, което ще ви направи истински йоги, с пълна отдаденост. Представете си тези хора от ООП  какви неща вършат без страх. Искам да кажа, че виждате всякакви хора около себе си, които даже през Кали Юга са посветени на нещо безсмислено. Защо не можем да сме посветени на нещо толкова значимо? Те не се страхуват от нищо, те са такива смелчаци. Защо и ние да не бъдем такива? Какво не е наред с нас?

Така че всеки един от нас има този ентусиазъм - "Аз само по себе си съм институция. Когато ще правя нещо, няма да се възползвам от живота в ашрама - да си седя хубаво в ашрама, видите ли, понеже там е много хубаво и евтино." Не. Също така ще излезем всички и ще си намерим място някъде другаде. За момента ашрамът става. Но после отстъпете място на другите, които идват. Напуснете го. Излезте навън и работете. Но докато сте в ашрама - "Това е моята къща, дадох пари за това, това са си мои мебели..." Всъщност, би трябвало да знаете как да живеете с малко, със съвсем малко, както се казва - с нищо. Разбира се, сега усещам, че в повечето ашрами има толкова много мебели, че е по-добре да се живее с едното нищо.

Така започва тази тапасйа (покаяние, аскетизъм - б. пр.). Сами започнете тази тапасйа. Но тогава чувам: "Майко, аз съм на тапасйа, ям само веднъж." О-о, а кой ви моли да сте на тапасйа? Наслаждавайте се! Радвайте се вашата тапасйа! Тогава е Сахаджа, в противен случай са глупости. Радвайте се, ако можете да се наслаждавате на вашата тапасйа, тогава сте Сахадж, с ентусиазъм. Погледнете онези хора от ООП, вижте ги. Казват ли "Ние караме тапасйа."? Нищо подобно. Имате примери с хора около вас. Но не можем да говорим, че са обладани от бхутове. А дори и да са, какво се случва с вас? По-добре да сте обсебени от Сахаджа бхутове, за разнообразие, ако това само е начинът, по който можете да бъдете мотивирани.

Затова кажете на своя ум: "Никакви обяснения, нищо подобно. Ще ти покажа  работата си." Но ако вниманието непрекъснато иска да се покажете или се опитвате да бъдете във Моето внимание, или да бъдете в контакт с Мен, да Ми пишете, или нещо подобно, това изобщо няма да ви помогне.

Аз съм просто едно огледало и вие виждате вътре в Мен себе си по един истински начин. И това огледало също така е пълно с майа. Така че някой дявол може да се погледне в това огледало и да види себе си като светец. Ако има его, може и да заприлича на светец за себе си. Или ако е левостранна личност, може и да си помисли, че е въплъщение на Бхайрава, възможно е. Но ако е честен, може ясно да види, че е най-висшият сред висшите, че е Сахаджа йоги. И докато и не видите себе си по този начин, знайте, че това е майа.

Така че осъзнайте, че сте постигнали много чрез получаването на Реализация, чрез издигането ви много над всички тези дребнави представи. Всяка идея е маловажна, независимо дали става дума за икономика, политика, философия, всеки -изъм, всяко нещо е незначително за един Сахаджа йоги, защото хората не знаят ей толкова за Божието царство. Те говорят само за икономиката. Не знаят нищо за Неговата политика. Не знаят, че съществува чудодейна сила, която управлява цялата Вселена и която е толкова ефективна, която никога не се проваля, толкова е навременна, така чувствителна, толкова интересна, драматична. Вижте как получихме всички тези неща, за нула време. Как стигнахме до това място. Трябваше да имам тази пуджа тук. Всичко това го знаете - как дойдох тук.

Вижте как работи чудото, как работят силите на Божественото. Бъдете точния инструмент на Божественото. То притежава още една сила, както ви казах, притежава центробежна и центростремителна сила и може и да бъдете изхвърлени. Така че по този въпрос бъдете внимателни, погледнете на себе си правдиво, не се глезете чрез егото или мръщете чрез суперегото си.

Просто виждайте себе си като мощен инструмент на любовта. Но не бъдете неразумни в любовта. Постоянно, красиво, нежно се грижете за нея. И толкова много сила може да се роди. Вие ще се изумите, че водата, която ни изглежда нещо толкова лекомислено, има такава огромна сила в себе си. Вие знаете за хидростатиката.

Майка Земя, която изглежда толкова обикновена - върху нея стъпваме. Тя ни привлича към нашето Себе. Самата тя се върти с такава скорост, придържа ни към себе си, извършва хиляди и хиляди страхотни неща - тази велика Майка Земя. Изглежда толкова обикновена. И е толкова мощна. Вие бяхте създадени по същия начин, по който е сътворена Тази Ганеша Татва, която е толкова страхотна.

Тази Наваратри би трябвало да ви даде тази сила, тези девет сили на деветте чакри. Вие вече познавате седемте чакри. Над тях вие ставате самият господар, а след това ставате самата сила.

Бог да ви благослови!

[По време на изпълнението на самата пуджа, докато се четяха 108 имена на Шри Матаджи, Тя коментира значението на името Шубхакари с думите: "Доброжелателност - Шубха, Шубха. Шубха е също благоприятност смесена с доброжелателство."]