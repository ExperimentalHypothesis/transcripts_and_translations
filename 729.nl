HH Shri Mataji, Easter Puja. Pratishthan, Pune (India), 8 April 2007.

Vandaag is een zeer belangrijke dag.

Ik zeg dat vandaag zeer belangrijk is. Dit is een nieuw begin voor jullie, voor jullie allemaal. Probeer te begrijpen dat je heel hard hebt gewerkt tot nu toe, en dat je veel meer wilde doen dan wat je hebt kunnen doen. Dat was je verlangen en het zal uitwerken. Het zal zeker uitwerken. Als je verlangen sterk is dan zal het uitwerken en je zult veel gelegenheid krijgen om mensen te helpen, zoals je jezelf hebt geholpen en daar gelukkig om bent. Het is beter dat je besluit anderen te helpen. Het is belangrijk dat ze allemaal gezegend zouden worden. Jullie kunnen het. Je leiderschap ligt daarin dat je het aan anderen moet geven.

De meesten van jullie hebben het zelf, maar je moet het aan anderen geven. Laat de anderen ook groeien in hun spiritualiteit. Ik weet dat velen van jullie je realisatie hebben, en jullie zijn allemaal heel gelukkig. Dus wees gelukkig en vreugdevol. Dat is het eerste teken dat je gerealiseerd bent, dat je je realisatie hebt. Met deze realisatie kan je realisatie geven aan anderen. Het speciale van vandaag, is dat Christus weer tot leven kwam enkel om iets voor ons te doen. Het is dus een zeer belangrijke dag voor ons allemaal. Ik zou zeggen dat je vandaag zou moeten begrijpen dat je deze kracht hebt om realisatie te geven aan anderen. Je hebt het, maar nu moet je het gebruiken.

Zij die zelfrealisatie hebben zouden hun energie niet mogen verspillen, maar moeten proberen het door te geven. Deze wereld is vol chaos en ruzies en het vechten gaat nog steeds door. Dus jullie plicht en jullie werk is met hen te praten en hen te vertellen dat het allerbelangrijkste is dat Sahaja yogi's vredevol moeten worden en dat ze moeten genieten van de vruchten van Sahaja Yoga. Ik ben er zeker van dat alles zal uitwerken. Het heeft voor zo velen van jullie gewerkt en het zal ook voor anderen uitwerken. Het is niet zomaar praten, er gebeurt ook iets. Dus probeer je te herinneren dat jullie allemaal Sahaja yogi's zijn en dat jullie flink wat hulp verdienen, heel veel hulp van mij en van God Almachtig. Er is niets om je druk over te maken, dit zijn allemaal verschillende testen die het goede in je zullen uitwerken en resultaat zullen leveren. Je zult Sahaja yogi's vinden, speciale mensen. Het is heel fijn om zo velen te zien die probeerden realisatie te krijgen, maar die in feite al gerealiseerd zijn.

Er zijn er velen die hun realisatie willen, maar er zijn er ook al velen die al gerealiseerd zijn en die veel kunnen doen voor anderen die hun hulp willen. Het is een goede dag vandaag, want je moet beslissen over je toekomst. Je moet beslissen dat je andere Sahaja yogi's zal helpen meer Sahaja yogi's te krijgen. We moeten Sahaja Yoga verspreiden. Je ziet dat er zoveel problemen zijn en als we meer Sahaja yogi's hebben, zullen er geen problemen meer zijn, het zal allemaal opgelost worden. Dus ik wens jullie geluk en probeer alsjeblieft je realisatie in orde en gevestigd te krijgen. Ik hoop dat je daar geen twijfels over hebt. Als je twijfels hebt dan kan je me schrijven. Nu hebben we een aantal hele fijne, goede mensen die naar Sahaja Yoga gekomen zijn. Het is jullie plicht ervoor te zorgen dat zij goede Sahaja yogi's worden en van de zegeningen kunnen genieten.

Ik ben heel blij om te zien dat er zo velen van jullie zijn gekomen en vandaag is ook een heel goede dag. In het leven van Christus gebeurde er iets heel groots, hij werd, hij werd of hij was al een Sahaja Yogi, en hij probeerde Sahaja yogi's te maken als het kon, maar in die tijd waren de mensen niet zo alert als jullie zijn. Jullie zijn speciale mensen die zoeken en die het hebben gevonden, en jullie kunnen het aan anderen geven. Het is niet bedoeld om voor jezelf te houden. Als je het hebt, denk dan niet zomaar dat je de laatste kans had, maar geef anderen de kans. Ik sta volledig achter jullie en als iemand een probleem heeft, zou je me moeten schrijven. Het spijt me dat ik jullie niets kan geven voor deze speciale dag. Moge God jullie allen zegenen!
