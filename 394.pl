19 kwietnia 1987
Wielkanocna Pudźa
Aśram w Pichini, Rzym (Włochy)

Życzę wam wszystkim Wesołych Świąt Wielkanocnych!

To wspaniały dzień, aby przybyć do Rzymu i świętować zmartwychwstanie Chrystusa. Teraz musimy dokonać zmartwychwstania chrześcijaństwa, które zmierza w przeciwnym kierunku niż zmartwychwstanie Chrystusa. Jak wiecie, Chrystus był samą czajtanją, ale przyszedł w ciele czajtanji. Całe Jego ciało było z czajtanji, i zmartwychwstał aby pokazać światu, że wy również możecie zmartwychwstać, jeśli napełnicie swoje ciała czajtanją. Zawsze istnieje walka między materią a Duchem. W życiu ludzkim widzimy, że materia cały czas próbuje przejąć kontrolę nad Duchem. I tak właśnie ponosimy porażkę w naszym zmartwychwstaniu. Ponosimy porażkę w naszym zmartwychwstaniu, ponieważ ulegamy wpływowi materii. Pochodzimy z materii - łatwo jest wrócić do materii. Ale wszystkie narody chrześcijańskie podjęły się materialnego rozwoju - identyfikacji z materią, a nie jej sublimacji.

Zbłądziliśmy, ponieważ materia stała się dla nas tak ważna. Jesteśmy tak bardzo z nią utożsamieni, z naszym ciałem, ze wszystkim, co jest dla nas materialne. Ludzie tak bardzo martwią się o rzeczy materialne. Widzę, że cała kultura stała się materialistyczna i choć absolutnie się tego wstydzą, to nadal to kontynuują, choć jest to tak haniebne i poniżające. To degraduje ludzi. Od kiedy przybyłam na Zachód, wyraźnie widzę ten trend. Na przykład, w gospodarstwie domowym wszystko, co kupują, jest z myślą, żeby to sprzedać. Więc cokolwiek kupią, upewnią się, że jest odpowiedniej jakości. Na przykład, jeśli ma to być diament, musi to być idealny diament, ponieważ musi być ponownie sprzedany. Jeśli kupują dom, boją się, że nie powinni go zepsuć ani upiększyć, nie powinni próbować robić czegoś, co obniży cenę domu, ponieważ lubią określony rodzaj dekoracji.

Wszystko jest na sprzedaż. Nigdy nie cieszą się żadną materią. Nie ma w tym radości. Cokolwiek kupują, myślą: "Czy możemy to odsprzedać?" Powiedzmy, nawet o - widziałam to nawet w przypadku szlachetnych metali. W Indiach każdy może sobie pozwolić na szlachetne metale, ponieważ bogaci kupują najdroższe, a biedni mogą kupić zwykłe, na przykład srebro, każdy może je mieć, ponieważ niektórzy mogą mieć srebro, które jest stuprocentowe, niektórzy mogą mieć z domieszkami, niektórzy mogą mieć z jakimś innym materiałem. Ale jeśli pójdziecie do jakiegokolwiek kraju na Zachodzie, to metal musi mieć "hologram autentyczności". Musi tam być hologram. W przeciwnym razie tego nie kupią, chyba że jest hologram, który oznacza, że można to odsprzedać. Załóżmy, że w Indiach kupujecie jakieś... tam nic nie posiada hologramów, ale kiedy chcecie to sprzedać, jeśli musicie to sprzedać, wtedy idziecie na rynek i oni wiedzą, jaka jest wewnętrzna wartość tego konkretnego srebra i tak wam płacą.

U nas nie ma hologramów. Teraz ze złotem robią to samo, mają 9-karatowe złoto - z hologramem. Co to jest 9-karatowe złoto? To wcale nie jest złoto, ale oni mają do tego hologram. I to będzie bardzo drogie, ponieważ, nie mają dużo złota, więc umieszczają hologram i czynią je drogim. Cała gospodarka jest głupio zbudowana w kierunku materializmu. Materia nie jest do cieszenia się, ale do sprzedawania. Więc oni niczym w swoim życiu się nie cieszą. W dzisiejszych czasach nie wiem, czy plastik można odsprzedać, czy nie, ale widziałam ludzi, którzy są nawet wybredni co do plastiku, co do stali nierdzewnej, co do wszystkiego, co mają. Może nie do odsprzedaży, ale psychologicznie są zbudowani w taki sposób, że chcą nawet zachować, jeśli jest plastikowa rzecz, nawet jeśli jest nitka, cokolwiek, szpilka, chcieliby ją zachować, rozumiecie?

Nie ma mowy o wyrzucaniu czegokolwiek. Wszystkie te rzeczy prowadzą nas do nieszczęścia, frustracji i głupoty. Więc teraz tworzą antykulturę. Czym jest antykultura? To nic innego jak kolejna forma materializmu, która jest brzydotą. Na przykład, farbujecie włosy, stajecie się częścią antykultury. Jeśli nosicie dziurawe spodnie, jesteście antykulturą. Jeśli nosicie brudne ubrania, jesteście antykulturą. Ale również te rzeczy można sprzedać. Jest niezliczona liczba sklepów, w których można dostać brudne ubrania, ubrania "prane na kamieniach".

Wszystkie te mody pochodzą z dwóch stron lub dwóch twarzy materialistycznego nastawienia ludzi. I czasami bez wstydu proszą o pewne rzeczy. Załóżmy, że wiecie, że ktoś zapomniał łyżki u kogoś; więc dzwonią trzy razy: "Czy masz moją łyżkę? Czy masz moją łyżkę?" Bez wstydu, bez kultury. Podczas gdy - nie wiem - może kiedyś było lepiej - to, co wiem o Indiach, że nawet teraz, w dobrej rodzinie, zawsze się mówi, że "jeśli masz u siebie czyjś długopis, bądź ostrożny i zwróć go, ale nawet jeśli twoje złoto jest u kogoś, nie pytaj, to nie jest przyjęte, to nie jest kulturalne, to nie jest eleganckie". Teraz całe wyrafinowanie stało się materialistyczne, to szaleństwo, i to doprowadza zachodni umysł do szaleństwa. Na przykład, jeśli musicie podać, powiedzmy, wina i temu podobne, musicie mieć różne rodzaje kieliszków, różne rodzaje talerzy, różne rodzaje łyżek. Macie łyżki do awokado, macie łyżki do różnych rzeczy - to znaczy, gonicie za tym jak szaleni, a jeśli tego nie macie, to będą się z was śmiać. Jeśli przyjdą do waszego domu - "O Boże!

Podali nam awokado z łyżeczkami do lodów!" To największy grzech, jaki można popełnić. Więc cała idea grzechu staje się tak materialistyczna i nonsensowna. Zmartwychwstanie nie może mieć miejsca, gdy materia jest tak martwa i już jej nie ma. Następnie ta materia wnika do mózgu. Kiedy wnika do mózgu, gnije tam. Wtedy zaczynacie dyskutować o, powiedzmy, bankowości lub o tym, jak oszczędzać. Mantra w Londynie, jak mówię, musi być wszędzie: "oszczędzaj funty". Jak tylko dotrzecie na lotnisko, jest napisana wielka mantra "Oszczędzaj funty, wynajmując taksówkę na Heathrow". Wyobraźcie sobie - oni nawet nie zdają sobie sprawy z tego, co robią.

Cały czas oszczędzaj funty, oszczędzaj pieniądze, oszczędzaj to, oszczędzaj... po co? Ponieważ są tak sfrustrowani, cała ta materialna otoczka jest tak frustrująca, że muszą oszczędzać pieniądze, aby przezwyciężyć tę frustrację. A frustracja jest równoważona przez narkotyki lub przez picie wina i wszelkiego rodzaju nonsensowne rzeczy, a także zgniły ser lub przez coś, co jest absolutnie martwą materią, bezużyteczną rzeczą, która czyni was martwymi i sennymi, tak że uciekacie od rzeczywistości, ponieważ jesteście tak sfrustrowani, że chcecie mieć coś, co temu przeciwdziała. Potem z tym również, kiedy odkrywają, że to nie działa, nadal są bardzo zirytowani. Co więc robić dalej? Jeśli jesteście tak nieszczęśliwi, musicie znaleźć coś innego. Opowiadam historię o dzieciach, które były niegrzeczne, a matka wychodziła, więc powiedziała: "Jesteście niegrzeczne, więc zamykam was w kuchni", ponieważ gdzie indziej mogą coś zepsuć, coś zniszczyć i pewnie nie będzie mogła tego ponownie sprzedać. Więc umieszcza je w kuchni myśląc: "Co tam mogą zniszczyć?" Kiedy wróciła, powiedziały: "Zjadłyśmy wszystkie twoje liście herbaty!" Podobnie, kiedy stają się tak sfrustrowani, nie wiedzą, co robić, więc wkładają gwoździe do uszu, szpilki w policzki, coś do nosa nie wiedzą, co ze sobą zrobić, rozumiecie - więc wyrywają sobie wąsy albo malują włosy, albo robią wszelkiego rodzaju śmieszne, nonsensowne rzeczy, absolutnie sfrustrowani ludzie.

Ale najgorsze, czego nie da się zrozumieć, to to, że są tak pewni siebie. Nie robią tego z żadną nieśmiałością – robią to z pełną pewnością siebie. Ich uwaga skupia się na tym, by zobaczyć: "Teraz, jacy mamy być?". Gdy zobaczą drzewo, którego liście są całkiem pomarszczone z niedożywienia, chcą być właśnie tacy. Chcą stać się ludźmi niedożywionymi. Więc wyglądają jak nieszczęśliwi ludzie. Ich policzki są zapadnięte, nosy są na zewnątrz - coś takiego się dzieje - i jeśli ich zobaczycie, wyglądają jak chorzy ludzie. To znak poszukiwania jakiegoś sposobu wyrażenia swojej frustracji. Ale Chrystus utorował drogę - w drugą stronę. Powiedział: "Włóżcie czajtanję w swoją materię", abyście cieszyli się tą czajtanją.

Włóżcie czajtanję, wibracje, w materię. To jest Jego przesłanie. On nie zmartwychwstał tylko tak, że Jego duch wyszedł, ale całe Jego ciało zmartwychwstało. Więc mówi o zmartwychwstaniu ciała, materii, w nas. Kiedy przychodzicie do Sahadźa Jogi, kundalini się wznosi, daje wam realizację, czujecie czajtanję w swoich dłoniach, czujecie ją wokół, wasze twarze lśnią jak piękne lotosy, wasza skóra się poprawia, wyglądacie kwitnąco, wszystko jest w porządku, ale nadal istnieją materialne przywiązania, które mogą być bardzo subtelne, mogą być bardzo wyraźne. Wyraźne mogą być takie jak "To jest mój dywan, to jest mój samochód, to jest moja ozdoba" - coś w tym stylu. Ale jeśli chodzi o styl Chrystusa, musicie utożsamić się z materią, która jest wibrowana, która wibruje, która ma wibracyjną wartość - nie wartość materialną, ale wibracyjną wartość, wartość duchową, boską wartość. Może to być cokolwiek - mogą to być kwiaty, może to być woda, może to być sari, może to być miejsce, może to być cokolwiek, co staje się wartościowe. Więc uwaga zaczyna się przesuwać z przyziemnych rzeczy na wibracje. Ale nawet teraz, jeśli macie czającą się uwagę na rzeczach materialnych, to trudno jest wam szybko wzrastać.

Wszystko, czego używacie, czy jest to pomocne dla waszych wibracji, czy nie? Wszystko, co robicie, czy jest dobre dla waszych wibracji, czy nie? Czy to znowu ten sam stary schemat, za którym podążacie? Jak szaleni ludzie, których widziałam wczoraj - przyjechali na wakacje i nie wiedzieli, jak się cieszyć, próbowali wszystkiego, rozumiecie. Musieli zapłacić dużo pieniędzy za swoją wyprawę, biedactwa, musieli wydać dużo pieniędzy w hotelach, musieli zapłacić dużo pieniędzy w restauracji, ale czułam, że wcale się nie cieszą, żaden z nich nie był szczęśliwy i nie wiedzieli, co robić. A na koniec myślałam, że po prostu pójdą i rozbiją sobie głowy z frustracji. Więc materia nigdy nie da wam radości. Tylko materia, która jest wibrowana, która ma wibracje, może dać wam radość. Człowiek nigdy nie da wam radości, może to być wasza żona, wasze dzieci, wasz ojciec, matka lub ktokolwiek inny, chyba że ta osoba ma wibracje, ponieważ radość jest błogosławieństwem Boga. I dopóki nie połączycie się z Bogiem, cokolwiek spróbujecie, cokolwiek zdobędziecie, nigdy nie zaznacie tej radości.

Możecie mieć tę sztuczną pewność siebie, ponieważ osoba sfrustrowana musi pokazywać na zewnątrz: "Nie jestem sfrustrowany. Jestem szczęśliwy". To tak samo jak być spiętym i mówić: "Jestem bardzo zrelaksowany". Więc mogą po prostu, aby podtrzymać wizerunek, mówić, że "Jesteśmy bardzo pewni siebie", ale w rzeczywistości są bardzo niepewnymi ludźmi. Są słabi. Więc mogą to być wasze dzieci, może to być ktokolwiek, jakakolwiek istota ludzka. Może myślicie zbyt wiele o tej osobie, możecie być bardzo z nią utożsamieni, możecie myśleć, że to najwspanialsza rzecz, najwspanialsza osoba, jaką kiedykolwiek spotkaliście, to nie może wam dać radości. Ale zwykła osoba, robotnik, może żebrak, może ktoś, Sadhu (jogin), siedzący samotnie w lesie, będzie taką radosną osobowością. Może mówić, może nie mówić, będzie tak cenną, wartościową rzeczą dla was, niż osoba, która jest bogata, dobrze usytuowana, bardzo uwielbiana. Właśnie tu chrześcijaństwo zawiodło, sprzymierzając się z królami.

Teraz ten pan Papież tutaj, mój mąż poszedł go zobaczyć i Papież był dla niego bardzo miły, ponieważ pochodzi z, jest tzw. wielkim człowiekiem w świecie materialnym. Mnie nie zobaczy. Albo ja go nie zobaczę. Więc cały system wartości, cały system wartości musi się zmienić, a ten system wartości polega na tym, że nie dbacie o nic innego, jak tylko o waszego Ducha. Nic się nie liczy poza Duchem. Duch daje wam komfort pałacu. Daje wam błogość wszelkiej ochrony. Daje wam radość ze wszystkich relacji na świecie. Więc dlaczego mielibyście przejmować się czymś, co nie ma żadnej wartości?

Możecie to tak wyraźnie zobaczyć. Jeśli macie jasną wizję, możecie to tak bardzo zobaczyć wokół siebie, że ci ludzie wyglądają na tak nieszczęśliwych, tak biednych, gonią za tym, gonią za tamtym. Najpierw byli hipisami, potem stali się punkami, teraz stają się dobrze ubranymi dżentelmenami. Wszystko jest od tego do tamtego, od tamtego do tego, to ich nigdzie nie zaprowadzi. Więc wyraźnie widzicie, że jesteście od nich oddaleni. Jesteście w innej rzeczywistości i ich widzicie. Więc nie zbliżajcie się do nich. Starajcie się pokazać to piękno w sobie, aby to oni przyszli do was i zobaczyli na własne oczy, zobaczyli na własne oczy, że jesteście zmartwychwstałymi ludźmi, jesteście zmartwychwstali. Duch jest zawsze w waszych sercach, zawsze tam jest, obserwuje was, widzi was, ale teraz, ponieważ materia, która otacza Ducha, jest wskrzeszana, jest wibrowana, wasze oczy lśnią, wasza skóra lśni, wasza twarz lśni, wyglądacie tak pięknie - to właśnie jest zmartwychwstanie. W Sahadźa Jodze nie ma miejsca na głupią powagę.

O co jesteście tacy poważni? "Och, muszę sprzedać swój diament, a wiesz, powiedzieli, że jest mała czarna skaza". I co z tego? Noście go. Cała ta powaga pochodzi z martwej materii w waszych głowach, a wiecie, że na martwym rośnie grzyb, a także wiecie, że ten grzyb powoduje wszelkiego rodzaju choroby. Więc trzymajcie się z dala od wszystkiego, co martwe. Tylko czajtanja sprawia, że materia wibruje, i dopóki nie jesteście połączeni z Bogiem, nie możecie niczego nawibrować. Ci wielcy święci, prorocy, inkarnacje, którzy przyszli na tę ziemię, próbowali nam to wszystkim powiedzieć: "połączcie się z Bogiem". Wszyscy mówili to samo. Oczywiście, to ja sama wykonałam tę pracę.

To dobrze, doceniają to. A wy musicie tylko o tym pomyśleć, że to połączenie nie powinno być niestabilne, nie powinno być zaburzone, nie powinno być wątpliwości. Zadbajcie o to porządnie. Wtedy nigdy go nie stracicie z jakiegokolwiek powodu, takiego jak "Moja żona jest taka, mój mąż jest taki, mój brat jest taki". To są oznaki bardzo słabych osobowości. Jeśli jesteście silną osobowością, z tymi wibracjami, jeśli jesteście silni, to czynicie drugą osobę również silniejszą i wprowadzacie ją do Sahadźa Jogi i dajecie jej nektar życia. Więc dzisiejsze przesłanie jest takie, że musimy wskrzesić naszą materię, wewnątrz i na zewnątrz. Podnoście swoją kundalini, to jest w porządku. Musicie ją również rozprzestrzenić - poziomo - do waszych dłoni, do waszych stóp, do waszego ciała, do waszej twarzy, do waszych myśli, do wszystkiego. Mantrą jest nic innego jak myśl, która jest nawibrowana.

Każda myśl, która jest nawibrowana, jest mantrą, ale wibracje mogą być przenoszone tylko przez określony typ, albo możemy powiedzieć, że potrzebny jest określony współczynnik. W ubiorze, w myśleniu, we wszystkim, co ziemskie, istnieje pewien współczynnik, który powoduje pojawienie się wibracji. Jeśli tego współczynnika nie ma, nie możecie wychwycić wibracji i nie możecie również dawać wibracji. Są tylko dwa odchylenia - jedno w lewo, drugie w prawo; nie ma ich zbyt wiele: bardzo łatwo się ich pozbyć. We Włoszech są tylko dwa zakręty, jeden w prawo lub w lewo. Więc tak samo w nas, jeśli nie idziecie w lewo i nie idziecie w prawo, trzymacie się środka, jesteście nawibrowani. Możecie wtedy wszystko nawibrować. Ale żeby trzymać się środka, nie należy popadać w skrajności. Nawet w Sahadźa Jodze są szaleni ludzie, medytują przez 12 godzin. Po co medytować przez 12 godzin?

Przecież już jesteście w medytacji. Albo zrobią z Sahadźa Jogi piknik. Z jednej skrajności w drugą. Potrzebne jest, aby pomyśleć, że "Jestem Duchem i jestem połączony z Bogiem. Jak bardzo jestem połączony? Ile wchłaniam? Ile z tego do mnie dociera?" To wszystko. Nie musicie robić zbyt wiele. Minęły czasy, kiedy ludzie rozbijali sobie głowy, stali na głowach lub udawali się w Himalaje.

Ale osobliwości temperamentu nie są oznaką dobrego Sahadźa Jogina. Wszystkie dziwactwa pochodzą z materii. Więc dziwna osoba w Sahadźa Jodze, może być bucowata lub egoistyczna. W osobie dziwnej obecna jest zawsze jedna z tych dwóch rzeczy. Nie ma dziwactw u Sahadźa Jogina. Są indywidualności, ale nie ma dziwactwa. To znaczy, każdy będzie miał nos, który miał, nie zmieni się, będzie miał oczy, które miał, ale w oku będzie światło. W ten sam sposób możemy patrzeć na nasze ubrania - zaczynamy nosić stonowane ubrania, ale nie blade ani brudne ubrania: nosimy kolorowe rzeczy, ponieważ jesteśmy kolorowi. W Sahasrarze jest siedem kolorów. Dzisiaj założyłam ten kolor, ponieważ to kolor wiosny w Indiach, ponieważ wszystkie kwiaty są żółte i jest też musztarda, która jest żółta i to jest nazywane kolorem wiosny.

W kulturze indyjskiej, wiecie, jest dzień, w którym noszą ten konkretny kolor, aby uczcić wiosnę, ponieważ jesteśmy bardzo związani z naturą. Więc dzisiaj otrzymaliśmy bardzo miłą wiadomość z Nowego Jorku, jakby im się śniło, że założę kolor wiosny, więc chciałabym, żeby ktoś wam ją przeczytał, co powiedzieli, i będziecie zaskoczeni, jak to się zgadza, jak to się zgadza z tym, co dzisiaj noszę - i jak tylko założyłam to sari, zrobiło się gorąco i wiedziałam, że tak będzie. W tym momencie zrobiło się gorąco i przepraszam za to, ponieważ uważacie, że jest zbyt gorąco. Więc dzisiaj jest dzień, aby świętować wiosnę i jak wiecie, urodziłam się wiosną i Chrystus zmartwychwstał wiosną. Więc wiosna zaczyna się po zmartwychwstaniu Chrystusa. W ten sam sposób jesteśmy teraz w wiosennym nastroju, aby się cieszyć, aby być szczęśliwymi, aby po prostu być w błogości. Ale nie być frywolnymi, nie być wulgarnymi, nie być dziecinnymi. Taki właśnie powinien być Sahadźa Jogin. I bardzo się cieszę, że na to moje spontaniczne spotkanie w Rzymie, przybyło tak wielu z was. To pokazuje, jak bardzo mnie kochacie, i naprawdę nie potrafię wyrazić tego, co czuję w związku z tym wszystkim, poza łzami, które napływają mi do oczu.

Za to, co Chrystus poświęcił swoje życie, co było straszną rzeczą, że poświęcił swoje życie, tak bardzo cierpiał, ale wynikiem tego jesteście wy - wy wszyscy tutaj - którzy dzisiaj zmartwychwstaliście i wasze czakry Adźńa są oczyszczone, i wszystko jest w porządku. Niech Bóg was błogosławi.