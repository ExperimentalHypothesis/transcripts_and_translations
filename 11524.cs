Déví púdža: Kultura univerzálního náboženství, 07/02/1985, (nekontrolováno), Bordi, Indie

Dnes je druhý den naší nové cesty na bojiště. Musíme vyhrát lidi s pomocí naší lásky, náklonnosti, milosrdenství a důstojnosti. Když říkáme, že patříme k Vishwa Dharmě, tomuto univerzálnímu náboženství, jeho nejdůležitější věcí, jeho podstatou, je mír. Především ten mír musí být uvnitř. Musíte mít v sobě klid. Pokud nejste pokojní, pokud si zahráváte se svým egem, pokud se jen uspokojujete tím, že si říkáte, že jste pokojní, pak se hluboce mýlíte. Klidem byste se měli těšit uvnitř sebe. Měli byste ho v sobě cítit. Takže se falešně neuspokojujte. Nemějte falešné představy. Nepodvádějte se. Klid musíte cítit v sobě. A pokud to necítíte, neměli byste chodit za mnou a ptát se: „Matko, proč to necítím?“ Protože já vám nebudu říkat, že je s vámi něco v nepořádku. Měli byste to vypracovat, abyste se cítili vnitřně úplně klidní. Není to tak, že pokud máte kolem sebe hodně klidu, cítíte se pokojní. Klid musí být ve vás. Máte ho. Váš Duch je naprosto pokojný. 'Avjagra' - bez neklidu. Ve vašem Duchu není žádný neklid. Je naprosto pokojný a stálý. Je to na vás, abyste to cítili, ne, aby vám to někdo jiný potvrzoval, to je jedna věc. Za druhé, když vám něco říkám, myslíte si, že to neříkám vám, takže se to nezaznamená do vašeho mozku. Myslíte si, že to říkám nějakému XYZ, ale ne vám. O vás nejde. To je další znamení toho, že tu není žádný klid. Protože tu není žádný klid, nic se nezaznamená. Cokoliv se dostane do vaší hlavy, to bude pracovat. Ale co zjišťuji, je, že lidé mají konkávní osobnost pak to přijímají. Ti, kteří mají konvexní osobnost, nezaznamenají nic. Záznam je tak slabý, že cokoliv řeknu, nemá na ně žádný vliv. Jinak cokoliv říkám, je mantra. Mělo by to mít na vás přímý vliv a vy byste ten efekt, to proniknutí, měli v sobě vnímat. Ale jako by to bylo pro někoho jiného, jako by to nebylo pro vás. To ukazuje, že ve vás není žádný klid. Jen vnitřní klid může zaznamenat cokoliv, co je příznivé, co je vyživující pro váš růst. Takže se snažte usmířit se sami se sebou, nebojujte sami se sebou. „Proč bych to měl dělat?“ „Jsem tak špatný.“ „Neměl jsem to dělat.“ Všechny tyto věci bychom neměli dělat. Především se snažte nebojovat sami se sebou. Potom bojujete se mnou. „Proč jsem takový?“ „Proč by to se mnou mělo být takto?“ „Proč jsem stále napadený?“ „Proč...?“ Jak mám odpovědět na otázku, která je tak agresivní? Myslím tím, že je to velmi agresivní postoj mnoha sahadžajogínů, přijít a ptát se mně na takové otázky. „Proč?“ Protože já vám nemohu říct, co je s vámi v nepořádku. To není můj způsob. Měli byste sami přijít na to, co je s vámi v nepořádku. Ale nejde o to, co je s vámi v nepořádku, ale co je ve vás dobré – to je ten přístup. Cokoliv je ve vás dobré, myslete na to. Upevněte se v tom, a pak se vyviňte výš. Klid je základ, jak jsem řekla, pro celosvětový růst tohoto náboženství. Je narušován mnoha věcmi. Za prvé, jak jsem řekla, vámi samotnými. Neměli byste mít o sobě hloupé představy. Lidé mají velmi hloupé představy. Viděla jsem sahadžajogíny, kteří hned jakmile dostanou seberealizaci nebo se jim stane něco lepšího, začnou říkat ostatním, jak mají meditovat, jak vstávat, dělat bandhan, jak dělat to a ono... Je to velmi ubohé, velmi nízké. Zkuste to uvnitř sebe vstřebat, nejdřív musíte růst, takže růst sám ostatním řekne, jaký by měl člověk být. Váš charakter, váš temperament, vaše povaha, vaše chování. Tohle všechno řekne ostatním, že toto je úžasný člověk, a oni se budou snažit následovat váš příklad. Příklady táhnou. Když je strom malý, i když řekne: „Jsem velký,“ nikdo nepřijde a nesedne si pod trpasličí strom. Ale když je strom velký, můžete vidět stín a všichni ví, že je ten strom velký a že můžou přijít a sednout si pod něj. Nemusíte jim to říkat. Stejně tak, když rostete, nemusíte prokazovat: „Já jsem velký.“ Prostě to pracuje. Nyní ten klid uvnitř se projevuje v prvé řadě mírem vůči ostatním. To je první znamení, kterým se projeví vnitřní klid. Takový člověk nepoužívá hrubá slova, nepoužívá krutá slova. Ale také není neefektivní. Je velmi efektivní s použitím velmi milých a hezkých slov. Může začít používáním hrubých slov, pak se zjemní a sestoupí na pozici, kde je efektivní a zároveň velmi jemný a milý. Je třeba si vyvinout takovou osobnost, navenek. Mír s přáteli, mír se sahadžajogíny. Když nedokážete být v pohodě se sahadžajogíny, nejste k ničemu, jste naprosto k ničemu. Když potkáte druhého sahadžajogína, nemůžete na sebe štěkat jako psi, že ne? Nechte pohromadě tři sahadžajogíny a skončí to velkým štěkáním. Nezvládají to mezi sebou. Když je jich sto, pak je to v pořádku. Ale nemůžete nechat tři, čtyři tu a tam. Takže byste měli být v míru se svými bratry a sestrami. Oni všichni se narodili z mé Sahasráry. A nikdo nemá právo urážet, být sarkastický, říkat věci, které ubližují. To není přátelství. To není přátelství, to je nějaký druh velmi subtilní nenávisti, kterou si stále nesete ve svých srdcích. To nemůže být odpuštění. Když druhým říkáte sarkastické věci, nejste v kultuře univerzálního náboženství. Měli byste být uctiví. Čím více jste k sobě zdvořilí, tím lépe. Nevím, jak vám to mám říct. Ale řekněme, že je tu nějaký sahadžajogín. Neměli byste na něj volat, jako byste volali na nějakého Pepíka. Jako třeba: „Ó, pane X, pojďte sem!“ Ne! Lidé dokonce ani neřeknou pane! Prosím, používejte příjmení, to by bylo lepší. „Pane 'tak', pane 'tak', pane 'tak'“. To by bylo lepší. Protože tento moderní způsob nepoužívání příjmení snížil vzájemnou úctu. Ale myslím, že sahadžajogíni by měli zkoušet nový způsob a navrhnout mi ještě lepší metody, jak se vzájemně oslovovat. Takovým způsobem, abyste si druhých vážili. Takováto úcta vytvoří navzájem ten vnitřní klid. Najednou přijdete s poznámkami. Jsou to velmi ošklivé poznámky, nemá to žádný smysl. To není náš styl. Patříme k univerzálnímu náboženství, jak to může být náš styl?! Takže když se snažíte být v pohodě se svými bratry a sestrami, pokuste se být velmi uctiví. Když si píšete dopisy, říkejte: „Můj drahý bratře v Sahadža józe, tak a tak...“ Viděla jsem, že všichni komunisti to takto dělají, kdokoliv, kdo patří k nějaké politické straně to takto dělá. Je to určitý druh úcty, kterou mají. Nemůžete mluvit jako nějací lidé z ulice, jako obyčejní lidé. Protože jste skutečně výjimeční a všechno, co je výjimečné, se musí skrze vás projevit. Když k vám mluvím o této nové kultuře, měli bychom porozumět, jak lidé v mnoha národech přijali mnoho kultur. Japonsko, já vím, bylo velmi silně ovlivněno modernizací, ale zen je naučil určitý druh kultury, ve které – dejme tomu, že uvidíte dva Japonce v autech, jak se navzájem nabourají. Nic neřeknou, vystoupí z aut, jeden se ukloní druhému, druhý tomu prvnímu, nasednou do aut a odjedou. Potom pokud musí něco požadovat, jdou k soudu, ale tam nebojují, protože proč by měli? Zeptala jsem se Japonců: „Jak to děláte?“ Oni řekli: „Proč bojovat tam na ulici, protože, koneckonců, pokud je potřeba zaplatit, pojišťovna to zaplatí. Pokud je auto rozbité, v pořádku, oni nám zaplatí. Proč na sebe křičet?“ Je to velmi rozumné a praktické, myslím. Proč plýtvat dechem pro nic za nic? Nic nedostanete. Ale já jsem znala lidi, kteří, když řídí, tak nadávají každému, kdo jim přijde do cesty. Je to prokletí, jak někteří lidé řídí. A stejným způsobem se chovají také ve svém životě. Neustále proklínají tohoto, tamten je takový, tento je špatný, tamten dělá to a ono... Dokonce i v Sahadža józe. Myslí si, že mají právo kritizovat každého člověka kromě sebe samých. Takže abyste udrželi mír s ostatními, buďte ve smířlivé náladě. „Doufám, že jsem neudělal tuto chybu.“ „Doufám, že jsem ti neublížil.“ „Doufám, že jsem ti to nepokazil.“ Takto. Buďte ve smířlivé náladě. Můžete to najít mezi Indy. Indové mají tento problém, že jsou více omluvní. Někdy je těžké je přesvědčit. Dám vám příklad. Šli jste do Sangli. A byli jste tak přejedení a jídlo nebylo hotové. Tak řekli: „Nemůžeme se najíst, protože je pozdě a jídlo bude později. Tak teď raději půjdeme spát.“ Cítili se (Indové) velice zarmoucení, víte. Mysleli si, že to byla jejich chyba, že bude zaznamenáno, že jsme jim nedali jídlo. Je to hrozná věc, co jsme udělali! A pak jsem je musela přesvědčovat, že jim to nijak neublížilo, že jsou rádi, že nejedli, že měli příliš mnoho jídla. „Ne, ale přesto bude u našeho jména zaznamenáno, že jsme jim nenabídli jídlo a že šli spát bez jídla.“ Bylo nemožné je až do konce přesvědčit, cítili se stále velmi omluvně. Vidíte, v indické kultuře máme něco velmi vznešeného, jako Japonci, jak jsem vám řekla. Jsme spíše smířliví, nikdy ne agresivní. Nikdy se nesnažíme hledat chyby u druhých, ale hledáme chyby, kterých jsme se dopustili sami. Jak jsme chybovali? To je něco, co je třeba se od Indů naučit, pokud si vůbec zachovali svou kulturu. Je to ve skutečnosti v jejich krvi. Takže takto se náš styl stane takový, že budeme vyjadřovat úplný klid. A musíte vědět, že jste jedno fungující lidské tělo, jste aktivními buňkami jednoho těla. Nikdy nejsou aktivní všechny buňky těla, ale ty, které jsou, musí být v míru jedna s druhou. Jinak co se s tím ubohým tělem stane? Takže se snažte zklidnit. Druhá věc, kterou můžete dělat, abyste se zklidnili, je, že budete méně mluvit. Kdekoliv je nějaká hádka nebo cokoliv, prostě mlčte. Uvidíte, že to bude mít lepší účinek. Když se dva dohadují, nikdy se nesnažte to vyřešit, ale jen mlčte. Mlčení je velmi důležité, být více potichu. Ale neměl by to být druhý extrém, jako anglický styl, že prostě nemluví, ať jde o cokoliv. Oni prostě nemluví, zato hodně myslí. Musíte zůstat potichu s pocitem: „Nechť Bůh požehná tyto lidi trochou rozumu.“ Nemělo by to být zamrzlé moře, ale klid, který je efektivní. Klid, který je efektivní. Tak v této nové kultuře musíme být nadmíru klidní lidé. A tento klid by se měl projevit na vašich tvářích. Lidé by měli vědět, že jste klidní. Proto vždy říkám, že když jste upravení, máte úhledně učesané vlasy, lidé se budou cítit dobře. Jinak když přijdete za někým s rozcuchanými vlasy, víte, zneklidní ho to. „Bůh ví, co se stalo. Po jaké hádce tento člověk přichází? Někdo ho musel vytahat za vlasy. Něco se mu muselo stát, jak je rozcuchaný!“ Takže pokud jste upravení, lidi to tolik neodradí, protože si pomyslí: „Ne ne, tak to nemůže být, koneckonců nemohl se s nikým pohádat, přichází pokojně ze svého domova.“ V naší kultuře je čistota velmi důležitá. Čistota myšlenek, čistota mysli, čistota těla, čistota chování. Jak čistě děláte věci, je v naší kultuře velmi důležité. Je to velice, velice důležité. Může to někomu připadat hodně směšné. Protože v tom, jestli držíte vidličku takto nebo jinak, není žádný rozdíl, pro mne. Nezáleží na tom, jak držíte svou vidličku nebo nůž, na stole. To není tak důležité. Ale rozhodně je důležité, jak děláte árti, jak se chováte k věcem na púdžu, jak se chováte k mým fotografiím, jak se chováte k věcem, které patří jiným sahadžajogínům, jak respektujete věci, které jsou příznivé. Takže to je to, co musíte mít v sobě, čistotu zbožnosti, příznivosti, svatosti. To je třeba dělat s velkou péčí a porozuměním. A s tímto 'nákladem' příznivosti byste měli kráčet, s tímto nákladem příznivosti. Vy sami jste příznivostí kráčející po tomto světě. Jste klidem na této Zemi. Ale způsob, jakým je klid vložen do této nádoby, musí být čistý, musí být krásný a je třeba umístit to tak, aby se nic nerozlilo. Takže abychom měli klid, nejlepší cesta, jak napravit svou mysl, je myslet na dobré věci. Myslete na květy, ne na trny. Co dobrého vám druzí udělali? Jaké dobré věci existují? Jaké krásné okamžiky jste prožili? A počítejte svá požehnání. Počítejte svá požehnání, jinak nemůžete vytvořit mír. Mír... Nemusíte věnovat pozornost všemu, ponechte si pozornost na klidu. Udržte klid uvnitř se svou pozorností uvnitř. Ve skutečnosti, když opravdu necháte všechna má slova, aby pronikla do vašeho mozku, jsem si jistá, že dosáhnu výsledků. Ale s konvexní myslí je to velmi obtížné. Jen nasávejte... Dalším aspektem klidu je – nikdy se nesnažte podporovat nic, co je divoké nebo destruktivní. Cokoliv, co je destruktivní, by nikdy nemělo být podporováno. Ale každého, kdo je mučen, napaden nebo ovládán, je třeba chránit a podporovat. Pokud máte sílu klidu, můžete to udělat jen tím, že tam budete stát. Nemusíte bojovat za svůj klid. Ale pokud k tomu dojde... Když přišel člověk jako Hitler, lidé museli bojovat za svůj klid. Druhou částí naší kultury musí být blaženost. Lidé by měli vidět, jak v nás pracuje blaženost, lidé by měli cítit, že je tam blaženost. Když je člověk blažený, vypadá blaženě, vysílá blaženost, vyzařuje ji. Nevypadá jako ubohé, nešťastné stvoření, které neustále reptá, bručí, nebo se strachuje o malé, malicherné věci tu a tam. A nikdo nemá právo rušit něčí blaženost. Když je někdo ve stavu blaženosti, zkuste ho napodobit a stát se tím. Ale lidé začnou závidět těm lidem, kteří jsou blažení, a pokoušejí se je vyrušovat. Proto bylo tolik světců mučeno, protože byli tak blažení a šťastní. Musíte se uvnitř těšit svou blažeností, to je důležité. Možná si neuvědomujete blaženost, kterou máte. Vůbec si ji neuvědomujete. Nikdy, nikdy předtím tu nebylo tolik lidí, kteří získali realizaci. Nikdy předtím v historii nepřišla samotná Ádi Šakti, aby vyřešila vaše problémy. Nikdy předtím lidé s velmi obyčejným úsilím, s velmi malým hledáním, s velmi malým porozuměním nedostali takto realizaci. Je to někdy, když se podíváte, jako by se kámen najednou změnil v diamant. Můžete z diamantu získat diamant. Jste v tak blaženém stavu! Přišla ohromná blaženost! A je tak vysoce účinná, že sama nevím. Když to vidím, jsem opravdu překvapená, jak to pracuje. Blaženost může přijít jen skrze vděčnost. Jen tak, že zvětšíte své srdce vděčností. Blaženost je odměnou vděčnosti. Vděčnosti, která není jen slovní, neupřímná, ale která je ze srdce, je ze srdce. Vděčnost v srdci. A blažení lidé nikdy nezávidí druhým. Protože co je nádhernější než blaženost? Blaženost má tolik rozměrů, že se dostáváte za sféru příčin a následků. Všichni andělé, všichni ganové jsou tam, aby vám pomáhali. Vy víte, že se to vypracovává, takto nebo onak. Ale berete to za samozřejmost, ta blaženost ve vás nepůsobí, víte-li, že se stalo toto, že se stalo tamto. Jaká blaženost... Překřížíte si srdce, když se cítíte blažení. Překřižte si srdce! A vnímejte to! Jen to sledujte. Jen se podívejte. Vnímejte takto blaženost! Překřižte si srdce! Vnímejte blaženost! Úžasná blaženost je v nás! Jak moc se nám stalo, že Bůh byl tak laskavý... Překřížili byste si, prosím, ruce, vy, kteří sedíte támhle. Prosím. Ta druhá paní také. Kam se dívá? Sedíte na židli, musíte se dívat na každého, kdo přichází? Není třeba! Vnímejte to... Nechť vám Bůh žehná! Takže... tuto blaženost pak najdete všude. Zjistíte, že také v malé věci je blaženost. Zen učil lidi tomuto. Že viděli blaženost v ... Viděli jen mech, malý kousek mechu. A vidíte mech, a řeknete: „Bože, jaký je to krásný kousek!“ Bůh stvořil takový malý mech a ten mech má tak malé úponky. A ta blaženost! Ale ti, kteří jsou ješitní, nikdy nemohou cítit blaženost. Ješitnost zabíjí blaženost. Ego zabíjí blaženost. Jednou Šivadži stavěl obrovskou pevnost. A tak se stalo, že se dostal do ega. Protože viděl, že touto prací je zaměstnáno tolik lidí. Na scénu přišel jeho guru, Rámadása. On sám byl ovládnutím ega, protože byl inkarnací Hanumána. Tak přišel a řekl: „V pořádku, chci, abys pro mě udělal jednu věc.“ „Ano, pane, co chceš, abych udělal?“ Řekl: „Rozbij tento kámen, který tady leží. Takový velký balvan. Kousek po kousku.“ Začalo se to lámat, když do toho lidé uhodili. A uvnitř byl malý kámen, který vzal do ruky, úplně jako kokosový ořech. Rozbil ho a byla v něm voda a uvnitř byla žába. A Šivadži si uvědomil: 'Jestli Bůh stvořil tuto žábu, dal jí také vodu. Tak kdo jsem já, abych měl takové ego?' A tak do něj přišla blaženost: „Bůh mi poskytnul všechno. Je to tak dokonalá péče. Co jsem udělal? Nic. Je to tak nádherné.“ Kolik lidí dosáhlo takovéto blaženosti? Mějte soucit pro ty, mějte milosrdenství pro ty, kteří ji nemají. Ale blaženost k vám přijde prostřednictvím sebedůvěry. Když si nedůvěřujete, blaženost nemůže být. A ta nejhorší věc proti vaší sebedůvěře je: „Tak co můžu dělat?“ „Tak jak to můžu získat?“ „Tak proč to nemám?“ To je to nejhorší! Neustále bojujete sami proti sobě! Vy to jste! Sedíte na tom! Přesto když neustále říkáte: „Proč to nemáme?“ Co na to odpovědět? Chci říct, ptáte se jen proto, že se musíte ptát? Je to tam. Proč se ptáte? Prostě to jen vnímejte! Když se to vypracuje, že ucítíte, kde sedíte, pak budete překvapeni, že máte v sobě klid a že je tu blaženost. Nakonec se v této kultuře musíte chovat jako lidé, kteří mají autoritu. Máte autoritu svého Ducha, jste oprávnění, máte Ducha. Ti, kteří mají autoritu, se nikdy nesnaží předvádět, protože mají autoritu, co by měli předvádět? Jenom blázni se předvádějí. Když si někdo dá na hlavu nálepku: 'Já jsem inspektor policie', tak lidé řeknou: „Odveďte ho do blázince.“ Stejně tak někteří lidé říkají: „Já jsem sahadžajogín. Co říkáte? Můžu si dělat, co chci.“ Kam ho pak máme dát? Vaše autorita jste vy sami, vaše bytost. Lidé by na vás měli vidět, co jste. Nemusíte si s sebou nosit nálepku: „Já jsem sahadžajogín, takový a makový, XYZ, zločinec číslo pět, zločinec číslo deset.“ Jste oprávnění, autorita je vidět ve vaší tváři. Ale teď je vaše autorita skutečná. Rozumíte, všechny ostatní autority jsou umělé. Například z někoho, kdo je dnes premiér, se může stát žebrák na ulici. Může být. V demokracii je možné všechno. Stejně tak v jakémkoliv totalitním režimu. Takže dnes můžete být něco a pak najednou spadnete dolů. Ale sahadžajogín zůstane sahadžajogínem. Jste oprávnění a aktualizovaní, to znamená, že jakákoliv je vaše autorita, je to součást vaší bytosti, to jste vy! Jako že jste lidské bytosti, jste lidé, tak vám teď nemůžou narůst ocasy, ani kdybyste chtěli. Takže teď jste autorizovaní, uskutečnění, úplně zformovaní sahadžajogíni. Jako santalové dřevo. Santalové dřevo se nepozná podle toho, že by se zapřisáhlo, že je santalové dřevo. Je to santalové dřevo, protože každá jeho část... V pořádku. Myslím, že mě slyšíte. Můžete mě slyšet ze svých Sahasrár. Každá vaše část, každý kousek ve vás musí mít vůni Sahadža jógy. Myslím, že jsem musela něco udělat... Jde mi to lépe s lidskými 'stroji' než s tímhle. Co má tohle být? Může se to vypnout nějak jinak? Myslím, že vypadla elektřina... zdroj... Funguje, Matko... - Funguje? Rozsviťte nějaká světla, ať je vidět, jestli to funguje... To je Indie. Máme tento problém. A ten mechanismus, který je uvnitř, neselhává. Takže nejste pouze uskutečnění, jste dokonalí. Jste dokonalí. Takže musíte mít důstojnost, důstojnost autority, která je ve vás. A důstojnost, to je velmi pokorná důstojnost. Důstojnost není nikdy arogantní. Znakem důstojnosti je pokora. Vyprávěla jsem vám příběh člověka, který šel a zeptal se jednoho slepého světce, jestli neviděl někoho tudy projít. Světec řekl: „Ano. Ty jsi král, já vím, pane. Napřed tu byl tvůj sluha, pak přišel tvůj ministr a teď jsi přišel ty.“ Byl překvapený; protože byl slepý. Jak může slepec tohle všechno vidět? Řekl: „Mohl jsem to poznat podle pokory. Když přišel tvůj sluha, řekl: 'Hej ty, slepče, viděl jsi tudy někoho jít?' Když přišel tvůj ministr, řekl: 'Viděl jsi tudy někoho jít?' Ale když jsi přišel ty, řekl jsi: 'Pane, mrzí mě, že se vás ptám na takovou otázku, ale neslyšel jste někoho tudy procházet?'“ To je to, o co jde. Pokora je tím znamením. Podle toho, jak mluvíte s druhými, lidé budou okamžitě vědět, že máte oprávnění od Boha. Podívejte se na skromnost Božského. Jak se vás snaží potěšit a pobavit a udělat vám radost. V přírodě a také v přednáškách. V pořádku? Takže teď budeme mít púdžu. Doufám, že jste porozuměli kultuře svého univerzálního náboženství. Prosím, pokuste se osvojit si ji. Nechť vám Bůh žehná!
