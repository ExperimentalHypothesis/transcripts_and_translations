

(09/2017 SOTTOTITOLI)
S H R I  M A T A J I  N I R M A L A  D E V I
Navaratri Puja
Compleanno di Shri Gauri
Ellenville, New York – 12 Ottobre 2003

Oggi celebreremo il puja a Gauri. Lei venne molte volte su questa terra, per uccidere coloro che compivano azioni malvagie, che cercavano di uccidere le persone buone. Ha fatto del Suo meglio e, oggi, celebriamo il Suo compleanno.

Conoscete tutti così tante cose al riguardo, che non occorre ve ne parli, ma ciò che dovete capire è che Lei venne su questa terra per proteggervi da ogni tipo di preoccupazione. Per Lei, eravate importanti, molto importanti, poiché celebravate il puja alla Devi e così, oggi, stiamo celebrando questo puja alla Devi con tutto il nostro cuore, poiché qualsiasi cosa i malvagi vi abbiano fatto, Lei venne per distruggerli. Oggi, dunque, è un giorno importantissimo per ringraziarla; ringraziarla per la Sua protezione e per la comprensione delle vostre sofferenze.

Sono felice che siate tutti qui per celebrare il Suo compleanno e che siate arresi a Lei affinché possa proteggervi sempre, sempre, e concedervi le Sue benedizioni.

Che Dio benedica voi, i vostri figli, le vostre famiglie e vi doni grande gioia e protezione.

È molto gentile da parte vostra essere venuti da tanto lontano. Sono felicissima di vedervi. Inoltre, avete anche domani per festeggiare.

Oggi non faremo domande né (cercheremo) risposte, ma adoreremo soltanto la Dea - ecco tutto - per chiederle di proteggerci da tutti i problemi che ci troviamo ad affrontare.

Grazie molte.

