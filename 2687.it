09/2024 SOTTOTITOLI RIVISTI, TRADUZIONE VERIFICATA

Navaratri Puja, Nevele Grande Resort Hotel,
Ellenville, New York (USA), 12 Ottobre 2003

Oggi celebreremo il puja a Gauri.
Lei è venuta sulla terra molte volte per distruggere coloro che compivano azioni errate, che cercavano di uccidere le persone buone. Ha fatto del suo meglio per riuscirci e, oggi, celebriamo il suo compleanno.
Conoscete tutti così tante cose al riguardo che non occorre che ve ne parli; ma ciò che dovete sapere è che Lei venne sulla terra per salvarvi da difficoltà di ogni genere.
Per Lei eravate importanti, molto importanti, perché celebravate puja alla Devi; e così oggi celebriamo questo puja alla Devi con tutto il cuore, poiché, qualsiasi male certi individui vi abbiano fatto, Lei venne per distruggerli.
Oggi, dunque, per voi è un grandissimo giorno per ringraziarla: ringraziarla per la sua protezione e per la sua comprensione dei tormenti che vi sono stati inflitti.
Sono felice che siate tutti qui per celebrare il suo compleanno ed essere arresi a Lei, affinché Ella possa sempre, sempre proteggervi e concedervi le sue benedizioni.
Che Dio benedica tutti voi, i vostri figli, le vostre famiglie, e possiate voi portare grande gioia e protezione.
È molto gentile da parte vostra essere venuti oggi così lontano. Sono molto felice di vedervi. Inoltre, avete anche domani da poter festeggiare.
 
Oggi non ci saranno domande né risposte. Adoreremo soltanto la Dea, tutto qui, chiedendole di proteggerci dai problemi di ogni genere che ci troviamo ad affrontare.
 
Molte grazie.