Пуджа Шрі Ганеші, «Встановлення принципу Шрі Ганеші». Сан Дієго (США), 7 вересня 1986 р.

Сьогодні на землі Шрі Крішни ми святкуємо День народження Шрі Ганеші.

Це щось небувале й має дуже велике значення, що ви святкуєте День народження сина Шрі Крішни на Його власній землі. Вам відомо, що Шрі Ганеша інкарнувався на цій Землі як Махавішну, і Він був сином Радґи, який інкарнувався як Господь Ісус Христос. Так що, святкуючи цей день народження, сьогодні ви визнаєте найбільшу істину, що Господь Ісус Христос був сином Шрі Крішни. Є історія про це, якщо ви читали у Деві Махатм’ям, як це первісне дитя прийняло форму яйця, і частина його залишилась як Шрі Ганеша, а інша частина – стала Махавішну. В процесі еволюції всі ці події стародавніх часів були записані, але сьогодні Я почуваюся такою задоволеною, що на людському рівні люди усвідомили, що Христос – це інкарнація Господа Ганеші. Він є Вічним Дитям, але коли Він приходив у формі Христа,  Він прийшов як син Шрі Крішни. Але коли Парваті створила Шрі Ганешу, Він був сином лише Парваті. Батька не було. Парваті Сама хотіла мати Свою власну дитину. Були ангели, які були віддані чи Вішну, чи Шиві, подібно ґанам, які були віддані лише Шиві.

Так що Вона захотіла мати Свого власного сина, який би зміг поширювати  Її сили на цій Землі. Так що для початку, коли Шакті створила цей Всесвіт, і Садашива споглядав Її Творіння, – найперше, що Вона створила на цій Землі, була невинність, і втіленням цієї невинності був Шрі Ганеша. Увесь Всесвіт був вкритий невинністю, яку ми називаємо Омкарою. Ця невинність захищала все Творіння у світі й проникла в усю матерію. Матерія невинна. Якщо ви вдарите матерію – вона вдарить вас у відповідь, тому що вона так влаштована. Вона не хоче вам нашкодити жодним чином, за винятком того, якщо ви спробуєте вдарити її – вона вдарить вас у відповідь, така її природа. Так що її було названо Джада – та, що діє згідно із влаштованою в ній природою. Невинність тварин іншого роду – тварини не усвідомлюють, коли вчиняють злочини. Тварини, коли, скажімо, вбивають тварину, іншу тварину, чи зазіхають на вашу власність, чи завдають навкруги шкоди, – вони не усвідомлюють, що вчиняють гріх чи порушують якісь закони.

Вони живуть відповідно до законів, що влаштовані в них, ось чому їх називають «пашу», що значить «залежність» –  паша. Паша означає залежність. Вони в залежності від законів Бога. Шрі Шиву називають Пашупаті [володар тварин]. До цієї стадії невинність залишається неушкодженою, тому що в них немає розвитку Еґо. Так що вони є невинними. Тигр може з’їсти корову, і він все ще невинний, або слон може наступити на людину, і він все ще невинний. Але, піднімаючись до вищого стану, Мати Шакті, Первісна Мати задумала створити особистість, яка захистить невинність людських істот. Вище матерії, вище тварин,  Вона створила Шрі Ганешу. І вам відома історія Шрі Ганеші, як Він отримав голову слона, символізуючи, що Шрі Ганеша, хоч Він і людина, через свою голову Він також і тварина, водночас як Шрі Ґаджанана, у тому сенсі, що у нього голова слона, який є наймудрішою твариною в царстві тварин.

Так що в такій голові,  невинній, Еґо не може розвинутися. Воно відсутнє. Це стан без Еґо. Але людські істоти були створені іншим чином, і коли вуглець був розміщений для створення амінокислот, він також привів їх у дію – [почався] новий тип еволюції у людських істотах, коли на рівні Вішудґі люди підняли свої голови ось так. Голови тварин опущені до землі, так що енергія стікає до Матері Землі, але коли людина підняла свою голову, проти сили тяжіння, відтоді почалися нові труднощі у потоці енергії, і ось як на Вішудґі виникла проблема, коли Кундаліні не могла живити проблематичну  Вішудґі або доглядати за нею. Причина полягає в тому, що коли ви так піднімаєте свою голову від Матері Землі – ви віддаляєте себе від природної сили Матері Землі. Коли ви піднімаєте свою Вішудґі таким чином – ви спостерігаєте результат цього у цій країні, що є країною Вішудґі-чакри. Так ви подалися до машин, що є проти природи, видобуваючи в ній, порушуючи рівновагу природи, створивши атомні бомби, змінюючи [структуру] атома, розщеплюючи його. Це означає, що ви пішли проти самої природи, піднявши свою голову. Але якби це було зроблено з повною віддачею на волю Бога, з опущеною до Матері Землі головою, це б не завдало вам шкоди. Але в той час ви себе повністю відрізали від природи, яка є такою щедрою, такою благодатною.

Вчора ви спостерігали чудові природні краєвиди, що оточують вас у цій країні. Така багата країна, як Америка, без жодної вдячності своєму Творцю, підняла догори свою голову – ось як почала виникати проблема Вішудґі. В кожному прояві життя, уся суспільна структура була вибудована таким чином, щоб боротися з природою, а не прямувати разом з природою. Так що перша атака припала на саму невинність,  на саму Муладґару. Так що вони відмовились від природних аспектів Муладґари-чакри. Устрій шлюбу існував задовго до Христа, задовго до Авраама, задовго до Мойсея, і освячений шлюб, благословенний суспільством, був прийнятий з дуже давніх часів. Але людина у своєму невігластві підвищила голос проти шлюбу, проти природного способу вести життя у межах нормальної психіки. Якщо це природно так вести своє особисте життя, то чому вони отримують так багато хвороб? Якщо ви живете за  законами природи – ви не отримуєте ніяких хвороб. Але ви живете всупереч природі, ось чому у цій країні зараз багато чоловіків і жінок було вбито через ревнощі.

Якби це було природно бути закоханим у десять чоловіків і десять жінок, тоді навіщо ревнувати? Вам би тоді слід було бути щасливими, раз це природно. Оскільки голова була піднята на рівні Вішудґі- чакри без віддачі на милість Шрі Крішні, почала наростати протижиттєва антібіотична атмосфера. І такий спосіб життя тепер довів цю велику країну до межі повного руйнування. Атака на невинність є найбільшою слабкістю цієї країни. Не цінити силу цнотливості і цнотливого життя – це найбільша помилка, що була створена людьми, які започаткували усілякі види тенденцій і примх. Ганеша є коренем Творіння. Коли ви йдете проти Шрі Ганеші – ви втрачаєте своє коріння, у вас взагалі не залишається коріння. Потім вас затягує щось дурне, щось нове, що з’являється. І це такою мірою,  що поклонялися такій людині як Фрейд, і вони забули Христа, який говорив: «У вас не має бути перелюбних очей». З Ганешою на цьому рівні, навіть очі мають бути невинними. У ваших очах не повинна бути хіть. Але зарозумілість змусила їх думати: «А що таке? Що не так? Що у цьому неправильного?».

Тепер вся країна переживає глибоку кризу через честолюбні  починання. Все ще вони роблять мучеництво із всього, що є руйнівним. Лежить дуже велика відповідальність на Сахаджа йоґах, що живуть на землі Шрі Ганеші. Але для людей, що живуть на землі Шрі Крішни,  відповідальність повністю лежить на вашій шиї, і вам цього не уникнути. До тих пір, доки ви не усвідомите важливість невинності у своєму житті, вам не вдасться врятувати цю країну, що б Я не намагалась для цього зробити. Лише ви є тими, хто її врятує. Лише ви є тими, хто зробить це.

Коли Кундаліні піднімається – Шрі Ганеша пробуджується у вас, Ганеша, якого ви ніколи не поважали, повільно піднімається зі Своєї дрімоти, з усім болем та ушкодженнями, завданими Йому, все ж Він піднімається, але все ще слабкий. Як ми збираємося живити Його? Як нам слід доглядати за Його зростанням? Відповідальність, що лежить на Сахаджа йоґах Америки – дуже велика. Вони більше не можуть себе обманювати. Вони не можуть бути задоволені своєю гордовитістю.  Були допущені жахливі помилки. Так що вам слід це прийняти як священну війну проти цих помилок і установити Шрі Ганешу у повній формі так, щоб Він надав вам необхідний баланс і коріння для вашого живлення. Спочатку це дуже шокує!

Я маю на увазі, це неможливо зрозуміти; не вкладається в голові як ви могли прийняти такі абсурдні ідеї; як ви могли вдатися до таких безглуздих речей, які є очевидно жахливими. Чи нам не відомі такі слова як «проституція»? І всі ті інші брудні слова, якими вони користуються, які Я просто не хочу зараз згадувати, чи вони втратили своє значення? Нам усім про них відомо, всі ми знали про них. [Не робіть так, сидіть спокійно, вам не слід так робити. Коли Я говорю – ви маєте мовчати, домовились?]. Невже ми втратили всю свою мудрість і глузд, так що нам не видно, що ми зробили з самими собою? В нас відсутня самоповага. Зарозумілість таких масштабів – дуже небезпечна, надзвичайно непередбачувана. І Бог знає, що може трапитись, зважаючи на усі ці небезпечні витівки, до яких ми вдались.

Я би сказала, що для Сахаджа йоґів Я вже дала певні інструкції щодо того, як їм слід поважати своє особисте життя, особливо жінкам Америки. Якщо їм слід бути шакті – їм слід поважати свою цнотливість. Але дуже дивно, коли ми бачимо як всі ці речі відбуваються у зовнішньому світі, навіть після приходу у Сахаджа Йогу деякі з нас намагаються бути тими, хто котиться в пекло. Якщо вам слід їх врятувати – тоді намагайтесь привести до ладу  ваше становище належним чином. У Шрі Ганеші чотири руки, і щодо руки, в якій Він тримає свою нищівну зброю – Парашу [сокиру], – вам слід бути обережними. Це його робота, і якщо ви будете зневажати Його, – ця сила буде діяти, і діяти так люто, що, незважаючи на вашу Реалізацію, – вам може не вдатися врятувати себе. Не сприймайте вашу Реалізацію як належне. Доти, доки ваш Ганеша не буде встановлений – ваша Реалізація взагалі не буде мати ніякого значення. Стежте за собою: чи у вас ненароком не перелюбні очі? Чи у вас не перелюбний розум?

Які у вас очікування від Сахаджа Йоги? Так багато з вас думають, що якщо у Сахаджа Йозі Бог благословляє вас, значить у вас має бути міцне здоров’я, гроші та становище, влада. Перше, чого вам слід просити – це чистого Ганеші, Нірмал Ганеші. «О, Мати, будь ласка, надайте нам благословення на встановлення чистоти у нашому принципі Ганеші». У відносинах з іншими, у вашому ставленні, у поведінці – намагайтесь оцінювати себе, чи ви залишаєтесь невинними? Христос сказав, що будь-що проти Нього буде прощене, але нічого, що вчинене проти Аді Шакті. Але Я маю сказати вам, як ваша Мати, що це не так. Можливо, проти мене деякі речі і можуть бути прощені, але нічого, скоєне проти господа Христа, нічого проти господа Ганеші. Все, що буде вчинене проти Нього після Реалізації,  зіграє проти вас і вас буде викинуто із царства Бога як абсолютно деградованих людей. Це єдина річ, яку не буде дозволено, не буде прощено і ніколи не буде прийнято. Все, що ви вчиняли у минулому – з цим буде покінчено, тому що зараз ви нова «пташка».

Але після становлення Духом, якщо ви знову будете вдаватися до хибних ідей або потурати їм  – Я ніяк не зможу вам допомогти. Зрештою, Шрі Ганеша – Мій Син, тому що він чистий. Нині Він є не єдиним сином, якого Я маю. В мене так багато синів та дочок, і Я створила вас таким же чином, як і створила Шрі Ганешу, – без участі Батька, – сама. Вашій Матері може принести задоволення ніщо інше, як лише чистота вашого серця та чистота вашого тіла. Все нечисте буде відкинуте. Саме Моє ім’я означає чистоту. Ви можете це зробити. Ви уповноважені на це. У вас є Кундаліні, щоб зробити це.

Отже, найперше, що вам слід зробити – очистити це, і про інше вам не треба буде піклуватись – Шрі Ганеша про це подбає. Одну чакру ви підтримуєте у чистоті – про інші буде подбано. Усі ваші невиліковні хвороби, від м’язових проблем,  й таких як цукровий діабет та інших, усі ваші невиліковні хвороби, починаючи з раку й далі, усі ваші психосоматичні проблеми, починаючи з шизофренії, все починається від ушкодження Муладхари. Коли коріння уражене, як ви можете вилікувати дерево? Якщо з корінням  все гаразд, тоді будь-які ліки можуть досягнути будь-якого центру, будь-якої ділянки, будь-якого місця, будь-якого плода. Але якщо з корінням не все гаразд, як ви зможете це зробити? Сьогодні ви запросили Мене сюди, щоб поклонитися Шрі Ганеші в Мені. Шрі Ганеша в Мені є дуже могутньою особистістю. Поклоняючись Йому, вам слід знати, що вам слід установити настільки могутню річ всередині себе, і цим встановленням вам слід проявляти сили Шрі Ганеші і силу величі Шрі Ганеші – сприятливість. Це сприятливий  чинник; це формула, якщо висловлюватись мовою науки, що випромінює сприятливість.

Це магніт у Матері Землі. Такий самий магніт знаходиться і всередині вас, ним є Шрі Ганеша. Залиште Мене наодинці і Я скажу вам де північ, південь, схід та захід. Заплющте  Мені очі, і Я все одно скажу вам. Ви знаєте, що є так багато птахів, які летять аж до Австралії, до Сибіру, тому що в них є цей магніт, у них є ця невинність. Є так багато риб, в яких фактично знаходиться магніт. Ученим слід це дослідити. Таким же чином Шрі Ганеша всередині нас є магнітом. Тому людина, в якої Шрі Ганеша пробуджений – притягує до себе, і магніт притягує сталь – не сухе листя, а сталь. А сталь подібна Таттві Гуру.

Можемо сказати, що людина зі сталі, «сталева людина», – це особа з характером, переконаннями, якою не можуть оволодіти спокуси, –  це «сталева людина». Так що цей магніт притягує сталь. У сталі лише один недолік: це те, що вона негнучка, вона достатньо суха, але магніт притягує, це значить, що він породжує цю особливу якість у сталі, що вона притягується до магніту. Подібним чином, коли цей магніт пробуджений всередині вас, ви будете вражені:  замість того, щоб бігти з ваших ашрамів, вони будуть бігти вам назустріч. Це неймовірно, як на Мене. Коли Я зайду до якогось будинку, і якщо люди дізнаються, що Я там є, Боже, спаси Мене – будь-де, в будь-якому місці. Так що ж являє собою цей магніт? Це Чиста Любов.

Це Чиста Любов, й ідея Любові в тому, що вона ні від чого не залежить, щоб там не було, а лише від себе. Вона являє собою підтримку самої себе. Вона схожа на  світло, яке розповсюджується лише завдяки своїй власній природі, Вона не бажає нічого, не очікує нічого. Просто розповсюджується навколо і просвітлює серця людей. Ось чому вони притягуються. Ті, хто навіть не бачив Мене, ті, хто навіть не знають Мене, просто знають Моє ім’я, Я бачила такі місця, як Калькутта, у нас була проблема, що прийшло так багато людей, що нам сказали: «Ми викличемо поліцію». На що Я відповіла: «Немає потреби викликати поліцію, ми з цим якось дамо собі раду». У Пуні в нас були такі натовпи, що чоловік, який надав нам зал, – злякався. Він сказав: «Мати, я вам надав дуже велике приміщення, де Ви можете сидіти на відкритому місці, але я боюсь, що моєму залу прийде кінець». Я сказала: «Не хвилюйся, все буде у належному стані». В нас були такі натовпи людей, що люди сиділи прямо на землі, на сходах, усюди, і допоки Я виголошувала  промову – ніхто не поворухнувся ні на дюйм, розумієте, це було схоже на картину. А Я виголошувала промову півтори години. Наче на картині.

Ні ворушіння рукою, ногою чи очима – нічого такого. Просто сиділи, наче на картині. І чоловік, власник  цього залу, ніколи в житті такого не бачив. Упродовж півтори години не було жодного руху. Що ж змушує це так відбуватись?  – Це магніт. Якраз якщо ви є сталлю – він буде притягувати, але якщо ви є магнітом – тоді він буде притягувати таким чином, що не можна буде відійти від цього магніту. Отже, це важливо для йоґи, щоб ви встановили ваші магніти Шрі Ганеші, хто є особистістю, подібна до дитини. Дитина, якщо є одна дитина, то всіх притягує до цієї дитини. Якщо якась дитина десь застрягне, чи то буде росіянин, американець чи араб – усі навколо будуть хвилюватися про цю дитину: «Що трапилось з цією дитиною?».

Вони не будуть замислюватися, чи це арабська дитина, чи американська. Ні. Хіба що це диявол. Чому діти так притягують? Тому що їхні  магніти в неушкодженому стані. В них ще не розвинулося Еґо. В нас Еґо розвинулося, воно мало розвинутись, тому що нам слід було виявити у нашій свободі: що є правильним, а що – ні. Так що розвиток Еґо був прийнятним. Нам слід було його розвинути лише до певного моменту. Але ми його розвивали занадто і розвинули занадто, також перекривши суперЕґо. Не залишилось жодних умовностей, нічого.

Ми робимо все, що нам забажається. Сьогодні ми носимо вкорочені штани, завтра будемо носити довгі штани, все гаразд. Потім ми обріжемо наше волосся або зробимо те, зробимо інше. Зовсім немає ніяких умовностей. Усе суперЕґо було закрите Еґо. З цим Еґо було би все гаразд, якби ви зберегли ваш татва Ганеші. А що це таке – це сила мудрості Ганеші. Друга сила Ганеші – це те, що Він надає вам мудрість. Якщо ви подивитесь на фермера і великого професора або дуже освічену людину і поговорите з ними обома – ви виявите, що у фермера набагато більше мудрості, ніж у цього «скаженого доктора філософії».

Чому так? Бо він щодня має справу з Матір’ю Землею. Він знає живий процес. Йому відомо про невинність Матері Землі. Так що невинна людина – наймудріша серед усіх. Невинна дитина набагато мудріша за десять Еґо-орієнтованих людей. Отже, другою здатністю Шрі Ганеші є те, що ви стаєте мудрою людиною. Коли ви говорите – люди починають дивитися на вас. Ви висловлюєтеся наче Кабір, ви говорите наче Нанак. Ви говорите так, що  це змушує людей відчувати свій Дух. Ось що Я називаю «Сахаджа йоґ».

Сахаджа йоґ, у якого немає мудрості,  нічого не вартий. Він приходить [на заняття з] Сахаджа йоґи, але схожий на бика в крамниці з посудом, продовжує завдавати шкоду цій людині, тій людині і тій людині. І коли ви запитаєте у цих трьох поранених людей, вони скажуть: «Це бик, цей самий бик». Всі скаржаться на того ж самого бика. «А, так це він? Ну що ж». Так що це дарує вам мудрість. Коли ви володієте силою Шрі Ганеші – ваші очі випромінюють світло. У вас з’являється іскра в  очах, світло в очах, коли Він просвітлює вас; після цього ви не можете дивитись на будь-кого з хіттю та жадібністю. Але цей погляд такий могутній, що навіть одного погляду достатньо, щоб очистити тисячі людей. Достатньо лиш розплющити очі і ви виявите, як все навкруги перетворюється на прекрасний ранок із повної темної ночі. Погляд здатний пробудити Кундаліні.

Мати Кундаліні не зможе рухатися доти, доки Шрі Ганеша не надасть дозвіл. Він наче віце-канцлер, що сидить на всіх чакрах. Він має давати дозвіл: «Добре, проходь» на кожній чакрі. І коли Кундаліні піднімається – Шрі Ганеша пробуджений, а інакше Кундаліні не може піднятися. Але тоді, коли Він засинає, – Кундаліні втягується, всмоктується Ним. Тоді ми вважаємо, що ми втратили свою невинність. Але її нелегко втратити. Вона не може бути знищена.

Єдине, що ви зробили,  – це вкрили її чимось, що не дозволяє принципу Шрі Ганеші проявитися в нас. Ви кинули її вниз. Ви поклали вантаж на неї. Ви затиснули її  безліччю абсурдних речей. Ось і все, але вона ніколи не вмирає. Це є вічний принцип усього Всесвіту. Інша якість людини, яка наділена силами Шрі Ганеші – це те, що Він усуває всі перешкоди. Якщо одна людина такої природи знаходиться в певному місті, всі інші люди навколо неї будуть врятовані, якщо трапиться нещасний випадок або будь-які труднощі руйнівного характеру, всі вони будуть врятовані. Ви помітите, що так і буде відбуватися. Він є Ганапаті, він є Майстром усіх Ганів.

Він спрямовує вас. Сахаджа Йоґа не може працювати без Шрі Ганеші. Він є тим, хто є Сахаджа. Він є тим, хто створює всю спонтанність у світі. Він є тим, хто спрямовує вас на правильний  шлях. Він є тим, хто робить для вас усе дуже легким. Він є тим, хто створює усі чаматкари, усе чарівництво, усі дива Всесвіту. Він є Ганапаті. Він є тим, хто головує над усіма ганами, у тому сенсі, що він наче король усіх ганів. Той, хто догодив Шрі Ганеші, – догодив усім Богам і Богиням, тому що всі Боги та Богині догоджають Шрі Ганеші, тому яка в цьому потреба?

Також Шрі Ганеша дуже розумний. Він знає, що догодити своїй Матері – це єдина проста річ, яку Йому слід робити. Щоб мати усі сили світу – просто догоджай Матері. Є так багато якостей Шрі Ганеші, які можна описати. Він є тим, хто дає нам насолоду від прийому їжі. Коли ви щось їсте, вам може щось сподобатись, щось не сподобатись, але Він є тим, хто скаже вам, яка їжа приготована Сахаджа йоґами, приготована вашою Матір’ю. Це означає, що Він дає вам відчути смак Любові в їжі, що приготована для вас. Тому що Він є Любов. Він дає вам ідеї того, як виражати вашу Любов. Одного разу Мене попросили заспівати.

Колись давно Я співала дуже гарно, але після дачі такої кількості лекцій, розумієте, Я думаю, що втратила свій голос. Я б не могла заспівати добре, Мені здавалось. Одного дня Мене попросили заспівати, Я згадала одну пісню і заспівала їм. Згодом, десь через рік, на програмі вони сказали: «Мати, ми хочемо, щоб Ви заспівали».  Це була нікому невідома пісня, Я не знаю де вони її знайшли, і звідки взяли мелодію. Вони почали співати ту саму пісню. І з’явилась така радість, що це вилилося в сльози на Моїх очах. Я не могла стримати радість. Так що усе це відчуття радощів виникає від механізмів, створених Шрі Ганешою. Він зайнятий створенням взаємин, прекрасних [взаємин].

На день народження, на день народження дитини, що ми кажемо? «Що ж, завтра вранці пташка  принесе тобі подарунок». Коли дитина прокидається і бачить це, але пташки немає. Це тільки Шрі Ганеша  міг подати таку ідею. Можна сказати, що він Санта Клаус. Він надає вам способи та методи, і підказує вам як делікатно вибудувати взаємини, чисті взаємини. Куди заховати, як упакувати подаруночок, просто покладіть його туди і людина, яка знайде його, побачить і скаже: «О, Боже».  І ви це бачите – квіти, які ви ненароком принесли і поклали, – це все прояви Шрі Ганеші, Його методи, Його підказки. В усій світобудові квіти є вираженням суті Шрі Ганеші. А суть Шрі Ганеші виходить із суті Матері Землі – це аромат. Так що людина, обдарована благословеннями Шрі Ганеші, має аромат, інколи чандану [сандалу], інколи троянди, інколи ось цієї гарденії. Ви просто не знаєте звідки доноситься цей аромат.

Аромат виходить зі Шрі Ганеші, і ось що це за магніт усередині вас. Така людина духмяна, абсолютно духмяна, весь час. Шрі Ганеша випромінює всі види ароматів із такої особи. І ви це можете відчути лише, якщо з вашим  Шрі Ганешою все гаразд. Немає кінця опису цього великого Божества всередині вас. Він просто осідає там, Він перебуває там постійно, чекаючи очищення, так щоб Він зміг підняти Свою голову, наче лотос з намулу. Ви будете сприяти цьому, просто поважаючи це, і Він буде там, ароматний всередині вас. Так важливо для цієї країни, де ми підняли свої голови без віддачі [на волю] Вірати, колективності, Шрі Крішні. Ми підняли свої голови, а з Шрі Ганешою ми їх схиляємо за всі щедроти, які Бог підніс нам. Вся зарозумілість зникне біля  Лотосних Стоп Шрі Ганеші.

Він подарує нам мудрість. Він подарує нам здатність  розуміти. Він подарує нам силу подолати нашу пихатість усередині  нас. Він є тим, хто дарує знання. Він є тим, хто дарує нам світло. Багато людей в Індії також поклоняються Шрі Ганеші, і повторюють: «Шрі Ганеша, Шрі Ганеша, Шрі Ганеша», і вчиняють різноманітні  безглузді речі. Це як обманювати себе, в цьому немає сенсу. Так легко встановити Шрі Ганешу всередині вас. Але зрозумійте, що це життєво важливо для вас, людей, які є Сахаджа йоґами, установити Шрі Ганешу, який є мовчазною силою всередині вас, вона не говорить. Це безмовна сила, яка діє.

Це просто сила, динамічна, без усякого шуму, без випинання. І це те, що, Я би сказала, що сьогодні, коли Я розказувала усі ці речі від Мого серця, ви, Сахаджа йоґи, встановите Шрі Ганешу всередині себе. І ви будете випромінювати такі сили, що інші зможуть встановити свого Шрі Ганешу в цій країні.

Нехай Бог благословить вас!

Шрі Матаджі кличе дітей, шоб надати їм імена на ґінді:

Сахаджа йоги покликали батьків з дітьми для надання імен.

Шрі Матаджі: Тож ми назвемо її Гаурі. Сьогодні день Шрі Ганеші, це день Гаурі.

Хелло...

Оскільки наразі в день Дівалі треба вклонятися Шрі Ганеші, а також в той же день і Шрі Лакшмі, тому сьогодні як ми вклоняємось Шрі Ганеші, так ми маємо вклонятися Шрі Лакшмі, тож сьогодні Я назву її Лакшмі. Добре...

Подивись на цю маленьку дитинку, не плаче. Ти така велика дівчинка. Бачиш, маленькі дітки не плачуть. А ти велика дівчинка... чому ж ти плачеш? А що ти взула на ніжки? Дай Я подивлюсь. В них неприємно? Ні? Тож ми можемо отримати кращі. Дай Мені подивитись наскільки великі твої ніжки. Дай Я подивлюсь. Вони дуже маленькі, чи не так? Ти велика дівчинка, чи маленька дівчинка? Маленька? Ні, ні, вона велика, вона може встати, бачите? Подивіться. Хелло. Проходьте, проходьте. Що з нею? Ми назвемо її Сідґхі. Це є могутність. Сіддґі це гарне ім’я. Хвилиночку, хвилиночку... Нехай Бог благословить вас. З нею все буде гаразд.

Сахаджа йог: Подивіться на це. Сфотографуйте. Сфотографуйте.

Шрі Матаджі:

Нехай Бог благословить вас! Нехай Бог благословить вас!

Вставайте. Добре. Ти повинен встати. Підходь. Підходь. Аах. Тож зараз ми назвемо його Вінаяка. Це ім’я Шрі Ганеші – Вінаяка. Добре. Хто ще тут?

Підходьте.

Хелло. Ми назвемо його Ганапаті. Нехай Бог благословить вас.

Ходи сюди. Ми назвемо їх як Гаурі й Ганеша. Гаурі й Ганеша.

Він може підійти? Інше ім’я Ганеші – Омкара. Ми назвемо його Омкара.

Нехай Бог благословить вас! Ходи сюди. Добре. Ти зараз Омкара. Добре? Хороше ім’я, Омкара. Сахасрара гаряча.

Тож зараз... Рамма, Рамма це ім’я Деві, ім’я Парваті. Це ім’я Матері Шрі Ганеші, – Рамма. Рамма – та, хто грає в серці.

Джанакі, Джанакі.

Шарміла, Шармадайїні, Шарміла, Шармадайїні. Шармадайїні – та, Хто дає блаженство. Та, Хто дає блаженство. Та, Хто дає блаженство. Шарміла – це ім’я Богині. Вона – та, Хто дає блаженство. Шармадайїні – та, Хто дає блаженство. Нехай Бог благословить вас!

Ви можете зараз підійти допомогти на Пуджі.

Та пришліть дітей...

Тепер давайте разом омивати Мої Стопи. Давайте ви, разом. Зараз насамперед підкотіть ваші рукава, підкотіть ваші рукава належним чином. Добре. Обидві руки...

Декламування Сахаджа йогами Имен Шрі Ганеші:

Сахаджа йог 1: Вітання Тому, Хто втілюється як минуле.

Сахаджа йог 2: Бґута Бхава.

Шрі Матаджі: Все це ліва сторона. Він розташований в основі Лівої сторони, то ви будете розуміти, що він говорить. Він – це Ліва сторона, минуле.

Сахаджа йог 2: Бґута Бхава.

Колектив: Ом Твамева Сакшат, Шрі Бґута Бхава Намо Намаґа.

Шрі Матаджі: “Бґута” – це “минуле”.

Сахаджа йог 1: Вітання Тому, Хто є емоціями всього, що було створене до цього часу.

Сахаджа йог 2: Бґуваха.

Колектив: Ом Твамева Сакшат, Шрі Бґуваха Намо Намаґа.

Сахаджа йог 1: Вітання Тому, Хто є експертом в усіх попередніх Знаннях.

Сахаджа йог 2: Бґута Карана.

Колектив: Ом Твамева Сакшат, Шрі Бґута Карана Намо Намаґа.

Шрі Матаджі: Ні, Міка, тобі треба спочатку сказати значення. Потім він скаже це, тож вони будуть розуміти, це увійде в голову, добре? Спочатку тобі треба сказати значення. Тепер скажи це вдруге.

Сахаджа йог 1: Вітання Тому, Хто є причиною всього створеного.

Шрі Матаджі: Зараз Бґута Карана.

Сахаджа йог 1: Вітання Тому, Хто є всередині всього створеного.

Сахаджа йог 2: Бґута Сакшина.

Колектив: Ом Твамева Сакшат, Шрі Бґута Сакшина Намо Намаґа.

Сахаджа йог 1: Вітання Тому, Хто просвітлює все, що створене.

Сахаджа йог 2: Прабґута.

Колектив: Ом Твамева Сакшат, Шрі Прабґута Намо Намаґа.

Сахаджа йог 1: Вітання Тому, Хто перебуває в усьому, що створене.

Сахаджа йог 2: Бґута Сангха Відеґа Манаґа.

Шрі Матаджі: “Бґута Сангха Відеґа Манаґа“.

“Бґута Сангха“ означає сукупність всього, що створене. “Бґута Сангха Відеґа Манаґа“. ’ “Відеґа“ означає “в тілі“, “Манаґа“ означає “ в серці того, уточнюю, мов в серці“.

Сахаджа йог 1: Вітання Тому, Хто перебуває в усьому, що створене.

Сахаджа йог 2: Бґута Сангха Відеґа Манаґа.

Колектив: Ом Твамева Сакшат, Шрі Бґута Сангха Відеґа Манаґа Намоо Намаґа.

Сахаджа йог 1: Вітання Тому, в якому  перебуває Дух всього, що створене.

Сахаджа йог 2: Бґута Манаґа.

Шрі Матаджі: Бґута Манаґа. Атма є Дух. ’’Бґута’’ означає ’’створене’’, усе, що створене, Він перебуває в ньому як Дух.

Колектив: Ом Твамева Сакшат, Шрі Бґута Сангха Манаґа Намоо Намаґа.

Сахаджа йог 1: Вітання Тому, Хто є Істина.

Сахаджа йог 2: Сатья Намоо Намаґа.

Колектив: Ом Твамева Сакшат, Шрі Сатья Намоо Намаґа.

Шрі Матаджі: Зараз тут Я хотіла би сказати, що то є Шрі Ганеша, Хто є Омкара, Хто є вібрації. Тож Він є Істина. Все, що Він каже є Істина, тому те, що виражають вібрації, є Істина. Він є Істина. Таким чином Омкара є вібрації, тобто Шрі Ганеша.

Шрі Матаджі кличе заміжних жінок...

Сахаджа йог 1: Вітання Тому, Хто перебуває в найвищій обителі.

Сахаджа йог 2: Парайадаме...

Шрі Матаджі: ’’Парамадґама’’.

Колектив: Ом Твамева Сакшат, Шрі Парамадґама Намоо Намаґа.

Шрі Матаджі: каже на ґінді щоб проспівали  чотири рази мантру Шрі Маґа Ганеша.

Колектив: Ом Твамева Сакшат,

Шрі Маґа Ганеша Сакшат,

Шрі Аді Шакті Сакшат,

Шрі Нірмала Девйаї Намо Намаґа. Х 4

Після Пуджі:

Шрі Матаджі: Ні, ні, Я кажу спереду, зробіть одну велику фотографію. У вас об’єктив не застосовується.

Краще візьміть один з ...

Тепер вам треба зв’язати...

Просто дайте їм сфотографувати Мої Стопи, розумієте.

Тепер зачекайте... Будьте уважні. Ви можете зв’язати?

Ви уникнули цього на фотографії? Ви уникнули?

Йогиня: На деяких вони показували, вони показували.

Шрі Матаджі: Ні, ні, приберіть це, приберіть це. Зробіть хорошу фотографію, добре? Це ж грізна фотографія, отримали ... голову Шрі Ганеші.

Нехай Бог благословить вас всіх.

Відкриття подарунків.

Сахаджа йог: Тільки одна компанія у світі робить це, Шрі Матаджі.

Шрі Матаджі:

О, Боже... Вау! Це вже занадто! З Італії, від італійців. Це зададто! Це забагато для Мене.

Дуже вам дякую. Дякую вам.

Що це? (кришталеве серце) Серце, це дуже красиво!  Дякую вам!

А це що?

Крісло...

Вау, чудово, звідки воно? О, Я бачу, дуже добре. Це дуже чудово сидіти в ньому для будь-кого. Що це?

Вона пройшла весь шлях від Австрії?...Від Австрії! Дуже вам дякую... Дуже вам дякую. Як це гарно, дуже гарно!

Дуже вам дякую.

