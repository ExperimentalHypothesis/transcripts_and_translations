Puja di Capodanno, Kalwe, India, 1 Gennaio 1991

[ il discorso comincia in Hindi ]
Mi dispiace di aver parlato in Hindi, ma qui è la lingua più parlata. Ho appena spiegato quale sia l'importanza di Bombay, perché così tante incarnazioni vennero qui, perché Shri Rama dovette camminare nei villaggi, sulle colline e nelle vallate del Maharashtra, quale ne fosse il motivo, ed il motivo è che la gente doveva sviluppare il proprio Sahaja Yoga.
Inoltre, questo dovrebbe essere l'ultimo puja in India per tutti voi, mi auguro che siate tutti assai migliorati grazie ai puja [che sono stati celebrati, ndt] ed ai posti che abbiamo visitato.
L'unica cosa che si dovrebbe ricordare è che il Krita Yuga è iniziato. Il Kali Yuga è finito, ora, ed è cominciato il Krita Yuga, ed in questo Yuga il Paramchaitanya è completamente attivo e molto efficace. Quindi, se fate qualcosa di sbagliato, esso vi punirà. Potrebbe non punirvi immediatamente ma darvi un avvertimento, un vero e proprio segnale che qualcosa dentro di voi è sbagliata, e se non vi sforzate di controllare i vostri passi, potreste andare giù molto facilmente. Perciò dovete stare molto attenti a questo.
In realtà, vi ho detto molte volte che ci sono due forze a lavoro: una che vi attrae all'interno, ed un'altra che vi catapulta all'esterno. Quindi è importante per tutti noi ricordare che siamo nel Krita Yuga, durante il quale il Paramchaitanya è iperattivo.
Ma venite anche premiati. Mi avete raccontato molte storie su come sahaj stia funzionando, in che modo spontaneo stia accadendo. Tutti voi mi state raccontando delle belle storie, ed è una parte del vostro gioco in Sahaja Yoga e del vostro posto nel Regno di Dio. Voi siete nel Regno di Dio, cercate di gioire, perché l'unica cosa che dovete fare è gioire del Regno di Dio. Ma se cercate di allontanarvi da questa gioia, rompendone la connessione con qualche pensiero, che non è la realtà, allora sarete voi ad essere responsabili di voi stessi. Perciò, devo raccomandarvi di mantenere questa connessione, e non solo, ma di farla diventare sempre più forte. Diventate una cosa sola con questa forza divina, permanentemente, poiché fluirà attraverso di voi e non solamente vi illuminerà, ma vi darà anche molti poteri. Vedrete questa nuova vita [sbocciare, ndt] nel corso di questo nuovo anno.
Come vi ho chiesto ieri, dovete farlo funzionare adesso. Individualmente, dobbiamo tutti uscire e vedere di diffondere Sahaja Yoga e di parlarne. In questo giorno vi concedo completa libertà di fare ciò che preferite per la diffusione di Sahaja Yoga. Non dovete chiedermi alcun permesso, potete provare qualsiasi cosa desideriate fare, ma dovrebbe essere qualcosa di dignitoso, non di indecoroso o che non sia opportuno per un sahaja yogi. Anche se doveste scrivere delle lettere, rispondere, o qualsiasi altra cosa, anche se doveste manifestare la vostra collera, dovrebbe essere fatto in modo molto dignitoso, in una bellissima maniera. Si dovrebbe notare che è un sahaja yogi a parlare.
Le altre cose, qualsiasi problema abbiate, saranno subito risolte, perché il problema principale siete voi stessi, e per risolverlo dovreste usare la meditazione. Così tanta attenzione state dando alle vostre attività extra-curriculari [che non riguardano Sahaja Yoga, ndt], ma falliranno completamente, sarà come un boomerang se non avete il fondamento di Sahaja Yoga dentro di voi. E' davvero importante mantenere sempre l'attenzione sul vostro spirito, così che qualsiasi cosa stiate facendo, qualsiasi cosa stiate progettando, avrete questa base e non vi perderete. Ciò è fondamentale. Sono sicura che capirete che senza il nutrimento delle radici non potrete crescere. Quindi, questo nutrimento deve essere mantenuto vivo.

Che Dio vi benedica! Molte grazie.
Per prima cosa faremo un Ganesha Puja, per il quale ritengo dovremmo tutti dire l' Atharva Sheersha. Ci sono così tanti bambini che non credo potremo farlo con tutti loro, ma se ce ne fossero, diciamo dodici o quattordici, allora si può. Diciamo dai sei ai dieci anni...
