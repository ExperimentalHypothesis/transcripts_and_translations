Guru Puja. Cabella Ligure (Italya), 13 Temmuz 2003.

Bugünün pujasının benim için değeri çok büyük, çünkü birdenbire fark ettim ki, torunum kayıp ve bu beni çok endişelendirdi. Bana bakın, Ben Adi Shakti’yim, torunumun kaybolması Beni nasıl bu kadar telaşlandırıyor? İşte bu insan doğası ve fark ettim ki hepimiz buna sahibiz.

Eğer bir sorumluluğumuz varsa ve yerine getiremezsek rahatsız oluruz. Allah'a şükür burada çok fazla çocuk yok, bir çoğu gitti, fakat endişelenme şeklimizle, tasalı olma biçimimizle aslında bizler hepimiz çocuğuz. Bugün size söylemek isterim ki, yeni bir yıl geldi, ve bu yeni yılda hepimizin kendimizle ilgili yeni planlarımız olmalı. Bu planda; hiç bir kimse için sorumlu olmadığımızı anlayabilmek çok zor. Kendi kendimizleyiz ve kendi kendimize yaşıyoruz. Bunu anlamak çok zor.

Elbette ki, çocukları olmayanlar çok mutlu -bir şekilde- diğerleri belirli sorumlulukları olanlar, belirli bağlılıkları, hala havada sallanıyorlar ve söylemeliyim ki, Sahaja Yoganın yakınında değiller. Esas sorumluluğumuz kendimiziz, kendimizi bilmek ve kendimize güvenmek. Bu çok büyük bir sorumluluk, çünkü büyük işlerimiz olduğunda, onun içinde kaybolabiliriz. Lütfen kendinizi hatırlamak zorunda olduğunuzu hatırlamaya çalışın. Kendiniz olduğunu bilmelisiniz. Bugün size vermek istediğim mesaj bu. Umarım bunun üzerinde düşünürsünüz.

Tanrı sizi kutsasın.