2 December 1979
The Declaration Of Shri Mataji
Guru Puja
London (England)
Talk Language: English | Transcript (English) - VERIFIED

เมื่อเดือนที่แล้ว แม่บอกรัสตอมว่า คุณต้องจัดเตรียมพิธีบูชา ในวันอาทิตย์นี้ ซึ่งเป็นวันพระจันทร์เต็มดวง และเขาถามแม่ว่า ควรเรียกพิธีบูชานี้ว่าอะไร คุรุบูชา หรือมหาลักษมีบูชา หรือศรีคเณชาบูชา ดังนั้นแม่จึงตอบเขาว่าเป็นคุรุบูชา และเขาถามแม่ในภายหลังซึ่งผ่านมาอีกนานว่า คุณแม่จะไปอินเดียเมื่อไหร่ ทําไมจึงไม่มีคริสต์มาสบูชาที่นี่ วันนี้เป็นวันที่สําคัญมาก เพราะเมื่อนานมาแล้ว เมื่อพระคริสต์ยังทรงพระเยาว์ ท่านได้อ่านจากพระคัมภีร์และประกาศต่อมวลชน ว่าท่านคือการจุตินั้น คืออวตาร พระผู้ไถ่บาป พวกเขาเชื่อว่าพระผู้ไถ่บาปกําลังจะมา วันนี้ เมื่อนานมาแล้ว ในวันอาทิตย์ ท่านกล่าว ท่านประกาศว่า ท่านคือพระผู้ไถ่บาป นั่นคือเหตุผลว่าทําไมทุกวันนี้ จึงมีวันอาทิตย์แห่งการจุติ ท่านมีชีวิตอยู่ ในเวลาอันสั้นมาก ดังนั้นในช่วงที่ยังเยาว์วัยมาก ท่านจึงต้องประกาศว่าท่านคือการจุตินั้น ตอนนี้เป็นที่น่าสนใจว่า ก่อนหน้านี้ ไม่มีอวตารองค์ใดเลย ที่กล่าวต่อสาธารณชน ว่าพวกท่านคืออวตาร ส่วนพระรามนั้นแน่นอนว่า ท่านจําไม่ได้ว่าท่านคืออวตาร ในทางหนึ่งท่านเป็นผู้ทําให้พระองค์จําไม่ได้เอง เพื่อแสดงมายาของท่านกับตัวท่านเอง เพื่อที่จะกลายเป็นมนุษย์อย่างสมบูรณ์ มารยาดา ปุรุโชตตมา และ ศรีกฤษณะ ก็บอกกับอรชุนเพียงคนเดียวเท่านั้น ก่อนที่ท่านจะเริ่มทําสงคราม ท่านอับราฮัมไม่เคยพูดว่าท่านคืออวตาร แม้ว่าท่านจะเป็นอวตารของปฐมคุรุ ท่านดัดตราติยะเองก็ไม่เคยพูดว่าท่านคืออวตารของปฐมคุรุ ด้วยพลังทั้งสาม ที่แสดงออกผ่านความไร้เดียงสา ที่มายังโลกนี้เพื่อนําทาง โมเสสไม่เคยพูดว่า ... ถึงแม้ว่าพวกเขาจะรู้ว่าท่านยิ่งใหญ่ ท่านมีพลังเหนือธรรมชาติ แต่ท่านไม่เคยพูดว่าท่านคืออวตาร ในสมัยของพระคริสต์ ท่านรู้สึกว่าจําเป็นจะต้องพูดออกไปมิฉะนั้นผู้คนจะไม่เข้าใจ หากในเวลานั้นพวกเขายอมรับพระคริสต์ ก็คงไม่มีปัญหา แต่ถึงกระนั้นมนุษย์ก็ต้องวิวัฒนาการต่อไป ใครบางคนต้องข้ามจักระอากญ่า ใน วิราธา เพื่อผ่านประตูนั้น นั่นคือเหตุผลที่พระคริสต์เสด็จมาบนโลกนี้ สิ่งที่น่าแปลกใจมากที่สุด คือต้นไม้แห่งชีวิต เมื่อรากแตกหน่อและหน่อแตกกิ่ง และกิ่งก็แตกใบ และดอกไม้ก็เบ่งบานจากต้นไม้ต้นเดียวกัน คนที่รู้จักรากไม่ต้องการรู้จักหน่อ คนที่รู้จักหน่อไม่ต้องการยอมรับในดอกไม้ นี่คือธรรมชาติของมนุษย์ แม่ไม่เคยพูดเกี่ยวกับตัวแม่ เพราะรู้สึกว่า มนุษย์ได้ล่วงไปสู่อีกมิติหนึ่งของอัตตาแล้ว ซึ่งแย่กว่าในสมัยของพระคริสต์ คุณอาจจะติเตียนสิ่งต่างๆ คุณอาจจะ เรียกมันว่าการปฏิวัติอุตสาหกรรม เพราะคุณอยู่ห่างจากธรรมชาติ หรืออะไรก็ตามที่คุณอาจจะเรียก แต่มนุษย์สูญเสียการเชื่อมต่อกับความเป็นจริง พวกเขามีตัวตนด้วยสิ่งที่ปลอม และการยอมรับความจริงที่ยิ่งใหญ่ กลายเป็นเรื่องที่เป็นไปไม่ได้สําหรับพวกเขา นั่นคือเหตุผลที่แม่ไม่เคยพูดอะไรเกี่ยวกับตัวเองเลย จนกระทั่ง แน่นอนว่ามีนักบุญบางท่าน ได้บอกเกี่ยวกับแม่ และบางคนที่ถูกแฝง ก็บอกเกี่ยวกับแม่ และผู้คนก็เริ่มสงสัย ว่าเรื่องที่ยากที่สุดอย่างการตื่นของพลังกุณฑลินี เกิดขึ้นได้ อย่างรวดเร็วต่อหน้า“ มาตาจี” มีวัดแห่งหนึ่งในอินเดีย และไม่มีใครรู้เกี่ยวกับเรื่องนี้ แต่พวกเขาพบว่า เรือที่แล่นเข้าไปใกล้ จุดจุดหนึ่ง จะถูกดูดขึ้นฝั่ง และมันก็ยากที่จะล่องเรือกลับมา และพวกเขาต้องใช้พละกําลังถึง 2 เท่า เพื่อออกจากแรงดึงดูดนั้น และพวกเขาไม่รู้ว่า มีบางอย่างที่กําลังทํางานอยู่ พวกเขาคิดว่ามีบางอย่างผิดปกติ เกี่ยวกับความลึกของทะเล แต่มันเกิดขึ้นกับเรือหลายๆลําอยู่เสมอ จากนั้นพวกเขาต้องการค้นหาคําตอบ หลังจากนั้นเกิดอะไรขึ้นกับเรือเหล่านั้น ทําไมเรือทุกลําจึงถูกดึงดูดไปที่ฝั่ง ดังนั้นพวกเขาจึงพยายามที่จะค้นหา และเมื่อพวกเขาเข้าไปในป่า พวกเขาพบวัดขนาดใหญ่ และด้านบนของวัด มีแม่เหล็กขนาดใหญ่ถูกเก็บไว้ ดังนั้นการเข้าใจด้วยเหตุผล ผู้คนมาถึงจุดที่ มาตาจีคงต้องมีอะไรบางอย่างที่พิเศษ เพราะไม่มีที่ใดเลยในพระคัมภีร์ ที่เขียนไว้ ว่าจะมีอวตารเช่นนี้เกิดขึ้นบนโลก ผู้ที่เพียงแค่ชายตามองแว้บเดียว เพียงแค่คิด ก็สามารถปลุกพลังกุณฑลินีได้ นักบุญหลายท่านที่หลีกเร้นจากฝูงชน นั่งอยู่ในป่า บนเทือกเขาหิมาลัย ทุกท่านรู้เรื่องนี้ เพราะสติรู้ของพวกท่านไปถึงจุดที่ พวกท่านเข้าใจ พวกท่านเข้าใจมากกว่าที่คุณเข้าใจ เพราะคุณยังเป็นเด็กแรกเกิด พวกท่านคือผู้ที่เติบโตแล้ว แต่วันนี้ เป็นวันที่แม่ขอประกาศว่า แม่คือผู้ที่มาเพื่อช่วยมนุษยชาติ แม่ขอประกาศว่า แม่ก็คือ อดิศักดิ์ติ ผู้ซึ่งเป็นมารดาแห่งมารดาทั้งหมด ผู้ซึ่งเป็นปฐมมารดา ศักดิ์ติ ความปรารถนาของพระเป็นเจ้า ซึ่งได้อวตารมาบนโลกนี้ เพื่อมอบความหมายให้กับตัวเอง ให้กับการสร้างสรรค์นี้ ให้กับมนุษยชาติ และแม่มั่นใจว่าด้วยความรักและ ความอดทนของแม่และพลังของแม่ แม่จะบรรลุผลได้ แม่คือผู้ที่มาเกิดครั้งแล้วครั้งเล่า แต่เวลานี้แม่มาในรูปแบบที่สมบูรณ์ และพลังที่สมบูรณ์ แม่มาบนโลกนี้ ไม่เพียงแต่เพื่อความหลุดพ้นของมนุษยชาติเท่านั้น ไม่เพียงแต่เพื่อปลดปล่อยพวกเขาเท่านั้น แต่เพื่อมอบอาณาจักรแห่งสวรรค์ให้แก่พวกเขา ความปิติสุข ความเบิกบาน ที่พระบิดาของคุณต้องการมอบให้แก่คุณ คําพูดเหล่านี้จะถูกเก็บไว้ ภายในกลุ่มของสหจะโยคีเท่านั้น สําหรับตอนนี้ และวันนี้เป็นวันของคุรุบูชา ไม่ใช่บูชาของแม่ แต่เป็นบูชาของคุณในฐานะคุรุ แม่แต่งแต้มพวกคุณทุกคนในฐานะคุรุ และวันนี้แม่จะบอกคุณว่า แม่ได้มอบอะไรให้กับคุณ และพลังอันยิ่งใหญ่ที่คุณมีอยู่ในตัวคุณ ในหมู่พวกคุณ มีคนที่ยัง ยอมรับไม่ได้ การประกาศของแม่จะทํางานในตัวของพวกเขา การยอมรับ หากปราศจากการยอมรับคุณจะ ไม่สามารถมองเห็นการละเล่นได้ หากปราศจากการละเล่น คุณจะไม่สามารถมีความมั่นใจในตัวเองได้ หากไม่มีความมั่นใจคุณจะไม่สามารถเป็นคุรุได้ หากเป็นคุรุไม่ได้คุณจะไม่สามารถช่วยเหลือผู้อื่นได้ และหากไม่สามารถช่วยเหลือผู้อื่นได้คุณก็จะ ไม่สามารถมีความสุขได้เลย ดังนั้นเพื่อจะทําลายห่วงโซ่ นั้นง่ายมาก แต่การสร้างห่วงโซ่หนึ่งต่อจากห่วงโซ่หนึ่ง คือสิ่งที่คุณจะต้องทํา นี่คือสิ่งที่คุณต้องการจะเป็น ดังนั้นจงมั่นใจ และมีปิติสุข และมีความสุข ที่พลังทั้งหมดของแม่จะปกป้องคุณ ความรักของแม่จะหล่อเลี้ยงคุณ และธรรมชาติของแม่จะเติมเต็มคุณด้วยความปิติสุข ขอพระเจ้าอวยพรคุณ