https://vimeo.com/902669639

Makar Sankranti Puja, 2005/01/15

A mai napot nagyon fontosnak tartják a Föld északi féltekén, mivel a Nap délről észak felé indul. Ez minden évben ugyanazon a napon történik. Tehát megpróbáljuk megérteni, hogy a Nap miért végzi minden évben ugyanazt a munkát, amit mi olyan fontosnak tartunk, miért örülünk annyira, hogy minden évben északra jön a Nap.

A helyzet az, hogy csak a Nap segítsége szentesíti minden munkánkat. Amikor sötét van és éjszaka, alvó állapotban vagyunk. De ha felkel a Nap, csak utána végezzük el minden munkánkat. Tehát minden munkát a Nap befolyásol, és ha közelebb jön hozzánk, akkor ennek nagy jelentőséget tulajdonítunk. A legnagyobb dolog az, hogy az összes többi fesztivált a Hold alapján ünneplik, és csak ezt az ünnepet ünneplik a Nap figyelembevételével. Emellett az országunkban, nagyon tisztelik Surya Narayana-t, és nagy jelentőséget tulajdonítanak neki. Megfürödnek a Gangesz folyóban és különböző szertartásokat végeznek el. De ez a legfontosabb nap. Tehát most el kell döntenünk, mit fogunk csinálni ezen a napon, mit fogunk csinálni ezen a különleges napon? Namaszkart adunk a Napnak, vizet (arghya) ajánlunk fel a Napnak, és kimutatjuk minden hálánkat a Nap felé. De mégis milyen különleges dolgot tehetünk? Mi az a dolog, amire különösen a sahaja jógik képesek? Tudjátok, hogy az Agnya csakra a Nap székhelye, és az Agnya csakránál gondolkoztok mindenen. Tehát, nagyon fontos kitisztítani az Agnya csakránkat, mert befolyásolja a Napot (Jézust). Ezért, az Agnya csakra fontossága az, hogy a benne lévő bolygónak (Napnak) megfelelően leszünk mérgesek az emberekre, és emiatt romlanak meg a kapcsolataink. Dühösek leszünk, és feladjuk minden hitünket. Az Agnya egy nagyon fontos terület, és amit meg kell értenünk, hogy az Jézus Krisztus helye, és Jézus Krisztus egyetlen dolgot hangsúlyozott, hogy bocsássunk meg mindenkinek. A megbocsátás nagyon fontos dolog.

Most hogyan kell ezt csinálni? Sokan azt mondják, hogy megbocsátottak, de ez nem történik meg. A megbocsátáshoz nagyon fontos, hogy belül elégedettség legyen. És arra kell gondolni, hogy ha valaki mondott valamit, azért meg fog fizetni. Mi közünk hozzá? Bármi, amit valaki mondott ... miért kell ebben részt vennünk? Ez így közönséges. Ily módon, ha valaki mindenkinek megbocsát, akkor az Agnya csakra kitisztulhat. Az Agnya csakra megtisztulásával elhárul egy nagyon nagy akadály, ami a fejlődésünk útjában áll, ami megállítja a Kundalinit. Ahhoz, hogy ez megtörténjen, tudnunk kell, hogyan kell megbocsátani. Állandóan azon gondolkozunk, hogy ki milyen bánatot, milyen problémát okozott nekünk; ehelyett azt kellene gondolni, hogy megbocsátunk, megbocsátottunk nekik. És csodálkoztok majd, hogy a megbocsátás után a Kundalini milyen gyorsan felemelkedik. Fel kell emelnünk a Kundalinit, és ehhez tiszta Agnya kell. Az emberi természet része, hogy megharagszanak. Nem az Isteni természeté, hanem az emberié. Ezért kell elkerülni a haragot. És ez ellen azt kell mondanotok, hogy Kshama (megbocsátok), Kshama, Kshama. Ha háromszor mondjátok, az Agnya csakra rendben lesz.

Isten áldjon meg mindannyiótokat!
