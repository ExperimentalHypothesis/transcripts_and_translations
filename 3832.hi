श्री विष्णुमाया पूजा "उस बायीं विशुद्धि को ठीक करें"

शूडी कैंप (इंग्लैंड), 20 अगस्त 1988।

कम ही उम्मीद थी कि हम यहां पूजा करेंगे या इस तरह का कोई कार्यक्रम करेंगे। लेकिन मुझे लगता है कि इतने तेज़ कार्यक्रम के पूरे कार्यक्रम से कुछ छूट गया था जैसा कि आप जानते हैं कि मुझे करना पड़ा था, लंदन से फ्रैंकफर्ट से अमेरिका से बोगोटा तक जाना, वापस होना, फिर अंडोरा और इन सभी जगहों पर, फिर भी, मैंने सोचा, अब यह समाप्त हो गया है। और मैं यहां लंदन में आयी और मुझे पता चला कि एक पूजा नहीं हुई थी, बायीं विशुद्धि की, और यह इस रक्षा बंधन के साथ पड़ती है क्योंकि यह बहन का रिश्ता और भाई का रिश्ता है।

तो इतिहास में, यदि आप जाते हैं, तो श्री कृष्ण का जन्म उसी दिन हुआ था जिस दिन उनकी बहन का जन्म हुआ था, और यह विष्णुमाया बाद में स्थानांतरित हुई, मुझे कहना चाहिए, एक विद्युत में रूपांतरित हुई, लेकिन उस समय वही थी जिसने श्री कृष्ण के अस्तित्व की घोषणा की - कि वह पैदा हुआ है और वह जी रहा है, वह वर्तमान में है। यह लेफ्ट विशुद्धि का, लाइटिंग का काम है, और आपने देखा है कि जब भी मैं किसी जगह पर जा रही होती हूं, या मैं कोई प्रोग्राम या कुछ और दे रही होती हूं, तो उसके ठीक पहले बिजली की गड़गड़ाहट, बिजली की गड़गड़ाहट, यह सब दिखाई देता है आकाश में, तुम देखते हो, उस घोषणा को दिखाने के लिए। तो यह उन चीजों में से एक है जिसका उपयोग घोषणा के लिए किया जाता है।

इसे और अधिक व्यावहारिक और समझने योग्य बनाने के लिए ऐसा है कि अब हम बिजली का उपयोग अपने टेलीविजन के लिए, अपनी घोषणाओं के लिए, लोगों को किसी महत्वपूर्ण संदेश के बारे में बताने के लिए करते हैं। मुझे नहीं पता कि क्या वे ऐसा करते हैं, शायद नहीं। उसी तरह हमें आदि शक्ति के आगमन की घोषणा के लिए अपनी बाईं विशुद्धि का उपयोग करना चाहिए। लेकिन इसके विपरीत लोग इस का इस्तेमाल अपने अतिरिक्त अहंकार को भरने के लिए रखी हुई जेब की तरह करने लगते हैं। जब हम दोषी महसूस करते हैं, सबसे पहले हम दोषी तब महसूस करते हैं जब हमें हमारे रिश्तों की समझ ठीक नहीं होती है। उदाहरण के लिए, हम एक बहन और एक भाई के रिश्ते को नहीं समझते हैं, जो बहुत पवित्र है, और सभी प्रकार के प्रदूषण से ऊपर है। लेकिन जैसा कि आप जानते हैं कि पश्चिम में शायद शराब पीने और हर तरह की ऐसी बातें करने के कारण जो जागरूकता के खिलाफ हैं, लोगों ने आचरण की मूल्य प्रणाली खो दी है, और उसमें वे यह समझने की व्यवस्था भी खो चुके हैं कि बहन क्या है और भाई क्या है। .

तो विष्णुमाया इतनी महत्वपूर्ण है - अत्यंत महत्वपूर्ण - उसके कारण ही अवतार की घोषणा होती है। यह, आप कह सकते हैं, ब्रह्मांड में वह टेलीविजन है जो घोषणा करता है। यह काम करता है।

लेकिन हमारे अपने अस्तित्व में विष्णुमाया यह बाईं विशुद्धि में निवास करती है, और मुझे लगता है कि विष्णुमाया वह चीज है जो सबसे अधिक पीड़ित है, विशेष रूप से पश्चिम में, क्योंकि हर चीज के लिए दोषी महसूस करना एक फैशन है।

आम तौर पर, जब विष्णुमाया ने स्वयं घोषणा की कि श्री कृष्ण का जन्म हुआ है और वे इस पृथ्वी पर विद्यमान हैं, यदि आप व्यावहारिक दृष्टिकोण से देखें तो यह सोच सकते हैं कि यह एक गलत काम है जो उन्होंने किया है, क्योंकि कंस को यह बताना कि वे मौजूद हैं और वे निवास करते हैं, अभी भी मौजूद है, उसे खतरा दे रहा है और बाद में कोई शख्स दोषी महसूस करेगा - "ओह, मैंने ऐसा क्यों किया?" अगर मैंने नहीं बताया होता, तो उन्हें पता नहीं चलता। लेकिन यही करने योग्य सही कार्य है, यही काम उन्हें करना है।

इसलिए हमें स्वयं यह देखना होगा कि छोटी-छोटी बातों के लिए जो हमें दोषी बनाती है, वह वास्तव में हमारा अपना अहंकार है जो हमारे खिलाफ प्रतिक्रिया करता है और चाहता है कि हम उन गलतियों के साथ सामंजस्य बिठाएं जो हमने की हैं। जैसे कुछ लोग दोषी महसूस करते हैं क्योंकि उन्होंने कुछ ऐसा कह दिया है जो उन्हें नहीं कहना चाहिए था, या शायद इसलिए कि उन्होंने कुछ ऐसा किया है जो उन्हें सामान्य रूप से नहीं करना चाहिए था। सहज योग के आधार पर नहीं भी हो सकता है, शायद कुछ और भी, बहुत तुच्छ। जैसे कुछ छलक जाए - जैसे - कॉफी। वे दोषी महसूस करते हैं। या कोई व्यक्ति छुरी को दूसरी बाज़ू, बायीं ओर रख देता है, तो वे दोषी महसूस करेंगे। मेरा मतलब ऐसी बेवकूफी भरी बातों से है जिन्हें समाज में शिष्टाचार के मानदंड माना जाता है और लोग सोचने लगते हैं कि ये मानदंड बहुत, बहुत महत्वपूर्ण हैं - जैसे कि वे एक धर्म की तरह हैं और आपको उन मानदंडों को बनाए रखना चाहिए।

लेकिन ये आदर्श मानदंड मानव निर्मित हैं, इनमें से अधिकांश मानव निर्मित हैं। आप देखते हैं कि उनमें से कुछ इतने मूर्खतापूर्ण  और इतने भयानक हैं कि मुझे लगता है, इंग्लैंड में मुझे लगता है, कुछ ऐसे हैं, जिन्हें वास्तव में पूरी तरह से कुचल कर खत्म कर देना चाहिए - जैसे हाथ मिलाना।  मुझे लगता है यह सबसे हाथ मिलाना करने के लिए बहुत बुरी बात है, क्योंकि भगवान जानता है कि लोगों के हाथ किस तरह के होते हैं, उनके कैसे चैतन्य होते हैं। अब, जब मेरे पति का रिसेप्शन होता है तो कभी-कभी मुझे आते हुए सात सौ लोगों से हाथ मिलाना पड़ता है, और फिर सात सौ विदा होते शराबी से। तो, यह हाथ मिलाना, मुझे लगता है कि यह एक बहुत ही बुरी प्रथा है। सहज योगियों के लिए हाथ मिलाना ठीक है, लेकिन दूसरों से किसी से भी हाथ मिलाने से बेहतर है, नमस्ते करना, हालांकि यह कुछ बहुत ही सरल भारतीय तरीका हो सकता है, लेकिन मुझे लगता है कि "नमस्ते" कहना सबसे अच्छा तरीका है। क्योंकि हाथ मिलाने से मनुष्य को बहुत सारी समस्याएं हो सकती हैं, और अब इन सभी बीमारियों के सामने आने के बाद, मुझे लगता है कि हाथ मिलाने के बारे में बहुत सावधान रहना होगा।

इससे भी बदतर फ्रांस में है, मुझे लगता है कि जब आप किसी से मिलते हैं तो आपको चूमना होता है, आप देखिए - यह सबसे बुरी आदत है जो मैं आपको बताती हूं, भयानक। लेकिन वे आपको हर समय चूमते हैं यदि आप वहां जाते हैं, तो मुझे शुरुआत में बहुत बुरा झटका लगा था, आप देखिए कि कोई भी आपको पकड़ लेगा, आपको यहां चूमता है, वहां आपको चूमता है, आप उस व्यक्ति को देखना शुरू कर देते हैं। अब एड्स और उस सब के डर से शायद वे ऐसी सब बेहूदगी बंद कर दें। लेकिन यह सब करने की जरूरत नहीं है, यह किसी को अभिवादन करने का बहुत अच्छा तरीका नहीं है, दोनों ही मामलों में कोई सम्मान नहीं दिखाता है। जब आप हाथ मिलाते हैं तो भी कोई सम्मान नहीं होता है और जब आप किसी को चूमते हैं तो भी कोई सम्मान नहीं होता है। लेकिन अगर आप कहते हैं "नमस्ते" का अर्थ है "मैं आपको नमन करता हूं", नमस्ते का अर्थ है "मैं आपको नमन करता हूं", यह सम्मान है, और यही एक काम है जो हमें करना है वह है एक दूसरे का सम्मान करना।

लेकिन जब हम नहीं करते हैं तो हम दोषी महसूस करते हैं, और इस तरह आप इन सभी के "धन्यवाद" की तरह देखते हैं। अगर आपने किसी को “धन्यवाद” नहीं कहा है तो हम सोचते हैं कि हमने बहुत बड़ी गलती की है। मेरा मतलब है कि हम जितना धन्यवाद करते हैं, आप जानते हैं। हमें इसकी इतनी आदत हो गई है कि अगर आप कोई मूर्ति भी देखते हैं तो भी आप कहते हैं, "आपके दर्शन के लिए बहुत-बहुत धन्यवाद।" यह ऐसे ही चलता रहता है, आप देखते हैं, यह कुछ ज्यादा ही है।

बहुत अधिक "धन्यवाद" एक जुबानी जमाखर्च  बन जाता है - या आजकल "सॉरी"। , हमारे समय में हम फोन पर "मैं आपसे क्षमा चाहता हूँ" कहते थे, लेकिन अब लोग कहते हैं, "सॉरी, सॉरी, सॉरी" यानी सॉरी फॉर व्हाट?! बस नहीं हो सकता, वह "सॉरी" बायीं विशुद्धि में चली जाती है। यदि आप नहीं सुन पाए हैं तो इसमे आपकी कोई गलती नहीं है, शायद टेलीफोन की गलती है, शायद दूसरे व्यक्ति की गलती है। तो सॉरी क्या है समझे बिना, सॉरी, सॉरी, सॉरी बोलते जाइए, किसी बात के लिए सॉरी फील करना बिल्कुल बोरिंग है और ऐसा व्यक्ति बेहद बोरिंग हो सकता है, सुबह से शाम तक वह कह रहा है, मुझे इसके लिए खेद है, मुझे इसके लिए खेद है, मुझे इसके लिए खेद है ”, और हर समय हर चीज के लिए खेद महसूस करते हुए, आप उस व्यक्ति के लिए खेद महसूस करते हैं।

तो हर किसी को आनंदित मूड में होना चाहिए, और इससे कोई फर्क नहीं पड़ता कि कोई "सॉरी" नहीं कहता है, इससे कोई फर्क नहीं पड़ता। लेकिन कुछ लोगों को, यदि आप उन्हें “धन्यवाद” नहीं कहें तो बहुत बड़ी आपत्ति हो सकती है। बड़ी मजेदार बात है कि मैंने एक बार इंग्लैंड में अनुभव किया है। मैं बाहर जा रही थी - जॉन वहाँ था, जॉन कार चला रहा था, और मेरी बेटी घर से बाहर आ रही थी, इसलिए उसने दरवाजा खुला छोड़ दिया और जैसे ही वह बैठी, मुश्किल से पाँच, छह सेकंड लगे, उसने दरवाजा बंद किया, घूमा। लेकिन उसने उस शख्स को "धन्यवाद" नहीं कहा जो पीछे खड़ा था, आप देखिए कि वे सभी बहुत अमीर, सुसंस्कृत, शिक्षित लोग हैं। तो यह आदमी अपनी कार से बाहर निकला, इस बेल्ट को पकड़ लिया, और उसने कार को चलने नहीं दिया और कार चल रही थी। मैं समझ नहीं पा रही थी कि क्या हो रहा है। तो मैंने जॉन से कहा, "कार रोको, कार रोको।" मैंने कहा, "क्या बात है?" "उसने मुझे 'धन्यवाद' नहीं कहा।" ये बंदा मारा जाता या इसे कुछ हो जाता, कोई बात नहीं, आप "धन्यवाद" कहें।

हमारे पास ऐसे अजीब मानदंड हैं, उनमें से बहुत सारे हैं और कभी-कभी हम मुख्य बिंदु को चुक जाते हैं, कभी-कभी हम बिंदु को भूल ही जाते हैं क्योंकि पूरी बात ही इतनी यांत्रिक हो जाती है। यदि आप "धन्यवाद" कहते हैं तो यह यांत्रिक नहीं है। यह सिर्फ अभिव्यक्ति या एक तरह की मुस्कान है या सिर्फ एक इशारा से कहा जा सकता है कि आप लोगों के लिए आभारी हूँ जो भी  उन्होंने किया है। लेकिन यह एक मानक है, जो लंबे समय से बना हुआ है, आप जानते हैं। उन्होंने बहुत सी चीजों को छोड़ दिया है, जैसे उन्होंने अपने टेलकोट, सब कुछ छोड़ दिए हैं, और मुझे लगता है कि बहुत अधिक धन्यवाद देना और बहुत अधिक सॉरी महसूस करना छोड़ देना चाहिए। या तो आप बाईं ओर जाते हैं या दाईं ओर।

तो अब सबसे अच्छी बात यह है कि अगर कोई आपके लिए कुछ करता है, ठीक है बस एक मुस्कान, कभी-कभी "धन्यवाद" कहें ठीक है, लेकिन हर समय नहीं, क्या आपने धन्यवाद कहा? जैसे एक बच्चे ने मुझसे कहा, "मैं उनके घर नहीं जाना चाहता", मैंने कहा, "क्यों?" "क्योंकि मुझे हर समय 'धन्यवाद, धन्यवाद, धन्यवाद, धन्यवाद' कहना पड़ता है।"

तो बच्चे भी किसी न किसी तरह इसे बहुत बनावटी पाते हैं, जुबानी सेवा बन जाती हैं, और यह जुबानी सेवा कहीं तक भी जा सकती है और लोग इस तरह की चीजों के लिए बहुत खेद महसूस करने लगते हैं कि - मैंने क्रिसमस कार्ड नहीं भेजा, इसलिए वे खेद महसूस करते हैं। क्रिसमस कार्ड महत्वपूर्ण नहीं है। हमें यह देखना चाहिए कि हमें क्रिसमस कार्ड क्यों भेजना है। इस व्यक्ति को शुभकामना करना है। क्या आपके दिल में यह है? क्या आपने इसे अपने दिल से महसूस किया? एक बार जब आप अपने दिल से महसूस करना शुरू कर देते हैं तो आप की बायीं विशुद्धि को कभी पकड़ नहीं होगी। 'सॉरी' यह आपके द्वारा की गई गलतियों से बचने का एक बहुत ही सतही तरीका है।

अब मान लीजिए कि मैंने वह नहीं किया जो मुझे करना चाहिए था, कभी-कभी ऐसा हो जाता है, तो मैं इसे अपने दिल में महसूस करती हूं, आप जानते हैं, बस इसे महसूस करें। करना चाहिए था। अगर मैंने ऐसा नहीं किया है तो इसे सुधार दिया जाता है। इतना ही नहीं बल्कि एक सहज योगी के लिए यह कार्यान्वित होता है। इसलिए इसे अपने दिल में महसूस करने के अलावा जो कुछ भी सतही है, आपको उसकी चिंता नहीं करनी चाहिए।

आपको चिंता नहीं करनी चाहिए, आप सभी योगी हैं, आपको पता होना चाहिए कि अब आप सभी संत हैं, इसलिए आपको छोटी-छोटी बातों की चिंता करने की जरूरत नहीं है। यदि आप किसी को थप्पड़ भी मारते हैं तो ठीक है, यदि आवश्यक हो तो आप लोगों को थप्पड़ मार सकते हैं। कुछ ऐसे योगी हुए थे जो दूसरों की ऊब से, उनकी आक्रामकता से खुद को बचाने के लिए उन पर पत्थर फेंकते थे। तो ठीक है, आप सभी संत हैं, इसलिए संत ऐसा कर सकते हैं। मैंने एक राजा के बारे में एक बहुत अच्छी कहानी पढ़ी जो एक संत  था, आप देखिए और उसे राजा होना पड़ा था। वह राजा नहीं बनना चाहता था क्योंकि उसने कहा, "मैं एक साधु व्यक्ति हूँ। मैं नहीं चाहता। वह एक संत थे, लेकिन उन्हें बनाया गया था, उन्हें बनने के लिए मजबूर किया गया था, क्योंकि वहां कोई अन्य योग्य नहीं था, हर कोई बहुत खुश था, और उन्होंने सभी को जो चाहें करने की अनुमति दी थी। लेकिन उस जगह के उच्चाधिकारी, जो लोग दरबार लगा रहे थे, और वह सब, बहुत शक्तिशाली हो गए क्योंकि वह बहुत ही विनम्र और बहुत दयालु व्यक्ति थे, और उन्होंने  सभी ग्रामीणों का बस शोषण ही किया, और उन्होंने सभी का शोषण किया गरीब लोग, और सभी किसानो का , और हर कोई उनकी सारी चीजें ले गया और उन्होंने उन्हें लूट लिया, उन्हें यातनाएं दीं, और उनकी महिलाओं को परेशान किया, और अपनी प्रजा के साथ हर तरह के राक्षसी काम किए। लेकिन फिर उन्हें इसके बारे में बताया गया। फिर उसने सोचा कि अब मैं यहां राजा बनकर बैठा हूं और संत होने के नाते भी मुझे संतत्व का कर्तव्य निभाना है। तो उसने एक बहुत अच्छी योजना बनाई,  आप देखिए, बहुत अच्छे लोगों को जुटाया, मुट्ठी भर लोग जो उसके बहुत, बहुत करीब थे, और जिन पर वह भरोसा कर सकता था, और उसने इन सभी उच्चाधिकारीयों को अदालत में बुलाया और उनसे कहा कि वे अपने साथ कुछ भी हथियार न लाएँ और फिर वहाँ सबकी गर्दन काट दी - सबकी। वह एक संत थे, फिर भी  उन्होंने सभी की गर्दन काट दी, क्योंकि ये लोग भयानक थे। उन्हें दंडित करना उनका काम था, और उन्होंने बिना दोषी महसूस किए, बिना बाईं विशुद्धि को पकड़े, ऐसा किया।

तो जो करना है सो करना ही है, इसमें पछताने की कोई बात नहीं है। आपको खेद करने की बिल्कुल जरूरत नहीं है, लेकिन जो भी आप महसूस करते हैं, अगर वह व्यक्त नहीं किया जाता है, उस भावना को ठीक से महसूस किया जाता है, तो आपको इसे अपने ह्रदय में महसूस करना होगा ताकि यह कार्य करे और कार्यान्वित हो - यह निश्चित रूप से, बायीं विशुद्धि के लिए है।

लेकिन एक बात हमें खुद से पूछनी होगी, "हम अपनी बायीं विशुद्धि से कैसे छुटकारा पा सकते हैं?" और जब आप यह सवाल पूछने लगते हैं कि, "मैंने बायीं विशुद्धि क्यों पकड़ी है?" जैसा कि मैंने तुमसे कहा है,यह तुम्हारे अहंकार का अधिशेष है।

इसलिए यह समझने की कोशिश करो कि तुमने क्या किया है, यह देखने की कोशिश करो कि तुमने क्या कहा, तुमने ऐसा क्यों किया? और फिर इसका सामना करो, और अगली बार ऐसा ना करो, तो आपको दोष भाव नहीं होगा क्योंकि दोष और कुछ नहीं है बल्कि एक गलतियों के बोध का संचयन हैं, जैसे कि किसी पुजारी के पास जाना और कहना, "मुझे खेद है कि मैंने यह किया, मैंने वह किया ”और फिर से वही काम करना। यह उसी तरह की बात  है क्योंकि तब आप अपने आप को सुधारते नहीं हैं।

तो यह एक बात है, यह समझना कि आपने क्या गलतियाँ की हैं, आपका अहंकार क्या बुरा महसूस करना चाहता है, और फिर इसे संचित न करें, इसका सामना करें और फिर कभी ऐसा न करें। बस हम यह निर्धारित करें कि "मैं इसे दोबारा नहीं करूँगा," बस इतना ही। आपको बस इतना कहना है, "मैं इसे दोबारा नहीं करूँगा" - जो भी हो। इसका सामना करें और कहें कि मैं इसे दोबारा नहीं करूंगा। यह सबसे अच्छा तरीका है जिससे आप अपनी बायीं विशुद्धि का प्रबंधन कर सकते हैं।

एक और बात घोषणा है। यदि आप सत्य की घोषणा के लिए अपनी बायीं विशुद्धि का उपयोग करते हैं तो कोई दोष नहीं हो सकता। बिना किसी अपराध बोध के, बिना घबराहट महसूस किए, बिना इसके बारे में अजीब महसूस किए, आपको इसके बारे में बताते रहना होगा। यह काम करता है! ये अच्छी तरह काम करता है। हमें अब और डरने की जरूरत नहीं है, अब मैं इस देश में चौदह साल से हूं, पश्चिम में चौदह साल से काम कर रही हूं, आप इसके बारे में बहुत खुलकर बात कर सकते हैं।

इसका उदाहरण आज ही उन्होंने मुझे दिया। कि संगीतकार आ रहे थे, और आते समय उनमें से एक पहले चला गया और उन्होंने उससे पूछा, "तुम लंदन क्यों जा रहे हो?" उन्होंने कहा, "हम श्री माताजी के लिए भक्ति गीत गाने जा रहे हैं।" "श्री माताजी कौन हैं?" उसने मेरी तस्वीर दिखाई। खत्म। उन्होने उससे कभी कुछ नहीं मांगा, उसका पासपोर्ट नहीं मांगा, उनकी जांच या कुछ भी नहीं किया।

एक और बात थी जब वे आए और कस्टम अधिकारी वहां थे और उन्होंने पूछा, "आप कहां गा रहे हैं, आप का कहां कार्यक्रम तय हैं?" उसने कहा, 'हम कहीं भी तय नहीं हैं। हम बस अपने संगीतमय गीत गाएंगे, माता के लिए हमारी संगीतमय भक्ति, और हम उनके लिए, माताजी निर्मला देवी के लिए गीत गाने जा रहे हैं। शख्स एक अंग्रेज था। हिंदी में उन्होंने कहा, “ठीक हे। ठीक है।

तो इन बातों की घोषणा से बहुत मदद मिलती है। उदाहरण के लिए, एक बिल्ला पहनना, या एक, जिसे आप कहते हैं, एक लोकेट, या एक अंगूठी पहनना, अपने आप में एक घोषणा है कि आपने सच्चाई का पता लगा लिया है। और फिर, इतना ही नहीं, आप चाहो तो कभी-कभी साड़ी पहनना शुरू कर दो, कोई बात नहीं, कभी कुर्ता पायजामा, कोई बात नहीं, सड़कों पर चलोगे तो लोग जान जाएंगे।

अब कोई कहता है कि ये चीजें पहननी हो तो मां ने कहा है, 'नहीं'। मैंने ऐसा कभी नहीं कहा, कि तुम नहीं पहन सकते। आप चाहें तो पहन सकते हैं। लेकिन आपके लिए एक स्वतंत्रता है। आप चाहें तो इसे पहन सकते हैं, या यदि आप नहीं चाहते हैं, तो पहनने की जरूरत नहीं है। लेकिन परेशानी यह है कि कभी इन हरे राम, हरे कृष्ण वाली स्त्रियां, तो ये वेषभूषा पहनकर घूमती थीं। लेकिन वे गंदी, भद्दी, न धुली हुई औरतें थीं। अगर आप एक उचित, पारंपरिक तरीके से, साड़ी पहनती हैं, तो लोग निश्चित रूप से आपकी सराहना करेंगे। क्यों नहीं? वे आपको साड़ियों में देखना चाहेंगे। आप चाहें तो इसे पहन सकते हैं। आपका इस तरह घुमना एक अच्छा विचार होगा। साड़ी पहनने में कोई बुराई नहीं है। मुझे लगता है कि यह बहुत ही सभ्य पोशाक है, और किसी महिला को, पैंट और उन जींस और उस तरह की चीजों से कहीं ज्यादा एक महिला की तरह  अभिव्यक्त करता है। तो कोई बात नहीं। लेकिन तब फिर इसके साथ दोषी महसूस मत करो। पहनना ही है तो साहस और हिम्मत से पहनो। एक साहसी व्यक्ति बनो। तो केवल वीर लोग ही अपनी बायीं विशुद्धि से छुटकारा पा सकते हैं। चूँकि तुम वीर हो इसलिए तुम यह कर पा रहे हो। यही वह संस्कृति है जिसे आना चाहिए। हमें साड़ी पसंद है, हम पहनेंगे, हमें कुर्ता पजामा पसंद है।

अब इस गर्मी में थ्री-पीस सूट पहनना। क्या अच्छा है? लेकिन आप टाई के साथ थ्री-पीस सूट पहनेंगे, भारत में विशेष रूप से पसीना आता है, मुझे समझ नहीं आता कि अंग्रेजी पोशाक के साथ अंग्रेज कैसे प्रबंधन कर सकते हैं। थ्री-पीस सूट पहने और टाई के साथ। ठीक है, कुछ लोग कर सकते हैं, लेकिन सभी नहीं। जिन्हें बहुत ज्यादा ठंड लगती है वो मैनेज कर सकते हैं, लेकिन हर कोई ऐसा नहीं कर सकता। तो आपको ऐसे कपड़े क्यों पहनने चाहिए जो आपके लिए उपयुक्त नहीं हैं? लेकिन इसका मतलब यह नहीं है कि, भारत में,  मैंने लोगों को कुछ प्रकार के, तथाकथित छोटे अधोवस्त्र और तथाकथित छोटे टॉप पहने हुए देखा है, और यह बेवकूफी है क्योंकि यह अशोभनीय है। इसलिए हम अश्लील कपड़े नहीं पहन सकते। हमें अच्छे कपड़े पहनने चाहिए लेकिन जो आरामदायक और अच्छे हों।

ऐसा कुछ नहीं है कि, हम अंग्रेज हैं, हम भारतीय हैं, हम यह हैं - हम सब वैश्विक प्राणी हैं। और एक बार जब हम इसे स्वीकार कर लेते हैं, तो अचानक कूद कर आप सामूहिक चेतना की स्थिति में, विराट की स्थिति में पहूंच  जाते हैं। विराट के खुलने के बाद विशुद्धि का काम खत्म हो गया। यदि आप विराट के अभिन्न अंग हैं, तो आप गलतियाँ कैसे कर सकते हैं? आप कैसे दोषी हो सकते हैं? क्योंकि तब यह विराट है जो जिम्मा संभाल लेता है। यह वही है। मान लीजिए अब आपके हाथ में कुछ ख़राब हो गया है। आप इसके लिए अपने हाथ को दोष नहीं देते। तुम जिसे दोषी ठहराते हो वह शरीर है। शरीर को समस्या है और शरीर को देखभाल करनी है। शरीर जिम्मा संभाल लेता है। यह आता है, मरम्मत करता है, देखभाल करता है, संचालन करता है। जो भी हो, दर्द हो या कुछ भी हो, सुझाव पूरे शरीर से आता है। ऐसा नहीं है कि सिर्फ एक उंगली ही दोषी महसूस करने लगती है- पूरा शरीर।

इसी तरह, एक बार जब आप कूद कर विराट की उस स्थिति में पहुंच जाते हैं, उस स्थिति में जहां आपको लगता है कि मैं संपूर्ण का एक अंश हूं, तो विशुद्धि छूट जाना चाहिए। लेफ्ट विशुद्धि को पूरी तरह से छूट जाना चाहिए। इसका कोई स्थान नहीं है। इसका कोई स्थान नहीं है। अकेले आप कैसे दोषी महसूस कर सकते हैं जब आप संपूर्ण का हिस्सा हैं? तर्क क्या है? आप दोषी महसूस नहीं कर सकते। यदि आप संपूर्ण का एक हिस्सा हैं तो संपूर्ण  अधिकारी हो जाता है, और यहीं पर आप अपनी बायीं विशुद्धि से बहुत अच्छी तरह से मुक्त हो सकते हैं।

तो अब हमें उस बिंदु पर आना है जहां आपको यह देखना है कि हमारा प्रारब्ध क्या है। सहज योगियों की अपनी नियति होती है। क्या आपने अपने प्रारब्ध की पूर्ति की है? आप सहज योग में किसी फैशन के कारण से नहीं आए हैं। आप श्री माताजी निर्मला देवी के किसी प्रशंसक होने के नाते  सहज योग में नहीं आए हैं। नहीं! तुम यहाँ संत बनने आए हो, ठीक है, और फिर तुम्हारी नियति क्या है? नियति है वैश्विक अस्तित्व का अंग प्रत्यंग बनना। क्या आप संपूर्ण का अंग प्रत्यंग बन गए हैं?

इसका सामूहिकता हिस्सा। आप अभी भी लिप्त हैं, माना की, अपनी समस्याओं में - "मुझे अपनी पत्नी से, अपने बच्चों से, अपने घर से यह कहना चाहिए था," तब आप वैश्विक अस्तित्व का हिस्सा नहीं हैं। लेकिन अगर आप सिर्फ अन्य लोगों के बारे में सोचते हैं जो सहज योगी हैं - वे कितने अच्छे हैं, वे सभी मेरे भाई-बहन हैं, हम एक परिवार के हैं, हमें एक साथ रहना है, यह सब एक है - तो क्या होता है, दोषी भाव के सभी तुच्छ विचार और वह सब, पतली हवा में गायब हो जाता है। यह किसी चीज़ की एक बूंद के समुद्र में गिर जाने जैसा है। ईश्वर ही जानता है कि यह कहाँ चली गई है। यह एक चीज़ का इतना छोटा कण बन गई है कि आप देख भी नहीं सकते, महसूस भी नहीं कर सकते कि यह क्या है। तो समझने वाली बात यह है कि हमें अपनी मंजिल को हासिल  करना है और हमारी नियति क्या है? हमारी नियति वैश्विक अस्तित्व का अंग प्रत्यंग बनना है और इसी तरह विष्णुमाया खुद को मुखर करती हैं, चमकती हैं और घोषणा करती हैं। जब आप संपूर्ण वैश्विक अस्तित्व का अंग प्रत्यंग बन गए हैं, तो इसके बारे में बताने में शर्म की क्या बात है? हम संत हैं। बिलकुल हम हैं। "क्या आप संत हैं ??" "हाँ हम हैं।" आपको सहज योग के बारे में बात करनी है, आपको मेरे बारे में बात करनी है, बहुत ही खुले तरीके से, इसके बारे में शर्माने की जरूरत नहीं।

हमने भारत में एक तरह की शोभायात्राएं और वह सब निकाली हैं। लेकिन यहां हमारी कोई जुलूस निकालने की हिम्मत नहीं है। इंग्लैंड में, प्रश्न ही नहीं, आप देखते हैं, मुझे नहीं पता, लोग इसके बारे में बहुत शर्म महसूस करते हैं, जुलूस निकालने में। लेकिन मान लीजिए कि आप शोभायात्रा निकालते हैं तो क्या होता है? फिर जैसे ही आपके पास जुलूस आता है आप बस टेलीविजन पर होते हैं। जुलूस में स्वयं को लाने के लिए आपको घोषणा करनी होगी और घोषणा करने का सामूहिक प्रयास करना होगा, तब आप हैं। लेकिन मैं कहूंगी कि हमें एक या दो साल और इंतजार करना होगा, ज्यादा से ज्यादा एक साल और, और फिर हमें प्रदर्शनों के साथ आगे बढ़ना होगा, लोगों को बताना होगा, इसकी घोषणा करनी होगी, इसके बारे में बात करनी होगी। यही विष्णुमाया है और अगर आप आज रात से ही यह सोचना शुरू कर दें कि आप इसके बारे में क्या करने जा रहे हैं तो आपकी बायीं विशुद्धि साफ हो जाएगी। यहां तक कि मैं अपने बाएं कान से बहरी हो गयी हूं, जिस तरह आप लोग कभी-कभी हर चीज के लिए दोषी महसूस करते हैं।

अब यह अपराध बोध मत करो कि हमने अपनी नियति को पूरा नहीं किया। यही परेशानी है। इसे सकारात्मक रूप से सोचें। आप देखिये जब आप दोषी महसूस करते हैं तो आप इसके बारे में सकारात्मक रूप से नहीं सोचते - "मुझे क्या करना चाहिए था, मुझे क्या देखना चाहिए था, मुझे इसके बारे में कैसे जाना चाहिए था, मुझे कैसे आगे जाना चाहिए था।"

तो इन बातों को समझना बहुत जरूरी है कि अगर आपको अपनी नियति को पूरा करना है, तो सबसे पहली और सबसे महत्वपूर्ण बात यह है कि आपको इसके बारे में सोचना चाहिए और इसके बारे में समझना चाहिए कि आपकी मंजिल क्या है? आपको क्या बनना है? क्योंकि अब आप सहज योगी हैं, आपके पास शक्तियां हैं, भले ही आप पकड़े गए हों, चाहे जो भी गलत हो, आप दूसरों को आत्मसाक्षात्कार करा सकते हैं, आप बहुत सारे चमत्कार कर सकते हैं, आप बहुत सी विश्वसनीय चीजें दिखा सकते हैं जो कभी नहीं की जाती हैं, लोग खुद देख सकते हैं कि वे स्वयं ऐसे हैं, स्वयं वे हैं, वे देखते हैं कि आप स्वयं कुछ जादुई पिटारे हैं जो इतनी सारी चीजें बना सकते हैं - यह सच है। लेकिन, यह आपकी मंजिल नहीं है। मंजिल है वैश्विक अस्तित्व का अंग प्रत्यंग बनना है। यही आपकी नियति है और संपूर्ण वैश्विक अस्तित्व  के एक अंग प्रत्यंग के रूप में और अधिक प्रभावी होने के लिए, इसके लिए आपको सबसे पहले एक घोषणा करनी चाहिए।

मुझे यह सुनकर दुख हुआ कि जब वे एक कार्यक्रम करना चाहते थे और वह सब किया जाना था, तो वहां कुछ ही लोग पोस्टर लगा रहे थे। इंग्लैंड में कुछ तरीका होना चाहिए, विशेष रूप से इंग्लैंड एक ऐसी जगह है जहां लोग बहुत एक विशिष्ट तरह के हैं... क्योंकि यह एक द्वीप है, आप देखिए, उनके पास भी अपने द्वीप हैं। हर किसी के पास एक द्वीप है, मुझे लगता है, यहाँ। और वे अपने स्वयं के एक द्वीप में रहते हैं - "मेरा परिवार, मेरा घर, मेरा, मेरा, मेरी किताबें, मेरा यह, मेरा, मेरा, मेरा, मेरा वह, मेरा वह।" इसलिए वे एक द्वीप में रहते हैं। अब अगर आप उन्हें बताते हैं कि हम यह कार्यक्रम कर रहे हैं - "ओह, मेरे पास समय नहीं है, और मुझे खेद है, मैं बहुत व्यस्त हूं" - या ऐसा ही कुछ। तब वे दोषी महसूस करते हैं। "ओह मुझे जाना चाहिए था, आप जानते हैं, आखिर यह और यह।"

अब आप एक आंदोलन में शामिल हो गए हैं, एक प्रकार का दैवीय उत्थान, जिसे पूरी मानवता की मुक्ति के लिए काम करना है। अब आपके प्रयास  इतने औसत दर्जे के नहीं हो सकते है और इसके कारण आप हर तरह से पीड़ित होते हैं। उन सभी देशों ने जहां लोगों ने एक बहुत बड़ा कदम आगे बढ़ाया है, हर तरह से उपलब्धि हासिल की है। उनके पास पैसा है, उनके पास सब कुछ है। लेकिन फिर भी अगर आप इस बात को लेकर परेशान हैं और उसकी चिंता करते हैं तो क्या होता है कि आपकी तरक्की रुक जाती है, एक तरह से रुक जाती है। इसलिए मैं आपसे अनुरोध करूंगा कि आप किसी भी चीज की चिंता न करें। जरा सोचो कि, "मुझे वैश्विक अस्तित्व का अंग प्रत्यंग बनना है।"

इसलिए पिछली बार मैंने सभी महिलाओं से अनुरोध किया था कि वे पति पर अधिकार जमाने, बच्चों पर अधिकार जमाने, यह रखने, वह रखने का विचार छोड़ दें। उन्हें किसी पर अधिकार करने की आवश्यकता नहीं है। उन्हें क्या करना है कि वे इस तरह के अजीब विचारों से ग्रस्त न हों, और सामूहिकता को नष्ट करने की कोशिश न करें। इसलिए सामूहिकता को इस तरह से लाना होगा कि लोग अपने भीतर एकाकारिता का अनुभव करें, और महसूस करें कि वे सभी एक साथ हैं, एक साथ रह रहे हैं, वैश्विक संपूर्ण के अंग प्रत्यंग के रूप में।

उदाहरण के लिए, अब यह उंगली कुछ गलती करती है, मेरा मतलब है कि इस उंगली को चोट लगी है या कुछ और, यह उंगली जाकर नहीं कहती है, "मुझे क्षमा करें", है ना? या कहें कि भूलवश, आप देखिए, यह हाथ दुसरे हाथ को चोट पहुंचा दे , यह ऐसा नहीं कहेगा कि, "मुझे खेद है कि मैंने आपको मारा।" क्योंकि सॉरी बोलने वाला दूसरा कौन है? दूसरा कौन है जिसके लिए दोषी महसूस करे? हम सब एक हैं। तो इसमें सॉरी कहने की क्या बात है? हमारे भीतर कोई बाहरी नहीं है। हम सब एक साथ हैं और किसी व्यक्ति को इसी तरह से महसूस करना होगा कि खेद या कुछ वैसा भी महसूस करने की कोई बात नहीं है।

बहुत साफ़ है कि, मैं कभी भी किसी को कार्ड नहीं भेजती,  कार्ड या फूल, बहुत स्पष्ट कहती हूँ, क्योंकि मेरे कोई गुरु नहीं है और फूल भेजने के लिए कोई माताजी नहीं है। मेरे पास कोई होता तो मैं भेजती लेकिन मेरे पास कोई नहीं है, किसके पास भेजूं? अब वे सब मेरे हैं, तो मैं उन्हें क्यों भेजूं? वे मेरे अस्तित्व का अंग प्रत्यंग हैं। तो मैं उन्हें यह क्यों भेजूं? लेकिन मैं उनका पोषण कर सकती हूं। मैं उन्हें उपहार देती हूँ क्योंकि वे मेरे अस्तित्व का अभिन्न अंग हैं। इसलिए मैं उन्हें सिर्फ उपहार देती हूं क्योंकि, आप देखते हैं, जैसे हृदय शरीर के कुछ हिस्सों का पोषण करेगा, सिर शरीर के कुछ हिस्सों का पोषण करेगा या पोषण का कोई कार्य करेगा। उसी तरह से कोई व्यक्ति ऐसा कर सकता है, वह है एक दूसरे को उपहार देना। इसके बारे में सोचो। छोटी-छोटी, छोटी-छोटी बातें जो मैंने आपको बताई हैं कि इसे कैसे करना है, इसके बारे में सोचें। कभी-कभी ऐसा होता है।

जैसे एक बार मैं मराठी में एक गाना गुनगुना रही थी और कुछ देर वो वहीं रह गया,पता ही नहीं चला कि वो कैसे कहीं से उठाकर ले आए और एक दिन मैं ऐसे ही बैठी हुई थी और उन्होंने गाना शुरू कर दिया. मेरी आँखों से आँसू बहने लगे, मैंने कहा, "वह देखो, उनकी विचारशीलता की यह जानकर कि मुझे यह गाना पसंद है।" लेकिन जब आप संपूर्ण वैश्विक अस्तित्व के अंग प्रत्यंग नहीं होते हैं तो आप दूसरे लोगों को खुश करने में भी जबरदस्त गलतियां कर सकते हैं। उसका उदाहरण इस प्रकार है।

मैं सहस्रार पूजा में गयी हुई थी। सहस्रार पूजा में एक महिला प्रभारी थी और मुझे कहना होगा, मुझे नहीं पता कि क्या कहना है, वह कुछ, लेकिन ढाई दिनों तक उसने मुझे खाने के लिए मोज़ेरेला चीज़ के अलावा कुछ नहीं दिया। सुबह, मोज़ेरेला चीज़, दिन का मोज़ेरेला, शाम का मोज़ेरेला। मैंने कहा, "शायद उनके पास पैसे की कमी है, इसलिए यहाँ खाना नहीं है।" तो मैंने कभी कुछ नहीं कहा, मैं बस अच्छे से खा रही थी, मुझे कोई फर्क नहीं पड़ता। फिर किसी ने आकर मुझसे कहा, "ओह, यहाँ हमारे पास कितने

भोजन विकल्प है।" "एह, क्या आपके पास विकल्प है?" "हाँ, बहुत सी चीजें खाने को हैं।" मैंने कहा, "हे भगवान, मैं केवल मोज़ेरेला खा रही हूँ।" तो उन्होंने कहा कि, "नहीं ये उपलब्ध हैं पर उन्होंने मुझसे कहा था कि आप को मोज़रेला पसंद है।" मैंने कहा, "ठीक है मुझे मोज़रेला पसंद है - इसका मतलब यह नहीं है कि मैं कुछ और नहीं खाती।"

तो इस तरह की समझ क्या दर्शाती है? दिखाता है कि तुमने मुझे बिल्कुल नहीं समझा है। तुमने मुझे नहीं देखा है। आंशिक रूप से आप जानते हैं कि एक बार मुझे पसंद आया, मैंने कहा ठीक है मुझे मोज़ेरेला पसंद है, इसलिए केवल मोज़ेरेला, मोज़ेरेला, मोज़ेरेला।

लेकिन मैं क्या कहूंगी कि, आप देखिए कि, मुझे समझने के लिए आपको पता होना चाहिए कि, मेरे बारे में जानने के लिए, मुझे समझने के लिए, माँ क्या है, उसे क्या पसंद है, क्या नहीं, अगर आप वास्तव में चाहते हैं, मेरा मतलब है मैं व्यावहारिक रूप से हर चीज की तरह, मैं हर चीज खाती हूं, मुझे  भोजन या किसी चीज की कोई विशिष्ट पसंदगी नहीं है, किसी चीज का कोई पसंद-नापसंद नहीं है। मुझे अंग्रेजी संगीत, पश्चिमी संगीत पसंद है, मुझे कुछ पॉप संगीत भी पसंद हैं, मुझे हर तरह की चीज पसंद है, मेरा मतलब है, जो भी अच्छा है, जिसमें अच्छा वाइब्रेशन है, मुझे सब कुछ पसंद है। मैं चीजों का बतंगड़ नहीं बनाती। लेकिन ऐसा कहना कि माँ को यह पसंद है, आप देखिए, और वे बस उस बिंदु पर टिके रहते हैं, यह दर्शाता है कि वे सामूहिक नहीं हैं। सामूहिक अर्थात मुझे पूरी तरह से समझना। मान लीजिए कि शारीर में यहां कोई समस्या है तो सभी रक्त कोशिकाओं को पता होता है कि यहां कोई समस्या है। वे सब इसके बारे में जानते हैं। वे पूरे शरीर के बारे में जानते हैं। वे उस सेल विशेष के बारे में ही नहीं जानते। उसी तरह, यदि तुम मेरे बारे में केवल इस पहलू, उस पहलू, उस पहलू को विशेष रूप से जानते हो, तो मुझे लगता है कि मैं स्वयं भूखा मार रही होऊंगी। इसलिए सभी पहलुओं को समझने की कोशिश करने के लिए और उसके लिए मुझे लगता है कि देवी के एक हजार नामों को जानना सबसे अच्छा तरीका है। वह बहुत दयालु है, वह "शांत मुद्रा" है, वह बिल्कुल शांति, शांति है। दूसरी तरफ, वह "रौद्र" है, वह वह है जो लोगों को मार सकती है। वह लोगों को खत्म कर सकती है। वह बिल्कुल क्रोधी है। यह सच है, मैं मानती हूँ, ऐसा है। लेकिन ऐसा है, ऐसा है। लेकिन तुम्हें मुझे पूरी तरह समझना चाहिए। यदि तुम केवल मेरे एक पक्ष को समझते हो, उदाहरण के लिए, यदि तुम मुझे केवल एक बहुत ही सौम्य, दयालु, क्षमाशील माता के रूप में समझते हो, तो तुम दु:खद रूप से गलत हो। क्योंकि आपको ऐसी उस बात जो बहुत गलत है जो आप सहज योग के के प्रति कर रहे हों,  आप अपने भाइयों और बहनों के प्रति कर रहे हों, शायद खुद के प्रति कर रहे हों, या शायद मेरे प्रति कर रहे हों,  दंड भी भुगतना पड़ सकता है। तो दूसरा पक्ष आपको अवश्य दंड देगा।

तो आपको पता होना चाहिए कि सहज योग के कई पहलू हैं और इन सभी पहलुओं को ठीक से समझना है। सहज योग में बहुत से लोग दोषी भी महसूस करते हैं। जैसे अब मान लीजिए मेरे सामने बैठकर भी वे बंधन देना शुरू कर देंगे, ठीक है। मैं कहूँगी, "जब मैं वहाँ बैठी हूँ तो बंधन मत देना," तब वे इस के लिए भी दोषी महसूस करेंगे। हर चीज का सार समझने की कोशिश करें। आपको एक सूक्ष्मतर समझ में गहरे जाना होगा। तब आपको विष्णुमाया की यह समस्या नहीं होगी। सूक्ष्मतर समझ यह होनी चाहिए कि हमें अपने विवेक से, ईश्वरीय विवेक से देखना है कि क्या सही है और क्या गलत है। हमें इसे मानसिक रूप से आंकने की जरूरत नहीं है। इसलिए मैंने लोगों को देखा है कि वे तीन घंटे ध्यान के लिए बैठते हैं। क्या ज़रुरत है? दस मिनट काफी है। लेकिन बात यह है कि जब वे सहज योग की सूक्ष्मताओं को नहीं समझते हैं तो वे इतने अजीब, स्थूल, उन्मादी तरीके से व्यवहार करते हैं कि यहां तक कि ऐसे लोग भी हैं जो सूचना देते और कहते रहे हैं कि  सहज योग ऐसी चीज़ है जो लोगों को पागल बना देता है| वे अजीबोगरीब तरीके से व्यवहार करना शुरू कर देते हैं, वे अजीब हरकतें करते हैं और वह सब। तो सहज योग की सभी सूक्ष्मताओं को समझना है। इस तरह आप संपूर्ण वैश्विक अस्तित्व के अंग प्रत्यंग बन जाएंगे।

सहज योग की बारीकियां। बहुत से ऐसे लोग हैं जो यह भी नहीं जानते कि पैरों में चक्र क्या होते हैं। वे नहीं जानते कि सहज योग में ऐसा क्या तरीका है जिससे हम अपना अधिकतम प्रेम व्यक्त कर सकें। चीजों को संभालने के कई तरीके हैं। यदि आप वास्तव में स्वीकार करते हैं कि आपको सूक्ष्म होना है, तो आप आश्चर्यचकित होंगे, आप ऐसी क्षमताओं से संपन्न होंगे कि आप कितने भी लोगों को, कभी भी, किसी भी राष्ट्रीयता के को संभाल सकते हैं, आपको इसके बारे में सब कुछ पता चल जाएगा।

क्योंकि सूक्ष्मता का मतलब है कि आप हर बात के सार तक जाते हैं। अगर आप हर चीज के सार में जाते हैं तो आपको वही दिखाई देने लगता है जो सार पर बना है। यदि आप हर चीज का सार देखते हैं तो किसी व्यक्ति से निपटना बहुत आसान है। तो सहज योग के लिए यह जानना जरूरी है कि बायीं विशुद्धि पकड़ना अर्थात सिर्फ विषय को टालना है। आप इसका सामना नहीं कर रहे हैं। दूसरे, आप सूक्ष्मतर वस्तु तक नहीं जा सकते।

एक और चीज, जो बायीं विशुद्धि को पकड़ लेती है, निश्चित रूप से धूम्रपान है, जैसा कि आप जानते हैं कि ड्रग्स, और तंबाकू भी, बायीं विशुद्धि के लिए बहुत खराब है। लेकिन लेफ्ट विशुद्धि में सबसे खराब, गलत गुरुओं द्वारा दिए गए मंत्र हैं। क्योंकि यही सार है। मंत्र किसी के कहे का सार हैं। तो आपके साथ क्या होता है, कि यदि आपकी बायीं विशुद्धि ठीक नहीं है, यदि आप मंत्र कहते भी हैं, तो वे प्रभावी नहीं होते हैं। आप अपनी बायीं विशुद्धि से जो भी मंत्र कहते हैं, वे अभी भी आधे-अधूरे हैं, पूरी तरह से स्पंदित नहीं हैं, क्योंकि बायीं विशुद्धि समस्या है। लेकिन यदि आप बायीं विशुद्धि समस्या के बिना मंत्र कहते हैं तो मंत्र पूर्ण रूप से पूर्ण हो जाते हैं, या सबसे प्रभावी होते हैं, या जैसा कि आप कहते हैं, पूर्णत्व अर्थात पूर्णता ही है। इसका पूरा असर होता है।

तो एक बात यह सुनिश्चित करनी होगी कि आप सबको यह समझा देते हैं कि हम सब सामूहिक रूप से बंधे हुए हैं और फिर आपका किसी को दुख देने का, या किसी को परेशान करने का, या कुछ भी बुरा कहने का मन नहीं करेगा। लेकिन अगर आप सामूहिक रूप से सचेत नहीं हैं तो आप ऐसा करेंगे। तुम ऐसा करोगे। आप दूसरों को चोट पहुँचाएंगे। तुम दूसरों पर अत्याचार करोगे। आप उनका लाभ उठाएंगे। आप उनका शोषण कर सकते हैं, आप कुछ भी कर सकते हैं। लेकिन अगर आप जानते हैं कि आप संपूर्ण वैश्विक अस्तित्व का ही एक हिस्सा हैं, अगर आप जानते हैं, इस अर्थ में, अगर आप अपने मध्य तंत्रिका तंत्र पर जानते हैं कि जब यह आपके अस्तित्व का अंग प्रत्यंग ही बन जाता है, तो यह एक तरह की जागरूकता है जो आप आपको महसूस कराती हैं कि आप संपूर्ण वैश्विक अस्तित्व का हिस्सा हैं, आप गलतियां नहीं कर सकते हैं, और तब आप दोषी महसूस नहीं करते हैं।

तो आज का दिन भाई और बहन के बीच एक बहुत बड़े रिश्ते का दिन है जहां बहन को कभी अपराध बोध नहीं होता और भाई को कभी अपराध बोध नहीं होता। बहनों और भाइयों को कभी भी अपने बारे में दोषी महसूस नहीं करना चाहिए और उन्हें जो कुछ भी गलत लगता है या जो भी सही लगता है उसे हमेशा खुलकर बताना चाहिए। इसमें कोई बुराई नहीं है, एक बहन हमेशा जाकर भाई को सही कर सकती है, और एक भाई हमेशा आकर बहन को सही कर सकता है। ये वो रिश्ता है जिसमें किसी को ठेस और बुरा नहीं लगना चाहिए, क्योंकि ये सबसे पवित्र रिश्ता है जिसके बारे में आप सोच भी नहीं सकते। मां होने के नाते अगर वो कुछ कहती हैं तो उम्र का फर्क इतना है कि शायद आपको समझ न आए. हो सकता है कि अगर पिता कुछ कहते हैं तो बच्चे समझ नहीं पाते हैं, उम्र का अंतर बहुत अधिक है और यह भी कि हमने कुछ कहने को मानदंड बना लिए हैं कि यह पीढ़ी का अंतर है वगैरह| यह सब बकवास उनके दिमाग में भी है । लेकिन मान लीजिए कि एक भाई और बहन, अगर वे आपस में सहज योग को समझते हैं, तो उन्हें यह पूरा अधिकार है कि वे अपने बीच जो कुछ भी गलत है उसे कहें और इसे ठीक करें - इसे दोष के रूप में न लें।

लेकिन अब राखी बहन के साथ और भी अच्छा है. अब राखी बहन के साथ हमने एक खूबसूरत माहौल बना दिया है कि जो कोई भाई है, उसके साथ आपका कोई अजीब रिश्ता नहीं हो सकता। यह आपके सभी चुलबुलेपन, आपके सभी अजीबोगरीब रिश्ते जो कोई विकसित कर लेते हैं, सभी प्रकार की विवाह-विच्छेद की समस्याएं, और लोगों के भटकाव को समाप्त कर  देता है, एक बार जब आप इस सिद्धांत को समझ जाते हैं कि हमें पहले एक दूसरे के साथ बहुत पवित्र रिश्ते पर खुद को स्थापित करना होगा।

इस तरह, सहज योग में, हम उस पवित्र संबंध को स्थापित करते हैं। और इसके अलावा, यह देखना होगा कि यह पवित्र रिश्ता आपको आनंद, प्रसन्नता और खुशी देता है। यह केवल कोई बलपूर्वक  या किसी प्रकार की चीज का पवित्र रिश्ता नहीं है। चाहे आप अपनी बहन को कुछ न दे सकें, या भाई बहन के लिए कुछ न कर सके, कोई बात नहीं। रिश्ता दिल में होता है, बहुत महसूस होता है और जब आप महसूस करते हैं तो वो रिश्ता, वो पवित्रता की मिठास, पवित्रता की बहार आ जाती है। मैं कुछ ऐसे लोगों को जानती हूं जिन्होंने भाइयों के लिए इतना त्याग किया है और बहनों के लिए इतना त्याग किया है।

तो यह समझना होगा कि इस रिश्ते को बहुत साफ, सुंदर और बिल्कुल खुला रखना है- इसमें कोई ऐसी औपचारिकता नहीं होनी चाहिए कि एक भाई को जा कर के और कहना चाहिए, "मुझे क्षमा करें," और बहन को जाना चाहिए और कहना चाहिए, "मुझे क्षमा करें।" आपको खुल कर बताना होगा - आपको अपने भाई या बहन के बारे में कभी बुरा नहीं मानना चाहिए।

लेकिन इसका उल्टा भी हो सकता है। मैंने लोगों को देखा है, जैसे कोई भूतिया महिला थी, जो बहुत भूतिया हो गई थी और फिर किसी ने कहा, "लेकिन वह मेरी राखी बहन है।" तो क्या? जैसे ही वह भूतिया हो जाती है राखी नहीं होती। अशुद्धता, कोई अशुद्धता चल रही है, अब कोई राखी नहीं है। खत्म। वह बहुत समय पहले टूट गया है।

पवित्र व्यक्तित्व का पवित्र सम्बन्ध रखना है। आपके पास अशुद्ध व्यक्तित्व नहीं हो सकता है, "और फिर मुझे मदद करनी चाहिए, उसके प्रति मेरी एक कमजोरी है" - इस तरीके ने मेरे लिए अमेरिका में बहुत सारी समस्याएं खड़ी कर दी हैं, राखी बहन का यह धंधा, आप देखिए, वह उसकी राखी बहन है, और यह राखी बहन बस एक तरह की समस्या पैदा करना शुरू कर दिया, हम कह सकते हैं, दुष्चक्र, और उसने अपने राखी भाइयों को फोन करना शुरू कर दिया, और सभी राखी भाई उस कुचक्र में शामिल हो गए। इस ने किसी भी तरह से आपके विवेक को आच्छादित नहीं करना चाहिए। इसलिए बीच में विवेक खड़ा होता है।

यह समझने के लिए कि जब राखी बहन आपको कुछ कह रही हैं - क्या यह सहज योग के खिलाफ जा रहा है या सहज योग की तरफ? वह विवेक बीच में है। इससे पहले कि आप इस बिंदु पर जाएं, आपको खुद यह देखने का विवेक हो कि इस राखी के रिश्ते को सहज योग का पोषण, समर्थन, मदद करना है। अन्यथा इस का कोई वजूद नहीं है। सहज योग में हम भाई-बहन हैं। जो कुछ भी इसे तोड़ता है, वैसे भी कोई संबंध नहीं है। यदि आप इस साधारण सी बात को समझ लें तो मुझे लगता है कि आज हमने अच्छा काम किया है।

परमात्मा आप को आशिर्वादित करें!

अब एक पूजा के लिए, हमें एक बहुत ही साधारण पूजा करनी चाहिए। दरअसल, मैं कह रही थी कि मुझे साड़ी देने की जरूरत नहीं है क्योंकि मैं किसी की बहन या भाई नहीं हूं। लेकिन राखी के दिन, मेरा भाई यहां है। यह अच्छा है कि हम इसे एक तरह से प्राप्त कर सकते हैं क्योंकि मेरा सांसारिक भाई यहां है। यह बहुत अच्छा है कि हम आज उनकी उपस्थिति में राखी का कार्यक्रम कर रहे हैं। और आप सभी को यह भी समझना चाहिए कि यह एक बहुत ही सूक्ष्म, पवित्र, सुंदर रिश्ता होता है जो एक भाई और बहन के बीच होता है।

पूजा के बाद बात (3 घंटे 38)

कल निश्चित रूप से आप सभी आराम कर सकते हैं और आनंद उठा सकते हैं। लेकिन परसों इन संगीतकारों का कार्यक्रम है जो आए हैं। लेकिन मैं सोच रही थी कि जब वे गा रहे हों तो हम आप में से कुछ को उनके साथ जोड़ दें ताकि आप भी अपना वाद्ध्य?? ला सकें, जैसा कि हम उन्हें कहते हैं, उनके साथ खेलने के लिए।

इसके अलावा हमारे साथ कुछ अच्छा अंग्रेजी संगीत भी हो सकता है, कुछ अंग्रेजी अच्छी संगीत चीजें, आप देखिए। यह अमेरिकी है, यह उसने [गाया है]: द होल वर्ल्ड इन योर हैंड्स इज अमेरिकन। तो कुछ अंग्रेजी क्यों नहीं जो तेज है, एक या दो?

तो, आपको भी कुछ अंग्रेजी बजाना चाहिए।

साथ ही अपनी मारीदास (घंटियाँ) भी लाएँ, बेहतर है कि आप उन्हें लाएँ। और मुझे उम्मीद है कि आप सब वहां होंगे और आप इन्हें गाने के लिए वहां होंगे। अगर आप ये हिंदी गाने और मराठी गाने गाएंगे तो सभी हैरान रह जाएंगे। देखिये, इन चीजों को इतनी तेजी से किसी ने नहीं सिखा है जितना आप लोगों ने सिखा है। इससे पता चलता है कि, एक बार जब आपको आत्म-साक्षात्कार हो जाता है, तो आप कोई भी संगीत सिख सकते हैं, आप किसी भी तरह की लय को बहुत आसानी से ग्रहण कर सकते हैं। और हम उन्हें दिखा सकते हैं कि हम सब एक हैं, हम एक धर्म हैं, जिसे हम 'शुद्ध धर्म' कहते हैं जो हमारे भीतर है।

हम लोगों में भेद करने में विश्वास नहीं करते जैसे वे जो कहते हैं कि, "यह धर्म अच्छा है," या "वह धर्म अच्छा है।" सभी धर्म अच्छे हैं यदि उन्हें उनके उचित सार में लिया जाए। इसलिए हमें सभी चीजों के धर्म के साथ खुद को बांटने की जरूरत नहीं है।

तो हमारा धर्म शुद्ध धर्म है जो अंतरजात है, जो हमारे भीतर है, जिसके बारे में हम जानते हैं और जिसे हम शुद्ध करना और उसका उपयोग करना जानते हैं। यह सहज योग की एक बहुत बड़ी बात है कि हम सभी अपनी आत्मा के स्तर पर एक साथ जुड़े हुए हैं, न कि बाहरी दिखावे या बाहरी चीजों में। और आपको उन्हें यही प्रदर्शित करना है कि हम सब एक हैं: आप चाहे किसी भी देश से हों, चाहे आप किसी भी पृष्ठभूमि से हों, हम सब अपने आप में एक हैं। और यही आज दुनिया की जरूरत है।

साथ ही यह युद्धोन्माद और वह सब बहुत अधिक लालच और बहुत अधिक महत्वाकांक्षाओं से आता है जो हमारे पास नहीं है; हम उन सब से पार कर चुके हैं, हम संतुष्ट लोग हैं। इसलिए हम छोटी-छोटी बातों के लिए या देशों के लिए या राष्ट्रों के लिए एक-दूसरे से नहीं लड़ते क्योंकि पूरी दुनिया एक ईश्वर द्वारा बनाई गई है, और वह पूरी दुनिया पर राज करता है। ऐसा अहसास रखना मूर्खता है कि, "यह मेरा देश है, यह तुम्हारा देश है," और फिर लड़ना और हर तरह की चीजें करना। इसलिए हम इस सारी गड़बड़ी और इन मानव निर्मित मतभेदों में विश्वास नहीं करते हैं। हम अपने विश्वास की एकता में और अपने मध्य तंत्रिका तंत्र पर अपनी समझ में विश्वास करते हैं, कि हम सत्य को जानते हैं, यह सत्य है और हम उस सत्य को मानते हैं।

इसलिए कल हमें अपने धैर्य और अपने प्यार और स्नेह से इन अंग्रेजों को दिखाना होगा। मुझे उम्मीद है कि उनके दिमाग में भी कुछ जाएगा, जैसा कि स्विटजरलैंड में हुआ है। हमें उनकी जड़ता को तोड़ना होगा।

कल की व्यवस्था ऐसी होनी चाहिए कि उन्हें लगे कि कोई झगड़ा नहीं है, कोई तर्क-वितर्क नहीं है, कोई संघर्ष नहीं है, कुछ भी नहीं है; हम इतने सहज हैं, हम सब एक साथ हैं,

एक दूसरे की मदद करने के लिए इसे कार्यान्वित करने के लिए और एक दूसरे के प्रति दयालु होने के लिए।

मुझे खुशी होगी यदि आप उन्हें किसी प्रकार का जलपान भी प्रदान कर सकें, जिससे उन्हें लगे कि कुछ तो है। और आप सभी से बहुत प्यार और अच्छे व्यवहार से बात करें।

हम वहां कुछ नाच भी कर सकते थे, कोई बात नहीं। हमारे कुछ नाच और कुछ अन्य भी हो सकता है। और अब डांस करने के लिए आपको थोड़ी प्रैक्टिस करनी होगी। कुछ लय में होना चाहिए, आप देखिए। (हँसी)। लेकिन अच्छा और खूबसूरती से किया जाना चाहिए और उचित होना चाहिए। और नृत्य आपके आनंद की शारीरिक अभिव्यक्ति है और उचित लय में होना चाहिए। मैं हैरान थी, इस बार जब मैं आयी, मैंने देखा, मुझे लगता है कि यह दो, तीन फिल्मों, वृत्तचित्रों में था, वे नृत्य को एक विषय के रूप में दिखा रहे थे: नृत्य कैसे विकसित हुआ है, नृत्य कैसे महत्वपूर्ण है, इसे लयबद्ध तरीके से कैसे करना है। वे अफ्रीकी नृत्य के बारे में भी बता रहे थे कि यह कितना कलात्मक और खूबसूरती से किया जाता है। तो मेरा मतलब है, यह पहले से ही शुरू हो गया है, यह महसूस करना कि उचित लय और उचित परमानंद में नृत्य करना आंतरिक आनंद की अभिव्यक्ति है। लेकिन उन्मत्त नहीं होना चाहिए और अजीबोगरीब नहीं होना चाहिए और मुझे नहीं लगता कि हमें बीच-बीच में ज्यादा चिल्लाना चाहिए लेकिन हम कुछ अच्छा कह सकते हैं, यह बेहतर होगा: इस तरह से कि यह अश्लील नृत्य [जैसे] न दिखे, यही है मैं कहना चाहती हूँ। तुम्हें ही इसका आंकलन करना है; अब आप सभी महान संत और वली और पैगम्बर हैं इसलिए मुझे अपने शब्दों का विवेकपूर्ण तरीके से पालन करना है ताकि आप स्वयं का आकलन कर सकें और ऐसी बातें कह सकें जो संवेदनशील हों।

तो हमारे पास कोई एक संचालक के रूप में कोई होगा और कोई जो चीजों को ठीक से कह सके, चीजों को पहले से समझाने के लिए ताकि कोई भी चिंतित ना हो या परेशान या ऊबे ना - यह मुख्य बात है।

और आपके पास धीमी टोन वाले बहुत से गाने नहीं होने चाहिए। मुझे लगता है कि अंग्रेजी संगीत में भी उन्हें बहुत तेज गीतों से शुरुआत करनी चाहिए। 'ऐ गिरी नंदिनी' या वे 'जोगावा' या कुछ अन्य के साथ शुरूआत कर सकते हैं और फिर समापन भी तेज स्वर के साथ कर सकते हैं। लेकिन धीमा नहीं होना चाहिए क्योंकि वे यह नहीं समझते।