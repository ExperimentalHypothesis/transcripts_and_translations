[embed]https://vimeo.com/98870933[/embed]

Shri Kartikeya Puja. Grosshartpenning, München (Németország), 1986. július 13.

Elnézést a késésért. Nem tudtam, hogy ez a program egy ilyen csodálatos helyen lesz. És itt láthatjátok Michelangelo egyik csodálatos festményét, mely az Isteni vágyát fejezi ki, Atyátok vágyát, hogy megmentsen benneteket, hogy segítsen nektek, és ez most történik. Németországban nagyon erőszakos események történtek, ami romboló hatással volt a nyugati életmódra mindenhol. Az értékrendszerek összeomlottak, a Dharma ideája megbomlott, a nők úgy kezdtek viselkedni, mint a férfiak, és nagyon sokan meghaltak. Nagyon fiatalok haltak meg, nagyon-nagyon fiatalon. A vágyaik nem teljesülhettek, az életükben semmit nem kaptak, csak a háborút. Olyan volt ez, mint egy nagy hőhullám, ami minden finomszintű dolgot elpusztított. Amikor a természet haragra gerjed, csak a durvaszintű dolgokat pusztítja el, de amikor az emberek kezdenek pusztítani, a finomabb dolgokat is elpusztítják, mint például az értékrendszerük, a karakterük, az erényességük az ártatlanságuk, a béketűrésük. A háború most tehát a finom szinten folytatódik.

Meg kell most értenünk, hogy mindezek a dolgok megrendítették a nyugati világot, a nyugati emberek személyiségét. Ezért az első erőfeszítésünknek arra kell irányulnia, hogy ezt helyreállítsuk, talpra állítsuk, hogy megálljon a saját lábán. Mert az emberek elveszítették a személyiségüket, a hagyományaikat, nincs kötelékük, nincsenek gyökereik, és minden dologhoz vonzódnak, amit intellektuális élményként tálalnak eléjük. A nők rendkívül függetlenné váltak, és azt hitték, hogy képesek megoldani a saját problémáikat. Azt hitték, hogy képesek olyanná válni, mint a férfiak. Ekkor a helyzet még rosszabbra fordult. Mert a nő az nő, és nagyon kevés van benne abból, amit férfiasnak nevezhetünk, és amikor megpróbál elfordulni attól, ami valójában az ő lényege, és valami olyanná válni, amiből csak nagyon kevés van benne, akkor furcsává válik. De lehet, hogy holt férfiak lelkei szállták meg, mert a vágya, hogy férfiassá váljon, sok bhútot vonzhat, akik szeretnének egy nő elméjében megtelepedni. És amikor megtelepszenek, akkor - bár női külsővel rendelkeznek - az elméjük ördögi lesz. És a nők nem képesek ezt látni, mert lehet, hogy ezzel az ördögi dologgal világi értelemben sikeresek lesznek. Lehet, hogy jobb pozícióba kerülnek. Lehet, hogy uralkodni tudnak mások felett; aprólékossá válhatnak, mint a férfiak, túlzottan rendessé, tisztává, nélkülözve minden szépséget és kedvességet. Végül ezek a nők mintegy vámpírokká válnak. Tehát, noha már vége van, a háború még mindig hat a német nőkön keresztül, azt hiszem. Úgy hallottam, hogy ilyen támadás már korábban is történt, akkor a nőket amazonoknak hívták. A történelem most újra megismétli önmagát. Egyik nap egy német hölgy készített interjút velem, és teljesen meglepett a hozzáállása, mert úgy éreztem, hogy még mindig egy náci bujkált benne, valamilyen náci bhút. Kettős személyisége volt, egyrészt nagyon kedvesen beszélt, másrészt egy náci volt és fasiszta. Az ilyenek nagyon ravaszan érvelnek. Az első, amit mondanak, hogy ők az elnyomott embereket támogatják, mint az indiaiak. Az indiaiak árják, és mi is árják vagyunk, és mi olyan emberek vagyunk, akik szimpatizálnak az árjákkal.

Az indiaiak spirituális emberek, és ezek mindenki közül pont az indiaiakhoz érzik magukat hasonlónak, el tudjátok ezt hinni? A lényeg, hogy az élet minősége javuljon. A férfiak tulajdonságai különböznek a nőkétől, sokszor mondtam már. És ha a nők megpróbálnak férfiassá válni, akkor semmi jót nem fognak elérni. Sok ilyen nőt láttunk már. Láttátok Mao feleségét. Láttátok Chanka Sheik feleségét. Vagy most itt van ez az új hölgy, Carlos, Carlosnak hívják? Marcos, Marcos. Nagyon sok ilyen nő van. Mindig összekuszálnak mindent, mikor megpróbálnak férfiasak lenni. A történelemben sok nőt ismerünk. Indiában a nők nagyon jól fel vannak vértezve. Olyan asszonyok éltek ott, mint Jhansi ki Rani aki a britek ellen harcolt. Özvegy volt. Felkötötte a gyermekét a hátára és harcolt a britek ellen. Azt beszélik, hogy a lova több mint 50 m magasból ugrott le egy erődítmény tornyából, s maguk a britek írták azt, hogy: „Noha legyőztük Jhansit a győzelem a miénk, de a dicsőség Jhansi ki Rani-é. Indiában nagyszerű nők éltek. Például egy másik nagyszerű nő volt Núr Nur Jahan ott volt Chanbebi, Ahalyabai, de ők mind igazi nők voltak, nem egy férfi egójával rendelkeztek. Ha úgy adódik, egy nő is dolgozhat, dolgozhat egy irodában férfiakkal de arra nincs szükség, hogy ők is férfiakká váljanak. Elmesélem nektek a saját példámat. Nekem kellett felépítenem a házunkat Lucknow-ban. Igazi női módon csináltam, és nagyon jó házat építettem, jobbat, mint bármelyik férfi épített volna és nagyon olcsón. Egy férfi például először keres egy építészt, megy és mindent megmér, aztán megpróbál mindent előre megtervezni. Aztán az egójától hajtva elmegy egy drága boltba, vesz valami drága dolgot, amivel jól becsapják. Aztán megint csakaz egójától hajtva elmegy és nagyon drága munkásokat bérel és kinevez valakit, aki mindenért felelős lesz, felelős. Én ezt egészen máshogy csináltam. Volt pénzem, így elmentem és megtudtam, hogy kinek vannak a legjobb emberei, ki csinálja a legjobb téglát. A házat téglából akartuk építeni. Aztán mire van még szükség? Pont úgy, ahogy egy nő ételt főz. Szükség van még homokra, rendben. Aztán kell még cement, vasrudak és munkaerő. Tehát nem követtem a férfiak módszerét. Megtaláltam az embert, aki a legjobb téglát árulta. Azt mondta: „Nincs elég pénzem, mivel fel kell építenem a kemencét, és fel kell töltenem téglával, amihez induló tőkére van szükségem. Azt feleltem: „Rendben, megveszek egy egész kemencényit, az egészet. Mennyivel tartozom mindezért?" Azt mondta: „Ötezer rúpia elég lesz." „De ha a kemence tönkremegy – mondta, vagy valami baj lesz vele, ha elég, akkor az az ön problémája." „Nem baj – mondtam, készítsen egy kemencényit a nevemben.” Így tehát egy egész kemencényit vettem tőle, egy egészet. Tudjátok, a kemence az, ahová a téglákat teszik, aztán az egészet befedik sárral és alulról kiégetik. Az is megtörténhet, hogy az egész kárba vész, vagy a kemence összeomlik. „Csinálja csak."– mondtam. Csak 5000 rúpia volt. Amikor sikerül jól kiégetni, ez a mennyiség legalább 50 000 rúpiába kerül. Aztán elmentem a folyóhoz és megkérdeztem: „Mennyibe kerül egy szakasz?"– így hívják. Egy nagy területnyi homok. Azt felelték: „Ilyenkor nyáron nagyon olcsó, de télen felmegy az ára." Egy férfi azt mondaná: „Rendben, most ennyire van szükségem, szállítsák le ezt. Később, ha többre lesz szükségem, veszek még." De én nem így csináltam, hanem azt mondtam: „A nyár jó dolog, most olcsón meg lehet kapni, miért ne venném meg mindet?" Így tehát megvettem az egész szakaszt, az összes homokot arról a területről. Rendben. Ezután elmentem a vaskereskedőhöz. Megkérdeztem: „Hogy adják a vasat?" „Meg kell rendelni – válaszolták, de ha nagy mennyiséget rendel, sokkal olcsóbban adjuk. És előleget kell fizetni."„Rendben" – mondtam. Megrendeltem, így már minden megvolt, pont úgy, mint mikor főzünk, mindent beszerzünk, hogy készen álljon. Már csak fára volt szükség. Erre azt mondták: „A fát Nepálból fogják hozni." „Rendben, honnan lehet még szerezni?"– kérdeztem. „Bármelyik másik erdőből" – hangzott a válasz. Így hát elmentem az India közepén található Jabalpur erdőbe, és ott megrendeltem a fát. Az összes fát frissen vágták, és egy árverésen rengeteg fát vettem onnan. Megkaptam az összes fát és még márványt is ugyanonnan. Ezt a márványt korábban még sehol nem használták. „Nagyszerű – mondtam, ezt a márványt bármire használhatom." Így a márványt és a fát együtt megkaptam azon a helyen. Ezután következett a munkaerő. Megkérdeztem a barátaimat, hogy ismernek-e jó munkásokat, akik ügyesen tudnak falazni. „Igen, ez jó, meg az is jó" – válaszolták. Elhívtam mindannyiukat. Azt mondtam: „Itt lakhattok nálam a házamban, ellátlak benneteket, adok nektek enni és mindenben gondoskodni fogok rólatok.” Így mindannyian családostul megtelepedtek, én pedig főztem nekik. A főzéssel megnyertem őket magamnak, ők meg bármit megtettek nekem. Feltételek nélkül. Nagyon kedvesek voltak velem, mindenféle újítást kitaláltak, a legújabb technikákat használták, még a cementből is márványhatásút alkottak. Az összes művészetüket beleépítették a házba. Így egy ilyen nagy ház, 20 hálószobával, öt nappalival, étkezőkkel egy év alatt felépült. De nemcsak ennyi: a ház ára - senki sem hinné - tizedrészét tette ki annak, amit az építész kért volna érte. Minden nagyon jól meg lett csinálva, a nyilvántartás is – s mivel én nem tudtam, hogyan kell számlákat írni, hát így tettem: minden nap eldöntöttem: „Rendben van, ma ennyi pénzt veszek elő", és annyit is használtam fel. Így írtam fel minden nap, és egy árva rúpia sem hiányzott belőle. Így senki sem tudott megvádolni engem, nem volt gond, míg a többi tisztviselőnek, aki arrafelé építette a házát, számos problémával kellett szembenéznie, a bevételüket megadóztatták, meg effélék;de minket nem. Én pedig fölépítettem egy ilyen hatalmas házat ilyen kevés pénzért; egy olyan házat, amiről azt mondták az emberek, hogy mikor a Taj Mahal összedől, ez még akkor is állni fog. Mivel jó alapozást készítettem, mindent, mert olyan olcsó tégláim voltak. Az egész kemencényit csaknem ingyen vettem, és a felét még vissza is vásárolták tőlem, mivel olyan sok maradt. Amit csak vettem, a homokot, amit hozattam, a felét eladtam, mivel nem volt rá szükségem, kétszeres árért, szóval az én homokom ingyen volt. A fa, amit annak idején hozattam, megfelelően ki lett dolgozva, és volt egy kis tartályom, amibe beletettem, így az egész dolog tökéletesen, ahogy mondják, időjárásállóvá vált. Onnan kivéve a felét felhasználtam, csak a felét, száz ablakra és hatvan ajtóra, a maradékot pedig eladtam. Még a forgácsot is eladtam faégetéshez, értitek, faégetés, hogyan is hívják? Szóval el tudjátok képzelni, egy része gerendának lett eladva, egy része kunyhóépítéshez; de nekem főznöm kellett rájuk, gondoskodnom kellett a kényelmükről, csinos takarókat adtam nekik és kényelmes ágyakat az alváshoz,meg effélét, hogy jól érezzék magukat. Így végzi a dolgát egy nő és mindenki ámulatba volt esve. Semmiféle hibát nem találtak a számláimban, semmi hibát nem találtak semmiben, és megkértem a férjem barátait, hogy tartsanak ötmérföldes távolságot tőlem, mivel a férjem a miniszterelnökkel dolgozott, és az emberek azt mondták volna: „Aha, biztosan megvesztegette őket” - meg ilyesféléket. Aztán egy másik oka is volt, jöttek volna panaszkodni nekem: „Ez nem jó, az nem jó." Távol tartottam őket, mert a férfiak csak vitatkozni tudnak. A nők hozzák létre az eredményeket.

Nem tartanak konferenciát, semmit. Azt mondtam: „Semmi sem kell, hadd végezzem el a munkát Én magam." Ezekkel az emberekkel együtt szépen felépítettük a házat, egy gyönyörű házat, melyről, azt hiszem, film is készült, és lehet, hogy ti is megláthatjátok a házat, melyet ott építettem. Így egy nőnek, aki sahaja jógini, ki kell fejlesztenie a különleges tulajdonságait, mert ő nagyon intuitív, mint minden nő. Egy jógini mindig azonnal helyes következtetésre jut.  Ha nő – mert ha félig férfi és csak egy kicsit nő, akkor nem tudom, miféle jószág ő. A nőnek igyekeznie kell nőként élni; a nőnek hatalmas erői vannak, olyan hatalmas erői, mint az Anyaföldnek, ami bármit el tud viselni, és mindenbe teljes lelkét képes beleadni. A végletekig önfeláldozó és nagylelkű, türelmes, szerető és megbocsájtó. Amikor a férfiak kifejlesztik a női tulajdonságokat, szentekké válnak.  De nem azt a tulajdonságot, hogy a nők után futnak. Effajta ostobaságról szó sem lehet. A férfiaknak  ́virá ́-knak kell lenniük, lovagias embereknek kell lenniük. Bátraknak kell lenniük, de mindezzel együtt együttérzést és megbocsátást kell kifejleszteniük magukban. De azt hiszem, Németországban ez pont fordítva van, és a nyugati sahaja jógik esetében is úgy találom, hogy ez egy nagyon általános jelenség. A nők rettenetes egót fejlesztenek ki. Indiában a nők dolgoznak. Mindent megcsinálnak.

A régi időktől fogva voltak tehetséges szónokaink, híresek. De nekik nincsen egójuk. Az anyámnak a legmagasabb egyetemi végzettsége volt, azokban az időkben, mikor csak két-három nőnek volt hasonló magasszintű diplomája, de sosem láttam, hogy a legkisebb egója is lett volna. A saját lányaim, az egyik építész és lakberendező, ő most ugyan nem dolgozik, mivel a férjének jó munkája van, de mégis házakat tervez és rajzol másoknak, ingyen segít másoknak. És neki ugyanilyen barátai vannak. Mit tud tehát egy nő elérni? Azt, hogy sok ember veszi őt körül. Az emberek együttes ereje. Több ember van körülötte. És mire képesek a férfiak? Nekik kell fizetni a számlákat, nekik kell fizetni a biztosítást, a gépkocsi javítását... Hadd csinálják a piszkos munkát. A nők kapják a szeretetteli leveleket a gyermekeiktől, a férjüktől, mindenkitől. Szeretik őket. Gondoskodnak róluk. Most, mivel férfiassá váltak, már nem részesülnek ebben a kiváltságban. Például korábban a buszon átadták a helyet a hölgyeknek. Manapság már senki sem teszi ezt. Egyszer egy hölgy utazott, egy idős hölgy, és ott ült egy fiatalember. Azt mondtam: „Miért nem adja át a helyét a hölgynek?" Azt mondta: „Miért adnám át? Ő is nadrágot visel, én is nadrágot viselek." Ez az idős hölgy valóban nadrágot viselt, úgyhogy a fiatalember azt mondta: „Miért adnám át a helyet, ő is nadrágot visel, én is nadrágot viselek, mi a különbség?” Így minden előnyünket és kiváltságunkat elvesztjük azzal, hogy férfiakká válunk. És mit nyerünk rajta? Valójában pont az ellenkezőjét. Azt hiszem, a modern időkben a nők sokkal inkább rabjai a férfiaknak, mint korábban. Könnyen kijönnek a sodrukból. Mondjuk, van egy sahaja jógini, aki nagy negativitásokat szed magára és bizonyos problémái vannak. Az első dolog, amire gondol: „Jaj Istenem, most el fog hagyni a férjem, elviszi a gyerekeimet, mit fogok csinálni?” Nem a Sahaja Jógára gondol. De találkoztam egy különleges nővel, azt kell mondanom, igazi nő volt. Azt mondta: „Anyám, mivel skizofréniás vagyok, ki akarok maradni a Sahaja Jógából, elválni a férjemtől, nem akarom látni a gyermekeimet. A Sahaja Jóga sokkal fontosabb, mint én, mint a férjem vagy a gyermekeim." „Ez aztán az igazi nő" – mondtam. Azt mondta: „Már kiskoromtól skizofréniás vagyok. Most ez világossá vált számomra és a betegség újra rámtört.” De a nők többsége csak magáért aggódik. „Jaj, Istenem, el kell hagynom a férjemet”, ez azt jelenti, hogy kihasználták a férjüket. „El kell hagynom a gyermekeimet.” És kimaradni a Sahaja Jógából? Ha úgy gondoljátok, hogy a Sahaja Jóga a legfontosabb még a skizofréniától is megszabadulhattok. Miért segítsen Isten rajtatok? Úgy gondolkodunk, mint a többi nő, csak magunkra, csak magunkért aggódunk. A Sahaja Jógáért nem aggódunk. Ugyanígy van a férfiakkal, de ők nem félnek annyira, mert úgy gondolják, a saját lábukon is meg tudnak állni. Most a nőknek is tudniuk kell, hogy sahaja jóginik, hogy ők sahaja jóginik, és Shri Mataji gondoskodni fog róluk. De ha csak magatokért aggódtok, a férjetekért, a házért, a gyerekekért, akkor reménytelen esetek vagytok, már nem vagytok nők. Ez nem vall egy igazi nőre. Egy igazi nő minden gyermeket szeret. Hatalmas képessége van a szeretetre; de ha fösvénnyé válik, ha kicsinyessé válik, akkor már nem nő. Már meséltem nektek a lányunokáimról. Kérdeztem őket:„Mik szeretnétek lenni?" Kicsik voltak még. Azt válszolták: „Ápolónő vagy légiutaskísérő.” Megkérdeztem: „Miért? Mi olyan jó ezekben a foglalkozásokban?" Azt felelték: „Nagymama, csak így lehet mindig enni adni másoknak”. Nincs más foglakozás, melyben igazán táplálni lehet másokat. Sokkal nagyobb öröm másokat táplálni, mint az irodában írogatni. Valóban így van. Az irodai munka szörnyű. Sokkal jobb szépen főzőcskézni valami finomat, arra gondolni, milyen sokan fognak belőle enni, ízleni fog nekik, nem pedig ezt a piszkos munkát végezni. De a nők elvesztették a fejüket, egészen megbolondultak. Ostobák lettek. Most itt Németországban nagyon óvatosnak kell lennetek. Ausztriában is nagyon óvatosnak kell lennetek. Az osztrák nők nagyszerűek, de a német nőknek azt mondanám, ne próbáljatok meg férfiakká válni. A megelőzés legjobb módszere, hogy nem beszéltek túl sokat. Ha úgy kezdtek beszélni, mint a férfiak, az összes bhút belétek száll, és úgy kezdtek beszélni, mint a férfiak. És majd meglátjátok, hogyan lehet a férfiakat irányítani– mi indiai nők sokkal jobban tudjuk, hogy kell ezt csinálni. Mi miért nem válunk el? Nekünk miért nincsenek problémáink? Veszekszünk, rendben, nem számít, de a mi férjeink nem futnak más nők után. Mi nem öltözködünk túl sokat, nem járunk a fodrászhoz, nekünk nincsenek mindenféle szépítőszereink. Tehát fejlesszétek ki magatokban az önbecsülést. Ti vagytok a Shakti. Ti vagytok az erő. Hogyha teljesen birkákká teszitek a férjeiteket, milyen gyerekeitek lesznek? Birkák. Becsüljétek meg őket! Csináljatok belőlük férfit, örüljetek a férfiasságuknak. Akkor sosem fognak elhagyni. A kettő között nincsen vetélkedés. Úgy találom, a fő probléma Németországban ma az,  hogy a nők elvesztették a józan ítélőképességüket. Feltétlenül ezt érzem a német nők esetében. Foglalkozzatok zenével vagy művészetekkel! Olyan sok terület van. Nézzük csak, ma kire is emlékszünk? Kire? Egy zenészre, Mozartra. Mindenki ismeri Mozartot, még a csokoládén is ott van Mozart.  Nem tudom, szegény evett-e valaha is csokoládét! Vagy emlékszünk Michelangelóra vagy Leonardo da Vincire, vagy más nagy művészekre. Senki sem emlékszik, ki volt az ügyintéző annak idején, aki föl-le szaladgált az aktákkal. Tehát a nőkben megvan az a valami, ami örök értéket képvisel, amit nekik fejleszteniük kellene. A legnagyobb dolog, amire egy nő képes, a szeretet, a szeretet, a szeretet. De amikor önzővé és én központúvá válik, magáért kezd aggódni, nincs szépség a szeretetében. Ma azért hoztam elő éppen ezt a témát, mert ma Kartikeya formájában fogtok tisztelni engem. Kartikeya Parvati, Umafia volt, aki e két gyermek, Ganesha és Kartikeya anyja volt. Egy napon a szülők, Shankara és Parvati, így szóltak: „Kettőtök közül az, aki először kerüli meg az Földanyát, egy különleges jutalmat fog kapni." Kartikeya volt a férfias erő, és így szólt: „Rendben, indulok is a saját járművemen", ami egy páva volt. Ganesha így szólt magában: „Nézzetek meg engem: én egy kisfiú vagyok, nem, mint ő, és a járművem csak egy kisegér. Hogyan fogok boldogulni?” De aztán azt gondolta: „Az én Anyám hatalmasabb, mint az egész világmindenség. Mi ez a Földanya hozzá képest?" Így Kartikeya elindult az Anyaföld körül. Shri Ganeshaháromszor megkerülte az Édesanyját. És ő kapta meg a jutalmat! Mert az anyai tulajdonságai miatt Ganésa számára a saját anyja volt a leghatalmasabb, még Sadashivánál is hatalmasabb. De meglepően Sadashiva éppen ezt szereti. Hogy tisztelitek az anyátokat. Az anyaságot magatokban. A nőiséget magatokban. Ahol a nők tiszteletreméltóak és ahol őket tisztelik, ott lakoznak az Istenségek. A nők nagyon fontosak. Persze el kell marasztalnom a nyugati férfiakat is, a módszert, ahogy bántak a nőkkel, kirekesztették őket a vallásból, mindig elnyomták őket. Úgy értem, nálunk Indiában a muzulmánok csinálták ezt, de ők ráadásul nagyon kifinomult elnyomók, és ezt nagyon csúnyán csinálták és minden nőt elnyomtak. De nem számít. Így is bocsássatok meg nekik és igyekezzetek nők lenni. Nagyon erősek. A nő ereje a szeretetben van, ami nem más, mint Isten ereje. És ezt használni kell, nem pedig a mindent örökösen megmagyarázó intellektualitást, ostobaság. Ne tékozoljátok az erőiteket ilyenre. Szeretném, ha– különösen a német sahaja jóginik – egyre inkább nőiessé válnátok. Nemcsak a főzésről van szó, hanem az élethez való egész hozzáállásotokról. Ha átfogóbban gondoljuk meg, az egész Sahaja Jóga attól függ, hogy mennyire tudunk szeretni. Rendkívül szeretőnek kell lennünk, a végletekig kedvesnek, gondoskodnunk kell a sahaja jógikról, annyi örömöt kell szereznünk nekik, amennyit csak tudunk. Különben a nők ebben az országban vámpírokká válhatnak. Vagyis legyetek nagyon óvatosak. És a férfiakat is figyelmeztetném, ha ilyen nőkkel találkoztok, tisztelnetek kell őket, meg kell adnotok nekik minden előnyt és gondoskodnotok kell róluk. Ők gondoskodnak a gyerekekről, de adjatok meg nekik minden segítséget, minden pénzt, amire szükségük van. Ne kérdezgessetek a pénzről, a tárgyakról, hagyjátok őket elboldogulni. Legföljebb anyagilag tönkrementek, ennyi az egész. De először is azt nézzétek, milyen a hozzáállásuk a Sahaja Jógához. Azt láttam, hogy a családoktól, ahol a nő felel az anyagiakért, mindig sokkal több pénzt kapunk a sahaj munkára, mint azoktól, ahol a férfi irányít. Ez nagyon meglepő. Amikor a férfi irányít, ő a kocsijára gondol, sok nagy dologra gondol, de amikor a nő irányít, ő tudja, hogyan lehet takarékoskodni, mint ahogy Én megmutattam nektek, hogyan tudtam takarékoskodni. A férfiak nem tudnak takarékoskodni. Nem tudnak. Csak a nők tudnak takarékoskodni, de csak ha valami magasabb céljuk van, máskülönben, ha csak önmagukat látják, hamar elköltik a pénzt. Amikor a boltba mennek ingért a férjüknek, szárikat fognak venni maguknak. Ez megtörténhet. De ha magasabb céljaik vannak, ha fontosabb céljaik vannak, nagyon okosan be tudják osztani a pénzt, úgy, hogy mindig lesz miből másokra költeni.Én hogy csinálom? Akármennyit is ad a férjem a háztartásra – mondhatnám, elég sokat, – de Én mégis figyelek az árakra, a nagy piacokra járok, ott vásárolok, igyekszem itt is, ott is spórolni, a ruháimon is. Csak most először adtam be a pulóvereimet egy jobb tisztítóba. Így takarékoskodik egy nő és a pénzt a közjó hasznára fordítja. Mert ez az, ami igazán elégedetté teszi őt. Ha ilyen kiegyensúlyozott látásmódot tudunk kialakítani a házasságunkban, a társadalmi életünkben, ideális emberek leszünk ezen a világon. Az iskolákról is beszéltem, nagyon világosan. Ha most erről akartok hallani, azt kérném – van valakinél egy olyan ismertető füzet? Fel akartátok olvasni. Hogyan? Nincsen. Ez pont a férfiakra vall. Ők maguk mondták, hogy szeretnék itt felolvasni. Ha megkértek egy férfit, hogy főzzön, minden alapanyag hiányozni fog.

(jógi:) Shri Mataji, teljes tisztelettel hadd kérdezzem meg, van-e bármi haszna férfinak lenni?

A férfi nélkül a nő nem tudja kifejezni magát. Nem tudja kifejezni, mert ő a lehetőség. A férfi a kinetikus erő. Ez egy teljesen relatív terminológia. Nem tudtok létezni a férfi nélkül, nem tudtok. Még ha, tegyük fel, az Anyaföld összes illata meglenne, addig, amíg nincsenek virágok, hogyan tudjuk, hogy az Anyaföldben illatok vannak? A férfiak a legfontosabbak, különben mit csinálnának? Az összes energiájuk elrohadna. Tehát, ha a nők az Anyaföld, a férfiak a virágok. Milyen előny? Ti vagytok, akiket mindenki lát.

(jógi:) ...mindenfelé szaladgálva, mint Kartikeya.

Mit csináljunk? Ilyenek vagytok. Nem tudtok otthon ülni. Nem tudtok ülni még a vonaton sem, ha utazunk, megfigyelhetjük, hogy amint a vonat megáll, az összes férfi leszáll róla. Nem tudnak megülni a helyükön. Mondtam is a férjemnek: „Mit jelentsen ez, hogy állandóan kiszaladgálsz a házból? Miért nem tudsz egy kicsit megülni a helyeden otthon? Le kellene ülnöd. Ő azt mondta:„Nem, a mi szemszögünkből, ha egy férfi otthon ül, gharguszaná-nak nevezik, ami azt jelenti:  ́aki állandóan otthon van ́, érted?" Azt mondtam: „Hogy hívják a férfit, aki állandóan kiszalad a házból, gharbhagna, azt jelenti 'aki szalad, aki elszalad ́. A középutat kellene megtalálni. De ez a férfihez tartozik, el kell fogadnunk. De a Sahaja Jógában mi meg tudjunk tenni, hogy egyensúlyba hozzuk ezt a két dolgot. Ez valójában a Sahaja Jóga: egyensúlyba hoz minket. Akkor elkezditek élvezni egymás társaságát, annyira, hogy örültök egymásnak otthon is, máshol is. Tehát együtt lehettek mind otthon, mind máshol. Egyfajta dolgok iránt érdeklődtök, mert az érdeklődésetek is ugyanaz lesz. Mint a virágok, melyek lehullanak az Anyaföldre, illatossá teszik az Anyaföldet, és akkor azt mondhatjuk, az Anyaföld illatozik. Ez olyan gyönyörű! Rendben. Az iskolai neveléssel kapcsolatban már adtam nektek útmutatást, és már beszéltem róla, hogy nem kell akkora hűhót csapni ebből a Maria Montessoriból meg effélékből. Nekünk Sahaja Jóga-iskoláink lesznek. Mindenféle ostobaság, mert láttam, hogy azok a nők, akik Maria Montessori stílusában tanítanak, szörnyűek. Megdöbbentem azon az ego-mennyiségen, melyet kifejlesztettek. Tehát Sahaja Jóga-tanárok lesztek, és Sahaja Jóga-iskola lesz. Sydney-ben vagy Melbourne-ben, szépen nyitottunk egy iskolát Melbourne-ben, és most Sydney-ben is lesz egy ugyanúgy. És ez nyilvánosan is egy Sahaja Jóga-iskola, nem kell tartani semmitől. Nyilvánosan Sahaja Jóga-iskola, és akkor az embereknek nagy hasznára fog válni. Miért kellene álöltözetbe burkolóznunk? Elő kellene állnunk, és elmondanunk, hogy ez egy Sahaja Jóga-iskola. Tehát ezekből a tanárokból Sahaja Jóga-szakértők is lesznek, így nekik kitűnő sahaja-jógikká és –jóginikká/jóginikké kell fejlődniük. Nem szabad önzően viselkedniük, nem lehet egójuk, nem szabad negativitásokat magukba engedniük, aki negativitásokat enged magába,az nem jó Sahaja Jóga -tanárnak. Ez nem olyan, mint egy Maria Montessori-iskolában, hogy a tanár este iszik, dohányzik, reggel meg ő a Maria Montessori-tanár. Itt elsősorban sahaja-jóginik vagytok, és csak azután taníthattok a Sahaja Jóga-iskolában. Meg kell lennie bennetek ennek a tulajdonságnak, ez nagyon fontos, ahogy az is fontos, hogy önmegvalósult tanítványaink legyenek, vagy olyanok, akik megkaphatják az önmegvalósulást. Rendben, a mai pudzsát tehát Kartikeyához tartjuk. Kartikeya képviseli, úgy mondhatnánk, a gánák nagy parancsnokát vagy vezérét, egy bizonyos fajta főparancsnokot. Ganésa a király, de Kartikeya a főparancsnok, és mivel a német jellem szeret minden felett rendelkezni, megtartjuk ezt a pudzsát, ahol a férfiak rendelkeznek a lelkük felett és a férfias tulajdonságaik felett,  a nők pedig a női tulajdonságaik felett. Rendelkezni valami felett mást jelent, mint valami mesterének lenni. A mester birtokolja a dolgot, a parancsnok nem. A parancsnok nem birtokolja, a birtoklás is eltűnik. A birtoklás is eltűnik, mi csak rendelkezünk a dolog felett. Ez az az állapot, melybe most kerülnünk kell, a Ganesha-állapotból a Kartikeya-állapotba. Ellenkezőleg. Ganesha kedves, ő a király, aki kényelmesen üldögél az összes erejével együtt. Nála van az ártatlanság, de Kartikeya az, aki rendelkezik az ártatlanság felett, és megadja nektek az erőt, hogy ti is rendelkezni tudjatok a dolgok felett.  Ő vezérel. A Guru-pudzsa után jó lenne, ha meglenne az erőnk másokat vezérelni, és ez a vezérlői beállítottságot magukévá tennék a férfiak a beszédükben, a dinamizmusukban, a személyesen elért eredményeikben; a nők pedig a szeretetük megnyilvánulási erejében, a türelmükben, az elbájoló viselkedésükben, a megbocsájtásukban és együttérzésükben. Fejlesszük tehát ki magunkban a lelkünk vezérlésének képességét, ami nem azt jelenti, hogy birtokoljuk, hanem azt, hogy vezérlő helyzetben vagyunk. Remélem, megértettétek, mi Kartikeya lényege.

Isten áldjon meg benneteket!

Elkezdjük a Puját.

Ki csinálta ezt? Te csináltad ezt a Ganeshát? Nagyon édes! Nagyon ügyes vagy, el kell ismernem. Isten áldjon meg!

Hívjatok német jógikat is, hogy csinálják. Jó lenne, ha többen lennének itt Németországból. Hölgyek is, természetesen. A hölgy, aki a Ganeshát csinálta - ő is német? Ő is vegyen részt a mosásban. Mindenki, aki levelet írt Nekem, hogy jöjjek Németországba, jöjjön a Lábaimat mosni. Isten áldjon meg! Isten áldjon meg! Köszönöm!

Vedd ki azt belőle! Most vedd ki! Az nem kell.

Legyen a neve Kamala, Kamala. Kamala az istennő neve, rendben? Kamal Lakshmi. Kamala. Isten áldjon meg benneteket!

Egy kicsit énekelhetnénk, mert van még két hölgy. És még Hugónak is kell mosni. Jól van. Ez az. Isten áldjon meg benneteket!

Gyertek ide a másik oldalra. Kik a következő hölgyek? Van még több hölgy? Végeztünk? Jól van. Használjátok ugyanazt a vizet. Használhatják ugyanazt a vizet, mert már így is túl sok víz van ott.

Most elmondhatjuk Kartikeya ezer nevét. Nem, 108-at. Úgy gondoltam, az 1000 név jó ötlet lenne, de legyen 108. Nézzük meg, hogyan alakul 108 névvel. Mondjátok hangosan! Hangosan, nem lehet hallani. Nem, még nem. Adjatok neki egy másikat, hadd legyen neki is egy, mert jól kell hallatszania, különben semmi értelme. Ebből a 108 névből, ha észrevettétek, az látszik, hogy Kartikeya az ártatlanság, amely a jobb oldalon, a Pingalán jelenik meg, és az is, hogy - ez szorosan összefügg a Pránával. Ez adja nektek a Pránát. A Prána az éltető lélegzet, melyet veszünk -- belégzés és kilégzés. Vagyis a jobb oldallal áll összefüggésben. Ezenkívül összefüggésben áll az örökkévalósággal is - Anantari. Az Anantar a kígyó, a Shesha, mely Vishnu fiútestvére. Úgy hívják, Anantar. Tehát ő a tűz. Ő az, aki feléleszti bennetek azt a képességet, hogy használjátok az erőt, hogy irányítsátok az embereket, és hogy ragyogóan tehetséges emberekké válhassatok. Tudjátok, egy ártatlan ember ragyogó tehetséggel rendelkezhet. Mindezek a képességek Katrikeya Swarupájában fejeződnek ki ebben az állapotában. Ma, amikor Kartikeyát tiszteljük, tudnunk kell, hogy Kartikeya most felébredt bennünk. És ennek a képességnek a birtokában harcolnunk kell. Legvégül Ő Nishkalanka. Ő a harcos. Tehát Ganéshától Krisztusig és Nishkalankáig. Ez három állapot, melyekben az ártatlanság megnyilvánul. Ganéshétól Kartikeyáig, és most Krisztusig. És Krisztustól Nishkalankáig. Nishkalanka formájában Ő ártatlan, vagyis nincs Kalanka, nincs folt Rajta, semmi. Ő teljesen tiszta, makulátlan. Ezen kívül Kartikeya szenvedélyes jellemű. Ezenkívül az Ekadasha Rudra minden tulajdonságával rendelkezik. Vagyis Shiva tizenegy tulajdonságával, vagy erejével, melyek képesek ölni. Vagyis megvan a képessége, hogy öljön és elpusztítson minden gonoszt, és hogy megáldja és bátorítsa a követőit. Ez az utolsó inkarnáció, amelyet Kalkinak hívunk. Általában Kalkinak hívjuk, de valójában ez Nishkalanka. Ez a fehér ló. Tehát Kartikeya az, aki a fehér lovon ül. Vagyis az, hogy hogyan növekszik az ártatlanság bennetek, Kartikeyától függ. Ez történt ma ebben az országban, Deutschland, ahogy hívjátok, ahol Kartikeyának meg kell születnie bennetek, fel kell ébrednie bennetek.

Isten áldjon meg benneteket!

Most, ha van kedvetek, énekelhettek valamit, például a "Ya Devi Sarva Buteshu", vagy amit szeretnétek.

Szeretném ha idejönne néhány hölgy, hét férjezett hölgy, hogy segítsen nekem.

Először kislányok, vannak itt kislányok? A kislányok jöjjenek ide. Egy kicsit később, amikor a virágfüzért adjátok Nekem, rendben? Most a lányok jöjjenek. Hol vannak a lányok? Az összes lánynak ide kell jönni. Kik vannak még itt lányok? Rendben. Gyertek ide. Jól van, gyertek. Ti is gyertek ide, mindketten. Rendben, ti is gyertek ide, mindketten. Üljetek le. Üljetek le. Ha van valaki hajadon, nagylány - kérem, jöjjön ide. Valaki, aki még nincs férjnél. Valaki - jöjjön.

Ezt vigyétek el innen, kérjetek meg valakit, hogy vigye el innen.

Gregoire: "Shri Mataji, mielőtt elénkeljük az Istennő himnuszát, szeretnék felolvasni Neked a Mi Atyánk módosított változatát. "

Mi Anyánk,

Ki vagy a földön,

Szenteltessék meg a Te neved,

Jöjjön el a Te országod,

Legyen meg a Te akaratod,

Miképp a földön, azonképpen a mennyben is.

A Te isteni vibrációidat add meg nékünk ma,

És bocsásd meg a mi vétkeinket,

Miképpen mi is megbocsátunk

Az ellenünk vétkezőknek.

És ne vígy minket a Mayába,

De szabadíts meg a gonosztól,

Mert Tiéd az Atya,

A Gyermek és a Dicsőség!

Mindörökkön örökké! Ámen. "

Ez nagyon kedves tőletek!

H.H. Shri Mataji Nirmala Devi