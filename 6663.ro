Talk Arzier, Talk on Children at Girvins Ashram (Switzerland), 21 September 1990.

Așa că sunt mulți vânători care caută moscul; ei caută cerbii moscați. Deci păstraţi-vă, vă rog, moscul, adică inocenţa. Inocenţa copiilor este sub asediu acum, este atacată și atât de mare este atacul împotriva inocenţei, încât este nevoie să aveţi mare grijă de copiii voștri. Harane înseamnă de fapt căprioare, care sunt niște animale mici, și deci sunteți avertizați să fiți grijulii cu privire la ele. Termenul complet este: „păstrați-le cu grijă, în deplină siguranţă”. S-ar putea să vină un timp, când vă veţi simţi propria respirație ca pe ceva străin, ca și cum nu ar fi a voastră. De aceea, păstrați-vă uniți pentru că este foarte întuneric. Un mesaj foarte frumos pentru toţi Sahaja Yoghinii. Și asta ar trebui să acceptați, că ar trebui să încercați să vă înţelegeţi liderul.

Astăzi Mi-am dorit să vorbesc colectivităţii de aici despre ce s-a întâmplat în Elveţia. Știți că l-am avut pe Arneau lider aici, care a devenit foarte pe dreapta. Prin urmare, cred că elveţienii au devenit exact invers. Şi există sentimentul că noul lider ar putea fi ca Arneau; și de aceea cred că este o presiune asupra lui. Este un om foarte bun, foarte bun. Deci dacă faceţi presiuni asupra lui, nimic nu va merge. Vă rog, ţineţi minte că trebuie să vă ascultaţi liderii, până când iau Eu atitudine. Chiar şi în cazul lui Arneau, l-am susținut foarte mult, iar când a greşit, l-am înlocuit. Deci nu ar trebui să contestați liderul, altfel, autoritatea Mea nu se poate manifesta și nimic nu curge. Este ca și cum curgerea lui Kundalini s-ar opri complet.

Deci nu-i contestați pe lideri. Văd foarte clar că aici oamenii dezvoltă blocaje la chakra Agnya, și asta se întâmplă numai  pentru că gândiți: „Oh, aşa era Arneau. El făcea asta... iar acum Mathias. Și el trebuie să fie la fel fiind lider.” Nu este așa. Trebuie să-i acceptaţi autoritatea. Dacă nu-i acceptaţi autoritatea, veți capta la Agnya, şi veţi deveni foarte pe dreapta. Fiţi extrem de atenţi. Observ că în Elveţia, Agnya este destul de blocată şi trebuie să vă avertizez, să fiţi conştienţi. Întreaga Mea energie curge prin lider, până când el o oprește. Este răspunderea Mea să am grijă de acest aspect. Voi trebuie să învăţaţi să vă abandonaţi. Altfel egoul vostru va creşte foarte mult şi sunt sigură că, dacă veţi continua aşa, veţi deveni foarte egoişti, unul câte unul.

De ce egoul crește atât de mult în Occident? Am studiat problema şi am descoperit motivul pentru care occidentalii sunt atât de orientaţi spre ego. Care este motivul? Motivul este acesta: copiii sub 5 ani sunt orientați către ego. Se joacă singuri, le daţi jucării și fiecare are jucăriile lui cu care se joacă, şi nu se vor deranja unii pe ceilalți. Dar dacă se deranjează reciproc devin violenți, sau chiar brutali. Trăiesc tot timpul în lumi paralele. Fiecare cu treaba lui. Dacă îi lăsaţi, se vor juca singuri considerând că: „Asta este a mea”. În acea perioadă sunt complet orientați către ego. Dacă întrebați un copil: „Ce vezi din locul unde stai?” va spune că vede acest scaun, pe Mine, una, alta. Dacă îl veți întreba ce vede din partea cealaltă, va spune aceleași lucruri, nimic diferit. Va sta în partea asta dar nu va înțelege perspectiva altei persoane. Așa sunt copiii. Să zicem că aici este un zid, copilul stă pe partea asta şi există ceva între el și zid. Dacă îl întrebați: „Ce vei vedea din partea cealaltă?” va spune că vede aceleași lucruri ca din locul în care stă. Nu va fi capabil să spună ce vede cealaltă persoană.

Deci această orientare spre ego este foarte puternică. Şi trebuie să vă spun, trebuie să afirm asta foarte clar, şi anume că toată cultura voastră, cultura actuală din Occident, este doar pentru a vă dezvolta egoul. Părinţii sunt foarte fericiţi dacă nu îi deranjați prea mult. Nu vor să-şi asume nicio responsabilitate, să vă corecteze, nu vor să vă spună: „Nu face asta” şi nu le pasă pe ce cale o iau copiii. Nu vor să-i corecteze. Chiar și în ashram am observat, dacă cineva corectează un copil, părinții se opun vehement. Sunt foarte sensibili cu privire la copiii lor, și este foarte rău, deoarece asta îi face extrem de orientaţi spre ego. Și am văzut că occidentalii nu suportă să le fie corectați copiii. Nimeni nu îndrăzneşte să le spună nimic. Dar dimpotrivă, cultura indiană păstrează încă reguli de bun simț, de aceea această țară are cea mai bună societate din lume.

Economia Indiei este oribilă, politica e şi mai şi, poate că în multe privințe indienii pot fi „inutili”, dar la nivel de societate, sunt cei mai buni. Motivul este faptul că femeile au preluat responsabilitatea de a avea grijă de societate. Eram destul de mari, eram la colegiu, surorile Mele la fel. Într-o zi ne întorceam pe jos, glumeam şi am început să râdem cu toate, cu prietenele noastre. O prietenă a mamei trecând cu mașina, ne-a văzut. Așa că s-a dus şi i-a spus: „Ți-am văzut fiicele cu câteva prietene, râzând pe stradă”. De îndată ce a plecat, mama a strigat la noi: „Cum îndrăzniţi?” Ne-am speriat, n-o văzusem pe doamna aceea venind din sens opus. Ne-a spus: „Cum ați îndrăznit? Cum ați putut face aşa ceva?” - la vârsta aceea! Şi oricare dintre prietenele ei ne putea certa, oricare. Putea să ne spună orice: „Nu faceţi asta. De ce faceţi așa?” Și astfel egoul se sparge. Dar dacă nu le permiteţi celorlalți să vă corecteze copiii, egoul lor nu se va sparge niciodată, și de aceea occidentalii sunt atât de orientaţi spre ego. N-au reușit să se ridice deasupra lui. N-au reușit să-l depășească. Întâi de toate, niciodată nu vor să fie corectaţi. Dacă mama ar trăi, M-ar corecta chiar şi la această vârstă, și nu M-aş simţi prost; orice prieten, oricine - pentru că ştiu că este pentru binele Meu.

Dar aici s-a întâmplat ca Arneau să meargă prea mult într-o direcţie, a devenit posedat, a exagerat, şi la fel s-a întâmplat şi cu alte persoane. Și Patrick are aceeaşi problemă şi în toate ashramurile au această problemă. Asta nu înseamnă că ar trebui să vă dominați copiii, dar dacă greşesc, persoana care îi vede făcând ceva rău, îi poate corecta imediat. Nu trebuie să vă supărați: „Cum îndrăzneşti? Este copilul meu” sau să vă deranjeze asta. De îndată ce în voi crește ideea de „copilul meu, al meu”, copiii devin apoi complet orientaţi spre ego şi nu-i veți ajuta să-l depășească. Nu vor putea vedea niciodată un alt punct de vedere. De exemplu, noi am învăţat, nu numai de la mama și tata, ci și de la ceilalți care ne-au spus: „N-ar trebui să faceţi asta.” Știm atât de multe lucruri, oricât de mărunte. Așa cum fetele din alt ashram, nu cel din Elveția, Mi-au spus: „Uită-te la ei, vin din arșiță şi beau apă imediat.” În India nimeni n-ar face asta. Cum de știm noi că nu e bine? Pentru că oricine ne-ar vedea că procedăm așa, ne va spune: „Nu, întâi mănâncă ceva, carbohidraţi şi apoi bea apă. De ce bei apă înainte?” Și nimeni nu va obiecta.

Deci întreaga societate educă copiii. Și nimeni nu are nimic de obiectat. Și Guido a avut probleme de genul ăsta. Când încerca să corecteze copiii, părinții comentau. În India nimeni n-ar îndrăzni să-i spună ceva profesorului. De aceea profesorii sunt respectaţi. Dacă profesorul a spus asta, e-n regulă. Dar aici nu-și respectă profesorii. Nu au respect, și în cele din urmă nu-și respectă nici măcar părinţii, pentru că descoperă că au ego. Felul în care copiii vorbesc şi se comportă aici cu părinții arată că nu au niciun respect pentru nimeni, iar apoi nu se vor respecta nici pe ei înşişi. Devin complet nerușinați.

Deci pentru a avea o creștere corectă, permiteți-le să fie colectivi. De exemplu, în familia soţului Meu sunt cel puțin o sută de membri. Când ne adunăm pentru căsătorii sau pentru a sărbători ceva, suntem cel puţin o sută de persoane în casă, cu o singură bucătărie. Şi fiecare ştie cum să se comporte. Nimeni nu se simte jenat. Sigur că și ei își iubesc copiii, fac totul pentru ei, dar dacă trebuie să fie corectaţi, sunt corectaţi, şi nimeni nu se supără. De aceea copiii se ataşează prea mult și este imposibil să pătrunzi în carapacea egoului lor. Egoul continuă să crească din ce în ce mai mult. Și chiar dacă mai târziu îşi primesc Realizarea şi chiar dacă o simt, egoul lor este încă acolo pentru că a fost deja umflat de părinţi.

Părinţii le-au inoculat deja acel ego zicându-le: „Eşti ceva special.” Și aşa este. De exemplu, deunăzi, fiica Mea cea mică - sigur, acum e mare - era undeva în casă şi a început să-și certe fata. Iar Worlikar a venit şi i-a spus: „Te rog, n-o mai certa. Nu vreau să mai aud.” Ea a tăcut imediat şi nu s-a simţit prost. Nu s-a simţit prost pentru că noi, indienii, înţelegem asta. Oricine ne poate corecta şi noi luăm asta ca ceva bun. Slavă Domnului că e cineva care să ne corecteze! Altfel am trăi în copaci. Aşa cum Avdhut M-a întrebat odată, când era mic: „Presupunând că ne părăsim părinţii, atunci bhoots-ii lor vor rămâne cu ei?” Am spus: „Nu, vor merge cu tine.” „Atunci de ce îşi părăsesc oamenii părinţii? Pentru că dacă mi-aș părăsi părinții şi m-aş apuca de fumat, cine mă va corecta? N-ar fi nimeni să mă corecteze dacă părinţii nu sunt cu mine.” Acest lucru este considerat ca o mare binecuvântare, să ai părinţi, oameni mai în vârstă, care să te corecteze, să-ţi spună ceva. Şi când fiicele Mele s-au căsătorit, eram adulți - adică nu mai eram tineri - iar C.P. era preşedintele Asociaţiei Maritime. Sora lui, care este cu 8-9 ani mai mare, i-a spus: „La această nuntă să-ți vopsești unghiile!” Imaginaţi-vă, C.P. vopsindu-şi unghiile! Și le-a vopsit, şi a trebuit să poarte dhoti de 10 ori, a trebuit să facă atâtea; deşi se săturase... Ne-am dus apoi la o nuntă, într-un alt loc... Și Mi-a spus: „Uite, și ei poartă costume.” I-am zis: „Slavă Domnului că ai o soră! Cineva care să-ţi spună ce trebuie făcut.”

Trebuie să învățați să vă supuneți. Până când nu învățați asta... Și oricine vă corectează copilul, nu ripostați. Lăsaţi-vă copiii să fie îndrumați de toţi. Altfel va fi foarte rău pentru ei. Deşi s-au născut suflete realizate, nu le oferiți educaţia potrivită. Nu. Renunțați la expresia „copiii mei” în Sahaja Yoga. Ei sunt copiii tuturor. Anand a venit şi a stat cu el. Întrebaţi-l ce fel de băiat este. SY: O comoară. Shri Mataji: O comoară de copil. Dacă-i spui: „Anand, nu face asta!” nu se va simţi prost, niciodată. Noi luăm ca pe o binecuvântare, faptul că există cineva să ne spună. Iar mai târziu descopăr că egoul este ca un balon. Un balon care nu a fost umflat niciodată este greu de umflat. De aceea este foarte ușor cu cei care nu și-au dezvoltat egoul. De aceea indienii nu cad uşor în capcana egoului. Balonului lor nu îi este niciodată permis să crească.

Dar cei din Occident nu sunt nimic altceva decât ego. De îndată ce faceţi ceva, balonul începe să se umfle. Apoi am avut pe cineva, un șofer care de fiecare dată când urca în maşină devenea ridicol, foarte plin de sine. Am întrebat pe cineva: „De ce-și dă aerele astea?” „Pentru că stă la volanul unui Mercedes, Mamă.” „Cum?”, am întrebat. „Mercedes? Dar nu este maşina lui și nici a Mea. De ce să fie atât de mândru?” Adică e ceva atât de stupid! Deci egoul te face stupid. Asta este principala problemă, vă face complet stupizi. Există o poveste în Ramayana; despre cât de stupid poate deveni cineva. Și de aceea sunteţi foarte uşor de prostit.

Recent, cineva Mi-a spus: „Mamă, a început o modă nouă ca toate doamnele să poarte breton”. M-am mirat: „Serios?”„Da, Mamă, privește.” Am văzut că toate Sahaja Yoghinele purtau părul aşa. Şi la programul de ieri toate aveau breton. Vreau să spun că n-au personalitate. Se iau după oricine. Nu au individualitate. Nu au tradiții la bază, astfel încât să se opună, „Nu, nu voi purta ce vrei tu. Nu mă voi îmbrăca astfel. Așa mă îmbrac, acesta este stilul meu de viaţă. De ce aș face asta?” Mâine vă vor spune să vă tapați părul în sus, și toată lumea va avea o astfel de coafură. Vor spune să nu vă puneți ulei pe cap. Aşa că toți veți cheli. Dar cu vreo 20 de ani în urmă, orice bărbat, vedeţi în filme, avea părul uns cu ulei, pieptănat frumos, şi arăta foarte elegant. În ziua de azi toți se îmbracă atât de neglijent, lipsit de eleganță.

Dacă vă îmbrăcați așa, veți deveni superficiali și în viaţa voastră. A purta ceva lejer, niște pantaloni largi sau foarte strâmţi, sau alte astfel de lucruri, înseamnă să nu aveți personalitate. Este doar ego și nu personalitate; denotă lipsă de înţelepciune. Permiţând celorlalţi să vă corecteze copiii este primul lucru bun pe care-l faceţi pentru ei. Insuflați-le respectul pentru ceilalți. Faceți-i să simtă: „Și ei sunt unchii și mătuşile mele, și mă pot corecta.” Apoi trebuie să asculte, fără să pună prea multe întrebări. Ori aici, fiecare copil... Am călătorit cândva cu o Sahaja Yoghină. Fiul ei întreba tot timpul: „De ce aceasta? De ce aceea?” şi ea îi răspundea. I-am spus copilului: „Acum taci!” şi pe urmă n-a mai întrebat „de ce”. Continuă să pună întrebări, de parcă ar avea dreptul să întrebe. Cum îndrăznesc să vă pună întrebări? Sunteţi părinţii lor. Noi nu punem întrebări părinţilor - niciodată, niciodată. Și nu suntem mai prejos decât alții în această lume. Dimpotrivă, trebuie să spun că în cultura noastră, cei care s-au evidențiat sunt Sahaja Yoghini foarte buni. Sunt foarte înțelepți. Înţeleg cât de departe să meargă, ce să facă.

Deci ceea ce trebuie să înţelegem este că în cultura noastră Sahaja Yoga, există anumite lucruri care trebuie învăţate. Înainte de toate, vă rog cel puțin să nu-i faceţi pe copiii voştri atât de orientaţi spre ego. Nu-i faceţi orientaţi spre ego, vă rog. Aveți grijă să-i respecte pe toți la fel, să salute pe toată lumea, să asculte de toţi. Și chiar dacă îi corectează cineva, ce e rău în asta? Sunt chiar surprinsă, pentru că aveam impresia că în Occident copiii nu sunt ataşaţi de părinţii lor. Dar nu este aşa, par a fi lipiţi de părinţii lor. Și nu doar atât, pentru că îndată ce au ocazia, fug de acasă. Deoarece îi agasați prea mult. De aceea. Nu există libertate. Tot timpul sunt invidioşi. Am auzit şi despre doamne care sunt invidioase pe Mine pentru că sunt Mama. Da. Așa o prostie! Vreau să spun că dacă cineva are grijă de copilul Meu, voi fi atentă cu ea, îi voi trimite un sari, un cadou. Voi fi foarte fericită că a avut grijă de copilul Meu. Reacţiile sunt atât de bizare, nu-i aşa? De ce să avem asemenea replici şi reacţii? Să spunem că aveţi un program muzical aici. Vor veni vecinii, vor alerta poliţia şi pe toată lumea. Dar altfel, chiar dacă muriți, nu le pasă!

Dimpotrivă, în India, dacă aud muzică, vor fi bucuroși, vor aduce covoare pentru voi şi tot ce aveţi nevoie. Aduc mâncare: „Ce v-ar plăcea?” şi tot cartierul va fi acolo să ajute. Şi dacă vor să doarmă, vor dormi fără a fi deranjați de muzică. Simțul lor colectiv este foarte bun şi priviți copiii lor, oricine îi poate certa, oricine. Doar pentru că voi sunteţi orientaţi spre ego, aveţi grijă, nu-i faceți și pe copii să fie orientaţi spre ego. Știți bine cât de greu vă este să scăpaţi de ego. Orice ați face, este ca un șarpe; apare din nou. Obișnuiam să Mă întreb „cum de apar așa egourile lor?” Soția lui [Tamera] mi-a spus: „Mamă, știți, soţul meu... ce este acest ego, ego, ego?”. Am spus: „Cum?” „Îmi spune mereu: «Am ego, ego, ego». Ce este de fapt? Ce este această boală, ego? Ego, ego, ego?” Am spus: „Ştii, ego este Ahamkar.” „Atunci de ce se laudă cu el?” mi-a răspuns. „Ahamkar este un păcat.” Chiar și să spui „te urăsc” este un păcat. Adică, în hindi dacă spui: „te urăsc”, ți se va spune: „Eşti nebun, sau ce?”. Vor crede că ți-ai pierdut mințile, pentru că în mod normal nu poţi spune: „Comit un păcat!” Așa stau lucrurile. Și oricine este tratat așa, chiar și în India, poate deveni rău, chiar şi în India.

Oricine este prea răsfăţat de părinţi, dându-i-se prea multă importanță și lucruri de acest gen. Dar în India, noi ştim că părinţii ne iubesc, că le pasă de noi. Mama Mea era atât de strictă, dacă trebuie să vorbesc despre asta, dar astăzi de ce gătesc atât de bine? Graţie mamei Mele. M-a învățat până şi cum să ţin lingura. Și eram doar o fetiţă de 5 ani... Apoi, aveam acea plită neagră și rotundă, tawa, pe care coceam lipiile. Îmi spunea: „Curăţ-o.” Și aveam mulţi servitori în casă dar totuşi... Îmi aduc aminte cum mânuţele Mele deveneau negre curăţând-o. Dar excelez în curăţenie, excelez în toate. De ce? Mulțumită mamei Mele. Deci nu contează rigorile la care M-a supus. Măcar faceți-vă copiii să se trezească dimineaţa. Trebuie să le oferim ceva mai bun copiilor noştri, o educaţie mai bună. Am văzut şi în cazul doamnelor... Cele care locuiesc aici sau în orice ashram, trebuie să înțeleagă că sunt gospodine, şi trebuie să ştie aceste lucruri. Am fost surprinsă când i-am întrebat pe cei care au venit: „Ce aţi mâncat?”. Au răspuns: „Nimic. Doar niște samosas şi încă ceva. Atât.” Vreau să spun că ei sunt oaspeţi în casă. Nimeni nu mâncase nimic. Eu aveam multe feluri de mâncare, dar niciodată n-am ştiut că ele se comportă aşa. N-o spun ca să vă simţiţi prost.

În general dacă spun ceva captați la Anahath centru. Asta este o altă atitudine greșită cauzată de ego. Aceasta pentru că nimic nu penetrează în mintea și în inima lor. Merge doar într-un anumit centru. „Mama a spus aşa?”  În regulă, inima centru captează, sau Vishuddhi stâng captează. Dar de ce nu vă corectaţi mintea? Pentru că nu vreţi să vă înfruntaţi. Nu vreţi să vă corectaţi. Deci puneți totul la Vishuddhi stâng sau la inimă centru. Acum, dacă vă vin oaspeţi în casă... Gregoire vă poate spune, într-o zi erau cu toţii acolo, vreo 25, stăteau în galeria casei. M-am dus şi i-am spus fiicei Mele: „S-ar putea să stea mai mult. Mai bine gătește pentru toți”. Şi a gătit. Când am terminat programul - îți amintești Gregoire - am spus: „Haideţi la cină.” Au fost surprinşi, au spus: „Cum?” „I-am spus, și ea trebuie să fi gătit.” „Într-un timp aşa de scurt?” „Da, sigur a pregătit ceva.” Ne-a spus: „Cina e gata”. Eram toţi acolo.

În mod normal dacă anunți că vor veni 25 de musafiri, femeile vor fi terminate. Vor gândi: „Trebuie să merg la cumpărături...” Vor începe să se plângă. Şi nu au încredere, nu au... pentru că nu au personalitate, nu au personalitate. I-am spus soţului Meu ieri că am gătit pulao pentru o sută de oameni. Atât, n-am făcut prea mult. „O sută de oameni nu este mult?” Am spus: „Nu, deloc. Cinci sute ar fi fost mult, dar o sută...” Dar nu numai Eu, ci și fiica Mea. Ați văzut-o la Pratishthan. Și fiicele Mele pot găti pentru mulți oameni. Noi avem încredere în noi, în orice privință. Ați văzut la toate programele, în tururi, cum aranjează indienii totul, în junglă, oriunde. Dar aici întâi începem să gândim, pentru că nu vrem să înfruntăm problema. ”Trebuie să facem asta acum! Haideți să o facem!” Însă lucrurile nu stau așa. Totul se termină cu: „Să luăm loc și să facem un plan”. V-am studiat foarte bine. Am locuit aici și sunt uimită. Nu există educaţie, pentru că mamele evită să vă educe. Nu există nicio educație - nimic. Nu ştiu nimic, aş spune. Sunt încă asemeni unor copii mici.

Trebuie să știți. O fată trebuie să ştie să coasă, să gătească, să se îngrijească de gospodărie, de cumpărături, să recunoască o carne bună. Trebuie să ştie cum arată un diamant, să recunoască mătasea. Toate acestea se învaţă în familie. Fie că ești sau nu orientată către carieră, acestea sunt lucruri esențiale, de bază, pe care o femeie trebuie să le știe. Suntem femei fără să fim de fapt femei. Şi apoi trebuie să vă placă cu adevărat să faceți ceva pentru alții, să dăruiți. V-o dau exemplu pe nepoata Mea. Erau toate trei foarte mici când le-am întrebat: „Ce vreţi să vă faceți?” Mi-au spus: „Infirmiere sau stewardese.” „De ce ați ales aceste două profesii?” „Ştii, Bunico, doar în acestea două putem să dăm altora să mănânce.” Vedeţi ce simţeau! Şi nu cu mai mult de un an în urmă, cea mare, care are doar 18 ani, a invitat 25 de persoane la cină. M-am gândit că va apela la servitori, dar a spus: „Nu, voi găti chiar eu.” Și a făcut-o. Și i-a hrănit pe toţi şi ei au lăudat-o. Spunea: „Nu, nu. Ştiu, o spun doar pentru că am gătit eu dar totul este insipid. Nu este bun. Dar o spun doar pentru că am gătit eu.” A gătit singură pentru 25 de persoane. Pentru că se simt fericite să facă asta, sunt fericite să ofere ceva celorlalţi. Nu știți cât de fericite sunt.

Voi sunteţi atât de înstăriți, aveți atâtea bunuri, aveţi de toate, și totuși nu aveți generozitate. Și soţul Meu este extrem de generos. Deunăzi, un domn, Sahaja Yoghin, un domn mai în vârstă, profesor de artă, a venit să facă pentru Mine un desen. Mi-am spus: „Ce să-i dăruiesc?” L-am întrebat pe C.P.: „Ai vreun costum în plus?” „Poate. Să vedem.” I-am zis: „Am văzut unul. Poți să te uiți la el?” Era un costum excelent. A zis: „Te rog dă-i-l pe acesta, este foarte bun. L-am purtat o singură dată, dar nu afară; ci doar l-am probat. Deci dacă-i place, te rog dă-i-l.” Când i l-am dat, a fost foarte fericit şi Mi-a spus: „Mamă, chiar căutam şi-mi doream un costum.” Ochii lui C.P. s-au umplut de lacrimi de bucurie şi a spus: „Vezi, își dorea un costum? Ce drăguț că i-am dat ce-şi dorea!” Observaţi delicateţea caracterului, era atât de încântat că acel domn îşi dorise un costum. Pentru că, vedeți, Mă pricep foarte bine la ce-şi doreşte cineva. Era atât de încântat şi fericit. Era mult timp de când nu mai văzusem atâta bucurie în ochii lui. „O, Doamne! I-am dăruit exact ce își dorea.” Este aşa de... Până la urmă ce sunt toate astea? Care este rostul acestor bogăţii, a acestor legături etc.? Ce câștigăm? Nimic, nicio bucurie, nimic.

Prima dată gândim că suntem soţ şi soţie, apoi ne certăm tot timpul. Nu cred că există prea multă iubire. Nu știu dacă și în cazul Sahaja Yoghinilor, dar în rest... Apoi, după ce s-a terminat cu cearta, „copilul meu, copiii mei.” Apoi copiii se ceartă și ei, se luptă şi pleacă de acasă. De la vârsta de 16 ani se gândesc să fugă. De ce fug de acasă? În timp ce copiii noştri se lipesc de noi ca fructele litchi. N-am făcut nimic pentru asta, și totuși sunt atașați de noi. De ce? Pentru că nu sunt orientaţi spre ego. Pentru că voi sunteţi separați, individualiști. „Eu. Îmi place asta, îmi place cealaltă.” Este un păcat să vorbim așa. Cine eşti tu să spui: „Îmi place”? Ce este acest „îmi”? Deci toate aceste lucruri trebuie schimbate și înțelese, ceea ce doar în ashram este posibil. Modul în care respectaţi, modul în care trăiţi, cum îi salutaţi pe fiecare, cum vă comportaţi. Este o cultură pe care trebuie să v-o însușiți, dacă vreți să oferiți copiilor o viață foarte bună; trebuie să o absorbiți. Nu spun că în India nu avem oameni bizari. Avem oameni slabi de caracter, avem tot felul. Dar numărul lor este atât de mic încât nu ne afectează. Aici, dimpotrivă, ei sunt cei numeroși și influența lor este mare. Toată lumea poartă acum breton. Chiar dacă nu aveți păr, veți simți nevoia să vă aranjați bretonul.

Deci este... nu ştiu de ce, este de asemenea o idee falsă că ar trebui să ne lăsăm părul liber. Vedeţi, Eu fiind Zeiţa, trebuie să-Mi țin părul desfăcut. Dar îl așez cum se cuvine, nu îl las dezordonat. Trebuie să-l ţin aşa, pentru că ştiţi, Muktakeshi Îşi ţine părul despletit pentru ca vibraţiile să curgă. Dar niciodată nu Mă veţi vedea cu părul răvășit. Pentru că altfel sunteți acaparați de bhoots. Ei văd: „Ce cap... Oh... ce cap bun, în completă dezordine, să punem stăpânire pe el!” Bhoots vă acaparează în ziua de azi mult mai mult decât înainte pentru că trăim ca niște bhoots. Mergi pe stradă şi vezi mulți oameni îmbrăcaţi ca niște bhoots. Vă iau și pe voi drept bhoots și vă posedă. De ce indienii nu captează atât de mulţi bhoots? Odată ce-şi primesc Realizarea, nu am întâlnit mulţi care să capteze bhoots. Din cauza modului în care ne îmbrăcăm și a egoului nostru suntem posedați de bhoots. Nu spun că ar trebui să vă aranjați părul la coafor, dar faţa și părul vostru nu ar trebui să arate ca cea a unui bhoot.

Dacă vreţi să vedeţi cum arată un bhoot, vă voi arăta. Deci ar trebui să înţelegeţi că în educaţia voastră lipseşte ceva, și trebuie să schimbați asta. Și pentru ca schimbarea să aibă loc, pentru a avea familii frumoase și copii buni trebuie să avem idei clare despre cine trebuie respectat, cum să respectăm, cum să înţelegem. De exemplu, Gupta s-a enervat pe dr. Talwar. I-am spus: „Du-te şi atinge-i picioarele”. S-a dus imediat. „E mai în vârstă, nu ai voie să te superi. Atinge-i picioarele.” A făcut-o imediat, și a spus: „De fapt el m-a provocat, Mamă, şi eu am căzut vinovat.” „Du-te şi atinge-i picioarele”. A făcut-o imediat, fără comentarii. Oricine ripostează, dacă un copil, un tânăr răspunde unei persoane, tatăl sau mama trebuie să-i spună imediat: „Du-te şi atinge-i picioarele. Trebuie să o faci. N-ai de ales.” Doar așa vor învăța respectul. Sunteţi căutători sinceri, căutați adevărul și pe Dumnezeu, dar cu toate astea, pentru a face față adevărului, trebuie să aveți în interior o cultură adecvată, pe care să v-o asumați. Altfel, acest ego își va face apariția tot timpul, partea dreaptă. Problema Occidentului este partea dreaptă. Sunteţi de acord? Sahaja Yoghini: Da, Shri Mataji. Dar problema este că nu vedeți asta la voi, ci doar la lideri. Veţi vedea asta doar la persoana care își exercită autoritatea, dar nu veți vedea că și voi aveţi această problemă, nu-i aşa? De asemenea soţiile liderilor ar trebui să ştie că sunt mame, și trebuie să aibă o fire extrem de dulce şi umilă şi ar trebui să tolereze multe lucruri lipsite de sens; nu doar atât, dar ar trebui să încerce mereu să-și calmeze soții.

La locul de muncă al soţului Meu, la Asociaţia Maritimă, toţi angajații aveau încredere în Mine. Dacă se întâmpla ceva și C.P. se supăra pe ei, veneau să-Mi spună. Apoi îl luam încet: „De ce trebuie să fii aşa supărat pe ei? Sunt fiinţe umane până la urmă şi pot greși.” „Oh, deci au venit la Tine?” „Da, au venit.” Îi spuneam apoi: „Își închipuie că sunt mai generoasă decât tine”. „Bine, pot fi și mai generos”. Și apoi îi ierta. Deci soţia n-ar trebui să se creadă lider - nu, niciodată. Ar trebui să gândească: „Sunt mama tuturor”; ar trebui să vadă dacă oamenii care au venit au mâncat, dacă s-a ocupat cineva de ei. Sunt oaspeţi, iar oaspeţii trebuie trataţi ca zeii. Dar aici oamenii dau buzna în casa ta, ca musafiri, stau la tine ca musafiri, ca şi cum... Veţi fi surprinşi, am avut o casă in Hounslow. Deși au stat mulți Sahaja Yoghini acolo n-au plătit niciodată nimic. Trebuia să plătesc lumina, gazele, totul. De la bun început, de când am venit la Londra, am plătit Eu totul. Chiar și la Shudy Camp a trebuit să plătesc în mare parte, deși acolo locuiau 25 de oameni fără să plătească nimic. Dar indienii n-ar fi făcut asta, pentru că au respect de sine. I-am spus lui Mathias: „Ți-am folosit telefonul foarte mult de data asta” și trebuie să primească banii, altfel nu voi putea dormi. Este un lucru atât de comun în Vest, să stai în casa cuiva și să-i utilizezi cât de mult telefonul, lucrurile, fără să-ţi pese. N-am ştiut niciodată. Mă gândeam: „Sunt oameni integri. Niciodată nu vor veni în casa cuiva aşa.” Gregoire vă poate povesti totul, dacă vreţi să aflaţi.

Deci în acest ashram în care locuiţi, chiar dacă nu stați aici permanent, sunteţi Sahaja Yoghini, și dacă vedeți dezordine, încercați să faceţi ordine. Este casa voastră. A devenit ca o casă a nimănui. De fapt este casa tuturor, dar a devenit casa nimănui. Deci nu vă simţiţi prost, nu fiţi mâhniţi, nu vă simţiţi de parcă aş vrea să vă fac să vă simțiți prost, dar trebuie să vă spun că asta vă va dezvolta egoul atât vouă cât și copiilor voștri. Pentru a trăi împreună și a vă bucura unii de alții, trebuie să aveți o anumită cultură, care nu există în Occident. Occidentalii sunt foarte individualişti, extrem de individualişti; au această problemă şi au suferit din cauza ei. Vrem să creăm o nouă lume în care oamenii se iubesc unii pe alții, se bucură unii de alții, se înţeleg între ei; şi nu doar atât, dar care își manifestă conştiinţa colectivă în propria lor viaţă. De asemenea nu se cuvine să spuneți cuiva: „Eşti un bhoot, captezi”. Arată că nu aveți nicio înţelegere cum să relaționați cu oamenii. Nu spuneţi niciodată: „Ai un bhoot” sau ceva asemănător. Cel mult, puteți spune: „Chakra asta captează” dar nici asta nu e necesar. Aşa cum spunem spre exemplu: „Dacă devii rege, trebuie să porți coroana.” Dacă devii Sahaja Yoghin, trebuie să îți asumi această cultură. Nu puteţi fi precum bhoots, nu puteţi. Nu înseamnă că trebuie să fiţi diferiți, ca Hare Rama Hare Krishna. N-am spus asta. Dar trebuie să fiţi speciali. Şi nu dobândiți această calitate devenind punkiști sau altceva. Punkiştii se cred speciali purtându-și părul în acel stil. Calitatea de a fi speciali vine din interiorul vostru. Este un tip de cultură.

Deci, în primul rând, aveţi grijă de egoul vostru. Trebuie să vă introspectați. Deoarece când i-am citit pe ruşi, cărţile lor, am descoperit că fiecare carte, fie că descrie o idilă sau altceva, dincolo de toate acestea, există introspecție. Încearcă să descopere: „De ce fac asta? De ce fac cealaltă? De ce sunt aşa?” Își fac introspecția. Deci ar trebui să căutăm în interiorul nostru. Întrebaţi-vă tot timpul: „De ce fac asta? De ce sunt așa? Care este motivul?” Asta trebuie să faceți. Abia atunci egoul va dispărea. Vedeţi, a crescut deja atât de mult, încât este ciudat. Îl împingi în jos, se ridică înapoi precum cauciucul. Îl împingi din nou în jos, se va ridica iar la cel mai neînsemnat lucru. Aroganţa, tendința de a vorbi tare, comportamentul necuviincios, arată că Vishuddhi drept captează atât de mult. E clar? Vă spun asta nu ca să vă corectez ci ca să vă îndrum. Deci nu vă simţiţi prost, nu captați pe inimă centru sau altceva, nimic de genul ăsta. Nu ar trebui să captați nicăieri, ci ar trebui să corecteze ce aveți greșit în interior. Acum, problemele indienilor sunt diferite şi le spun aceste probleme când interacționez cu ei. Dar cel puţin ei nu au probleme de cultură; este doar un aspect. Desigur dacă provin din familii stupide, dacă au făcut lucruri lipsite de sens, se întâmplă. Dar în mod normal proporţia este de 99%. 1% din ei ar putea fi răi. Nu spun că nu ar fi. Și toți ar trebui să munciţi, nu doar trei sau patru persoane. Trebuie să învăţaţi. În fiecare zi puteţi învăţa atât de multe. Și din moment ce sunteţi căutători, mai mult chiar, sunteţi Sahaja Yoghini, aveţi atât de mult dinamism acum şi puteţi face atât de mult!

Deci ar trebui să renunţaţi la ideea că sunteți grozavi sau așa ceva, pentru că sunteţi Sahaja Yoghini. Sunteţi deja măreţi. Cei măreţi sunt deja măreţi. De exemplu dacă cineva Îmi spune: ”Eşti Adi Shakti”, nu simt că este ceva extraordinar, pentru că sunt cu adevărat, dar ce-i cu asta? Dacă n-aş fi fost, aş fi simţit că e ceva... dar sunt Adi Shakti. Şi ce dacă? Dacă sunt Adi Shakti, de ce să fiu mândră de asta? Pentru că asta sunt. Ce să fac? Şi de fiecare dată când spuneţi „Jai” şi astfel de lucruri, Mă simt de parcă o spuneţi altcuiva. Mi-e teamă uneori că aş putea să o spun şi Eu odată cu voi. Nu conștientizez niciodată asta şi nu ştiu cum de voi o faceți. Poate că în cazul Meu deschiderea e prea mare şi nu rămâne nimic. Dar vedeţi, asta spun. Dacă Eu sunt modelul pentru voi, dacă Mă înţelegeţi, atunci trebuie să-Mi înţelegeţi cultura. Aşa cum Mathias a fost foarte surprins că am spus atunci când Îmi era aplicată o alifie pe Picioare: „Pune un prosop, pentru că nu vreau să pătez cearceaful.” Vreau să spun că pentru Mine nu e ceva special, dar el a simţit că am fost extrem de umilă, sau ceva de acest gen. Dar de fapt un cearşaf se va strica oricum, fie că o voi face Eu sau oricine altcineva. Aşa ar trebui să fie. Deci, deși cultural noi indienii suntem foarte bogaţi, n-am fost conștientă până acum de acest lucru. Acum înțeleg. Spre exemplu dacă cineva pleacă și uită un creion - atât de mic - în casa cuiva, va fi păstrat ca un lucru de mare preț. Până când întâlneşti persoana respectivă și i-l înapoiezi, toată lumea te va întreba: „I l-ai dat? I l-ai dat, sau nu?” „Acea persoană n-a venit încă. A plecat undeva.” De îndată ce își va face apariția, i se aduce creionul, iar el va spune: „Ce este cu acest creion?” Va fi foarte stânjenit, dar creionul este al lui, și este păstrat ca o piatră prețioasă. Sunt săraci în comparaţie cu voi. Nici servitorii nu fură nimic. Politicienii trebuie să fi învățat asta din altă parte. Nu ştiu de unde, poate de la Warren Hastings. Dar în mod normal nu dispare nimic din casă. Totul este lăsat deschis. Nimic nu se fură. Guvernul este corupt, există tot felul de acte de corupție acolo, dar societatea este foarte onestă. Mi-aș dori ca „Sarat Chandra” să fi fost tradusă, ca să înţelegeţi frumuseţea acestei culturi. Îi evidențiază atâtea aspecte pozitive. Am avut... aveţi filmul lui Shrikanth, filmul lui Shrikanth?

Sahaja Yoghin: Nu sunt sigur, Shri Mataji...

Shri Mataji: Spune-le englezilor să-l aducă când vin. E unul dintre cele mai bune filme pe care le puteți vedea.

Sahaja Yoghin: Sunt deja la aeroport, Shri Mataji.

Sahaja Yoghin: Sunt deja la aeroport, Shri Mataji. Trebuie să sosească.

Shri Mataji: Bine, data viitoare.

Sahaja Yoghin: Vin aici, Mamă.

Sahaja Yoghin: La Diwali, Diwali.

Sahaja Yoghin: Mulţumim, Shri Mataji.

Shri Mataji: Dumnezeu să vă binecuvânteze!