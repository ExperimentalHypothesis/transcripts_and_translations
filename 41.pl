Pudża Diwali
25 października 1992 r. Timiszoara, Rumunia,

On musi tłumaczyć albo ktoś, kto mówi po rosyjsku. Myślę, że wszyscy tutaj rozumieją rosyjski. Wspaniale. Puja Diwali. Czy wszyscy słyszycie? Zapytaj ich czy słyszą. Powiedz jeszcze raz. Przetłumacz. Oni nie słyszą. Powiedz to jeszcze raz: Dzisiaj świętujemy ... W porządku. Sprawdź czy cię słyszą. Myślę, że wszyscy możecie spróbować nauczyć się angielskiego. który jest bardzo prostym językiem, tak byłoby lepiej. Usiądź, tutaj. Tak. Po prostu usiądź twarzą do Mnie, twarzą do Mnie, twarzą w Moją stronę. Halo. Będzie lepiej, jak usiądziesz twarzą do Mnie. Nie, tak jest w porządku. Teraz chodź. Tak dobrze. Twarzą do Mnie, nie do nich. Odwróć się w Moją stronę. Po prostu. Tak, tu są miejsca. Chciałam tylko powiedzieć, że wszyscy moglibyście nauczyć się angielskiego, z Moich taśm, to nie jest trudne. Słuchając Moich taśm. Mogliby się nauczyć, spróbujcie się nauczyć tego języka z Moich taśm. Jeśli usiądziesz twarzą do Mnie, to będziesz ... Po prostu odwróć się do Mnie, tak będzie lepiej. Całkowicie w Moją stronę, nie siadaj pod kątem. Tak, tak jest dobrze. Teraz... możesz powiedzieć? Oczywiście język miłości jest uniwersalny, ale ponieważ nie ma do niego pisma, w tym jest problem, i nie ma słów. Tłumaczka: Matko, przepraszam. Jestem taka... Zmęczona. Tłumaczka: Nie zmęczona. Pełna emocji. Zbyt przepełniona emocjami. Nie rozróżniam Twoich słów. Mieszam wszystko, wszystkie języki w mojej głowie. Może ktoś inny by tłumaczył.

Czuję się jakbym nie mogła wychwycić słów. Nie, dasz sobie radę. Podejdź tutaj. Nie wiem jak to wyrazić, jestem tak przepełniona emocjami. Takie piękne mamy dziś spotkanie, zebraliśmy się z całego świata. Jesteśmy wszyscy połączeni tak czystą miłością. I szczęśliwie Rosjanom też udało się dojechać. Musieli przejść przez pewne tapasye. Diwali rozciąga się na około pięć dni. Jogin: Shri Mataji, Swietłana z Leningradu jest tutaj. Jest tu? Swietłana, podejdź. Czy wszystko dobrze? Spokojnie. I wszystkie one jakoś się łączą. Tych pięć dni jest połączonych. Mają różne aspekty, ale w każdym aspekcie jest jeden wspólny punkt, w którym chodzi o to, że to Bogini gra główną rolę. W pierwszym dniu czcimy panią domu, należy wtedy kupić jakiś sprzęt do kuchni albo na użytek żony, może też to być prezent dla żony. Wprawdzie jest powiedziane, że kobiety trzeba szanować, ale one powinny być godne szacunku. Jeżeli takie nie są, to jak mają być szanowane? Muszę was wszystkich przestrzec, żebyście byli ostrożni, jeżeli chodzi o wpływy z Zachodu. Wpływ z Zachodu oznacza, że pieniądz stał się wszystkim. Jogini: Matko, przepraszam, on nie przetłumaczył na rumuński. Tak? Joginka: Nie przetłumaczył na rumuński. Co mówisz? Joginka: Nie przetłumaczył na rumuński. Tylko ja tłumaczę. Przepraszam, przepraszam. Ponieważ na Zachodzie pieniądz stał się wszystkim. Moralność, charakter, cały system wartości upadł, tak więc my jako Sahadża Jogini musimy to powstrzymać. Przetłumaczone? Joginka: Tak, przetłumaczył. Niech on tłumaczy najpierw, a potem ty. Tak jest Mi łatwiej. Przede wszystkim musimy zrozumieć, że społeczeństwo całkowicie zależy od Gruha Lakshmis [Pań domu], to oznacza, że gospodyni domowa powinna być prawdziwą damą wielkiego charakteru, pełną zacności i dostojeństwa. Na niej spoczywa odpowiedzialność za społeczeństwo. Jest odpowiedzialna za ustanawianie pokoju i zrozumienia, oraz za uczenie ludzi, czym jest Miłość.

Wydaje mi się, że jej odpowiedzialność jest dużo trudniejsza, subtelniejsza niż ta, która spoczywa na mężczyznach, i że ona jest shakti [siłą] rodziny, więc nie powinna usiłować zachowywać się w sposób, który jest niedostojny czy niedojrzały. Powiedzmy na przykład, każda kobieta chce zostać matką, jednak w krajach zachodnich wiele kobiet tego nie chce. Zwłaszcza w Ameryce, ponieważ im się wydaje, że to oszpeci ich ciało, albo stanie się coś, co sprawi, że przestaną być atrakcyjne dla swoich mężów. Tak więc ciągle trwa szalona rywalizacja pomiędzy mężem i żoną. Mąż ugania się za mnóstwem innych kobiet, a wiele kobiet albo ugania się za mężczyznami, albo dominuje swojego męża. W tej szalonej gonitwie dzieci zostają zaniedbane, domostwo zostaje zaniedbane i ciągle trwa kłótnia pomiędzy małżonkami. Kobiety powinny starać się nie poddawać takiej szaleńczej rywalizacji. Powinny zachować swą godność, powinny zachować swoją osobowość. Powinny opiekować się dziećmi, nie zważając na mężów. Najgorszą rzeczą, na którą jest ogólne przyzwolenie, jest rozwód, dlatego kobiety są pełne obaw, że mężczyźni się z nimi rozwiodą i one zostaną na lodzie. Jednakże na Zachodzie zawsze jest zabezpieczenie, jeżeli mąż poślubi inną kobietę, dzieci i matka dostają dość pieniędzy na opiekę. W takich sytuacjach kobiety powinny starać się korygować swoich mężów i walczyć o to, ale gdy oni się nie poprawiają, to powinny się całkiem odwiązać. Jeżeli mąż chce iść do piekła, to niech idzie. Dlaczego wy chcecie zrobić to samo? Przecież macie swoją dharmę, macie swoje własne życie i powinnyście się martwić tylko o siebie, a jeżeli on was nie rozumie, dajcie sobie z tym spokój. Takiemu nieodpowiedzialnemu i głupiemu jegomościowi można tylko współczuć, a nie podążać za jego przykładem, ponieważ wy macie o wiele większą odpowiedzialność.

Nie należy starać się wyglądać młodziej i czynić waszego życia okropnym ciągle próbując utrzymać przywiązanie męża, ponieważ przez to tracicie swoją siłę, swoją shakti. Jeżeli jednak wasz mąż jest porządnym człowiekiem to musicie go szanować i wspierać na wszelkie sposoby, i tolerować go, na ile to tylko możliwe. Wczoraj widziałam, że wiele kobiet ścięło włosy. Proszę nie wpadajcie w sidła tych przedsiębiorców, oni wiedzą, jak was ogłupić. Widziałam do jak okropnych rzeczy dochodzi, gdy ci przedsiębiorcy mamią was reklamami. Niedawno ustalono w Paryżu że powinno się nosić 15-centymetrowe spódnice, I nigdzie nie mogłyśmy dostać długich spódnic. Wyobraźcie sobie, w tych wszystkich zimnych krajach tyle osób ma żylaki. Oni ustalają style fryzur, ciała, twarzy, wprowadzają całe mnóstwo różnych nonsensów, ale Sahadża jogini i Sahadża Joginki powinni wiedzieć, co oni knują. Nie powinniście w ogóle wpadać w ich pułapki. Jesteś zatem boginią rodziny, masz shakti i musisz być bardzo rozważna. Co więcej, jesteście Sahadża Joginkami, więc nie powinnyście pozwalać, żeby ktokolwiek dotykał waszej Sahasrary. A wasza siła pochodzi od waszej wewnętrznej czystości. Tysiące kobiet w Indiach popełniło samobójstwo, ponieważ nie chciały, by jakikolwiek mężczyzna dotykał ich ciała. Teraz jesteście w kulturze Sahaj, a w tej kulturze powinnyście się zachowywać bardzo dostojnie, w dojrzały sposób. Gdy jesteście małymi dziewczynkami, wtedy też jesteście boginiami, wtedy jesteście niewinne. Potem wychodzicie za mąż. To wielka rzecz, że jesteście zamężne, bardzo pomyślna. Po ślubie macie dzieci. I to jest dla was jeszcze większy zaszczyt, ponieważ jesteście matkami. Nie jesteśmy aktorkami, jesteśmy matkami i powinnyście być dumne z bycia matką, i powinnyście być dumne ze swoich dzieci. Potem stajecie się babciami. Uważam, że to wielkie osiągnięcie i powinnyście być dumne z waszego wieku, z tego, że jesteście babciami.

Jednak jeśli ciągle będziecie usiłować wyglądać młodo, będziecie wyglądać bardzo staro. Spójrzcie, wasza Matka ma siedemdziesiąt lat a nie wyglądam na swój wiek, tak mówią. Nigdy nie martwiłam się tym, jak wyglądam. Nie mam na to czasu, mam tyle dzieci. Nie mam czasu, mam tyle dzieci. Jestem także bardzo dumna ze swojego wieku. Z wiekiem dorastacie, dojrzewacie, stajecie się mądrzejsi, i macie wtedy wszystkie atuty swojej osobowości. Gdy naprawdę będziesz szanować swój wiek, ludzie przyjdą do ciebie po radę, po pomoc, a wtedy możesz rozpowszechniać Sahadża Jogę. Jest tyle komplikacji z tymi przedsiębiorcami, sposób, w jaki próbują wykorzystywać kobiety. W dniu Diwali nie chcę o tym mówić, spróbuję opowiedzieć wam o Lakshmi, o symbolu Lakshmi. Shri Lakshmi jest symbolem pełni kobiecości. Ona przynosi bogactwo, dobrobyt, pomyślność. Ona daje zrozumienie, hojność, spokój i radość. To od niej pochodzą wszystkie te błogosławieństwa. Symbolem Lakshmi jest to, że stoi Ona na różowym lotosie. Kolor różowy to ciepło macierzyństwa. W Indiach nawet do małej dziewczynki zwraca się „matko”. Tak więc, w różnych aspektach Lakshmi, symbolem jest, że Ona jest przede wszystkim bardzo ciepłą osobą; w jednej ręce trzyma lotos, który także jest różowy, to także sugeruje Jej ciepło. Nawet jakaś śmieszna ćma, mająca różnego rodzaju kolce na ciele wchodzi do lotosu i znajduje tam miejsce, aby odpocząć. Ona sprawia, że wszyscy goście, którzy przychodzą do jej domu, mają jak najlepsze posłanie i najlepsze jedzenie. Zazwyczaj mężczyzna przyprowadza do domu gościa, a żona ugaszcza go i się o niego troszczy. Rzecz właśnie w tym, żebyśmy się troszczyły o każdego gościa, który przychodzi do naszego domu, i powinnyśmy całkowicie poświęcić się trosce o gościa, który przyszedł z zewnątrz. Ona stoi na lotosie i ma na sobie różowe sari. Chodzi o to, musicie mieć równowagę, żeby stać na czymś takim jak lotos, bo przecież otacza Ją woda, i wiele różnych zwierząt, ludzie o zwierzęcych cechach, którzy próbują Ją zwabić, więc Ona musi być w całkowitej równowadze. Ona trzyma także w dwóch rękach lotos, a dwiema innymi rękami Ona daje, a jeszcze inną Ona błogosławi. To oznacza, że powinna być osobą hojną, powinna zawsze dawać innym, a nie sobie. Nie powinna wydawać wszystkich pieniędzy na siebie, a nic na dzieci, na gości, na innych. Tak więc to właśnie Lakshmi powinna dawać, powinna być hojna. Zauważyłam, że w Sahadża Jodze ludzie są hojni, a ich żony nie i wtedy bardzo cierpią. Ale gdy żona jest szczodra, to zostaje wynagrodzona, cała rodzina zostaje wynagrodzona po stokroć. Hojność działa tak, że macie otwarte jedne drzwi, przez które wszystko do was przychodzi, a dając, otwieracie drugie drzwi, i jest wtedy bardzo dobra cyrkulacja. Najbardziej raduję się Moją hojnością, a gdy jest hojność, wy wszyscy powinniście się cieszyć tą hojnością, bycie wielkodusznym daje tyle satysfakcji, tak wiele, że aż trudno w to uwierzyć, jak bardzo te boskie siły pomagają osobie, która jest hojna.

Podam przykład. Miałam przyjaciółkę, która powiedziała, że chciałaby sari z zagranicy, importowane sari, a Ja miałam takie dwa i kiedyś powiedziałam innej kobiecie, która była bardzo skąpa, że chciałabym jej podarować te dwa sari. A ona powiedziała: "Ale zostały Ci tylko dwa, dlaczego chcesz je jej oddać?" Była typem skąpca. Rozmawiałyśmy w kuchni, gdy ktoś zadzwonił do drzwi i otworzyłam. Ktoś przyniósł dwa sari z Afryki, przysłała je pewna kobieta, która pojechała do Afryki. Pytam więc: "Z jakiej okazji ona to przysyła?" Posłaniec odpowiedział: "Ponieważ, gdy wyjeżdżała Ty podarowałaś jej dwa sari, więc ona posyła Ci te". A gdy otworzyłam okazało się, że to są dokładnie takie same sari, jakie miałam, więc wyjęłam je i pokazałam jej. Popatrz, to jest przykład. Tak to właśnie jest, zawsze. Wszystko do ciebie wraca, gdy jesteś uprzejmy dla innych, gdy jesteś szczodry wobec innych. Z czasem sami się przekonacie, a wielu już zobaczyło, że pieniądze po prostu do nich płyną. Nie mogą zrozumieć, skąd się te pieniądze biorą. Po prostu tak się wypracowuje, że dostajecie pieniądze, kiedy tylko chcecie. Nie powinniście się martwić o pieniądze. Nie przejmujcie się nimi a one do was przyjdą. Ludzi, którzy skrupulatnie liczą swoje pieniądze przez cały czas, każdego ranka, nigdy nie są usatysfakcjonowani i także nie otrzymują żadnych błogosławieństw. Ale gdy tylko zostawicie Bogu troskę o pieniądze, wszystko zadziała. A więc co zrozumieliśmy? Że to wszystko jest w rękach Boga Wszechmogącego. Po przyjściu do Sahadża Jogi nie musicie się martwić o nic. Zostawcie to w rękach Boga, a wszystko się wypracuje. Nie ma potrzeby chodzić i opowiadać ludziom: "O, tak się martwię, nie mam pieniędzy, nie mam pieniędzy". To tylko pokazuje, że jeszcze nie jesteście Sahadża Joginami. Tak więc, jeżeli macie udoskonalić swoich sąsiadów, swoich przyjaciół czy swój kraj, to przede wszystkim musicie być bardzo dojrzałymi Sahadża Joginkami.

Lakshmi jest już w was obudzona. Rezyduje w waszej czakrze Nabhi. A skoro Lakshmi jest obudzona, dlaczego miałybyście się martwić o pieniądze? No i ostatnia, symboliczna dłoń, która mówi: "Musisz troszczyć się o tych, którzy są pod twoją opieką". To oznacza, że musicie błogosławić każdego, kto pojawi się na waszej drodze i musicie martwić się o wszystkich, którzy są pod waszą kontrolą. Tak więc, ten symbol Lakshmi jest nie tylko dla kobiet, ale nawet bardziej dla mężczyzn. Mężczyzna, który działa w biznesie musi szanować swoją żonę, a jego żona powinna być godna szacunku. Jeśli nie jest, to w tej rodzinie nie zawita pomyślność. Zatem dostajecie wszystkie te błogosławieństwa Lakshmi, gdy wasza żona jest dobrą osobą. Ten symbol Lakshmi wyraża pewną osobowość, jakiej oczekuje się od kobiety i mężczyzny, którzy zostali pobłogosławieni pieniędzmi. Zatem mówiłam wam już o pierwszym dniu, co on oznacza i o drugim, co on oznacza ale najważniejsze jest to, że w dniu Diwali powinniśmy czcić Lakshmi. Tak więc dziś, kiedy to czcimy Lakshmi, mężczyźni też muszą wiedzieć, że powinni mieć całkowitą równowagę w życiu, że powinni być szczodrzy i troszczyć się o ludzi, którzy znajdują się pod ich kontrolą. Tak jak mówiłam, jest wiele aspektów, jednym z nich, bardzo ważnym jest to, że Shri Rama zabił Ravanę 10 dni wcześniej niż mówią, i został ukoronowany dnia... Znaczy dzisiaj. Został ukoronowany dziś. Jego żoną była Sita, ją także ukoronowano, a ich życie pokazuje, jak całkowicie była Mu oddana. Tak więc w kulturze Sahaj, powinniśmy być wyjątkowymi ludźmi. Nie możemy być jak inni ludzie, którzy po prostu uganiają się za pieniędzmi i robią wszystko, by doprowadzić siebie do ruiny. Zatem w kulturze Sahaj musimy medytować, żeby uzyskać wewnętrzne zadowolenie ze wszystkiego, a także powinniśmy być jak dzieci Lakshmi, dzieci Lakshmi. Są zatem dwa aspekty, które zrozumieliśmy, że Lakshmi zaspokaja wszystkie nasze pieniężne potrzeby, a dodatkowo daje nam zupełną równowagę, zupełną radość i całkowite szczęście w rodzinie. Problem z nami polega na tym, że dopóki nie medytujemy, dopóki nie osiągniemy tego stanu satysfakcji, nie widzimy działania tej boskiej siły. Gdyby wszyscy ludzie krajów Wschodu mogli czcić Lakshmi, lub można powiedzieć swą własną Kundalini, wtedy cały ten problem z pieniędzmi byłby rozwiązany; i nastąpi taka zmiana, że te kraje, które dziś wydają się biedniejsze od reszty europejskiego świata, staną się bardzo bogate za sprawą błogosławieństw Shri Lakshmi.

Teraz muszę wprowadzić was w o wiele bardziej subtelniejszą stronę życia, a ta subtelniejsza strona jest taka, że z błogosławieństwami Shri Lakshmi czy też Mahalakshmi, osiągnęliście teraz swoją Samorealizację. Ta właśnie zasada Mahalakshmi dała wam wzrost, a ta zasada jest taka, że wznosicie się znacznie ponad swoje doczesne życie, do królestwa Samorealizacji. Zatem dzięki Jej błogosławieństwom sami stajecie się jak lotosy. Teraz stajecie się tym drugim aspektem Diwali, który tłumaczy się jako "rzędy świateł". Tu koronacja Shri Ramy, czy jakikolwiek inny aspekt Shri Lakshmi, staje się teraz waszą własną koronacją. To znaczy, że teraz weszliście do Królestwa Bożego, a skoro już tam jesteście, to automatycznie, jako obywatele tego królestwa, jesteście błogosławieni. A gdy stajecie się lotosami, to zaczynacie roztaczać swój aromat na wszystkie strony. I nie zatrzymujecie tej radości dla siebie, tylko stajecie się łatwo dostępni dla wszystkich, i dajecie z siebie wszystko. Szczodrość z innego poziomu, z niższego poziomu, zostaje przekształcona w tę uniwersalną miłość. Cokolwiek uzyskaliście, każdą radość, zadowolenie, wibracje, wiedzę, wszystko to pragniecie dawać innym. Chcecie to rozpowszechnić, ponieważ teraz otrzymaliście Rzeczywistość i nie chcecie zachować jej dla siebie, sądzicie, że to bardzo ważne, że każdy na świecie powinien poznać Rzeczywistość.

W zapalaniu tych świateł istotne jest to, że teraz wy jesteście tymi światłami. Dziś wypada najciemniejsza noc. Dziś jest najciemniejsza noc. Tak samo obecne czasy są teraz najciemniejsze. Najciemniejsze czasy. Najciemniejsze. To jest Kali Yuga i to jest tak zwana ghor Kali Yuga, co oznacza najgorsze czasy, gdy dzieją się najgorsze rzeczy, istoty ludzkie schodzą do najgorszego poziomu. I właśnie w tych czasach musimy przedstawić im Sahadża Jogę. Wiecie przez jakie ciężkie próby trzeba przejść, żeby skruszyć twardą skorupę ludzkich umysłów. Ale to działa, to już zaskoczyło. To działa. To już zaskoczyło. To już się stało. Teraz musicie zaświecić wiele ludzkich lamp. Nazywamy to "Deepawali". Diwali to jest Deepawali, co znaczy "rzędy świateł". I jestem pewna, że dzięki świętowaniu tego Diwali z tak wieloma z was, staniemy się taką pochodnią, której światło obiegnie cały świat. Tylko pamiętajcie, nie jesteście już malutką kroplą, teraz staliście się oceanem i musicie się rozprzestrzenić. Teraz siedzicie na swoich tronach, i przyjmujecie na siebie swoje siły. Wszyscy macie te siły wewnątrz siebie, musicie je tylko zamanifestować. Musicie tylko poczuć siebie, zrozumieć siebie, na czym polega wasza odpowiedzialność.

Prosiliście o światło, teraz macie światło. Staliście się światłem, teraz dajcie światło innym. Osiągnijcie więc stan, w którym to światło znajduje się na głowie, na waszej Sahasrarze i znajduje się w waszym sercu. Nie jesteście zwykłymi ludźmi. Nigdy tak nie myślcie. Właściwie w Sahadża Jodze tylko tak zwani "zwykli" ludzie się znajdą. Chrystus powiedział: "Cisi i pokornego serca posiądą Ziemię". To wy jesteście pokornego serca a ciągle wam się wydaje, że jesteście zwykłymi ludźmi ponieważ jesteście pokorni. Ale ta niezwykłość teraz się manifestuje, więc zaakceptujcie to, a ta nadzwyczajność polega na tym, że macie wszystkie te moce a jesteście całkowicie pokorni. Świętowanie Diwali powinno polegać na niesieniu światła na cały świat i oświecaniu ludzi, tylu, ilu tylko zdołamy. Żadna z naszych prywatnych spraw, żaden z naszych własnych problemów nie jest ważny. Tak to właśnie wygląda, że musimy zdać sobie sprawę, iż mamy pewną pozycję, jakiej nikt nie ma na świecie. Gdy już to zrozumiecie, wasze poczucie wartości wzrasta i sami wiecie, co macie zrobić. Tak więc, dziś każdy powinien postanowić i przysiąc, że zrobimy wszystko, by rozprzestrzenić Sahadża Jogę z pokorą. Teraz będziemy mieć pudżę, a podczas tej pudży, każdy powinien sobie obiecać, że stworzy Deepwali w każdym domostwie, w każdym kraju, na całym świecie.

Niech was Bóg błogosławi.