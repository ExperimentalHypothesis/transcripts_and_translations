28 dubna 1982
Veřejné Programy
Rome (Itálie)
Veřejný program 1.den, Játra, mantry, fotografie, 28/04/1982 (nekontrolováno), Řím, Itálie

K vyléčení jater musíme přijímat velké množství sacharidů. A nejlepší je bílý cukr, pokud je vibrovaný. Lékaři vždycky říkají: „Neužívejte cukr.“ Takovou obecnou léčbu nemůžete mít pro každého, protože každý je jiný a má jiné problémy. Lidé, kteří mají problémy s játry, musí užívat cukr, který je vibrovaný. Když se tento cukr dostane do krevního řečiště, tak nastaví molekuly vody v krvi do správného tvaru. Vazba vodíku a kyslíku je takhle: kyslík je uprostřed, řekněme, a vodíky, dva vodíky po stranách, takhle, vidíte? Ale když je to nevyvážené, stane se to, že tohle jde nahoru a tohle dolů a nemůže to přijímat teplo, ale když jde tohle dolů a tyhle dva jdou nahoru, když máte vibrovanou věc, tak pak můžete přijímat teplo. Takže když si vezmete vibrovaný cukr, když si vezmete tento vibrovaný cukr, tak se vám vyléčí játra. Za normálních okolností jsou pacienti s játry vždycky hubení a jsou velmi popudliví, mohou být velmi vznětliví a mohou mít velmi suchou povahu. Dokonce v nich nemusí zůstat žádné city. Měla jsem zubaře, který ke mně přišel, který se stal naprosto bezcitným. Řekl: „Teď už nemám žádné city k ničemu.“ Řekl, že nemá žádné city ke svým dětem, ani ke své ženě, ani ke své matce. Tak jsem se zeptala: „Co děláte každý den, jaké cvičení?“ Řekl: „Běhám osm kilometrů.“ Zeptala jsem se: „Proč to děláte?“ Řekl: „Abych si udržel dobré zdraví.“ Ale vaše fyzické zdraví není všechno, vaše fyzické zdraví není všechno, vy nejste jenom tělem, nejste jenom emocemi, nejste jenom inteligencí, ale jste Duch. A když se budete starat jen o své tělo, tak se možná stanete zápasníkem nebo něčím takovým, ale i když jste zápasník, přijdete ke mně a řeknete: „Matko, nemám v duši žádný klid.“ Takoví lidé mohou dostat infarkt, dokonce i ti, kteří příliš plánují a přemýšlejí, mohou dostat infarkt. Všichni jsou zranitelní nebo náchylní k infarktu, takoví lidé mohou snadno dostat infarkt. Protože když věnujete příliš mnoho pozornosti svému tělu, vašemu Duchu v srdci se to nelíbí a dává vám varování, a když ho ani potom neposlechnete, tak prostě zmizí a člověk zemře. Takže to je problém pravostranných lidí. Levostranní lidé jsou lidé, kteří jsou velmi emocionální, příliš pláčou a brečí a mohou být velmi nudní, jestliže je jeden suchý, druhý je nudný. Zatímco jeden myslí na minulost, druhý myslí na budoucnost, ale musíte být ve středu. Lidé, kteří jsou levostranní, mohou propadnout hysterii a podobným věcem nebo dokonce mohou být posednuti mrtvými duchy. Dokonce i pravostranní lidé, pokud jsou to extrémisté, mohou být posednutí velmi ctižádostivými lidmi, kteří jsou mrtví. Příkladem je Hitler, který byl posedlý velmi ctižádostivými duchy a byl bez srdce, neměl žádné city a měl velkou schopnost dávat tyto duchy ostatním, aby posedli i ostatní. A takto posedl mnoho lidí. Takže každý, kdo si myslí, že ego je dobrá věc, tak by měl vědět, že může skončit jako Hitler. Levostranní lidé mohou rovněž dostat leukémii, mohou mít potíže s dělohou, bušení srdce a děs a strach, mohou žít v neustálém strachu, a nakonec se z nich stanou šílenci, nejsou to normální lidé. Ale člověk, který je levostranný, způsobuje potíže sám sobě, ale pravostranní trápí druhé, nikdy si neuvědomují, že jsou potížisté, zatímco levostranní se vždycky litují a cítí se vinni. Takže abychom to všechno překonali, musíme být ve středu to znamená, že bychom neměli chodit do extrémů. Víte, západní život je více zaměřený na ego, protože lidé říkají: „Co je na tom?“ Když bude mít osmdesátiletý muž poměr s osmnáctiletou dívkou a řekne: „Co je na tom?“ A osmdesátiletá žena bude mít poměr s osmnáctiletým chlapcem a řekne: „Co je na tom?“ Ego z vás dělá hlupáky. To je první věc, která se stane egoistickým lidem, že se stanou hloupými a řeknou: „Co je na tom?“ Vrhají se do všech problémů a říkají: „Co je na tom?“ Protože jim chybí moudrost a dosáhnou úspěchu, tak si myslí, že to je úspěch, jako si to myslel Hitler. A snaží se agresivně prosazovat svůj názor. Levostranní lidé sice nejsou agresivní, ale umí být lstiví. Například rakovinu prsu mívají levostranné ženy, které se cítí ve svém životě nejisté. Například když si žena myslí, že je její manžel záletník, a má pocit nejistoty, tak se u ní rozvine rakovina prsu. Pokud je manžel pravostranný a žena levostranná, pak je nebezpečí větší, protože manžel nebude mít žádný cit a žena bude mít příliš mnoho citu a budou více zacházet do extrémů. Ale když realizovaný člověk navibruje toto střední srdce, tady vidíte střední srdce, pak se pomocí těchto vibrací ustanoví bezpečí. Takto se dá rakovina prsu vyléčit. Sahadža jógou lze vyléčit jakýkoli druh rakoviny a u některých lidí to může zabrat sotva trochu času. Náš indický prezident letěl z Ameriky, kde byl operován kvůli rakovině plic, a právě umíral v Londýně v letadle, a ve skutečnosti se v Indii připravoval jeho pohřeb. Šla jsem s manželem za ním, protože můj manžel ho velmi dobře znal, a velvyslanec v Londýně řekl prezidentovi, že tato dáma není jen paní Šrívastava, ale že je to Mátadží Nirmala Déví. A jeho žena o mně slyšela, že jsem vyléčila mnoho lidí, a tak řekla: „Nezachránila byste mého manžela?“ A on je hodný muž, dobrý muž, jen jsem mu na deset minut položila ruku na záda. Celé ty dny nespal se všemi těmi injekcemi a vším možným, ale pocítil naprosté uvolnění a chtěl spát. A pak vstal úplně svěží a v Dillí, když tam dorazili, tak prostě sešel dolů a všichni byli překvapení. A pak, když jsem byla v Dillí, tak si mě speciálně pozval a ukázal mi, že zmizela dokonce i operační značka. A chce, abychom měli ašrám i v Dillí, aby se se mnou mohlo setkat mnoho lidí. Nás však nezajímá léčení lidí, protože pokud vyléčení lidé budou dělat nějakou práci pro Sahadža jógu, pak to má nějaký smysl – vyléčení lidé. Chci říct, že nebudete opravovat lampy, které nemohou dát světlo ostatním. (Řekni to znovu.) Nuže ti, kteří nechtějí pomáhat ostatním, kteří chtějí používat Sahadža jógu jen pro své vlastní účely, pro mě nemají žádnou cenu. Je to velmi sobecký postoj a Sahadža jóga není určena pro lidi, kteří jsou sobečtí. Ti, kteří myslí na druhé, ti, kteří chtějí druhým prospět a dát jim osvícení, na takové děti jsem pyšná. Pokud je sahadžajogín velmi sobecký, stará se jen o sebe, pak po nějaké době ztratí vibrace. Takže člověk musí vědět, že když je vyléčený, musí se naučit, jak léčit ostatní, a musí vědět, jak dávat ostatním osvícení. Je to kolektivní záležitost, Sahadža jóga je kolektivní dění, není určena pro jednotlivce. Tam, kde se sejde více lidí a jsou pohromadě, tam přebývám, tam jsem. Ale není to skupinová formace, jakou známe z masových shromáždění a masových programů, to není ono. Protože masa není nic jiného než opakované napodobování a dělání různých abnormálních věcí. Když jeden začne skákat, začnou skákat i ostatní, když jeden začne říkat mantry, začnou je říkat i ostatní, ale nejsou si toho vědomi. Ale zde mluvím o kolektivu, kolektivitě, což znamená, že jste si vědomi. To znamená, že víte, co děláte. Ohledně manter vám musím říct, že je to velká věda a člověk by měl vědět, jak mantru použít, kdy a kde. Nemůžete dát obecnou mantru každému, jako všeobecný lék. Mantra se používá podle toho, jak se Kundaliní pohybuje. Řekněme, že Kundaliní se zastavila zde, pak musíte použít jméno Krista nebo musíte říct mantru Otčenáš. Pokud se zastaví v žaludku, musíte použít jméno Višnua. Pokud se zastaví kolem Voidu, pak musíte použít jméno těchto prapůvodních Mistrů jako Mohamed nebo jako například Mojžíš, Abrahám. Pokud se zastaví zde, musíte použít jméno Šrí Krišny nebo musíte říct: „Alláhu Akbar“ s ukazováčky v uších, a tak si můžete vyléčit potíže s hrdlem. Všechno to jsou mantry, ale ne jako každý, kdo hloupě říká: „Alláhu Akbar“ nebo každý, kdo říká nějakou mantru, která nemá k danému člověku žádný vztah. Před realizací nemáte žádné oprávnění používat nějaké mantry. Jako když se mám setkat, dejme tomu, s premiérem, tak musím jít řádnou cestou, existuje protokol, nemůžu jen tak někam jít a vykřikovat jeho jméno, zatkli by mě. Bůh je premiérem všech premiérů, je nejvyšší ze všech, takže užívat Jeho jméno není tak jednoduchá věc, že kdokoli může použít Jeho jméno a volat na Něj, jako by byl váš sluha. A způsob, jakým se někdy modlíme: „Postarej se o mého otce, postarej se o mou matku, postarej se o mé děti, postarej se o všechny,“ to není způsob, jak se obracet k Bohu. Nejdřív musíte získat svou realizaci a vstoupit do Božího království, pak se o vás postará. Pak se o vás plně stará, ve všech směrech. Krišna řekl: „Joga kšemam vahamjaham,“ což znamená: „Poté, co získáte svou jógu, se postarám o vaše blaho.“ „Nejdříve musíte získat jógu,“ řekl, „nejdříve jógu a pak kšemu.“ Kšema je blahobyt. Takže i materiálně je vám pomoženo, ale nestanete se nadměrně bohatými, to byste zacházeli do extrémů, ale získáte spokojenost, jakou má král. Získáte v sobě tento status. Takže Sahadža jógou můžete vyléčit mnoho nemocí a prozatím můžete používat mou fotografii, protože má vibrace. Lidé se ptají, proč se má používat Matčina fotografie? Protože je to poprvé, co někdo pořídil fotografii (někoho takového). Protože, víte, fotografie Šrí Krišny není k dispozici, fotografie Šrí Rámy není k dispozici, Ježíšova fotografie není k dispozici, Mohamedova fotografie není k dispozici, jen vy můžete pořídit fotografii. Takže fotografie také přišla v pravý čas, abychom mohli skutečně dosáhnout kolektivní emancipace. Mnozí lidé získali realizaci prostřednictvím fotografie. Tak proč to nepoužít? Pokud z ní můžete mít prospěch, proč to nevyužít? Další otázkou, kterou lidé mají, je: „Proč je to Matka, kdo to má udělat?“ Ale já říkám, že když to uděláte vy, budu velmi šťastná. Pokud byste tyto věci mohli udělat sami, byla bych nejšťastnější člověk, protože pak bych měla trochu volna. Ale já neumím spoustu věcí, opravdu neumím mnoho věcí, které vy děláte normálně, například neumím vypsat šek, neumím jít do banky, neumím fotit, necítím se špatně! Necítím se špatně, tak proč byste se měli cítit špatně vy, když umím jednu práci? Takto by se na to měl člověk dívat a měl by pro sebe získat maximální výhody a dát je ostatním. Lidé, kteří mají nějaké otázky, se mě mohou zeptat a já bych si ráda trošku později promluvila s lidmi, kteří mají nějaké nemoci. Takže pokud máte nějaké otázky, jen se mě zeptejte. Děkuji.

Jeden z mých přátel se před několika týdny vrátil z Indie a říkal mi, že byl v Himalájích, v horách, a tam potkal muže a ten muž, říkal, že se jmenuje Papadží a říkal, že je Maha-Avatar a říkal, že je Maitréja a má mnoho žáků a můj přítel se vrátil velmi nadšený, že viděl, že tato bytost má opravdu velkou moc a říkal, že potřebuje několik životů, aby toho dosáhl, a vrátil se velmi nadšený a rád by to dělal... Víte něco o tomto muži? Papadží? Říká, že se jmenuje Papadží. Vím toho docela dost. Víte, v Indii jsou také skuteční guruové jsou, ale tenhle Papadží to není. Je tam spousta opravdových guruů, ale ti se většinou skrývají, a i když za nimi někdo přijde, tak jsou velmi – nelíbí se jim to, protože už toho mají plné zuby, víte, a řekli mi: „Matko, nejdřív pro nás vytvoř vhodnou atmosféru, teprve pak se vrátíme.“ Ale o Maitréjovi – řeknu o Maitréjovi. Maitréja – zase jste v budoucnosti, ale nevadí. Maitréja je ten, který přijde jako Niškalanka, jako takzvaný Kalkí, je poslední, když přijde Kristus, aby vše vyřešil, je to poslední Avatar, ale až přijde, nebude s vámi mluvit. On je ten, kdo přijde. Ve skutečnosti je v této fázi Mahavišnu, a pak přijde jako Maitréja v oné fázi, a to je Kalkí – Niškalanka, je nazýván jako Niškalanka – což znamená čistý, a moje jméno je stejné. Máte Ho tady v Sixtinské kapli, tam stojí Maitréja, v Sixtinské kapli je právě Kristus, jak stojí u Ádžňa čakry a vrhá lidi doleva a doprava, tohle udělá. To je Maitréja, Michelangelo Ho vystihl. Nebude s vámi mluvit, radit vám, vykupovat vás nebo jakkoli zvedat vaši Kundaliní, prostě vás na konci roztřídí. To bude definitivní, to bude konec, kde budou zničeni ti, co jsou k ničemu, a pouze ti, kteří jsou realizovaní, budou usazeni v Království nebeském. A ti, kteří si o sobě myslí, že jsou velmi velcí panáci, jako králové, královny a podobně – ti do Božího království nevstoupí. Tam se dostanou pouze hledači, kteří získají realizaci. Proto jsem tady, abych vám dala realizaci a naučila vás, jak dávat realizaci ostatním. Dobře? První věc, kterou musíte vědět, je, že jakýkoli Guru, který se s vámi setká, kdokoli – neposlouchejte báchorky. Člověk, který vám může dát vaše vlastní síly prostřednictvím realizace, je ten skutečný. A ti, kdo do vás vkládají duchy, nutí vás tančit a skákat a zotročují vás, opravdoví nejsou. Někteří z nich jsou skuteční ďáblové. Znám je všechny velmi dobře a neměli byste se nechat svést jejich řečmi. Vy lidé jste mnohem výš než oni všichni, ale můžete být snadno oklamáni. Takže, je tu ještě nějaká další otázka? 

(nesrozumitelná otázka) Hm, to je další, zase pohádka, zase nějaký baron prášil. Tohle byla společnost jménem T-A-R-A, a oni se chystají utratit sto třicet tisíc liber. A chystají se nechat Krista vystoupit v televizi. I kdybyste utratili všechno bohatství tohoto světa, nedokážete to. Všechno jsou to věci spojené s vyděláváním peněz. Víte, peníze plodí peníze a Duch plodí Ducha. Takže všech těchto šaškáren a šašků byste si neměli všímat. Už jsme si jich užili dost. Dobře? Ano, je to pravda, je to velká částka, oni také říkají, utratíme sto třicet tisíc liber, nestydí se za to. A přitáhnou tam nějakou habaďůru. Jak poznáte Krista, řekněte mi? Koneckonců, realizovaní lidé mohou, ale jinak ho můžete také rozpoznat velmi snadno, požádejte ho, aby kráčel po vodě. Cítil jste bolest? Bože, vím, že má velmi špatný Void. Co se děje? Cítíte bolest ve Voidu? Způsob, jakým mluví o Kristu, jako by Ho měli v kapse. O každé inkarnaci existuje popis a není těžké je rozpoznat. Dobře, je nějaká...? Ano, je to tak. Jsem tu proto, abych tu práci dělala. Později se o tom dozvíte, to je moje zvláštnost. Dobře, naučím vás, jak to napravit. Zkusíme to. Zkusíme to, nevím, jak dalece je to zlomené, ale stojí za to to zkusit. Může to fungovat. Teď ale nevěnujte moc pozornosti nemocným. Nejdříve se musíte vy všichni uzdravit, musíte se stát dobrými sahadžajogíny, měli byste se upevnit, a pak se do toho pustit, protože když to začnete dělat hned teď, víte, jste právě teď jako malá miminka, jako malé semenáčky, a tento měsíc je to velmi důležité, musíte ohledně toho být opatrní, a jakmile se upevníte jako sahadžajogíni, pak budete vědět všechno, jak to dělat a jak to vypracovat, ale jako Matka vám musím říct, že byste měli být opatrní. Zrovna teď se Kundaliní probudila, zrovna jste vyklíčili, buďte opatrní. Nejprve se také musíte naučit, jak se chránit a jak správně rozumět všem čakrám a dalším věcem, aby to pro vás bylo snazší, protože nechci, abyste se zapletli do něčeho jiného. Hm, je to lepší? Je to velmi dobré. Řekni jim, jak to mají dělat s fotografií, dneska. Dnes večer to zkusíte s fotografií a zítra tu můžeme být znovu – v jedenáct hodin? - Ano. - Dobře. Tuto fotografii byste měli pořádně připevnit na nějakou desku, abyste ji mohli mít kdekoli budete chtít, a můžete ji zarámovat, protože vibrace pronikají i přes sklo. Tato fotografie má vibrace. Než začnete dělat cokoli dalšího, musíte před fotografii postavit rozsvícenou svíčku – pokud jsou kolem ní nějaké negativní síly, tak zmizí. Nejprve položte levou ruku směrem k fotografii a pravou ruku na srdce a třikrát řekněte: „Matko, já jsem Duch.“ Když to řeknete, začnete cítit chladný vánek proudící do vašich rukou. Předpokládejme, že do levé ruky žádný chladný vánek nedostanete, potom nastavte pravou ruku a levou ruku dejte takto ven. Zjistíte, že to začne proudit a že se objeví chladný vánek. Pak opět položte levou ruku takto a zjistěte, zda to nyní přichází do levé ruky. Nuže, to znamená, že odtud přijímáte vibrace a vypouštíte do atmosféry negativitu nebo překážky. Když vidíte, že jsou obě v pořádku, můžete obě ruce položit směrem k fotografii. Ale večer, než půjdete spát, byste si měli nabrat do lavoru trochu vody se solí, což symbolizuje Oceán – tedy Gurua a znovu postavit svíčku před fotografii. A otočte obě dlaně směrem k fotografii a nohy vložte do vody. Voda by měla být dostatečně teplá, voda bude nasávat, tady můžete udělat to samé, nejdřív dát levou ruku a pravou ruku sem, pak dát pravou ruku směrem k fotografii a levou ruku ven. Pak levou ruku směrem k fotografii, pravou ven – uvnitř sebe objevíte pohyb. Pak položte obě ruce směrem k fotografii. To je jedna věc, pak si zvedněte svou Kundaliní, postavte se před fotografii a otáčejte pravou a levou rukou takto – levá ruka je přání a pravou ruku točte ve směru hodinových ručiček a pokračujte v jejím zvedání takto, takto. Levou ruku držte v klidu a pravou ruku zvedejte. Zvedněte ji nad hlavu, co nejvíce to půjde, a vytáhněte ji a zavažte. Znovu. Levá ruka je pevná, pravou rukou – buďte opatrní. Nebo si můžete sednout na zem, pokud chcete. Teď ji dejte nad hlavu, nad hlavu, takhle, ve směru hodinových ručiček, uvažte ji. Teď znovu, potřetí. Znovu – dělejte to s plnou pozorností, Tohle je vaše přání a tohle je vaše činnost. Nyní ji opět zvedáme – nyní musíte udělat tři uzly – jeden, dva, a tři. To zvýší vaše vibrace. Cítíte nyní vibrace? Cítíte chladný vánek? Ale ne chladný vánek. Po nějaké době se z toho stane chladný vánek – ano? Dobře? To je všechno. Zlepšilo se to? Takže můžete to provést dvakrát, třikrát nebo jakkoli bude chtít, můžete pozvednout Kundaliní nebo i před tím, než si sednete k meditací, a pak, pokud budete chtít zavřít oči, můžete zavřít oči a jít do meditace. Budete v bezmyšlenkovém vědomí, nebudete mít žádné myšlenky. Jen se snažte zvětšit tento prostor svého bezmyšlenkového vědomí. ...nesrozumitelné...