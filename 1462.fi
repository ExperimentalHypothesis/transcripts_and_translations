Shri Vishnumaya Puja. Wimbledon, London (UK), 1 September 1985.

Tänään on puja Vishnumayalle, joka oli Shri Krishnan sisko, eikä sitä oikeastaan suunniteltu kansainväliseksi pujaksi, joita pidämme. 

Mutta sanotaan, että kun kaikki Jumalaa rakastavat palvojat kokoontuvat yhteen, niin Jumalakin joutuu poikkeamaan monista säännöistä, ja näin tähän pujaan on saatu lupa. Minusta on oikein hyvä, että se voidaan pitää ainakin kerran. Se on syntynyt teidän rakkaudestanne ja antaumuksestanne, ja siksi tämä puja voidaan pitää. Kuinka spontaanisti kaikki menikään, että satuin juuri olemaan Englannissa, koska jos tämä puja olisi joskus pidetty, se olisi pidetty Intiassa. Sillä tämä puja on jumaluudelle, Vishnumayalle, jonka periaatteita ei ole helppo juurruttaa länsimaihin. Koko shakti-järjestelmä on luotu niin, että kaikkein ensimmäinen Shakti on Äiti, Esiaikainen Äiti. Hänestä tulee kolme shaktia, kuten tiedätte: Mahakali, Mahalakshmi ja Mahasaraswati. Ja sitten tulevat heidän lapsensa: veljet ja siskot. Ennen kuin luotiin voima, jota kutsutaan vaimoksi, luotiin siskon voima. Kuten tiedätte, Brahma, Vishnu ja Mahesha syntyivät näille kolmelle Shaktille, ja heillä kaikilla oli siskoja.

Ja nämä siskot menivät naimisiin - esimerkiksi Vishnun sisko, Parvati, avioitui Shivan kanssa. On tärkeää ymmärtää, että nämä kolmenlaiset voimat vaikuttavat aina chakroissa. Jos ymmärrätte, miten nämä kolme voimaa vaikuttavat, silloin ymmärrätte, kuinka tärkeä merkitys Vishnumayalla on. Vishnumaya on siskon voima perheessä. Nainen edustaa voimaa ja mies kineettistä voimaa, joka ilmaisee hänen ympärillään olevan kolmen shaktin voimaa. Kun miehen voima astuu esiin, kaikki nämä voimat tulevat apuun ja avustavat miehen voimaa. On tärkeää ymmärtää mitä Vishnumayan voima on, koska Äidin voiman tarkoitus on suojella viattomuutta, sillä se on kaikkein tärkein asia. Äidin voima on olemassa Viattomuuden suojelemiseksi. Vishnumayan voiman tehtävä on suojella puhtautta, siveellisyyttä. Joskus on vaikeaa ymmärtää, mitä on puhtaus ja mitä viattomuus. 

Viattomuus on voima, joka ei ole esillä. Kuten sähkö, joka meillä on kotonamme. Sähkö on olemassa, kuten viattomuuskin, sisällämme, mutta sen esiin tuominen tapahtuu siveellisyyden kautta. Joku saattaa sanoa: "Tein sen täysin viattomasti" - ei, niin ei voi sanoa. Koska kaikki, mitä teette, jos se on viatonta, se ei voi olla vahingollista luonteellenne, viattomuudellenne tai oikeamielisyydellenne. Niinpä kaikki, jotka sanovat niin, että "Tein sen viattomasti", ovat väärässä, sillä jos tekee jotain viattomasti, se muuttuu siveydeksi. Kun harjoittaa viattomuutta, se muuttuu siveydeksi. Teidän pitää kunnioittaa omaa siveyttänne. Siveellisyys on Vishnumayan voima sisällämme, Gaurin voima, neitseellisen puhdas. Hän ei avioidu. 

Kuten tiedätte, kun Vishnumaya luotiin, niin heti hänen syntymänsä jälkeen Kamsa tappoi hänet. Jotta ymmärtäisimme siveellisyyden merkittävyyden sisällämme, meidän on tiedettävä, että siveellisyys on kaiken dharmisuuden perusta. Jos ei ole siveellisyyttä, ei voi olla dharmisuutta. Dharmisuus ei ole silloin mahdollista, koska siveys on sen perusta. Se on kuin korttitalo: jos ei ole siveellisyyden perustuksia, se romahtaa hetkessä. Siveellisyys on hyvin tärkeä asia, ja se on ollut uhattuna lännessä kaikkialla. Siksi sanon, että on vaikeaa kylvää siveellisyyden siemeniä tässä maassa. Ja kun nyt näin tapahtuu, luulen, että siihen on olemassa jokin jumalainen suunnitelma, että tämä hieno puja toteutetaan juuri täällä. Tätä pujaa ei ole helppo tehdä - viattomien ihmisten pitää tehdä se, sellaisten, jotka ovat viettäneet hyvin uskonnollista elämää, jotka ovat olleet hyvin siveellisiä, jotka ovat kunnioittaneet siveellisyyttään. Mutta nyt, kun olette pyhimyksiä, teille kaikki on puhdasta ja hyvää, koska olette viettäneet pyhimyksen elämää. 

Siksi siveellisyys on herännyt teissä ja siveellisyys toimii teissä Gaurina, Kundalininanne. Jos halutaan mennä uskonnollisen elämän, oikeellisen elämän ja Sahaja Yoga -elämän ytimeen, sieltä löytyy sieveellisyys. Sitä ei voi erottaa. Sivellisyys antaa teille maryadat, se määrittelee rajat. (Miksi istut tässä? Mene kauemmaksi, on parempi istua etuosassa. Tämä on ... et ole tekemässä pujaa. Jos olet tekemässä pujaa, silloin voit istua tässä. Muuten on paras istua alhaalla. On parempi ottaa vastaan värähtelyjä tuolla edessä. 

Menisitkö nyt sinne.) Siveellisyys antaa teille maryadat, antaa teille rajat. Miten se antaa rajat? Niin kuin salamat taivaalla. Kun kaksi pilveä, jotka ovat kuin Sahaja-joogit, merestä syntyneet ja niissä pilvissä on puhdasta vettä, ja niiden täytyy sataa tyhjäksi. Kun ne tulevat lähemmäksi toisiaan ja ylittävät egonsa rajat, tai riitelevät keskenään tai jollakin tavalla ottavat yhteen, niin silloin siveellisyys, salama tulee esiin. Salama kertoo: "Teette väärin. Miksi riitelette keskenänne? Miksi härnäätte toistenne egoa?" Tämä on siskon tehtävä. 

Eilen meillä oli täällä paljon siskoja. Siskon tehtävä ei ole puolustaa kumpaakaan, vaan näyttää, että jos rikkoo veljeyden rajoja, silloin alkaa salamoida. Salamointi on osa Shri Krishnan voimaa, jonka hän otti pois itsestään. Siksi hänestä tuli niin mukava ja lempeä inkarnaatio. Hän otti sen pois itsestään. Hän sanoi: "Nyt sinusta on tullut minun siskoni, ja aina kun he käyttäytyvät huonosti, sinun pitää toimia". Ja näin Shri Krishnasta tuli lempeä, ja sanotaan myös, että hän on hyvin romanttinen inkarnaatio, koska hän otti siskolle kuuluvan osan pois itsestään ja sai näin kaiken toimimaan. Vishnumaya oli aina hänen vierellään ja työskenteli Shri Krishnan kanssa. Perheessä siskon tehtävä on katsoa, että veljet eivät riitele keskenään, että heistä kaikista pidetään hyvää huolta eivätkä muut kohtele heitä huonosti. Ja hän antaa heille maryadat, kuinka pitkälle voi mennä - kuinka pitkälle voi mennä. 

Nyt on erittäin tärkeää, hyvin, hyvin tärkeää meille kaikille ymmärtää, että Freud ja muut typerät ihmiset loivat teorioita, joilla hyökätään Vishnumayaa vastaan niin, että meillä olisi kaikenlaisia kummallisia suhteita, mikä on mahdottomuus, mikä on täysin väärin. Jos on mitään sellaisia suhteita veljien ja siskojen välillä, seitsemän sukupolven ajan suku tulee kärsimään kauheista sairauksista - seitsemän sukupolven ajan. Jos taas on joku toinen, freudilainen suhde, silloin suku joutuu kärsimään neljäntoista sukupolven ajan. Vishnumayan rajoittavat voimat ovat sellaisia, että ne valvovat egoa, superegoa ja perhe-elämää. Se valvoo ja pitää huolta kaikista, tämä Vishnumayan puhdas voima, joka on olemassa meidän kaikkien sisällä. Kaikkein surullisinta on se, että kaikissa länsimaissa Vishnumaya on sairas, todella sairas. Tarkoitan sitä, että olen menettänyt jo kuulonikin vasemmalta puolelta, niin pitkälle se on mennyt, koska ihmisiltä puuttuu kokonaan siveellisyyden taju. Meidän on nyt unohdettava sellaiset ihmiset, jotka eivät ymmärrä tällaista. Me olemme nyt Sahaja joogeja. Kun asia on nyt esillä, on sanottava, että monet pitävät edelleen kiinni sellaisista kummallisista ajatuksista, kuin: "Olemme hyviä ystäviä tämän miehen kanssa" tai: "Olemme läheisiä ystäviä sen ja sen miehen kanssa" ja kaikkea sellaista. 

Silloin se ei ole maryadan mukaista. Miesten ja naisten välillä ei voi olla ystävyyttä, ei voi, se on täysin absurdia. Lännessä koko kulttuuri on omituinen. Jos vaikka menee illalliskutsuille, niin pitää istua pöydässä joidenkin toisten aviomiehet kummallakin puolellaan - kamalaa! Mutta idässä näin ei tehdä, koska Vishnumaya on tällaista vastaan. Hän huolehtii, että mies ja vaimo istuvat yhdessä. Kuten tiedätte, täällä siveellisyys on niin hukassa, että teidän vasemmat Vishuddhinne eivät ole kunnossa. Ja kun puhun tästä, ne menevät vielä huonompaan kuntoon. Kun sanotte, että ette ole syyllisiä, te kerrotte sen itse asiassa Vishnumayalle, omalle siskollenne sanoen: "En ole syyllinen." Hän ei halua teidän kantavan syyllisyyttä. 

Vaimo saattaa haluta teidän tuntevan syyllisyyttä. Hän saattaa olla sitä mieltä, että teidän pitää tuntea syyllisyyttä, koska luulee, että hänen voimansa on uhattuna ja että hänellä on joku kilpailija. Mutta Vishnumaya ei ajattele niin, sisko ei sano niin. Mutta sisko ja veli eivät ole koskaan ystäviä. Me istumme nyt täällä ryhmässä. Samalla tavalla missä tahansa ryhmässä sisko ja veli ovatkin, he tietävät olevansa siinä siskoina ja veljinä, mutta he eivät takerru yhteen henkilöön, he eivät puhu vain yhdelle, he eivät tule läheiseksi vain yhdelle siskolle. Muistan, kun meillä oli suuri kristittyjen kokoontuminen, ja minulla oli varmaan ainakin kolmekymmentä serkkua ja neljä, viisi veljeä silloin. Menimme tähän tilaisuuteen, ja Intian kristittyihin kuuluu ihmisiä kaikista yhteiskuntaluokista. Ja siellä oli muutamia katupoikia, luullakseni, jotka alkoivat huudella kaikenlaista meille siskoille. Emme tienneet, että meillä oli niin monta serkkua. 

He kaikki hyppäsivät esiin aivan kuin vieteriukot ja ottivat tilanteen hallintaansa ja antoivat pojille kyytiä. Silloin tajusimme miten monta serkkua meillä oli. Muuten emme olisi saaneet sitä tietää. He olivat olemassa jossain, emme puhuneet heidän kanssaan paljoa, puhuimme vain keskenämme, ystävillemme, me tytöt puhuimme vain toisillemme. Yhtäkkiä huomasimme, että meillä oli niin paljon serkkuja ja niin paljon veljiä. Oli todella yllättävää, että meillä oli niin monta serkkua, joista emme tienneet mitään. He tulivat välittömästi esiin suojelemaan siskojensa siveyttä, koska sisko on heidän oman siveytensä perusta. Mutta normaalisti ei veljelle puhuta paljoa, eikä velikään puhu siskolleen, ei olla läheisissä tekemisissä. Mutta vaikeuksien keskellä, kun rajoja koetellaan, kun pitää keskustella perheelle tärkeistä asioista, silloin siskon rooli on tärkeä. Äskettäin oma nuorempi veljeni kirjoitti minulle kirjeen, koska perheellä oli ongelma. 

Äitini ei ollut enää siellä, ja tavallisesti siskon puoleen on parempi kääntyä, koska häntä on helpompi lähestyä kuin äitiä. Äiti on niin kiireinen perheen hoitamisen kanssa, on paljon työtä, tiedätte mitä kaikkea hän tekee. Sisaruussuhde on hyvin tärkeä. Kuvitelkaa, miksi vasen Vishuddhimme on niin huono. Totta kai se on, kun emme ole koskaan pitäneet huolta siveellisyydestämme, emme ole kunnioittaneet siveyttämme. Intiassa ei ole näin. Siellä sekä miehet että naiset arvostavat paljon siveellisyyttään. Puhuin asiasta muutaman ulkomailla asuvan nuorukaisen kanssa, ja he sanoivat: "Vaikka teimme kaikenlaista väärää niin kuin muutkin, tiesimme jotenkin koko ajan, että teemme väärin." Kysyin, "Mitä tarkoitatte?" Yksi pojista vastasi: "Se on jotain samanlaista kuin sisarsuhde." 

Mutta nyt näen, että intialaisistakin miehistä on tulossa samanlaisia kuin te täällä, ja he ovat menettäneet kyvyn pitää siveellisyytensä. Miesten täytyy pitää huolta siveydestään. He luulevat, että siitä ei ole mitään hyötyä. Jos teidän henkisen olemassaolonne perusta häviää, te romahdatte hetkessä. Siksi olen monta kertaa sanonut, että laittakaa huomionne Äiti Maahan, kaikkeen vihreään. Vihreä väri, jos laitatte huomionne siihen, silloin säästytte kaikilta epäsiveellisyyteen liittyviltä virheiltä, joita teette koko ajan: katsotte toisten siskoja, toisten vaimoja, toisten tyttäriä. Suhde, jota nyt tuodaan esille, kuten ymmärrätte, on tytär, sisko ja äiti, ja se on erittäin puhdas suhde. Niin puhdas, että jos käytätte aivojanne liikaa, niin miksi sydän menee huonoon kuntoon - oletteko ajatelleet sitä? Miksi sydän oireilee, kun käytätte liikaa oikeaa puolta? Miksi sydän menee huonoon kuntoon? 

Tämä pitää ymmärtää, se on sama asia. Esimerkiksi Shivan suhde Vishnuun on kahdenlainen. Ensiksi Vishnun vaimo - Vishnu otti vaimokseen Shivan siskon. Ymmärrättekö? Kuka on sitten Shivan sisko? Shivan sisko on Saraswati. Jos käytätte liikaa Saraswatin voimaa, sydän menee huonoon kuntoon. Siinä on maryadat, omat rajansa. Tällä tavalla syntyivät seka-avioliitot, joiden avulla sisarsuhdetta käytetään pitämään chakrojen maryadat kunnossa. Jos ylittää rajat, joutuu yllättäen vasemmalle tai oikealle, koska on mennyt maryadojen yli. 

Tällaisia sisarellisia suhteita oli muillakin inkarnaatioilla, esimerkiksi Mohammed Sahibilla oli sisarellinen suhde, - oikeastaan pitää sanoa, että hänen siskonsa oli Alin vaimo, mutta hän syntyi Mohammedin tyttäreksi. He voivat siis syntyä joko tyttärinä tai siskoina. Hän oli Nanakan sisko, Nanaki. Ja hän syntyi siis Mohammed Sahibin tyttäreksi. Kyseessä Voi siis olla joko inkarnaation sisko tai tytär. Mutta tytär ja sisko ovat molemmat viattomia, puhtaita ja siveitä. Ajatelkaapa sellaisia ihmisiä, jotka eivät ymmärrä siveellisyyden tärkeyttä, kuinka he voivat puhua mistään laeista? Koska "lait" tarkoittavat maryadoja ja ne ymmärtää täysin vain Vishnumayan voiman kautta. Saatatte sanoa, että esineen varastaminen toiselta ei myöskään ole oikein, koska se kuuluu jollekin toiselle. Mutta kuka kertoo sen teille? 

Kuka kertoo teille, että tämä on väärin? Tietysti poliisi, mutta kuka on tehnyt säännöt? Lainsäätäjät. Se osa tiedostamatonta, joka tässä vaikuttaa, on Vishnumaya, koska heti kun varastaa jotakin, tuntee syyllisyyttä. Laissakin käytetään sanaa "syyllinen". Syylisyys tulee vasemmalta puolelta, Vishnumayalta. Kuinka tärkeää onkaan, että olemme siveellisiä. Me olemme kovin jakautuneita ihmisiä, ja niillä, joilla on moraalista siveellisyyttä, heiltä saattaa materiaalinen siveellisyys puuttua. Niillä, joilla on materiaalista siveellisyyttä, heiltä saattaa moraalinen siveellisyys puuttua. Moraalinen siveellisyys tulee ensin, se on hyvin tärkeä asia, koska se on meidän sisällämme. 

Jos moraalisesta siveellisyydestä on pidetty hyvää huolta, silloin materiaalinen siveellisyys tulee automaattisesti. Mutta vaikutus on sama. Jos Sahaja Yogassa varastaa rahaa, tai jos huijaa moraalisesti, silloin vasen Vishuddhi menee huonoon kuntoon, ja koko ongelma alkaa vasemmasta Vishuddhista. Oletetaan, että joku yrittää huijata Sahaja Yogassa, haluaa viedä Sahaja Yogan rahoja, tai muuta sellaista. Silloin henkilön vasen Vishuddhi menee heti tukkoon. Heti, kun vasen Vishuddhi tukkeutuu, henkilö alkaa käyttäytyä oudosti, ja koko asia paljastuu. Jos käyttäytyy epämoraalisesti, silloin vasen Vishuddhi tukkeutuu myös. Kaikki syyllisyys syntyy tästä. Äitiä vastaan tehty synti voi olla myös loukkaus, esimerkiksi, että sanoo jollakin tavalla vastaan Äidille. Olen huomannut, että monilla on tapana sanoa, "Ei, Äiti." 

Ei pidä koskaan sanoa "ei", sillä jos sanoo "ei", se tarkoittaa, että menette vasempaan Vishuddhiin. Vishnumayan voima ei salli "ei" -sanaa missään tilanteessa. Monilla ihmisillä on tapana sanoa: "Ei, Äiti." Näin ei pidä tehdä, sillä heti, kun vasen Vishuddhi menee epätasapainoon, kaikki vasemman puolen chakrat heikkenevät, koska siveys, joka on kaikkien chakrojen perusta, on heikko. Kuinka todella tärkeää on ymmärtää vasemman Vishuddhin arvo. Meidän kaikkien vasemmat Vishuddhit menevät epätaspainoon, emmekä ajattele, että se on mitenkään tärkeää. Sanomme: "Voi, vasen Vishuddhini oireilee, eli tunnen syyllisyyttä." Emme ymmärrä sitä niin, että: "Mitä olen tehnyt? Olen ylittänyt rajat, siksi se tuntuu siellä. Olen laiminlyönyt jotakin moraalisuutta. 

Olen kulkenut väärää tietä Äitiäni ja Isääni vastaan ja siksi vasen Vishuddhini oireilee." Vasen Vishuddhi on virheiden, väärien tekojen ja syntien indikaattori. Meillä ei ole varaa pitää vasenta Vishuddhia huonossa kunnossa, Sahaja-joogeilla ei ole siihen varaa. Asiaa pahentaa vielä se, että ihmiset polttavat ja käyttävät kaikenlaisia aineita. Intiassa ihmiset käyttävät tamakhua, joka on eräänlaista - mitä lehtiä ne ovatkaan? - tupakan lehtiä ja ajattelevat, että eivät ole tehneet mitään väärää. Mutta vasen Vishuddhi menee huonoon kuntoon. Vasen Vishuddhi on tavallaan portti kaikkiin omiin ongelmiin, joten varokaa tuntemasta syyllisyyttä mistään. Lisäksi se on erittäin paha noidankehä. Otetaan esimerkki: joku on tehnyt jotain väärää. 

Olen päättänyt, että Minun on sanottava heille suoraan - pitivät he siitä tai eivät - että tämä on väärin, niin pitkälle kuin se on mahdollista. Tietysti käytän myös kaikenlaisia niksejä, että saan heidät ymmärtämään, jos he eivät ymmärrä sitä mitä sanon - tiettyyn rajaan asti. Ja sitten sanon heille: "Nyt on parempi, että lähdette. En voi pitää teitä enää kehossani." Sitten laitan heidät pois Sahaja Yogasta. Kun he ovat pois Sahaja Yogasta, niin ainakin Minun päänsärkyni loppuu. Olen huomannut sellaista, että kun nagatiivisuus alkaa toimia, niin ihmiset sen sijaan, etä kohtaisivat negatiivisuuden, kohtaavatkin virheitään: "Olen väärässä, minun ei olisi pitänyt tehdä sitä, se oli väärin tehty", ja alkavat selitellä asioita. Jos alkaa selitellä asioita, vasen Vishuddhi alkaa tulla paisuneen muhkuran näköiseksi, ja sitten sitä ei enää voi korjata, sitä ei voi enää puhdistaa. Ja niin ihmiset alkavat selitellä: "Miksi tein niin, miksi tein näin." Kun se on kerran todettu vääräksi, se on väärin, se pitää hyväksyä: "Hyvä on, seuraavalla kerralla en enää tee niin, Pyydän anteeksi." 

Mutta "anteeksi" näyttää olevan hyvin vaikea sana sanoa ainakin länsimaisille Sahaja-joogeille ja myös muutamille intialaisillekin Sahaja-joogeille: "Anteeksi, pyydän anteeksi." Intialaiset eivät koskaan tunne syyllisyyttä, se on hyvä asia, mutta he eivät koskaan pyydä anteeksi, joten tilanne on sama. On ymmärrettävä, että kun on tehnyt virheen, silloin on ihminen: erehtyminen on inhimillistä ja anteeksianto jumalallista. Mutta on tiedettävä, että on tehnyt väärin. Jos vain jatkaa selittelemistä, silloin on yksi asia varma: silloin ei ymmärrä, että Jumala tietää kaiken. Jos Hän sanoo, että olet tehnyt väärin, silloin se on väärin. Miten sen voi asettaa kyseenalaiseksi, miten voi sanoa: "Tein tämän sen vuoksi. Tässä on syy siihen", - tämä asia on ymmärrettävä. Sillä tämä on sähköinen voima, ymmärrättekö, se antaa sähköiskun. Se iskee teihin. 

Ja silloin tajuatte, että "Olen tehnyt virheen." Älkää siis aiheuttako iskuja itsellenne. Älkää käyttäytykö sillä tavalla, että lopulta saatte sähköiskun. Mutta - tietysti Äidillinen voima on niin anteeksiantava, Sadashivan voima on niin anteeksiantava, että teidän sallitaan, sallitaan ja sallitaan jatkaa väärin tekemistä jonkin aikaa. Mutta teille on kerrottu ja selitetty, että tämä on väärin. Mutta jos sitten ylitätte rajanne lopullisesti, silloin yhtäkkiä Vishnumaya ilmestyy, ja kaikki paljastuu. Sahaja Yogassa te tulette paljastumaan. On siis ymmärrettävä, että vaikka tämä voima auttaa paljon, opastaa, kehittää, ravitsee ja suojelee, silti - vain tiettyyn pisteeseen. Muuten juuri Hän myös paljastaa teidät, koska ei enää kestä teidän typeryyksiänne. Jos jatkatte samalla tavalla, niin Hän pitää huolen, että kaikki tulee esille. 

Olette nähneet, että ihmiset ovat tehneet kaikenlaisia likaisia asioita. Olen tuntenut monia pääministereitä ja useita presidenttejä ja muita. Kun he kuolevat, he paljastuvat. Kukaan ei sano, että se ja se henkilö oli hyveellinen. Hyvin harva kansanjohtaja on saanut sellaisen maininnan, että he olivat erittäin hyveellisiä, siveitä ihmisiä. Hyvin, hyvin harvoin heidät mainitaan siveellisinä. Heti, kun saa valtaa elämässään, alkaa ajatella, että on saanut vapaat kädet, voi olla ja tehdä mitä haluaa. Voit olla siveä, voit olla epäsiveä millä tavalla tahansa, voit tehdä mitä haluat. Tavallaan tulee sellainen kaiken ylittävä ajatus, että "Minulla on kaikki valta, nyt olen hyvässä asemassa." Ja siitä muodostuu täydellinen harhamaailma ja silloin alkaa unohtaa siveellisyyden tärkeyden. 

Mitä korkeammalle ihminen pääsee elämässään, mitä korkeamman aseman hän saavuttaa, mitä suurempia niiin sanottuja egoa pönkittäviä asioita hän saa, sitä enemmän hän painaa alas vasenta Vishuddhiaan. Selainen henkilö pakenee vasempaan Vishuddhiin, koska sydämensä sopukoissa, omassa tiedostamattomassaan hän tuntee syyllisyyttä. Ja kaikki tuntuu syyllisyytenä, syyllisyytenä vasemmassa Vishuddhissa. Ja kun vasen Vishuddhi on täynnä syyllisyyttä, silloin tilanne on vaikea, koska sellainen henkilö muuttuu äärimmäisen herkäksi. Mitä tahansa tällaiselle sanoo, hän tuntee yhä enemmän syyllisyyttä. Jos yrittää parantaa hänen vasenta Vishuddhiaan, niin hän tulee entistä huonommaksi. Vasemmasta Vishuddhista kärsivien tilanne on huono ja juuri nämä ihmiset selittelevät koko ajan tekojaan. Oikeasta Vishuddhista kärsivä on töykeä, mutta vasemman Vishuddhin ihmisillä on kiero tapa vastata ja antaa selitys kaikkeen. Mitä tahansa heille sanoo, he vastaavat: "Ei, Äiti, se on niin, se on näin." Tämä on yksi asia. 

Mutta ei ainoa, ei se tähän lopu, se tekee ihmisestä myös sarkastisen. Siksi lännessä ihmiset eivät koskaan puhu suoraan, he puhuvat aina sarkastisesti. Heidän mielestään suorapuheisuus on typerää ja on epähienoa, jos ei osaa puhua sarkastisella tavalla, jota on joskus vaikea ymmärtää. Näin he puhuvat, hyvin kierolla tavalla. Ja kierous tulee vasemman Vishuddhin ongelmien kautta. Jos vasen Vishuddhi on niin huono, ei saa aikaan mitään suloista, ei mitään kaunista, ei mitään arvostavaa. Huono vasen Vishuddhi ei koskaan arvosta mitään. Ne jotka kärsivät vasemmasta Vishuddhista, eivät voi koskaan arvostaa toista ihmistä, eivät koskaan. Sillä on oma tapansa sanoa, se ajattelee: "Olen paras", koska sen täytyy olla olemassa, ongelman täytyy saada olla olemassa, siis miten? Se on eräänlainen kieroutunut ego, joka ei halua hyväksyä sitä, että joku voisi olla parempi kuin minä, että minun pitäisi seurata jotakin toista, että minun pitäisi oppia joltakin toiselta. 

Olen nähnyt monia esimerkkitapauksia. Erityisesti ihmiset, jotka ovat lähelläni, huomaan, että heille kehittyy hyvin nopeasti vasen Vishuddhi, koska he eivät noudata protokollaa. Heti, kun he lakkaavat noudattamasta protokollaa, heille kehittyy vasen Vishuddhi. Minun lähellä oleminen on siunaus, epäilemättä, mutta on myös oltava hyvin, hyvin huolellinen, että ei riko protokollaa. Älkää yrittäkö tulla liikaa esille, se on pöyhistelyä. Muutamilla ihmisillä on tapana ylittää rajoja, ja heti, kun ylittää rajat, kehittyy vasen Vishuddhi. Äitiä kohtaan pitää osoittaa kunnioitusta, Äitiä kohtaan pitää osoittaa arvostusta; näitä ominaisuuksia vasen Vishuddhi suojelee. Tämä on perimmiltään Shri Ganeshan voima. Se mitä kutsutaan Ganeshan voimaksi, on vasen Vishuddhi, joka ilmenee siveellisyytenä. Kaikki Ganeshan voimat ilmenevät vasemman Vishuddhin kautta. 

Kaikkien, jotka kunnioittavat Ganeshaa, puhdasta viattomuutta, tulee tietää, että kaikessa arkipäivän käyttäytymisissä ja toimissa tulisi näkyä siveellisyys. Ganesha esitetään siveellisyyden kukkien muodossa. Jos jumalaisessa laissa ei olisi siveellisyyttä, miten ihmisille annettaisiin rajat, miten heidät saataisiin kuntoon, miten heitä puhdistettaisiin, miten heidät saataisiin kehittymään? Jos esimerkiksi puu kasvaa ja sillä ei ole mitään rajoja, se kasvaisi täysin villisti, ilman rajoja, mitä siitä muodostuisi? Ei mitään. Jotta ihminen saadaan kasvamaan yhä korkeammalle, on asetettava rajat. Isälläni oli erittäin hyvä esimerkki tähän, että jos sinulla on vehnän jyviä, niin vehnä …. (Ole hyvä, älä häiritse. Jos haluat mennä ulos, voit mennä, mutta älä häiritse muita ihmisiä pyörimällä ympäriinsä.) Tämä on myös yksi asia, katsokaas. 

Tämä kaikki ei ole mitään muuta kuin vasemman Vishuddhin aiheuttamaa häiriötä. Kaikki esiintyminen ja häiritseminen, yritys olla muita parempi, itsensä esille tuominen tai tärkeily, kaikki nämä tulevat vasemmasta Vishuddhista. Koska haluatte päästä vasemman Vishuddhin yli, siksi teette tällaista. Ja tämä vain lisää sitä. Mitä enemmän yritätte päästä siitä yli, sitä enemmän se kasaantuu. Nyt takaisin isäni tarinaan, kun hän kertoi, että jos sinulla on vehnän jyviä ja levität ne, niin ne lentävät kaikkialle aivan kuten huomiokin. Mutta jos jyvät laitetaan säkkeihin, säkkejä voi pinota päällekkäin ja saada siemenistä korkean kasan. Samalla tavalla, jos tuhlaat huomiotasi kaikkialle ilman siveellisyyttä, se hajoaa. Sillä ei ole rajoja eikä ääriviivoja, sillä ei ole muotoa. Mutta jos asetat sille rajat, silloin pääset yhä korkeammalle ja korkeammalle, ja voit nousta ylemmäs henkisessä elämässäsi. 

Koska olette ihmisiä, jotka haluavat elää hyvin henkistä elämää, teidän on ymmärrettävä, että vasen Vishuddhi pitää saada kuntoon. Miten vasen Vishuddhi sitten parannetaan? Joskus todella väsyn näihin ihmisiin, jos totta puhutaan, väsyn todella ja luovutan. Sillä jos heillä on jokin chakra huonossa kunnossa ja sanon: "Teillä on chakra huonossa kunnossa", he menevät vielä huonommaksi. Mikä noidankehä! Mistä löytyy parannuskeino? Miten päästä ulos noidankehästä? - Kohtaamalla asia. Pitää sanoa itselleen: "Mistä sinä tunnet syyllisyyttä, mistä? Sinä teet saman virheen aina uudestaan ja uudestaan, ja teet edelleenkin." 

Teidän pitäisi suunnata kaikki piikit itseenne päin. Mutta sen sijaan te alattekin sanoa vastaan Minulle, "Ei, Äiti. Ei, Äiti. Ei, Äiti." Komentakaa itseänne: "Ei enää. Olen tehnyt näin tänään, huomennakin aion tehdä ja taas ylihuomenna. Lopeta nyt, lopeta." Ja sitten lopetat sen siihen paikkaan. Silloin käytät hyväksesi Vishnumayan voimaa. Vishnumayan voima pitää neutralisoida, vaikka sitten omien virheiden kautta. 

Mutta jos se täytyy tuoda takaisin omaan vahvuuteensa, sinun on käytettävä Vishnumayan voimaa antamalla itsellesi shokkeja. Vasta silloin se onnistuu. Tässä kohdassa, Vishnumayan kohdalla en pysty auttamaan teitä. Teidän pitää tehdä se itse. Siksi ajattelin tätä pujaa, että kun teette tämän pujan Minulle, ja jos sanon jotakin, se aiheuttaa lisää Vishnumayaa teissä. Onhan paljon helpompaa hoitaa asiat niin, että sanoo vain: "Tunnen syyllisyyttä". "Olen saanut rangaistukseni, kun kutsuin itseäni syylliseksi." Aivan kuin oikeussalissakin valamiehistö sanoisi: "Olet syyllinen" - hyvä on, hyväksyn sen, olen syyllinen, mutta ei rangaistusta, siitä ei tulekaan rangaistusta. Jos olet tehnyt väärin, rankaise itseäsi. On kaksi tapaa, miten ihmiset rankaisevat itseään. 

Yksi tapa on se, että ihmiset rankaisevat itseään sanomalla: "En syö ruokaani." Mutta sellaiset ihmiset, joilla on tapana kieltäytyä ruuasta ja muusta, voivat tulla myös aggressiivisiksi tästä tavastaan ja kiusata muita kieltäytymällä ruuasta. Ihmiset ovat todella kieroutuneita. He tietävät miten piinata itsensä kuoliaaksi mahdollisimman kivuliaalla tavalla koko ajan. Tämä ei siis ole oikea tapa korjata itseään. Jos pitää korjata itseään, silloin pitää kohdata itsensä oikealla tavalla. Oletetaan, että olet tehnyt jotain väärää, silloin sinun pitää tehdä jotain sellaista, josta normaalisti pidät, ja rangaista sillä itseäsi. Sinun pitää, sinun pitää ..., anteeksi, sinun ei pidä tehdä sellaista, mistä normaalisti pidät. Jos haluat korjata itseäsi ja pidät esimerkiksi paljon puutarhoista ja kukista ja kun teet jotain väärin, niin silloin älä katsele kukkia vähään aikaan, sulje silmäsi kukilta. Jotkut ihmiset saattavat pitää laulamisesta ja jos teet virheitä, lopeta silloin laulaminen. 

Tällä tavalla pitää antaa shokkeja itselleen. Teidän pitää tietää, että Vishnumaya on salama, ja opetuksen pitää olla samankaltainen. Se ei voi olla pehmeä, niin kuin Shri Krishna oli. Tämä voima, josta puhun, on hyvin vahva. Herättäköön Jumala tämän Vishnumayan voiman sisällänne. Se on kaikkein vahvin voima, jonka ihminen voi saada, se on kaikkein suotuisin asia. Teistä tulee pyhiä persoonallisuuksia. Tämä on yksi tapa saavuttaa Jumalan oivallus. Eilen esitettiin hyvä, terävä kysymys juuri sopivasti koskien siveellisyyden vakiinnuttamista. Se ei tapahdu bandhaa tekemällä tai vastaanottamalla värähtelyjä Äidiltä ja sukeltamalla niihin, ei sillä tavalla, vaan teidän itsenne pitää korjata itseänne aamusta iltaan ja kohdata itsenne, eikä tuntea syyllisyyttä ja oppia uusia asioita. 

Teillä on sisko, joka opettaa teitä koko ajan, miten tulla aina vain paremmaksi ja paremmaksi. Ei Äiti, koska Äidille voitte sanoa: "Ei, Äiti." Jos sanotte niin siskollenne - sähköisku, ymmärrättekö? Kokeilkaa työntää sormenne sähkörasiaan, niin tiedätte - ei mitään selityksiä! Nyt kun ymmärrämme tämän, teemme tänään pujan siveellisyytemme vakiinnuttamiselle, tunne-elämämme ja mielemme puhtaudelle. Mitä tahansa olettekin tehneet tähän saakka, unohtakaa se, unohtakaa menneisyys. On myös hyvin tärkeää unohtaa menneisyys, koska se on aina hyvä syy selityksiin, "Koska minulla oli sellaista, siksi tapahtui näin. Äitini oli sellainen ja isäni tällainen." Unohtakaa nyt äiti, isä, kaikki, te kuulutte tähän perheeseen, joka on pyhä perhe. Istutte täällä ihmisten kanssa, jotka ovat pyhimyksiä. 

Kaikki lait alkavat toimia automaattisesti, eikä Minun tarvitse kertoa teille, pitääkö teidän olla ystävällinen tälle henkilölle tai välttää kanssakäymistä tämän henkilön kanssa. Katsokaas, jatkuva kiinnostus toiseen sukupuoleen ei ole merkki siveellisyydestä. Se on inhottavaa, täysin naurettavaa, teette itsestänne typerän. Kuten jotkut miehet tietävät paljon siitä, mitä naiset käyttävät, parfyymejä, sitä, tätä. Minkä takia? Oletteko naisten orjia, vai mitä? Tällaisista tulee tyhjänpäiväisten asioiden asiantuntijoita. Olette miehiä, eläkää kuin miehet. Ja naisilla pitää olla siveellisyyden tunne sisällään, koska he ovat voima. Miksi te haluatte tulla miesten kaltaisiksi? 

Tehän olette voima heidän takanaan. Ja naisten täytyy vaalia siveellisyyttään. Siitä Minun on sanottava, että kumarran intialaisille naisille siitä, miten he ovat nöyriä, miten he ovat siveellisiä, heiltä voi ottaa oppia. On tietysti myös monia, jotka eivät ole sellaisia. Mutta se nöyryys, joka heissä on! On vain yksi ryhmä, joiden ei pidä olla nöyriä: inkarnaatiot. Minä en voi olla nöyrä, olen pahoillani siitä. On tiettyjä ominaisuuksia, joita teillä on, joista voitte nauttia ja vaalia niitä, joita taas Minulla ei ole. Minä en voi nöyrtyä, en voi tehdä sitä, olen pahoillani - Minun ei tule tehdä niin. Kukaan inkarnaatio ei ollut nöyrä, he eivät voineet olla, koska heillä ei ollut syyllisyyttä. 

Olen laittanut niin monta syyllisyyttä tuntevaa vasempaan Vishuddhiini, että korvani ovat tukkeutumassa yrittäessäni puhdistaa heitä. Jos te pystytte poistamaan syyllisyytenne, Minun korvani avautuvat, vaivani katoavat. Siksi pyydän teitä pitämään vasemman Vishuddhinne kunnossa. Älkää tunteko syyllisyyttä, olkaa keskellä. Olkaa keskellä, tarkkailkaa itseänne ja kohdatkaa itsenne, antakaa itsellenne shokkeja, korjatkaa itseänne. Vain sellaiset ihmiset nousevat ylös. Toinen tapa on meditaatio. Vasen käsi kohti valokuvaa, kynttilän liekki käden vieressä, oikea käsi Äiti Maata kohden, voitte puhdistaa itseänne näin. Laittakaa kynttilä tuonne, antakaa vasemmalle Vishuddhille bandha, näin voitte puhdistaa itseänne. Mutta näistäkin tulee rituaaleja, jos niitä ei tee sydämestään. 

Ennen kaikkea kohdatkaa itsenne, mielen tasolla, kohdatkaa kokonaan ja sitten puhdistakaa näillä keinoilla. Ymmärtäkää asia myös tunnetasolla. Eikä niissä tunteissa saa olla minkäänlaista syyllisyyttä. Aivan käytännön syistä meidän ei pidä käyttää sellaisia sanoja, jotka tuovat esiin syyllisyyttä, vaan nöyryyttä. Syyllisen ihmisen nöyryys on aivan erilaista. Syyllinen ihminen on pakon alla, paineen alla, mutta nöyrä ihminen on vapaa. Hän on nöyrä vapaasta tahdostaan, omassa kukoistuksessaan. Kuin puut, jotka ovat täynnä hedelmiä: ne kumartuvat kohti Äiti Maata. Ja jos menette meren rannalle, niin näette kaikkien rannalla olevien puiden, etenkin kookospalmujen, kallistuvan kohti merta, koska meri on antanut niille niiden oman erityisominaisuuden. Vesi, joka on kookoksen sisällä, tulee merestä. 

Niinpä kaikki puut kunnioittavat merta ja ovat nöyriä sitä kohtaan. Samalla tavalla henkilö, joka ei tunne syyllisyyttä, on vain todella nöyrä. Syylliset ihmiset, kuten kerroin, ovat agressiivisia sarkastisine, ilkeine sanoineen, vastaväitteineen ja selityksineen. Mutta nöyrä ihminen on vapaa, vapaa olemaan nöyrä, vapaa olemaan ystävällinen, hyväsydäminen ja myötätuntoinen. Sellaisia Sahaja-joogeja teidän pitää olla, että kun ihmiset tapaavat teidät, he ovat vaikuttuneita teidän nöyryydestänne. Nöyryydellä ei ole riippuvuussuhdetta - viattomuus ja nöyryys. Minulta puuttuu tämä ominaisuus kokonaan. En voi olla nöyrä, eikä teidän pidä koskaan yrittää tehdä Minua nöyräksi, sillä se ei ole sallittua. Mutta kukaan ei voi Minut tavatessaan sanoa käytöksestäni, ettenkö olisi nöyrä. Käyttäydyn kuin hyvin nöyrä henkilö. 

Voin käyttäytyä hyvin nöyrästi, mutta totta puhuen sisälläni ei ole minkäänlaista nöyryyttä. Myötätunto on täysin eri asia kuin nöyryys. Nöyryys on inhimillinen ominaisuus, erityisominaisuus, joka on vain omistautuneilla palvojilla. Vain heillä on tällainen kaunis ominaisuus, jonka avulla voi ottaa vastaan autuuden sadetta. Autuuden antaja ei voi olla nöyrä, koska Hän ei voi ottaa vastaan mitään. Vain ihmiset voivat olla nöyriä ja ottaa vastaan ja hyötyä siitä. Ja se, joka ei voi ottaa vastaan, on hyvin, hyvin yksinäinen. Sellainen ei voi saada tukea keneltäkään, koska sen täytyy antaa, koko ajan antaa. Se on hyvin yksinäistä ja kaikki täytyy kohdata itse. Vain ne jotka ovat nöyriä, voivat olla läheisiä toisilleen, voivat jakaa ongelmiaan toistensa kanssa. 

Minä en voi, koska teillä ei ole niihin ratkaisua. Minun on ratkaistava omat ongelmani. Nöyryys voi auttaa teitä vain ilmaisemaan asioita ja pääsemään lähelle ystäviänne ja kaikkia ja jakamaan omat vaikeutenne muiden kanssa. Mutta jälleen Minun on myös varoitettava, koska niin käy aina: teidän nöyryytenne ei pidä olla sympaattisuutta. Nöyrä ihminen on kiintymätön, se on kiintymätön ominaisuus. Ominaisuus, joka ei kiinny yhteen tai kahteen henkilöön. Se on nöyrä elämäntapa, jossa et ole turhan ylimielinen, et huuda ihmisille. Intiassa sanotaan, että lehmä on hyvin nöyrä eläin. Siitä saa maitoa, se antaa kaikkea, se ei hyökkää ketään vastaan. Nöyryys on juuri sellainen suojelija. 

Tietysti joskus ihmiset käyttävät hyväkseen nöyriä ihmisiä, sillä ei ole väliä. Niin kauan kuin et ole menettänyt nöyryyttäsi, on kaikki hyvin. Mutta ihmiset kadottavat nöyryytensä. Kun heitä kiusataan, heistä tulee "vasen-Vishuddhisia" ja silloin he kadottavat nöyryytensä ja sen ei pitäisi antaa kadota, sillä jos haluaa pitää yhteyden Jumaluuteen, silloin pitää olla nöyrä. Ei ole muuta keinoa. Jos et ole nöyrä, tätä suhdetta ei voi pitää yllä. Se on kuin kaksi ominaisuutta, kuin pistoke ja pistorasia. Pistokkeen on oltava pistoke ja pistorasian pistorasia. Samalla tavalla jos teidän pitää saada jotakin Jumaluudelta, teidän on oltava nöyriä ihmisiä. Ylimielisyydellä ette saa mitään, hyökkäävyydellä ette saa mitään, ei millään sellaisella.… Jotkut ihmiset tuntevat myös, että "Minä rakastan Äitiä," mutta tätä rakkautta pitää ilmaista täydellisen nöyryyden kautta. 

Se on ainoa keino, se on ainoa kanava, jonka kautta voitte lähestyä Minua, ei ole muuta keinoa. Tänään me pääsimme todella korkealle tasolle. Se on Jumalan oivalluksen alku. Mutta teidän pitää kiihdyttää vauhtianne. Ei ole helppoa pysyä mukana samassa vauhdissa Minun kanssani, joten teidän pitää kiihdyttää vauhtianne. Jos teidän on mentävä kohti Jumalan oivallusta, vakiinnuttakaa ensin siveellisyytenne ja nöyryytenne. 

Jumala siunatkoon teitä. 

Nyt aloitamme pujamme. Voitte pestä jalkani, jos haluatte. Ganesh Puja pidetään ensin, yksi Ganesh stotra. 

Sitä varten teidän pitää arvioida itseänne. Tarkoitan, teidän pitää arvioida itsenne eikä hyväksyä syyllisyyttä, vain arvioida: "Olenko kovin esille pyrkivä henkilö, pyrinkö koko ajan esiin? Istunko aina kaikkien muiden edessä? Yritänkö olla ylimielinen Äidille? Sanonko Äidille 'ei'? Käyttäydynkö sillä tavalla?" Tarkastele kaikkia näitä kohtia sisälläsi. Tämä ei ole muita varten, se on itseäsi varten, että näkisit: "Kuinka pitkälle pääsen? Olenko omahyväinen, olenko tärkeilevä? Teenkö asioita, joita minun ei pitäisi tehdä?" 

Syvenny tällä tavalla näihin asioihin. Nämä ovat oireita, oireita, jotka tulevat sisältä, ja heti kun ymmärrät oireesi: "Ahaa, olen tällainen. Selvä, en ole enää." Kohtaa se, komenna itseäsi. Heti kun sanot: "En ole syyllinen", se ei tarkoita, että et kohtaisi sitä. Kohtaa itsesi. Hyvä. Nyt otamme jalkojen pesun. 

Pujan aikana: 

Olen pahoillani, mutta tänään vain neitsyet voivat palvoa Minua, vain todelliset neitsyet voivat palvoa Minua - pienet tytöt, onko pieniä tyttöjä? Hei, tuolla on, sieltä heitä tulee. 

Tulkaa, tulkaa, tulkaa, kaikki lapset. Nouskaa tänne ylös. Kaunis mekko! Ah-ha! Ah-ha! Ooh, hyvin kaunis asu, Athena! Tule! Missä muut ovat? Tulkaa, kaikki lapset, kaikki lapset. Vain lapset voivat pestä jalkani. 

Hyvä, istukaa, istukaa alas. Tulkaa lähemmäksi. Ooh, hänellähän on sari päällään! Kaikki lapset. Istukaa, istukaa, istukaa. Kaikki lapset voivat tulla istumaan tänne. Hei, India, miten voit? Varothan tätä tulta, eikö niin? Voisitteko siirtää tuota hieman sivummalle, olen hieman huolissani lasten takia, voimme sytyttää sen myöhemmin. Kiitos. 

Lisää lapsia tulee, heitä on tulossa vielä. Tulevaisuudessa meillä tulee olemaan heitä paljon, ja ehkä teidän muiden pitää istua ulkopuolella. Nyt he istuvat ulkopuolella; jonkun ajan kuluttua teidän pitää istua ulkona! Sepä vasta olisi jotakin! He sanoisivat kaikki: "Ulos, ulos!" Antaa heidän kasvaa! Uusi armeija on kasvamassa esiin. Sinä voit kyllä... tehdä sen. Anna se hänelle, hän voi tehdä sen, hän voi..., hän tekee sen. Teethän sen varovasti. Tulkaa, tulkaa. Gavin, siirrä sitä molemmilta puolilta hieman. 

Hei, tulkaa tänne, tälle puolelle. Kaikkein pienimmät voisivat tulla ensin, kaikki pienet tänne. Yksi... kaikki te olette pieniä, eikö vain? No, kuka on kaikkein pienin? No, tuleeko vielä joku? Istukaa, istukaa, istukaa, ... No niin, tule tänne, haluatko tulla tänne? Hyvä, päästättekö hänetkin tulemaan? Nyt riittää. Tuokaa hänet tänne. Nyt kaikki tytöt saavat tulla ensin ja pojat myöhemmin. 

Tehdäänkö niin päin, vai otetaanko pienet pojat ensin? Pienet pojat on parempi, eikö niin - tehän olette siskoja, loppujen lopuksi. Hyvä, otetaan pienet pojat ensin. Kaikki pienet pojat, ja sitten on siskojen vuoro. No, ketkä ovat pieniä poikia? Ahaa, kaikki. Nyt siskojen pitää odottaa hetki, eikö niin? Katsokaa, katsokaa tätä, katsokaa; kuinka helppoa se on hyväksyä. Kaikki siskot - nyt hän on sisko - tulkaa, kaikki siskot saavat mennä takasin. Ymmärsikö hän? 

Hyvä on, sinä voit seisoa siinä. Hyvä, kerro hänelle. Sinä voit seisoa siinä. Tule sinä tänne. Hyvä. Nyt kaikki pojat, tulkaa. Tulkaa tänne. Kaikki pojat ensin, kaikki siskot odottavat. Tuolla on... Eikö ole enää muita poikia? Tulkaa, tulkaa, tulkaa, tulkaa, tulkaa, tulkaa! 

Hyvä. Nyt, kaikki. Jos Patin poika on siellä, voit kutsua hänet. Hän tekee sen. Kaikki muut voivat istua. Aah, oikein hyvä. Nyt kaikki siskot, kaikki siskot voivat ensin istua alas. Katsokaas, pojat tekevät ensin, eikö niin? Kaikki siskot seisovat siellä ja huolehtivat pojista. Tulkaa. Pojat saavat tulla tänne. 

Tulkaa, tulkaa, tulkaa - tulkaa, tulkaa. No niin, antakaa hänen istua, hän on poika. Tule vain, istu alas, olet poika! Hah! Oletko sinä poika? Poikien pitää istua alas. Kun sinä istut alas, hänkin istuu alas hetkeksi, kyllä hän istuu alas. Hän on hyvä poika. Ei tarvitse ujostella, kenenkään ei tarvitse ujostella täällä, eihän? Nyt tulkaa, kaikki pojat, ne jotka ujostelevat eivät ole poikia! 

Ei, hän on poika, hän on hyvä. No niin. Jos olette poikia, teidän ei pidä olla ujoja. Vain tytöt ujostelevat. Hän ujostelee. Ei se mitään, älkää pakottako, ei se haittaa, älkää pakottako lapsia. Onko Ross täällä? Eikö hän ole täällä? Tulkaa. Nyt vielä tältä puolelta. 

Anna hänelle, niin hän voi tehdä. Teidän pitää pestä Minun jalkani. No niin. Sanokaa mantra, vain sanotte... Käsillenne. Antaa hänen tehdä se, ja sinä voit pestä Minun jalkani, sopiiko? Varothan sitä vähän. Näetkös, siksi kutsuin sinut tänne, koska he ovat pieniä lapsia. Nyt voit pestä Minun jalkani. Kerro heille miten pestään. Yksi kerrallaan. 

Peskää Minun jalkani. Kyllä, Markandeya, pese vain. Tulkaa kaikki pesemään. Peskää, peskää oikein kunnolla. Hyvä, nyt otetaan toinen ryhmä, eikö vain?. Ja seuraavaksi vielä yksi ryhmä. Oikein hyvä. Hangatkaa. Hangatkaa, hangatkaa vain. Hangatkaa. 

Toista myös. Peskää Minun jalkani. Dennis, päästä heidät pesemään jalkani. Tule, pese, pese, .... Tulkaa - hei! Tulkaa, peskää jalkani. Peskää Minun jalkani. Hyvä. Hyvä. Nyt on toisten poikien vuoro, eikö niin? Joko sinä teit sen? 

No niin, nyt on toisten poikien vuoro pestä. Joko sinä teit sen, Hanu? Joko pesit? Hyvä. Isommat pojat. Tulkaa. Päästetään heidät pesemään nyt, eikö niin? Nanaka? Annetaan heidän pestä nyt. Nyt voitte nousta. 

Nousetteko nyt ylös? Markandeya? Antakaa heidän tulla. Oikein hyvä. Sinä myös, Hanu? Antaa heidän tulla vain. Tulkaa tänne päin. No niin. Onko valmis? Nyt annetaan tyttöjen tulla. 

Nyt on tyttöjen vuoro. Annetaan poikien mennä, pojat saavat nyt poistua. Etkö sinä vielä tehnytkään? Hyvä on, antakaa hänen vielä pestä. Tulehan, voit pestä. Nyt voitte kaikki nousta ja antaa vuoron tytöille. No niin, nousetteko nyt kaikki ylös? Poikien pitää pestä. Luulen, että hän pesi jo. Pesitkö? 

Etkö? No hyvä, tule tänne, tule. Laita vettä tähän. Antaa hänen tulla. Hyvä, tule lähemmäksi. Antaa hänen tulla. Hyvä. Nouse ylös, Nanak, nouse ylös. Danya? Odota hetki, odota. 

Muutamat teistä - Kutsun teidät kaikki yksitellen. Nyt voitte pestä. Peskää, peskää. Auta tässä vähän. Valmis! Nyt, annetaan toisille vuoro nyt. Nouskaa nyt ylös. Nyt on tyttöjen vuoro tulla…. Kaikki pojat voivat mennä…. Nanaka, nouse ylös nyt, nouse, nouse vain. 

Annetaan tyttöjen tulla nyt. Tulkaa vain. Missä Olympia on? Jää sinä siihen. Sinä voit olla siinä. Ole siinä. Tytöt voivat jäädä. Pojat voivat mennä. Heidän pitää nyt mennä, koska nyt on tyttöjen puja. Molemmilla käsillä. 

Valmis? Nyt kuivatkaa kätenne. Hyvä, laittakaa se päähänne. Kaikki tytöt voivat istua tässä. Olympia, missä hän on? Hän tulee. Istukaa alas, istukaa alas, istukaa... Hyvä. Olympia, tule. Kaikki tytöt. Olettehan kaikki pesseet? 

Olette, oikein hyvä. Otetaan tämä, otetaan tämä. Nyt luetaan nimet, satakahdeksan nimeä ihan kokonaan, koska ne ovat todella Gaurin nimiä. Kovaa. Hierokaa kovaa. Hyvä. Ei, ei. Sinun täytyy sanoa Minun nimeni, Gavin, muuten värähtelyt eivät virtaa. Sinun täytyy sanoa se kokonaan - en voi sille mitään, koska raja kulkee siinä. Haluatko tehdä sen? 

Voit tulla. Ole varovainen. Koska kaikki näkyy valokuvassa. Hetkinen, hetkinen. Pyydän kaikkia auttamaan. Rauhallisesti. Kaikki pääsevät tekemään. Tytöt voivat mennä. Laita se tähän. Paljon kiitoksia. 

Se on oikein hyvä, hierokaa käsiänne tällä tavalla. Kaikki kädet tulevat punaisiksi. Joka puolelta. Hierokaa tällä tavalla joka puolelta, kaikki sormetkin. Tehkää se sydämestänne, koska kaikki mitä tapahtuu on muuten mentaalia. Tehkää se sydämellänne. Se mitä sanotte, te sanotte sen Minulle; istun tässä edessänne - olette onnekkaita ihmisiä! Tehkää se sydämestänne, vain silloin se onnistuu - avatkaa sydämenne, ja tehkää se sydämellänne. Oikein hyvä! Ilman syyllisyyttä, se on hyvin tärkeää. 

Vishnumayan sari on hyvin kaunis. Siinä on kaksi pilven reunaa ja salamat niiden välissä. Tämä on tehty Ranskassa. Sillä on suuri merkitys. Ranskalainen sari Vishnumayalle. Sanokaa vain "Vishnumaya" - ei muuta tarvita. Tänään ei ole puja Shivalle, miten voi sanoa hänen nimensä ilman pujaa Hänelle? Sanokaa vain Vishnumaya: "Twameva Sakshat Shri Vishnumaya..." Jumala siunatkoon teitä kaikkia. Shivan nimistä molemmat jalkani ovat tulleet aivan jääkylmiksi. Hyvä. 

Kumartakaa. Jumala siunatkoon teitä kaikkia. Jumala siunatkoon teitä kaikkia. Jumala siunatkoon teitä kaikkia.

Shri Mataji joogien kanssa Pujan jälkeen:

Äiti, nyt viimeisen vuorokauden aikana oli todella pahoja sydän-chakran oireita. 

Teidän pitää avata sydämenne. Miksi ette avaa sydämiänne? Avatkaa sydämenne. Epämoraalisille, joutaville asioille me kyllä avaamme sydämemme, miksi emme Jumalalle? Avatkaa! Teistä on tehty lootuksia, avatkaa kukkanne. Joku päivä me vielä pidämme pujan Shivalle Englannissa, tulkoon se päivä pian! Mutta tiedättekö, Shivan pujan tekeminen ei ole helppoa. Olette jo saavuttaneet yhden tason - Vishnumayan. Avatkaa sydämenne. 

Vasta sitten, kun olette avanneet sydämenne, teidän Brahmarandranne voi avautua, teidän Sahasraranne voi avautua. Mistä te kannatte huolta - lounaasta? Jos haluatte, voin pysäyttää kaikkien heidän kellot! Hyvä on. No, menkää syömään. Niin on parempi. Menkää vain, menkää lounaalle. Olenko täällä lounaan jälkeen? Kyllä, Minä jään tänne. Voitte kaikki mennä, Minä odotan täällä. 

Minähän sanoin, Minä pysäytin heidän kellonsa! Jos haluatte, voitte antaa Minulle lahjoja ja sitten jää aikaa lounaalle. Mikä se on? Shri Mataji, tämä on lahja Itävallasta, jolla haluamme ilmaista - haluamme kiittää Teitä, että saamme olla täällä, ja tämä on käsin tehty kukkamaljakko. Kuinka kaunis! joka sopii yhteen Brightonissa olevien, Itävallasta tuotujen veistosten kanssa. Mikä kauneus! Paljon kiitoksia. Kiitos. Olette tuoneet jo niin kaunista musiikkia Itävallasta, mitä vielä haluatte tuoda? 

Mikä se on? Lahja Ranskasta, Äiti. Mitä varten? kaikella rakkaudellamme. Siunauksianne varten, Äiti. Hyvä on. Avaisitteko sen Minulle. Shri Mataji, olemme tehneet lehden italian kielellä, jotta ihmiset saisivat lukea puheitanne, ja haluaisimme, että siunaisitte sen. Jumala siunatkoon teitä. Ooh, erittäin kauniit värähtelyt! Valtavat värähtelyt. 

Koska siinä on Teidän puheitanne. Oletteko kääntäneet ne? Mitkä värähtelyt! Siis olette? Ooh, mitkä värähtelyt tässä kirjasessa! Tämä on ensimmäinen tämänlaatuinen kirjanen, tämä on ensimmäinen kirjanen puheistani - paitsi "Nirmala Yoga" - ensimmäinen kirjanen. Kyllä, italian kielellä. Tämä on sen nimi, "The White Horse" (Valkoinen Hevonen). Ja me haluamme antaa yhden kappaleen jokaiselle maalle nähtäväksi, jos siellä joku osaa italiaa, meillä on niitä täällä. Ja me tuomme tämän rakshabandhan Italiasta. 

Hyvä. Mikä tämä on? Tässä on lehtiä puutarhastamme. Tämä on oliivipuu. Ooh, hyvä, kaunista! Hieno idea antaa lahjaksi oliivipuun oksa. Jumala siunatkoon teitä. Nämä ovat vaimoltani, Shri Mataji. Vaimoltasi. Ooh, tämä on liikaa! 

Ne on tehty Gianissa. Gian on kaupungin nimi, jossa se on tehty. Gian. Kaupunki, jossa tehdään saviastioita. Miten kirjoitetaan "Gian"? Gian. G-i-a-n. Gian. Todellako? Tehdäänkö siellä vieläkin näitä? Tämä on nykyaikainen. 

Kaunis! Muuten Ranskan taide on menossa alaspäin. Yllättävää! Ja katsokaa miten kaunis, miten kaunis, katsokaa nyt tätä! Tässä on kukka, josta Shri Ganesha pitää. Oletko sinä tehnyt sen? Kaunis, kaunis. Hyvin kauniisti tehty, kiitos paljon, kiitos. Kaunis. En tiennytkään, millaisia taiteilijoita meillä on. 

Mahtavaa! Paljon kiitoksia. Katsokaas tätä! Ooh, syön jo nyt ranskalaista juustoa ja se minkä sain teiltä, on niin iso, että se riittää koko vuodeksi! Kiitos, kiitos. Voitteko laittaa sen tuonne? Mikä tämä on? Tämä on Hollannista. Mikä se on? Mikä se on? 

Jälleen juustoa. Kiitos. Te vain annatte Minulle aina lahjoja. Teiltä kaikilta? Aah, miten kaunis, eikö? Täytyy sanoa, teillä on silmää kauneudelle, oikealle kauneudelle. Se on kaunis, kiitos. Gregoiren vaimo antoi Minulle tällaisen samanlaisen kauniin, laitan ne vierekkäin. Kiitos. Hinnat ovat nousussa! 

Vishnumaya. Haa, se on Vishnumaya, sateenkaari on hänen merkkinsä, että sateenkaaren jälkeen ei enää tule ... se on merkki, että enää ei tule salamoita. Jos näette sateenkaaren, sen jälkeen ei enää tule salamoita, se on taattu. Kaunista, kaunista, kaunista, kaunista! En tiedä, mitä sanoa. Paljon kiitoksia. Kaunista. Jumala siunatkoon teitä. Tuokaa se tälle puolelle. Kääntäkää se ympäri. 

Ottakaa sari esiin. Ottakaa sari esiin. Se on hyvin pientä, Äiti, Shri Ganesha on löytänyt sen minulle. Ooh, todellako? Shri Ganesha ei voi olla pieni. Hän on hyvin hienojakoinen, hän on jokaisessa atomissa ja hän on kaikkialla, ymmärrättekö? Kiitos paljon. Jumala siunatkoon teitä. Minun täytyy sanoa, että te pärjäätte oikein hyvin Sahaja Yogassa, olen oikein iloinen. Mikä se on? 

Mielestäni se on hyvin kaunis, mutta sitä ei tarvitse avata. Se on todella kaunis. Kaunis. Näyttäkää sitä kaikille. Sinäkö olet tehnyt sen? Hyvin kaunis. Se ei ole Shri Ganesha. Se on Shri Ganesha -koru. Se on aivan liian kallis lahja ... korallia ja helmiä ... tämä on aivan liikaa! Hyvä on, pidän siitä oikein hyvää huolta. 

Kiitos. Näissä pujissa saan paljon aikaan, eikö niin; sillä kun te annatte Minulle rahaa, voin hankkia jotakin ja se koituu kuitenkin teidän hyväksenne, mutta mitä tehdään näille lahjoille - ne jäävät pysyvästi Minulle. Kiitos. Mikä tämä on? Jälleen jotain pientä Brightonista? Hester, tämä on todella hienoa. Ooh, tämä on aivan liikaa, aivan liikaa, aivan liikaa. Aah, kuinka symbolista, kuinka symbolista. Sanotko uudelleen, että kaikki kuulevat. Niin, Shri Mataji, tämä on Äidillemme meiltä siskoilta ja veljiltä, Kukoistuksen Ajan lapsilta. 

Äiti, salli meidän olla Sinun kukkiasi. Aah, kuinka kaunista. Paljon kiitoksia. Niin kaunis, niin kaunis! Äiti, Teidän armostanne, kunnioittaakseni Teitä, perustin kaupan ja annoin sille nimeksi "Äidin Rakkaus." Ja eilen oli elämäni suurenmoisimmat avajaiset. Kauppa on valtavan kaunis. Missä se on? Seafordissa, lähellä Brightonia. Ooh, hienoa. 

Ja tässä on sen logo. Toivottavasti se leviää kaikkialle maailmaan. Kaikiin tavaroihin on laitettu Teidän nimenne. Aah, miten hieno idea. "Huolehdimme sinusta ja vauvoistasi" - suurenmoista! Minulla on ollut aina mielessäni, että meillä pitäisi olla kunnon kauppa, koska täältä on vaikeaa saada puuvillavaatteita, eikö olekin? Minulla on eräs nuori nainen tekemässä esineitä myyntiin, mutta haluaisin myös teettää tavaroita. Yritän kertoa, että tulet Intiasta... Jumala siunatkoon sinua. Jumala siunatkoon sinua. Jumala siunatkoon sinua. 

Tämä on erittäin hyvä asia, jota teet, Jumala sinua siunatkoon siitä, koska näen, että täällä ei pidetä kovin paljon huolta lapsista; he tarvitsevat paljon huomiota. Mikä tämä olikaan? Hyvä. Mistä tämä on? Lausannesta? Niin kaunis, niin huolellisesti tehty. Kiitos. En ollut valmistautunut tähän, mutta tuon Teille jotain, joka on maasta, jossa olen syntynyt. Mistä? Afrikasta. 

Se on magnetisoitunut kivi, ja se kerää itseensä negatiiviset värähtelyt. Näen sen. Ja pidin sitä kaulassani, joten toivon, että siinä ei ole liikaa negatiivisuuksia. Ooh, enköhän Minä pärjää. Jumala siunatkoon sinua. Mikä tämä on? Shri Mataji, tämän ovat Münchenin Sahaja-joogit tehneet yhdessä. Oikeastaan se on enemmänkin lahja meille kuin Teille. Olisitteko niin hyvä ja antaisitte tälle siunauksenne? Mikä tämä on? Minusta tämä on erittäin hyvä valokuva, oikein hyvä valokuva. 

Teille, jotka ette näe sitä, tämä on todella hyvä kuva. Jumala siunatkoon teitä. Hyvin äidillinen. Kiitoksia. Paljon kiitoksia. Oliko vielä...? Onko vielä aikaa? Vielä on jotakin tulossa. (Ryhmä joogeja Belgiasta ja Hollannista lähestyy.) Hyvä. 

Tunnen heistä jo muutaman. Hyvä, katsotaanpa. Olen hyvin iloinen, että pääsitte kaikki tulemaan, se on pääasia. Se oli kaikkein suurin asia, että pääsitte kaikki tänään tänne, tähän niin tärkeään pujaan. Warren on kertonut, että Brysselin ja Hollannin ihmiset ovat erittäin nöyriä. Ihmiset siellä suhtautuvat henkisyyteen hyvin nöyrästi ja media on siellä myös tasokas. Tämän päivän puja tehtiin oikeastaan teidän takianne. Hän sanoo, että ihmiset ovat siellä hyvin nöyriä, tiedotusvälineet ovat nöyriä, ja sellainen nöyryys toimii siellä hienosti. Mitä teillä on siellä? Tulkaa, tulkaa. 

Mitä kuuluu, Dominique? Mitä papereita sinulla on siellä? Mitä siinä on? Kuka kirjoitti lehtiartikkelin, lehden toimittajatko? Pitivätkö he siitä? Oikein hienoa. Siksi he siis sanoivat, että tiedotusvälineet ovat avuliaita. Siis sen vuoksi. Mikä se on? Käännös flaamin kielestä, mutta ei ranskasta, Äiti. 

Se on oikein hyvä artikkeli. Oikein hyvä, hyvin asiallisesti kirjoitettu, ei vääristelyä. Hyvä. Oikein hyvä. Shri Mataji, kaksi vuotta sitten teimme kopion Ranskassa Teidän Lootus Jaloistanne ja annoimme kuvan erääseen liikkeeseen koipioitavaksi. Nyt he lähettävät ja tarjoavat tätä kuvaa Lootus Jaloistanne kaikkialle näyttääkseen mitä kaikkea he pystyvät tekemään kopioimalla... Äiti, se on se jalkakuva, jonka ranskalaiset toivat Intiaan ja jakoivat kaikkialle - siitä kuvasta tehtiin ne kopiot. Ja sitä samaa kopiota he nyt jakavat mallina ja markkinointimateriaalinaan. Sekö kuva, jossa jalat ovat hieman toistensa päällä? Ei, ei, Äiti. Mikä sitten? 

Mikä kuva? Mikä jalkakuva? Se on se kuva, jossa näkyy valkoinen matto, ja siinä näkyy... Näkyykö siinä kaikki, koko puja? Kultahilettä Teidän Jaloissanne. Ooh, ymmärrän. Todellako? Missä näitte tämän? Brysselissä. Todellako? Näitä tehdään siis Brysselissä? 

Kyllä. Ja luulen, että yritys lähettää sitä ympäri maailmaa, ja sen ranskalaisen yrityksen nimi on "Happy Door Color". Ja he lähettävät sitä Ranskasta ympäri maailmaa? Kyllä, luulen niin. He antavat esimerkin siitä, mitä osaavat tehdä, ja Teidän Jalkanne ovat se esimerkki. Niinkö? Hassu juttu, eikö? Minun Jalkojeni takia se on varmasti menestynyt hyvin, joten he käyttävät ideaa mainostamiseen. Meidän ei tarvitse maksaa mitään, mutta hyödymme siitä! Se on oikein hyvä. 

On hyvä, että Jalkani menevät kaikkialle! Se on todella suurenmoista. Äiti, Belgiassa ja Hollannissa on tapahtunut eräs erinomainen asia, sillä nyt meille tulee tavallisia työtätekeviä ihmisiä. Tämä on todella mielenkiintoinen suuntaus Sahaja Yogassa. Emme saa vain hippejä ja vastakulttuurin edustajia. Se on suuri muutos. Niin, meillä oli muutamia, mutta Minusta kaikki ne hipit olivat oikein mukavia. He ovat mukavia ihmisiä, todella mukavia. Oli todella suuri siunaus käydä siellä. Olin todella hyvin iloinen, koska kaikki meni niin hyvin. 

Nyt teidän pitää esitellä heidät kaikki, sopiiko? Aloitetaan, yksi kerrallaan. Tässä on Henry Brysselistä. Hänen takanaan on Jeanine. Hän on alunperin Hollannista, mutta asuu nyt Brysselissä. Vain neljä viikkoa sen jälkeen, kun oli tavannut Teidät, hän kertoi jo uusille ihmisille, hän kertoi jo kaiken Sahaja Yogasta. Se oli todella hieno tilaisuus. Ja hän kääntää myös ranskaksi. Hän on todella hyvä. Missä te kaikki olette olleet? 

En tiedä, mutta yhtäkkiä huomaan, että kaikki lapseni palaavat luokseni! Hyvä. Hän on joogaopettaja ja hän haluaisi tutustua vähitellen Sahaja Yogaan. Joogaa voidaan käyttää, mutta tietyllä tavalla. Kun Kundalini nousee, on tiedettävä mitkä chakrat ovat epätasapainossa ja mitä pitää korjata. Vasta sitten kun tietää, missä on vika, silloin tietää, mitä korjata. Samalla tavalla sinun pitäisi tietää, missä muilla on tukoksia. Kun tiedät sen, silloin tiedät, mikä chakra pitää laittaa kuntoon, miten se laitetaan kuntoon ja mitä mantroja käytetään. Kaikki tämä on suurta tiedettä ja sillä tavalla se pitää ymmärtää. Koska ilman Kundalinia se ei ole Korkeampaan yhteydessä olevaa tiedettä, vaan sattumanvaraista. 

Tässä on Herman, joka asuu Antwerpenissä. Ahaa. Olen käynyt myös Antwerpenissä. On muutamia ihmisiä, jotka me kaikki olemme tavanneet, mutta heitä on hyvin vaikea tavoittaa. He ovat soittaneet ja kysyneet kirjaa, Gregoiren kirjaa. Tätä Gregoiren kirjaako? Luit tämän kirjan ja sillä tavallako tulit? Kyllä. Belgiassa on kaikkialla ihmisiä, mutta he eivät pääse tulemaan Brysseliin. Ooh, hienoa! 

Hyvä. Haluatte levitä laajemmalle. Miten Natalie voi? Hän tulee Intian kiertueelle. Hyvä. Oikein hyvä. Minusta heidän pitäisi osallistua Intian kiertueelle. Montako? Todellako? Yrittäkää saada neljätoista, kolmetoista ei ole hyvä luku! 

Yrittäkää saada neljätoista. Vain Belgiasta? Shri Mataji, kerroin heille, että he voivat pienenä poikkeuksena ilmoittautua hieman myöhemmin, koska... Kyllä, se onnistuu. Koska Minähän olen täällä jonkin aikaa, niin he voivat ilmoittautua myöhemminkin. Mutta ymmärrättekö, että se on muutos, suuri muutos. En tiedä ensi vuodesta, mikä silloin tulee olemaan tilanne, koska nyt tulee olemaan hyvin mielenkiintoista ja hienoa, kaikki matkustaminen ja muu. Tarkoitan, että sen parempaa ei voi ollakaan ja ohjelma kestää vain kolme viikkoa. Se on siis kolmen viikon matka, sen lyhyemmäksi sitä ei enää voi tehdä. Tässä on Heidi. Hän on suurenmoinen, näen sen heti. 

Ja myös hänen äitinsä ... Etelä-Afrikasta. Sinulla on suurenmoinen lapsi. Hei! Mikä sinun nimesi on? Marilise. Shri Mataji, hänen isänsä oli jonkin aikaa Himalayalla ja satutti päänsä kallioilla. Himalaya on täällä! Mutta nyt hän on tullut Sahaja Yogaan. Hehän ovat etsijöitä. Lamat löivät häntä melko pahasti, ja hän kärsii siitä vieläkin hieman. 

Nämä lamat ovat kamalia ihmisiä. He toivovat voivansa tulla Intiaan . Katsotaan. Ottakaa rauhallisesti. Ei ole mitään kiirettä, mutta jos vain pystytte, niin se olisi hyvä asia. Koska heti kun hän pääsee Intiaan, hän omaksuu Sahaja Yogan erittäin hyvin. Ja Intia on täysin erilainen maa ja siellä missä liikumme ei ole lamoja eikä mitään sellaista. Tässä on Nina. Hän on juutalainen, puoliksi juutalainen. Hän on Brysselistä, mutta hän on ranskalainen. 

Hän puhuu ranskaa. Aivan. Minusta hän näyttää koko ajan nuoremmalta. Eikö vain? Hän on muuttunut paljon. Kaikki rypyt ovat hävinneet, hän näyttää nyt paljon nuoremmalta. Esittelisitkö heidät kaikki? Tässä on Claudine, Danielin äiti. Hän on menossa Kanarian saarille ja haluaisi tietää enemmän Sahaja Yogasta. Niinkö! 

Oletko menossa Kanarian saarille? Ja viet Sahaja Yogan sinne. Nämä Kanarian saaret... Oikein hyvä paikka. Sitten... Nina haluaisi antaa jotakin. Niin, annoit Minulle - miksi annoit Minulle? Haluan pitää niitä mukanani. Pidän niistä huolta. Ovatko he etsijöitä? Kyllä he tulevat kuntoon, älä ollenkaan huoli. Tässä ovat Rene ja Anya Brysselistä. 

Hän on lääkäri ja osteopaatti. Osteopaatti? Hän on saanut koulutuksensa Englannissa. Todellako? ja hän on nyt ollut erittäin aktiivinen Sahaja Yogassa Brysselissä Kyllä. Kyllä. Ne hyökkäävät joka suunnalta: ongelmia lihaksistossa ja luustossa. Nämä negatiiviset voimat aiheuttavat niin monia ongelmia ja ne ovat lääketieteen ulottumattomissa. Ne johtuvat Mooladharasta ja he eivät ymmärrä sitä. He eivät ymmärrä viattomuuden merkitystä. 

Niin monet sairaudet johtuvat Mooladharasta, niin monet eikä heillä ole niihin hoitokeinoa. Heidän on hyvin vaikea omaksua tällaista tietoa ja hylätä entinen tieto. Tämä on kaiken tiedon yläpuolella olevaa tietoa ja sen avulla pääsee kaiken ytimeen, ymmärrättekö - ja silloin koko ajattelutapa muuttuu ja tulee aivan erilaiseksi. Se toimii. Me todellakin tarvitsemme osteopaatteja, koska kaikkien Vishuddhit ovat niin huonossa kunnossa ja vain Warren-parka on laittanut kaikkien Vishuddheja kuntoon. Ja nyt sinäkin osaat tehdä sen! Tässä takan ovat Marie-Louise ja Jack... Mikä se nimi oli? ...Brysselistä. En saa selvää ääntämisestäsi. Marie-Louise, kiitos. 

Te sanotte "h" "r:n" sijasta, niinkö? "Marie" sanotaan "Mahi"? Ahaa. Hyvä, koska "Marie" on "Mary" ja se lausutaan "meha". "Meha" tarkoittaa sadetta sanskritin kielellä. Ymmärrättekö? Mitä kuuluu? Sinäkin näytät paljon nuoremmalta. Millainen olo sinulla on? Kuvitelkaa, ennen kuin kävin missään muussa länsimaassa, menin ensimmäiseksi Belgiaan ja Hollantiin vuonna 1965. 

Muistatteko, että Hollannissa oli satavuotisjuhlat tai sellaiset puutarhaukselle tai jollekin vuonna -65, tiesittekö? Siellä oli valtava näyttely ja sitä olin silloin katsomassa. Sitten matkustin Hampuriin ja siellä oli Hampurin laivojen satavuotisjuhlat. Ja he olivat järjestäneet valtavan suuret... sellaiset juhlat, jossa oli ilotulitteita ja raketteja ja kaikenlaista, ja se oli aivan suurenmoista. Ja me olimme kaikki joella laivassa, ja sieltä saatoimme nähdä kaiken tämän. En ole koskaan nähnyt sellaista ilotulitusta: niistä tuli puita ja kukkia ja hedelmiä, kaikenlaista - siis näistä raketeista taivaalla - he olivat valmistaneet sellaisia erikoisraketteja. Tämä tapahtui siis Hampurissa. Hollannissa olin sellaisessa valtavassa näyttelyssä, jota oli kilometreittäin. Siellä oli suihkulähteitä ja pieniä lampia ja virtaavia vesipuroja ja kauniita siltoja ja tulppaaneja ja kaikkea kaunista - kaikenlaisia kukkia. Parasta mitä silmät voivat nähdä: kukkia ja puutarha. 

Sitten. Jumala siunatkoon teitä. Tässä on Chandra. Hänellä on mielenkiintoinen tarina, Äiti. Hän on syntynyt perinteiseen intialaiseen perheeseen Hollannissa, mutta on täysin hollantilainen... Todellako? ja hän löysi hindulaisuuden todellisuuden Sahaja Yogasta. Se on hyvin kaunista. Se on varmasti totta. Ei epäilystäkään. Nyt kun jokainen uskonto on tavallaan asettunut puolustamaan omaa kantaansa, voi vain Sahaja Yogan kautta ymmärtää, että ne ovat kaikki tosia. 

Jokaikinen niistä oli totta ja oikeassa ja ne muodostivat yhdessä ehjän kokonaisuuden. Mutta ensin on tultava hengeksi, muuten sitä ei voi ymmärtää. Mutta mikä intialaisessa filosofiassa on erinomainen asia on se, että joka paikassa puhutaan pelkästään henkisestä vapautumisesta ja yhdeksi tulemisesta hengen kanssa - ei mistään muusta. Se on kaikkein ensimmäinen asia. Ja he puhuivat myös jumaluuksista. Mutta Buddha ei puhunut edes siitä. Hän sanoi: "Älkää puhuko jumaluuksista, älkää puhuko Jumalasta, älkää puhuko kenestäkään. Puhukaa vain hengestä." Hän oli niin tarkka tästä, että ihmisten piti panna huomionsa aluksi vain omaan henkeensä, sitten vasta he oppisivat tietämään. Mahavira teki samoin - molemmat tekivät niin. 

Ymmärrättekö, että filosofiassa ei ole tavallaan mitään yhtä jotakin, vaan pääajatus koko intialaisessa filosofiassa - olipa se sitten hindulaisuus, buddhismi tai jainalaisuus, tai missä tahansa, joka oli Intiassa - on se, että kaikkein ensimmäiseksi on saatava itseoivallus. Ja koko elämä pitäisi rakentaa tälle pohjalle. Esimerkiksi, sanotaan, että omaa chittaa pitää pystyä kontrolloimaan. Ei pitäisi antaa huomion mennä mukaan kaikenlaisiin asioihin. Niinpä kaikki erilaiset ideat, romanttiset ideat, ovat väärin. Pitäkää huomio itsellänne. Ette voi laittaa huomiotanne mihinkään sellaiseen, jossa se menee hukkaan - chitta nirodha. Ja katsokaas, kun tämä alkaa toimia, vain silloin ihmiset näkevät, että kun pitää huomionsa itsellään, silloin huomio nousee korkeammalle, eikä leviä kaikkialle. Kaikkien uskontojen ydin on siis sama, eli itseoivallus. Se on kaikkein tärkein asia. 

Ilman sitä sanotaan, että "siinä ei ole elämää", meillä on vain "elottomia ruumiita" - nishpran. Jos uskontoa seuraa ilman elämää, sillä ei ole mitään merkitystä, siitä tulee elotonta. Uskonnossa sinänsä ei ole mitään vikaa, mutta siinä ei ole elämää, siitä on elämä hävinnyt kokonaan. Ilman elämää se turmeltuu. Elämä on Sahaja Yoga. Yoga on ... Jumala siunatkoon teitä. Tässä on Karina, hän on Haagista. Karima? Ooh, meillä on siellä Hollannissa eräs Karim. Meidän pitää löytää hänet. 

Onko teillä Karimin osoitetta? Hän on nuori poika, oivaltanut sielu ja hieno persoona, täytyy sanoa. Hän tuli aina tänne ja nyt hänen isänsä on Hollannissa, ja isä juo paljon. Kysyin häneltä: "Miten isäsi voi?" "Hän on kuin kaikki muutkin hollantilaiset." Kysyin: "Mitä tarkoitat?" "He kaikki juovat paljon." Sanoin: "Ei, ei, kaikki juovat, eivät vain hollantilaiset." Hänen äitinsä on ranskalainen ja isä hollantilainen ja kun he erosivat, isä otti pojan. Hän tulee silloin tällöin tänne. 

Hän on hieno sielu, tämä Karim. Miten sinä sait itsellesi tämän nimen "Karima"? Miten vanhempasi antoivat sinulle tällaisen nimen? Ei, minun nimeni on Karina. Ahaa, ymmärrän. Nimi on muuntunut sellaiseksi. "Karima" tai "Karim," tarkoittaa "hän, joka on luoja." "Karima" on luojan voima. Se tulee sanasta "karisma", "karismaattinen". "Karishma" tulee siitä. 

Tässä on Henno, hän on Amsterdamista. Amsterdamista - oikein hyvä. Ja tässä on Herman Haagista. Henno toivoo voivansa muuttaa asumaan ashramiin muiden kanssa. Hyvä. Ja siellä on vielä joku takana. Minut mainittiin jo, Äiti. Niinkö? Mikä sinun nimesi on? Jack, Brysselistä. 

Ahaa, no niin, Jack Brysselistä. Kyllä, kyllä, nyt muistan. Tunnen Jackin. Eikö olekin hienoa? No niin. Kerrotko myös kaikille, että Intian kiertueet ovat hyvin askeettisia mitä henkilökohtaiseen mukavuuteen tulee. Ja tällä kertaa tullaan yöpymään ulkosalla. Meillä on ulkona telttakatokset ja kaikkea sellaista, eli se on kuin telttaretki. Mutta uskon, että te tulette pitämään siitä luonnon ja kauneuden ja jokien takia, ja kaikki tulee olemaan mukavaa - toivon niin. Mutta tärkein asia on se, että siinä maassa te kasvatte henkisyydessä hyvin nopeasti. 

Olen nähnyt sen, nähkääs. Se tavallaan ravitsee teitä, se ravitsee teidän olemustanne. Se on hedelmällinen maa henkiselle ylösnousemiselle, ja monet ovat saaneet siitä paljon itselleen. Siksi se on Minusta oikein hyvä ajatus. Olkaa rauhassa, ei ole mitään kiirettä. Olen täällä varmasti kuun loppuun saakka. Lähden ehkä sitten vähän myöhemmin. Joten olkaa aivan rauhassa. Jos vain mahdollista, haluaisin tällä kertaa majoittaa niin monta kuin suinkin pääsee tulemaan. Sopiiko? 

Jumala siunatkoon teitä. Pikku hiljaa te vakiinnutte omaan ryhmäänne ja alatte omaksua samoja tapoja kuin muutkin. Silloin meillä voi olla eräänlainen säännöllisyys toiminnassamme, ja ihmisillä on rahastoja ja muuta sellaista niin, että toiminta voidaan vakiinnuttaa kunnolla. En tietystikään koskaan näe rahaston tilejä, enkä tiedä, mitä se tekee. Mutta teidän täytyy valita muutama henkilö, joka kerää rahaa tilaisuuksien pitämistä varten, kun tulen sinne. Saatatte tarvita rahaa tilojen vuokraamiseen ja sellaiseen, sekä ilmoituksiin. Mitä tahansa se sitten onkin, niin perustakaa kunnollinen rahasto, ja yrittäkää saada se syntymään pian, niin voimme myös laillistaa sen. Mutta siihen saakka on hyvä olla muutama ihminen, jotka ovat vastuussa ja keräävät rahaa Sahaja Yoga -tilaisuuksiin. Minä en tarvitse rahaa, enkä mitään, mutta te tarvitsette tietysti. Ja ensi vuonna aion varmasti tulla sinne, ja toivon, että voin olla siellä vähän kauemmin aikaa. Joten silloin te tulette tarvitsemaan rahaa. 

Lopuksi haluaisin kiittää Dr. Warrenia, joka on mennyt sinne aivan yksinään, ja saanut kaiken toimimaan niin hyvin, ja auttanut heitä kaikkia. Koska Bogdan on nyt menossa Geneveen, niin hän pitää huolta koko Euroopasta, ja matkustaa koko ajan maasta toiseen - Bogdan, Dr. Bogdan. Ja hän tulee tekemään kaiken tarvittavan. Ja tietysti Gregoire on siellä kulissien takana, hänhän on järjestänyt tämänkin tilaisuuden. Hän tulee auttamaan Bogdania ja kaikkia muita alkuun, ja kaikki tulee olemaan... Tulisitko tänne, en kuule, mitä sanot. Tule tänne. Halusin tietää, että jos te tulette takaisin ... Mutta jos meditoit, jos laitat vasemman käden kohti kuvaa ja oikean käden näin, niin sen pitäisi auttaa. Ei, ei , ei ... Noin sinun ei pidä tehdä. Warren puhuu sinun kanssasi. Kyllä, siis Patricia on siellä, ja Antonio voi auttaa myös. 

Onko niin hyvä? Hyvä. Olen hyvin iloinen, että olet tullut mukaan. Nyt on parasta. Tämä nainen tässä, yrittäkää auttaa häntä kaikella mahdollisella tavalla, koska hänellä on nyt asiat hyvin, ja hän ymmärtää kaiken oikein hyvin. Oliko vielä muuta? Te näytätte kaikki niin kauniilta, jokaikinen. Ja Jack, Sinä olet Belgiassa, eikö niin? Oikein hyvä. Nyt Minun on mentävä kotiin. 

Minusta meillä on ollut erittäin onnistunut seminaari. Auttakaa kaikkia näitä ihmisiä, jotka ovat tulleet tänne Hollannista ja Belgiasta. Halusin antaa heille. Warren? Valokuvat ovat tuolla, ja voitte jakaa ne kaikki, koska ihmisiä on niin paljon. Ne, jotka lähtevät nyt ensimmäisenä, saavat kuvansa ensimmäisenä, sitten jaatte muille sitä mukaa. Kun Minä nyt lähden, niin kuvia voidaan alkaa jakaa sen jälkeen. Haluan kiittää teitä kaikkia siitä, että kutsuitte Minut tähän seminaariin. Se oli niin kaunis. Toivon, että ette pahastuneet mistään, kun kerroin teille Vishnumayasta. 

Se on voima, muistakaa, se on voima. Teillä kaikilla pitää olla tämä voima sisällänne. Kun sanotte sanankin, se toimii kuin salama, ja sitten kuin sateenkaari. Molemmat ovat Vishnumayan voimia. Kun sateenkaari tulee esiin, se tarkoittaa, että ei tule enää salamoita. Ja jos on salamoita, ei ole sateenkaarta. Te siis olette myös sateenkaari. Se tarkoittaa sitä, että pystytte luomaan kauniita värejä yhdestä valkeasta väristä. Olette kykeneviä siihen. Teidän pitää näyttää tämä taika, ja joskus teidän pitää myös näyttää vähän salamoita. 

Mutta on parempi salamoida enemmän sisään päin ja näyttää sateenkaarta ulospäin. Se on parempi niin päin. Jumala siunatkoon teitä kaikkia. Jumala siunatkoon englantilaisia ja kaikkia muita, kaikkia teitä, joilla on halu luoda Jerusalem Englantiin. Tämä on hyvin tärkeä asia! Toivon, että englantilaiset ymmärtäisivät ja olisivat tietoisia tästä ja saisivat sen aikaan. Ei vain englantilaiset Sahaja-joogit, vaan kaikki englantilaiset. 

Jumala siunatkoon teitä!  

