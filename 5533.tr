19 Ocak 1979
Talk to Sahaja Yogis
Kalwa (India) | Translation (Marathi to English) – VERIFIED

Sahaja Yogilerle Sohbet, 19 Ocak 1979, Kalwa (Hindistan)

Londra'dan Mumbai'ye gelmek çok güzel bir duygu, çünkü Londra çok kalabalık ve mekanik bir şehir. Oradaki insanların genel eğilimi de mekanik hale gelmiş. Bu yüzden Mumbai'den Kalwa'ya gelmek daha da güzel. Şehirlerdeki insanların ruh halini ve inancını görünce, gerçek adanmışlığı olan birkaç insanın bulunduğu bir yere gitmek istiyorum. Sahaja Yoga, köyler aracılığıyla yayılacak. Şehirlerde yayılmayacak. Bunu daha önce de söylemiştim ve bunu deneyimliyoruz da. Artık Mumbai'ye biraz daha yakın olduğunuz için, içinizde biraz şehir havası var. Ama yine de, bu hoş doğal ortam içinde yaşayan insanlar, her zaman Tanrı'nın varlığını hissederler. Tanrı var mı, yok mu, bugüne kadar okuduklarımız – bunların bir anlamı var mı, yoksa bunlar sadece insanları karıştırmak için yazılmış metinler mi – Şimdi bunu tam olarak incelemek ve deneyimleme zamanı – Çünkü Tanrı adına konuşan birçok sahte insanla karşılaşıyoruz. Tapınağa giderseniz, para vermelisiniz. Para verirseniz, Ona daha yakın olursunuz. Zengin bir kişi tapınağı ziyaret ederse, ona önce bir garland takılır. Tanrının en büyük garlandı ona sunulur. Sanki Tanrı zengin olmanın bir önemi Olduğunu anlıyormuş gibi. Üstelik bu kişi büyük bir arabayla gelirse, Tanrı'ya daha da yakın kabul edilir. Ama Tanrı duygulara açtır. O parayı ve dünyevi zenginlikleri anlamaz. O, inancın zenginliğini anlar. O, inanca özlem duyar ve sadece inanç O'nu tanıyabilir. Şimdi, inanç körü körüne inanmak anlamına gelmez. Diyelim ki birisi size geliyor, sahte bir guru vücuduna pis bir şey sürerek yaklaşıyor ve kendisinin büyük bir guru olduğunu söylüyor – ve bunun gibi şeyler. İnsanlar hemen onun ayaklarına kapanıyorlar – hindistancevizi gibi. Ülkemizdeki insanlar Tanrı'ya bağlı ve masumdurlar. Ancak onların din (Dharma) hususunda masum olmaları gerekir, sadece masum olmak yeterli değildir. Dharma konusunda masum olmak, Bu Dharma'yı tanımak anlamına gelir. Her şeyden önce, Kimin önünde başını eğeceğini, kimin gerçek guru olduğunu ve kimin böyle biri olmadığını bilmelisiniz. Sokakta yürüyen her insan guru olamaz. Belki de o kişi bizden daha düşük bir sınıftan birisidir. Başkasının parasıyla yaşayan bir kişi, asla dini bir guru olamaz veya o kişi Dharma ile alakalı olamaz. Sizler, çok az miktarda para kazanıyor olsanız bile, kendi ayaklarınızın üzerindesiniz. Siz de içinizde, kimseye bağımlı olmayacağınız hissine sahipsiniz. Bu sahte insanlar bu şekilde sizin paranızla yaşarken, onların aslında serseri ve çok düşük bir sınıftan olduklarını anlamalısınız. Sizden para alıp, bununla kendilerini geçindiriyorlar. Böyle insanları gurunuz olarak görürseniz veya onlar size, “biz çok başarılı gurularız ve şu, şu harika şeyleri yapabiliriz" derler ve sizi aldatmaya çalışırlarsa, o zaman bu kişinin asla dindar biri olamayacağını anlamalısınız. Diğer bir şey ise, dindar veya sanyasi insanlar dünyevi faaliyetlerden vazgeçmiş insanlar) hakkında, Onların köyde kalmalarına izin verilmemesi gerektiği söylenir. Sadece aile hayatı süren insanlar köylerde kalabilirler. Sita, Ramayana'da, herhangi bir sanyasi kapınıza gelirse, ona burada kalmamasını söylemeniz gerektiğini, köyün içinde kalmasına izin vermemeniz gerektiğini, Onun köy sınırları dışında kalması gerektiğini ve bunun da sadece bir gece için olması gerektiğini söylemiştir. Bir kişi bir köy hayatına karışırsa, nasıl kendine sanyasi diyebilir? Sita, Ravana onu bir sanyasi olarak görünerek aldattığında bunu şart koşmuştu. Bu safran renkli giysiler giyerek, karşınıza çıkan insanlar aslında sizi soymak için gelmişlerdir. Aslında bu kıyafetleri giymenin ne gereği var? Dünyevi şeylerden vazgeçmiş biri hiçbir şeyin peşinde koşmaz. Hiçbir isteği olmayan bir kral, neden sizi aldatmak için bu giysileri giysin ki? Ancak insanlarda, Tanrı adında daha yüksek bir gücün var olduğuna dair, içgüdüsel bir inanç vardır. Özellikle kırsal kesimde yaşayan insanlar doğaya o kadar alışkındır ki, onlar her gün onunla iç içedirler. Yağmur yağarsa tarım yapabilirler. Mahsul verimi iyi olmazsa, toprak verimsizse, bunu Toprak Ana’nın kendilerine kızdığına dair bir işaret olarak alırlar. Bir yerde ani bir yangın çıkarsa, Ateş Tanrısının veya bir Tanrıçanın kendilerine kızdığını söylerler. Eğer bir evde salgın hastalık varsa, Onlar Tanrı'nın gazabından dolayı acı çekiyorlar derler. Böyle durumlarda insanlar, doğaya inanmaya başlarlar. Ve doğanın kendisi Tanrı'dır – bu inançla onlar, ilahi olana tapınmaya başlarlar. Tanrı'nın farkında olmak harika bir şey olsa da, yine de bizler Tanrı'yı yaratamayız. Tanrı olduğu gibidir. Eğer "Onu bizim istediğimiz gibi yaratacağız, O bizim dediğimiz gibi olacak" derseniz, bu doğru değildir. Tanrı olduğu gibidir. Yapabileceğiniz tek şey, O'nun üzerine meditasyon yapıp O'nu davet etmektir. O zaman karşınıza çıktığı haliyle O'nu tanıyabilirsiniz. Ancak bu bilgelik size gelmelidir ve sizler, O'nu tanıyacak farkındalığa sahip olmalısınız. Sadece bu da değil, bunu hissedebilmelisiniz. Peki, bu durumda ne yapmalıyız? Ne yapılması gerekiyor? Seni görmek için gözlerimi açmam gerekir. Bu gözlerle benim, senin kim olduğunu, nereden geldiğini görmem gerekir. Sana nerede yaşadığını, hangi köyden geldiğini sormam gerekir. Bu gözlerle seni nasıl tanıyabilirim? Eğer gözlerim başından beri açık olmasaydı, seni tanıyamazdım. Tanrı'yı tanımak için içimizde farklı bir çift göz vardır – buna 'Atma' denir. Bu Atma'nın gözleri açılmadıkça, Bizler Tanrı'yı göremeyiz veya tanıyamayız. Atma içimizde uyanana kadar, alevleri önümüze çıkana kadar – o zamana kadar Tanrı olduğuna inandığımız şeyde bir yanlışlık vardır. Bu pek doğru gelmiyor, ya da O'nun hakkında tam bir bilgi edinilemez, sadece biraz bir bilgi edinilebilir denilebilir. Tıpkı kısmen kör olan birinin, biraz görebilmesi gibi. Dolayısıyla, gözlerimizi tamamen açmadıkça, Atma'nın gözlerini elde etmedikçe, o gözler açılmadıkça, Tanrı'yı tanıyamayız. Evimizin tapınağına bir idol koyduğumuzda, onun bizim Tanrımız olduğunu, ona tapınmanın yeterli olduğunu hissederiz. Ama o zaman davranışlarımızı kontrol ediyor muyuz? Birbirimizi öldürsek, kavga etsek Veya daha kötü şeyler yapsak bile, Tanrı'nın bizim tarafımızda olduğuna inanmaya devam ederiz, çünkü O bizim evimizdeki tapınağımızdadır. Ve eğer ona tekrar bir şey sunarsak, bu yeterlidir. O zaman kimse "Yalan söyledim, çaldım, kavga ettim, başkalarına kötülük diledim" ve "Yanlış bir şey yaptım" diye kendini kötü hissetmez, bu düşünce aklından bile geçmez, çünkü evimizin tapınağına bir Tanrı yerleştirdik. 'Aarti' yapıldıktan sonra, gerisi hallolur. Tanrı intikam almaz ve bize zarar vermez. Bu yüzden böylesi "uygun" bir Tanrı'yı severiz. Ancak bu bize kolaylık getirmez, bize hiçbir fayda sağlamaz. Dinimize faydası olmaz. Bu dünyada yaşamamıza zar zor bir yardımı olur. Ama sonra, o tehlike bile eninde sonunda karşımıza çıkar. İnsan, özellikle hastalandıkları zaman, Tanrı'yı hatırlarlar. Mutlu zamanlarında O'nu pek düşünmezler. Ancak hastalık sırasında, yanlış bir şey yaptığını hisseder: "Bu hastalığa nasıl yakalandım, ben Tanrı'yı kızdıracak bir şey yapmış olmalıyım. "bir kişi psikolojik sorunlar, kalp problemleri yaşıyorsa, "Ne oldu Mataji, biz neyi yanlış yaptık, neden bu hastalığa yakalandık?" diye düşünmeye başlarsınız. Aslında, bilerek bir hata yapmadınız. Ancak körlük hala devam ediyor. Atma'nız uyanmamışsa, hala körsünüz. Tanrı veya dharma hakkında ne biliyorsunuz? Bildikleriniz yarım yamalak şeyler. Bu yüzden, atmamızı görselleştirmemize yardımcı olacak bir düzenleme olması gerekir. Bu düzenlemeyi kim yapacak? Biz yapabilir miyiz? Bu gözleri biz mi yarattık? Onları bize kim verdi? Tanrı mı verdi? Bu burun, bu ağız, bu beden, – hepsi bize Yüce Tanrı tarafından verilmiştir. Bunların herhangi birini yaratmayı siz mi başardınız? İnsan olmak için ne yaptınız? Hayvanlardan insanlara doğru evrildiniz – bu nasıl oldu? Bunun gerçekleşmesi için siz ne yaptınız? Öyleyse, ilahi olanı görmek, Atma’yı tanımak için gerekli olan gözler, sadece Tanrı tarafından verilmelidir. Bununla ilgili ne yapabiliriz? Sabah akşam zıplayarak ya da puja ya da arti yaparak ya da günde milyon kez Tanrı'nın adını zikrederek, bunu başaramazsınız. Önce Tanrı'yı tanımalısınız, ancak o zaman O'nun Aarti’si ve puja'sı bir anlam kazanır. Ama Tanrı'nın taş ya da kaya olmadığını ayırt edemiyorsanız, bundan nasıl fayda sağlayabilirsiniz? Bu yüzden, öncelikle Atmanızı tanımalısınız. Atmanızı tanımadan hiçbir şey işe yaramaz, Taa ki siz bunu anlayana kadar, bu düşünce zihninizde yerleşene kadar, söylediklerimi beğenmeyeceksiniz. Peki, bu Atmayı nasıl açarsınız? Birçok insan şu soruyu sorar: "Mataji, bunu nasıl yapacağız?" – Size daha önce de söyledim, bu konuda yapabileceğiniz hiçbir şey yok. Bu Tanrı tarafından yapılır, O'nun bir armağanıdır. –bize bu bedeni O verdi, bize gözlerimizi verecek olan da O'dur. Atma'nın vizyonunu bize verecek olan da O'dur. Ve O bize verir. Bunun için onun zamanı gelmelidir. Yarın bir çiçek, meyveye dönüşüp dönüşmeyeceğini merak etmeye başlarsa – "bu nasıl olacak, ne zaman olacak" diye – o zamanı geldiğinde otomatik olarak meyveye dönüşür. Aynı şekilde, zamanı geldiğinde Atma'nızı doğru bir şekilde göreceksiniz. Ve bu kesinlikle gerçekleşecek. Binlerce kişi Sahaj Yoga sayesinde aydınlanmaya ulaştı. Atma'larını gördüler – Atma'ları Onlar aracılığıyla konuşmaya başladı. Eşikten geçmeden veya Yüce Olan'ın vizyonunu görmeden, Atma vizyonu olarak adlandırdığımız "atma-sakshatkar" (Aydınlanma) gerçekleşene kadar, O'nunla konuşamazsınız bile. Sabahtan akşama kadar Lord Rama'nın adını tekrarlıyoruz, ama Rama nerede? Herkes O'nun adını anma hakkına sahip mi? Her biriniz Yüce Olan'ı çağırma hakkına sahip misiniz? Şimdi, başbakanımızın adını söylediğimizi varsayalım – bunun ne yararı var? Sizin çağrınıza koşarak gelecek mi? O sizin hizmetkârınız mı? – Tanrı, siz onun adını söyleyip durduğunuz için sizin hizmetkarınız değildir. Öncelikle O'nunla sizin aranızda bir bağlantı olması gerekir. Bağlantı kurmak için, O'ndan izin istemeniz gerekir. Başbakanı ziyaret etmeden önce izin aldığınız gibi, aynı şekilde Ondan izin almanız gerekir. Tanrı ile bağlantı kurmanız gerekir. Tanrı ile bağlantı kurmazsanız ve izin almazsanız, kapısının önünde O'nun adını haykırırsanız, Onun muhafızları sizi yakalar ve buraya gelmeye ne hakkınız var, neden O'nu rahatsız ediyorsunuz diye sorarlar. Bu nedenle önce atma'nızın vizyonuna sahip olun. Atma'nızı tanıyın. O zaman Tanrısal gücün ellerinizden akmaya başladığını kendiniz hissedeceksiniz. Sonra o güce sormalısınız – Tanrı var mı? Bu güç akmaya başladığında ve siz böyle büyük bir soru sorduğunuzda, bu güç kararlı bir şekilde evet diye cevap verecektir. Ellerinizde güçlü vibrasyonlar hissedeceksiniz. Böyle sorular sorulduğunda, güç size cevap verir. Bu, her yerde mevcut olan bu gücün, dünyanın her yerinde var olduğunu ve Tanrı'nın iradesi olmadan bir yaprak bile kıpırdamayacağı söylendiğinde, sizin bunun doğru olduğunu anladığınız anlamına gelir. Çünkü ancak Atma'nızı gördükten sonra bu gücün vizyonunu elde edersiniz. Ve bu gücü tanırsınız, görürsünüz ve O ellerinizden akmaya başladığında, ona tam bir ivme kazandırabilirisiniz. Bu güç içinizden akmaya başladığında şaşıracaksınız – zihinsel ve fiziksel durumunuz mükemmel bir hale gelir. Sahaj Yogada, aydınlanma elde ettikten sonra, doktora gitmesi gereken çok az kişi vardır. Herkes sağlıklı olur. Zihinsel sorunlar varsa, onlar da ortadan kalkarlar. Sadece bu da değil, evin genel durumu da daha iyi hale gelir. Her şey, her açıdan, daha iyi hale gelir. Diyelim ki yarın Bay Patil'in evine gitmem gerekiyor – o her şeyi temizleyecek ve beni karşılamak için, evi süsleyecektir. Aynen böyle. Tanrı sizin içinizde ikamet etmeye karar verirse – bedeniniz, zihniniz, zekanız arınmalıdır. Bunlar arındığı zaman, Tanrı girebilir. İşte bu yüzden, pek çok insanın hastalıkları iyileşmiştir. Birçok zor hastalığı iyileştirdik ve bunu yapmaya devam ediyoruz. Ama biz sadece hastalıkları iyileştirmiyoruz. Eğer aydınlanmaya ulaşırsanız, Atma'nın ışığı içinize yayılırsa, o zaman fiziksel, zihinsel veya dini olsun, her tür karanlık otomatik olarak ortadan kalkar. Otomatik olarak ortadan kalkar. “Nasıl?”, diye soracaksınız. Bu ışık bir kez burada yandıktan sonra, karanlık nereye gitti? Aynı şey size de olur ve bu yüzden Sahaja Yoga'da kişi her yönden yükselir. Sadece bu da değil, kolektif bilinç alemine girmeye de hak kazanır. Kelime zor ama bu oldukça basittir. Hepimizin içinden akan bir güç vardır; Bu güç her birimizin içinde var. Bu gücü anladığınız anda, hepiniz bir olursunuz, – bu içten başlar. Yani elleriniz aracılığıyla, bu kişinin durumunu, onun sorununu öğrenirsiniz. Benzer şekilde, kendi sorunlarınızı da bilirsiniz. İç gözlem sayesinde, kendiniz bir iç görüşe sahip olursunuz. Bunlar olur, ama çok zeki olmanıza, paraya veya özel bir beyine ihtiyacınız yoktur. Siz insan olmanız yeterlidir. Hayvan değilsiniz. Aksine, son derece zeki, çok zengin Olan insanlar bunu deneyimlemezler. Bu, orta sınıftan ve ortalama zekâya sahip insanlara olur. Şimdi, son derece fakir, yemek yiyeceği bile olmayan insanlara da bu olmaz – çünkü onlar gece gündüz durumları için endişelenirler. Oradan buradan çalarlar – bugün yiyecek ekmek yok, şimdi ben ne yapacağım? Bu normal, çünkü durumları öyle. Ama orta sınıftan insanlar aydınlanmaya ulaştıklarında, tüm toplum ilerler ve herkes bundan faydalanır. Çünkü Lakshmi (Zenginlik Tanrıçası) da, Bunun için bereketini bahşeder. Şimdi herkes endişeli – “Mataji, bizim durumumuz nasıl düzelecek? Mali durumumuz nasıl iyileşecek veya diğer sorunlarımız nasıl çözülecek? Tüm bu şeyler ne olacak? Tüm bu soruların cevaplarını nasıl bulacağız?" Demek istediğim şu: sizin bölgenizde Sahaja Yoga merkezi var. Sahaja Yoga merkezi olan her yerde, Tanrı vardır. Merkeze gelirseniz, sorunlarınız çözülür. Evde oturarak değil. Sahaja yogilerinden çoğu şöyle düşünür: Artık aydınlanmaya aldık, artık tüm sorularımız biz evde oturarak çözülmeli. Sorularınıza cevap bulabileceğiniz klinik, merkezdir. Her gün, her hafta, program olduğu zamanlar, eğer bu kliniğe gelir ve sorularınızı sorarsanız, Atma'nızı gördüğünüz anda tüm sorularınız ve sorunlarınız zahmetsizce çözülecektir. Size bununla ilgili bir örnek vereceğim. Çok basit bir örnek. Şaşıracaksınız, ama bu birçok kez olur. Bunun gibi sayısız örnek var, sonsuz sayıda örnek var – bunun sadece araştırma ya da tahmin olduğunu ya da tesadüf olduğunu hayal bile edemezsiniz. Londra'daydık; Cezayir'den gelen Müslüman bir çocuk vardı. Geldi ve bana "Mataji, son altı aydır burada deniyorum ama burs alamıyorum ve şimdi zamanım doldu ve Cezayir'e geri dönmek zorundayım" dedi. O, aydınlanmasını almıştı. "Ne zaman gidiyorsun?" diye sordum. "Perşembe günü gidiyorum" dedi. Ben de "Neden Salı günü gitmiyorsun? Perşembe yerine Salı günü git" dedim. "Tamam, ısrar ediyorsanız, salı günü giderim" dedi. Pazartesi günü üniversitesine gitti. Burs alacak öğrencilerin listesi asıldı – Onun adı burs alacakların listesinin ilk sırasındaydı. Bu bir örnek. Çok sayıda benzer örnek var. Mumbai'deki Yoga’daki arkadaşlarına sorarsanız, her biri bol bol örnek verecektir. Bunu size bir örnek olarak anlattım. Kolayca, hiç çaba harcamadan çözülen birçok sorun var. Ama bunları çözmeniz için merkeze gelmeniz gerekiyor. İnsanların ibadet için bir araya geldiği her yerde, Tanrı'nın da orada olduğu doğrudur. Eğer “Hayır, Mataji, benim evime gelmelisiniz. Evimde ne varsa...” derseniz, “sizin” eviniz neresi? Topluluk içindeyken, sadece kendinizi düşünürseniz, Tanrı asla gelmez. Çünkü siz kolektif bilinç içindesiniz. İnsanların bir araya gelip O'nu hatırladıkları her yerde, Tanrı oradadır. O sadece sizin için değildir. İnsanlar gelip bana emir bile veriyorlar: “Anne, bir iş bulmam ‘gerek’, çocuğum eğitimini ‘tamamlamalı’. Sonra kızım ‘evlenmeli’. Sonra evim ‘inşa edilmeli’. Şu ‘olmalı’, bu ‘olmalı’. Bende soruyorum: “Neden?” “Çünkü ben sizi görmek için bilerek geldim.” Sanki burası Tanrı'nın dükkanıymış gibi, gelip her biri için, belirli bir bedel karşılığında farklı şeyler istiyorsunuz. Sanki bir dükkandan bir şey satın alıyormuş gibi istiyoruz. Böyle istememelisiniz. Bunun yerine şöyle demelisiniz: "Bana ait olan her şey sizin önünüzde. Siz sadece bakın! Bizim istediğimiz tek şey Sizsiniz. Sizi elde ettiğimiz zaman, başka bir şey istemiyoruz." Bunu söylediğinizde, tüm sorunlar çözülür. Bu sorunlar Tanrı için hiçbir zorluk oluşturmaz. O'nun için hiçbir şey zor değildir. Sadece küçük parmağını (pinky) kıpırdatması yeterlidir ve iş hallolur. Bugüne kadar insanlar Tanrı'nın her şeyi yaptığını düşünürdü. Birçok insan bana oraya "Varkarees" (Lord Vitthala'nın adanmışları) olarak gittiklerini ve Vitthala'dan bunu yapmasını rica ettiklerini söyledi. Hiçbir şey olmadı; Tanrı onların isteklerini yerine getirmedi. Ama şimdi durum farklı. Daha önce aydınlanmaya ulaşmamıştınız. Bu yüzden oraya gidip O'ndan bir şey isteme hakkınız yoktu. Artık atma'nın vizyonuna sahip olduğunuza göre, sahip olduğunuz güçleri kendiniz görün. Önce kim olduğunuzu görün, sonra şaşıracaksınız – ne derseniz o olacaktır. Şu anda melekler tarafından yönetiliyorsunuz, Ganesha, Hanuman Ve Bhairava gibi Deityler arkanızda duruyor. Ve hepsi sizin işinizi yapmak için tam yetkinliğe sahiptir. Ama bunu deneyimlemeniz gerekiyor. Bu, bir guru size vaaz veriyor ve siz ona inanıyorsunuz gibi bir şey değil. Ben size vaaz vermiyorum, sizin gerçeği ilk elden deneyimlemenizi sağlamaya çalışıyorum. Köylerdeki insanlar basit ve samimidir. Ve onların çok paraları da yok. Belki de bu yüzden Tanrı'yı daha iyi anlıyorlar. Onu tanıyabiliyorlar. Bir köylü, kimin samimi olduğunu kolayca anlayabilir. Bir şehirli bunu henüz kavrayamaz. Çoğu gangster, çok ünlü ve çok pis gurular; Onların hepsi şehirlerde yaşıyor. Köylerin hiçbirine gelmek için ne nedenleri ne de istekleri var. Çünkü onlar orada para kazanamazlar. Sevgi istemiyorlar. Onlar para istiyorlar. Eğer şehirde bir şey elde edemeyen birkaç kişi varsa, o zaman köylere geri dönüyorlar. Bu yüzden sizlerden çok şey bekleniyor. Yüce Tanrı sizi doğal güzelliklerle dolu bir yere getirdi – Bunun bir nedeni olmalı. Ve asıl neden, eğer siz Tanrı'nın kim olduğunu anlarsanız, bunu kendiniz çok iyi özümseyebileceksiniz. Şehir sakinleri bunu başaramaz. Sizin kadar başaramazlar. Çünkü sizler, şehir halkının kötü davranışlarını öğrenmediniz. O pislik henüz size bulaşmadı. Şehirlerde son derece pis şeyler oluyor Ve oradaki insanlar buna alışmış durumda. Zihinleri öyle bir durumda ki, onlara herhangi bir tohum ekmeye çalışırsam, bu çok acı verici olur. Size söyleyeyim, biri bana Londra'da Sahaj Yoga yapmamı isterse, çok sıkılırım ve Kendimi çok yorgun hissederim. Dışarıdan bakıldığında, oradaki insanlar hep iyi giyimli, yakışıklı ve güzel görünüyorlar. Ama içlerinde o kadar çok pislik var ki, kendimi zorlamak istemiyorum. Bunun yerine, biri Benden Kalwa'ya gelip çalışmamı isterse, kesinlikle buna hazırım. Burada küçük bir kulübe yaparsanız, buraya gelip kalmaya hazırım. Bundan zevk alırım ama Londra'da durum böyle değil, çünkü oradaki insanlar çok kirli. Ve durumları o kadar pis ki, onları kapınızın önünde bile tutmazsınız. Ama ne yapabilirsiniz ki, kaderinizde ne varsa onunla yüzleşmek zorundasınız. Kocam oraya tayin edildi ve ben de onunla gitmek zorunda kaldım. Oradaki insanları yüceltme zamanı geldiğinde, ben de bunu yapıyorum ve birçok İngiliz aydınlanmaya ulaştı. Ama hiçbiri sizinle (ayaklarınızın tozuyla)kıyaslanamaz bile. Onların inancı var ama sizin sahip olduğunuz masumiyet onlarda yok. Bu yüzden onlardan öğrenecek hiçbir şey yok. Onların birkaç giysisi daha var ya da arabaları var diye lüks ve rahat bir hayat sürdüklerini düşünebilirsiniz, ama bu böyle değil. Aslında onlar çok üzgün insanlar. Her on kişiden biri intihar ediyor. On kişiden yedisinin evliliği yıkılmış. Orada durum böyle. Böyle bir ülkede Orada herhangi bir dinin var olabileceğini hayal etmek bile imkansız görünüyor. O ülkede her hafta iki çocuk anne babaları tarafından kürtajla öldürülüyor. İyi çocuklar. Hayatları ellerinden alınıyor. Anneleri onları kendi elleriyle boğarak öldürüyor. Her hafta. Böyle bir şey duydunuz mu hiç? Her hafta. Buradaki bir anne çocuğunu çok sever. Oysa oradaki barbar insanlar var – tam anlamıyla barbar. Tamamen mekanik. Hiç duyguları yok. Bu yüzden asla Onlar gibi olmaya çalışmamalısınız. Bu ülkenin kadim zenginliği sevgidir, sevginin bu önemini korumalıyız – zengin mirasımızı. Çünkü, yüce gücün kuvveti sevgidir. O sevgiye açtır – bu yüzden sevgiyi aklınızda tutmalı, her zaman sevgi içinde kalmalısınız. Ve sadece sevginin tadını çıkarmalısınız. Burada, Bay Patil bu güzel şeyi başlattı (Kalwa'daki Sahaja merkezi) ve yavaş yavaş buradaki vibrasyonlar iyileşti. Bugün bunu hissettim ve çok mutlu oldum. Dürüst olmak gerekirse, kapının eşiğinde meditasyona girdim. Ve o meditatif konumda, bu yerin bir gün verimli bir kutsal toprak haline geleceğini hissettim. Ve önemli bir yer olacağını. Sadece bu da değil, buranın bir hac yeri olacağını. Burada hissettiğim vibrasyonlar böyle. Buraya daha önce birkaç kez gelmiştim ama bu sefer muazzam bir sevinç hissettim – tüm kutsamalarım bu Kalwa ve hepinizin üzerinizde. Tanrı'nın lütfuyla, bir gün bu yer çok ünlü olacak ve hepiniz ve çocuklarınız, dini anlamda esenlikle kutsanacaksınız. Umarım bu Ben hayatta olduğum sırada gerçekleşir. O zaman çok mutlu olacağım. Hepinize kutsamalar. Sorularınız varsa, sorabilirsiniz... Bunu kendi içinizde görmeniz gerekiyor.

Gözlerinizi kapatın ve hissedin. Gözleriniz kapalıyken göz kapaklarınız titriyorsa, gözlerinizi açın. Titreme yoksa, gözlerinizi kapatın. Ve şaşıracaksınız – kendi içinize baktığınızda, aklınıza hiçbir düşünce gelmeyecek. İçinizde tam bir huzur hissedeceksiniz. Gözlerinizi kapatın ve herhangi bir düşünce geliyor mu bakın. Hepiniz gözlerinizi kapatın ve herhangi bir düşünce geliyor mu diye bakın. Çünkü enerji uyanıp Agnya çakraya doğru çıktığında, kişi hiçbir düşünceye kapılmaz. Düşüncesiz bir farkındalığa girersiniz. Bazı insanlar ellerinden serin bir esinti gibi bir şey çıktığını hissedebilirler. Sanki bir klima açılmış gibi. Ellerinde bu serin hissi deneyimleyenler, aydınlanmaya ulaşmışlardır.