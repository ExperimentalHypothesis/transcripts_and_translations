13 szeptember 2003
Ganesha Puja
Campus, Cabella Ligure (Italy)
Shri Ganesha Puja, Cabella Ligure, 2003. 09.13.

Most kisgyerekekkel ülünk szemben. Ők azok, akik inkarnációk. Ők azok, akik az emberiséget nagy fejlődés felé fogják vezetni, - mert az emberiségre vigyázni kell. Ők a holnap emberisége, és mi vagyunk a máé. És mit adunk nekik, hogy mit kövessenek? Mi az életük célja? Nagyon, nagyon nehéz megmondani. De a Sahaja jógával a megfelelő irányba fognak menni, helyesen fognak viselkedni és egy egészen másfajta Sahaja jógi nemzedék fog felnőni.

De az idősebb Sahaja jógik kötelessége az, hogy vigyázzanak rájuk; hogy jobb erkölcsi értékrendjük legyen, hogy jobb életük legyen, hogy a ti életeteket kövessék, és hogy valóban jó Sahaja jógikká váljanak. Ez egy nagyon nagy felelősség, talán nem is ismerjük fel, nem értjük meg, de ezek a kis teremtmények nagy lelkek hasonmásai, és olyan módon kell őket felnevelni és nagy figyelemmel ily módon tisztelni és szeretni. Ezt meg kell érteni. Az a gond az idősebb embereinkkel, hogy nem veszik figyelembe, hogy figyelembe kell őket venni, hogy törődni kell velük, hogy meg kell őket érteni. Azt gondoljuk, hogy túl intelligensek vagyunk, túl jók vagyunk, és nem kell az energiánkat rájuk pazarolni. Ez az idősebbek problémája.

De ma, amikor azért ülünk itt, hogy Shri Ganeshát imádjuk, tudnunk kell, hogy ők mindnyájan Shri Ganesha inkarnációi és megfelelő figyelmet és önértékelést kell nekik adni. Úgy találom, hogy a gyerekek egy része nagyon jól viselkedik, nagyon értelmesek és vannak néhányan, akiknek halvány fogalmuk sincs arról, hogy mit csinálnak. Így ez az idősebbek feladata, hogy ráébresszék őket arra, hogy megfelelően értsék és becsüljék meg önmagukat.

Ugyanezt mondanám a régi Sahaja jógiknak, hogy vigyázniuk kell a fiatalabb testvéreikre. A családunkban, amit úgy hívunk, hogy Sahaja jógik, mindenféle ember van, minden típus és minden viselkedési mód. Természetesen nem kell nekik parancsolgatni, nem kell őket uniformizálni, de abban a változatosságban jelen kell lennie ennek a szépségnek, jelen kell lennie annak a gyönyörű iránynak, hogy egyek vagyunk.

Mit kell ezért tennünk, ez a kérdés. Mit kell az idősebbeknek tenni, hogy elérjék ezt? Mi az, amivel konkrétan hozzájárulunk az életükhöz? Először is azt kell elmondanunk, hogy ki Shri Ganesha és hogy mik Ganesha tulajdonságai, mit jelképez. Mit jelképez és, hogy milyen tulajdonságai vannak – és ha ezt egyszer megértik, hogy annak ellenére, hogy Ő egy kisfiú, annyira bőkezű, annyira kedves, annyira megbocsátó – majd elcsodálkoznak, mert ők is olyan kicsik és majd ők is úgy fognak élni.

Úgy találom, hogy néhány gyerek itt nagyon értelmes, nagyon jó. Néhányan csintalanok és néhányan nem értik, hogy mit csinálunk itt. Bármi is legyen, végül is gyerekek. És amit nekünk tennünk kell, hogy vigyázunk rájuk, tiszteljük őket és teljesen megértetjük velük, hogy ki Shri Ganesha.

Úgy gondolom, hogy mindenkinek kell, hogy legyen egy Shri Ganesha szobor a házában, hogy a gyerekek majd lássák és megkérdezzék: „Ki ez? Mit csinál?” És majd elámultok, hogy mennyire megértik majd Őt, a tulajdonságait és hogyan fogják azokat kidolgozni. Mindannyiótok számára fontos, hogy legyen legalább egy Shri Ganesha a házatokban, hogy el tudjátok mondani a gyerekeiteknek: „Olyanoknak kell lennetek, mint Ő.”

Akkor most mik is Shri Ganesha tulajdonságai? Nem fogják megérteni azt, hogy mi az az erényesség, túl kicsik, nem fogják azokat a tulajdonságokat megérteni. De egy tulajdonságot majd megértnek, az őszinteséget, hogy őszintének kell lenni.

Fokozatosan a nehéz esetek megoldódnak, így fog alakulni. Mert látjátok, ők nem értik az előadásomat, nem értik azt, amit mondok. De egy dolog biztos, ha van valami ellenkezés bennük, azt kimutatják - nagyon jól – mert olyan ártatlanok, olyan egyszerűek, és az ártatlanságuk fogja őket segíteni, hogy szembesüljenek a valósággal.

Remélem, hogy mindnyájan gondoskodtok a gyerekeitekről, helyesen irányítjátok őket és a megértésük egy olyan szintjére emelitek őket, hogy megértik, hogy mi az ő helyzetük, milyen tulajdonságokkal kellene rendelkezniük, miért fogják őket tisztelni. Elcsodálkoztok majd, hogyan fogja a viselkedésük megváltoztatni az összes többi gyerek viselkedését.

Azt kell mondanom, hogy egyikőtöknek sem kellene azt gondolnia, hogy ti nagyon felnőttek vagytok csak azért, mert csendben tudtok maradni, csendben ültök és egyebek. Csak akkor vagytok felnőttek, ha magatokba tudjátok szívni Shri Ganesha tulajdonságait. Láttam olyan embereket, akik nagyon felnőttek, de még sincs meg bennük az erényesség és az őszinteség egyszerű tulajdonsága, nem rendelkeznek velük, és nem rendelkezhetnek velük, mert nem gondolják, hogy fontosak. Így rátok bízom, hogy megtaláljátok Shri Ganeshát önmagatokban. Nagyon élvezem a társaságukat, mert annyira ártatlanok, nyíltszívűek és nagyon, nagyon szeretem őket.

Nem kell megijednetek vagy félnetek a rosszalkodásaiktól. Ellenkezőleg, tudnotok kell, hogy sokkal több szeretetet, sokkal több megértést és a növekedéshez sokkal nagyobb teret érdemelnek. Remélem, hogy amikor a ti korotokba lépnek, nagy Sahaja jógik lesznek. Meg fogják érteni, hogy mi itt mit csinálunk. Butaságok hegyeivel kellett szembenéznem a régebbi emberekkel, de ők nem ilyenek. Ők nagyon egyszerűek, kedvesek lesznek és megértik majd a szeretetet.

Szerintem kiengedhetjük ezeket a gyerekeket, hogy játsszanak és valaki vigyázhat rájuk,

hogy ti békében legyetek. Ki tudja őket kivinni?