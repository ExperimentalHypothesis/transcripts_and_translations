[embed]https://vimeo.com/90794929[/embed]

Guru Puja,  július 04. Cabella

Számomra nagy öröm, a legnagyobb öröm, hogy ilyen sok Sahaja Jógit látok a Guru Puján. Nagyon sok örömöt okoz a gondolat, hogy olyan sokan, olyan sokan vagytok tanítványok. Sohasem vártam, hogy ilyen sok, ilyen sok ember fog követni.

De azt elvárom, hogy ti mindnyájan követni fogjátok a szeretetről szóló üzenetet. Semmit nem kell mondanom a szeretetről. A szeretet egy abszolút ajándék, a mások érzésének az ajándéka. Nincs róla beszéd, megbeszélés, semmi. Csak érzitek azt a szeretetet. Ahhoz, hogy ezt a szeretetet érezni tudjátok, azt mondanám, hogy szíveteknek kell lennie, de hogy lehet nektek szívetek? Nem a ti tettetek, minden ott van. Szóval ez valami, amivel megajándékoztak benneteket, amitek létezik, így érezhetitek azt a szeretetet. Ami olyan sok örömöt és békét ad.

A szeretetnek megvannak a maga tulajdonságai és az egyik tulajdonsága az, hogy a szeretet megértő. A megértése nem szavakban, nem gondolatokban van, hanem egy belső megértésben. Képes a belső megértésre és ez nagyon fontos. Ez a legfontosabb rész, amit meg kell értenetek, hogy a szeretetet csak érezni tudjátok. Nem tudtok róla beszélni, nem tudjátok megmutatni, mert ez belül van és érezni tudjátok.

És ezért van az, hogy ma a Gurutok ünneplése az, az ünneplés, ahol érezni tudjátok a Gurutok iránti szereteteteket. Ez az érzés belül van. És csakis belül tudjátok érezni. Tehát meg kell értenetek, hogy nem az, ahogy kimutatjátok, nem az, semmi más csak az az érzés belül, amiről tudjátok, hogy rendelkeztek vele, az Isten iránti szeretettel. Ezt érezhetitek, mert ez csak ott van. Senki sem adhatja nektek, senki sem adhatja el, senki sem oszthatja meg, ez csak létezik. És ezt a szeretetet érezni kell és adni. Semmi köze sincs másokhoz. Nem számít, hogy mások szeretnek-e benneteket vagy sem. Ez az érzés bennetek van, ez a mélység ott van, és ezt élvezitek. Ez egy képesség. Mindenki rendelkezik ezzel és sok van belőle. Néha úgy érzitek, hogy elveszítettétek, néha úgy érzitek, hogy több van belőle, de mindig ott van, mint amennyire a tenger mozgása. A tengerről nem mondhatjátok, hogy ma tele van, és holnap meg nincs tele. Örök.

Ugyanígy a szeretetetek forrása örök. Nem lehet megmérni, nagyon nehéz. De fölötte áll minden emberi kifejezésnek és a megértéseteket mutatja, annak a szeretetnek a megértését, amelynek nincsenek szavai, amely nem tud magyarázni, de ettől fogjátok tudni, hogy megvan bennem ez a tulajdonság, hogy szeressek és élvezni tudom ezt a szeretetet önmagamban.

Ez egy nagyon különleges ajándék, amivel csak néhány ember rendelkezik. Az állatok között is találunk olyanokat, akikben van szeretet, de az a szeretet nem mély, nincs jelentése. Talán van valamilyen célja, de nem emberi. Így hiányzik belőle az emberi szeretet szépsége. Hiányzik belőle az emberi szeretet megértő-képessége.

Nem könnyű leírni vagy elmagyarázni a szeretetet emberi szavakkal. Ezt csak érezni tudjátok önmagatokban. És ha egyszer megérzitek, akkor megérezhetitek, hogy ki a Gurutok, mit gondoltok ki az, aki tanít benneteket és ki az, aki meggyőz benneteket, hogy egy bizonyos módon éljetek. Mindez lehetséges, minden lehetséges, emberileg lehetséges, de szeretni és élvezni a szeretetet nem annyira könnyű mindaddig, amíg el nem merültök benne.

Nagyon sok örömöt okoz, nagyon szeretettel teli azt látni, ahogy az emberek szeretik egymást és aztán, ahogy ez a szeretet terjed. A szeretet szeretetet nemz. Ha valakiben van szeretet, az csak terjed. Nem kell elmondania senkinek, nem kell meggyónnia, de terjedni fog. És ezt kell megtanulni, hogy ezt a szeretetet hogyan lássuk a másik emberben.

Egy Sahaj folyamat révén valahogy mi itt mindnyájan már a szeretetben vagyunk. Mindnyájan szeretünk, és mindnyájan élvezzük a szeretetet, látszik az arcunkon, hogy a szeretet vagyunk, benne van a természetünkben, az életünkben hogy szeretünk. Valami, ami nem nagyon általános, általánossá és olyan könnyen elérhetővé válik.

Ez egy nagyon nagy áldás, hogy ti emberek vagytok, és hogy a szeretet forrása jelen van és a szeretet érzése is jelen van, amiért nem kell elmennetek semmilyen egyetemre vagy bármilyen iskolába ahhoz, hogy megtanuljátok.

Ez egy nagyon bonyolult helyzet, amit nem lehet szavakban elmondani, valaki csak benne lehet és élvezheti azt. De a mai nap az, amikor a guru puját ünnepeljük. A legnagyobb guru, amink van az a szeretet, a sahaj szeretet, a guru bennünk, aki tanít bennünket, aki valahogy vezet minket, ami ahhoz a nagy megértéshez vezet. Ez valami, ami annyira bennünk van, hogy magától dolgozik és kifejezi magát, úgy mutatkozik meg, mint a fény. Az ilyen embereket könnyen felismerjük, mivel teljesen megvilágosultak. Velük van a fény és azon a fényen át látják az egész világot. A számukra ez nagyon ártatlan és egyszerű.

Természetesen szeretjük a gyerekeinket. Természetesen szeretjük a szüleinket. Szeretünk néhány embert, de az a szeretet más, mint az a szeretet, amiről Én beszélek. Annak vannak valamilyen kapcsolatai, jelentései, de ennek a szeretetnek, amit nem lehet leírni szavakban, ezt belül kell érezni. Ugyanígy, amikor a gurutokról beszéltek ugyanannak a szeretetnek kell bennetek lennie. Miért éreztek olyan nagy szeretetet? Azért mert a guru szeret benneteket és ti szeretitek a gurut, ez az egyetlen ok. Miért kellene szeretnetek a gurutokat?  Most erre nincs ok, mert a szeretet, az szeretet. És így válik a Guru nagyon fontossá az életben. Vannak olyan emberek, akik szeretik a Gurujukat és nagyon tisztán tudatában vannak a szeretetüknek.

A szeretetnek ebben a nagy lehetőségében, amik mi vagyunk, azért vagyunk itt, hogy teljesen a szívünkből élvezzük egymás társaságát. Mert bennünk van ez az óceán. És csak el kell merülnünk ebben az óceánban. Ha elveszünk ebben az óceánban, nem lesznek problémáink, kérdéseink. Minden a sajátunk lesz, képesek leszünk mindent megoldani veszekedés és kérdések nélkül. Ezt jelenti Sahaj-nak lenni.

Ha sahaj vagy, akkor élvezed ezt a szeretetet. Élvezed önmagad és mindenki más társaságát. Mivel ez sahaj nem kell erőfeszítéseket tenned, nem kell semmivel sem próbálkoznod, csak ott van és működik. A szeretet érzésének nincs semmilyen módja kifejezni önmagát. Csak ott van, és nem tud kifejeződni, mert kifejeződés nélkül létezik. Csak önmagatokban tudjátok érezni. És akkor sok mindent akartok majd csinálni, segíteni mindenkinek, segíteni önmagatoknak, jót akartok majd másokkal tenni. Olyan sokat tettek a világ nagy vezetői, mert ezzel a szeretettel rendelkeztek. Semmi másuk sem volt csak ez a szeretet, amit nem tudnak önmagukban tartani, így megpróbálták kiterjeszteni, és őket hívjuk most a guruinknak, mestereinknek... ahol ezzel a szeretettel rendelkeznek, ami olyan különleges módon közelítette meg az embereket. Ez az a dolog, amit nem tudunk birtokolni. Nem tudjuk kisajátítani. Létezik és működik. Automatikusan működik. Amit kell tudnunk, hogy mi ez a szeretet vagyunk. Ez a szeretet bennünk van, tudnunk kell, teljesen tudatában kell lennünk, hogy „badsha”-k vagyunk. Ez majd megoldja a gondjainkat. Mert mindent jobban tudtok értelmezni, a viselkedéseteket, minden kudarcotokat, mindent meg tudtok magyarázni, ha tudjátok, hogy rendelkeztek ezzel a szeretettel.

Ez az, ami a Guru, a bennetek lévő szeretet, ami meg akarja osztani a szeretetet másokkal, ami szeretetet akar adni másoknak. Ez az, ami a béke és az öröm.

Sokáig beszélhetnék a szeretetről, de a legnagyobb dolog, hogy önmagatokban érezzétek. Mint a víz, ha szomjasak vagytok, tudunk nektek vizet adni. De nem tudunk inni. Nektek kell meginni a vizet és éreznetek kell az ízét, éreznetek kell az érzést, amit tesz, és mindent, ami vele jár, ami nem különálló.

Nem hiszem, hogy a téma túlságosan is finom lett volna a számotokra. Mindnyájan elértétek egy bizonyos szintű megértését ennek a szeretetnek. Remélem, hogy növekedni fog és mindnyájan belenőtök, és mindnyájan élvezni fogjátok.

Isten áldjon meg benneteket!

„BADSHA”: király, uralkodó (hindi)