Sahastrara Puja, 04.05.1986 Alpe Motta, Włochy

Dzisiaj jest wielki dzień dla nas wszystkich, ponieważ to jest szesnasty Dzień Sahastrary.

W szesnastu taktach lub szesnastu ruchach osiągacie wyższą pozycję w wierszu. Wtedy jest to kompletne, Shri Krishna jest nazywany kompletną inkarnacją, ponieważ ma szesnaście płatków.

Ta kompletność została nazwana "purna". Obecnie przesuwamy się w kolejny wymiar. Pierwszy był wtedy, kiedy otrzymaliście swoją Samorealizację. W trakcie procesu ewolucyjnego, jeśli się przyjrzycie, zwierzęta nie są świadome wielu rzeczy, których świadomi są ludzie. Na przykład, materia nie może zostać użyta przez zwierzęta do ich własnych celów. One również zupełnie nie są siebie świadome. Jeśli pokażemy zwierzętom lustro, nie zareagują tak, jakby widziały siebie

w lustrze. Za wyjątkiem szympansów. Oznacza to, że raczej jesteśmy im bliscy!

Zatem, kiedy staliśmy się istotami ludzkimi, uświadomiliśmy sobie wiele rzeczy, których nie są świadome zwierzęta. W swoim mózgu one nie rozumieją, że można używać materii na własny użytek. Jako istoty ludzkie byliście nieświadomi czakr, które w was istnieją. Więc wasza świadomość wciąż pracuje w połowie drogi poprzez nieświadomą, pracę czakr i świadomą pracę umysłu. Nie czuliście także waszego autonomicznego systemu nerwowego, jak też waszych organów wewnętrznych, jak one pracują. Nie czuliście nawet, jak podlegaliście obcym wpływom. W wyniku tego, wraz z wolnością, którą istoty ludzkie osiągnęły, czy też którą im zapewniono, zgromadziły wszelkiego rodzaju rzeczy w swoich mózgach, swojej Sahastrarze nie będąc tego świadomym. Ludzie używali swojej Sahastrary, swojego mózgu do wszelkiego rodzaju rzeczy, które były bezowocne. Nie byli świadomi ostrzeżenia, które dał Shri Krishna, że jeśli użyjecie ludzkiej świadomości do wszystkiego oprócz waszego wzrostu, pójdziecie w dół. Powiedziano im.

To nie znaczy, że im tego nie powiedziano. Oni o tym wiedzieli. I na Zachodzie i na Wschodzie wiedziano o tym, że musicie ponownie się narodzić. I stało się tak, że na Zachodzie ludzie pomyśleli, iż poprzez używanie potęgi swojego mózgu mogą teraz władać materią. Że mogą używać materii do swoich własnych celów. Jeśli zrobiliby to po Samorealizacji, sytuacja wyglądałaby inaczej. Ponieważ po Samorealizacji, wy wszyscy staliście się świadomi wibracji, które są chaitanyą, a także waszych czakr. Z tą nową świadomością, uniknęlibyście wszystkiego, co jest złe. Ale to jest tak, jak chciwa osoba, która dostaje trochę pieniędzy i wydaje je. Teraz ten problem skomplikował wasze mózgi. Macie pewne koncepcje, które są bardzo dalekie od rzeczywistości.

Sposób, w jaki zaczęliśmy używać maszyn i sami staliśmy się maszynami. Nie mamy uczuć i nie możemy odnosić się odnosić się do innych w naturalny sposób. W ludzkiej świadomości, którą osiągnęliście wiecie jak odnosić się do innych i do natury. Ale to nastawienie zorientowane na ego, oddaliło was od naturalnego, prawdziwego życia. Staliśmy się sztuczni. Wszystko wzięło się od koncepcji, aby być sztucznym. Tak jak mówią, że to modne, aby być aroganckim, snobistycznym. To jest właśnie przeciwieństwo waszego wzrostu i procesu ewolucji, bo straciliście moc odnoszenia się do innych, którą osiągnęliście jako istoty ludzkie. Wszystkie organizacje, które uformowaliście na poziomie kolektywnego rozumienia, także są sztuczne.

Potem zaczął się ruch, aby być naturalnym. To jest kolejne kopiowanie sztuczności.

Naturalność nie oznacza prymitywnej osobowości. Naturalność to ewoluowanie. Cały cel stworzenia to ewoluowanie. Następną koncepcją, którą bardzo łatwo zaakceptowaliście, ponieważ macie mózgi i akceptujecie wszystko, co napotykacie po drodze. Staliście się tak sztuczni, że przez cały czas potrzebowaliście sensacji, aby poczuć samych siebie. W każdej dziedzinie życia koncepcyjnie ma miejsce sztuczne rozumienie.

Na przykład seks, który jest tak naturalną, normalną rzeczą, i nie ma w nim niczego wielkiego. Ale to również przerobiliście w tak sztuczny sposób, że teraz macie seks w waszych mózgach. I teraz nie tylko musicie uciszyć Ganeshę w Mooladharze, ale także Mahaganeshę w waszym mózgu.

W następnym aspekcie, powiedzmy w sztuce. Koncepcja jest tak głupia i mówi, że sztuka  powinna trzymać się założeń. Cokolwiek zostało powiedziane na temat sztuki, że sztuka powinna być taka, czy owaka. Nazwiecie kogoś barokowym, krytykujecie go, następnie rococco, to, tamto. Wszystkich krytykujecie. Ostatecznie dojdziecie do konkluzji, że rzeczą najbardziej pozbawiona wyrazu jest sztuka. Pewnego dnia sztuka stanie się tym, co pozostałoby z trzciny cukrowej po usunięciu z niej soku.

Mózg, który nie odżywia serca jest całkowicie sztuczny, jak robot. Ludzie stali się tacy jak roboty. To może być wykorzystane przez kogokolwiek, kto ma dominujący umysł. Ponieważ nie macie swojego własnego serca, a mózg jest kontrolowany przez kogoś, kto ma większą ideę.

Wszystkie te idee są destrukcyjne. Hitler miał koncepcję, że jest Arianinem i należy do wyższej rasy. Aby to osiągnąć nie cofnąłby się nawet przed zniszczeniem całego świata. To samo ma miejsce na polu religijnym. Tam także każda religia została wlana do naczyń koncepcji.

Obecnie najgorszą koncepcją, którą osiągnęli ludzie jest to, że pieniądze są wszystkim. Najpierw ubiegali się o polityczną dominację, myśląc, że polityczna dominacja jest wszystkim. Teraz myślą, że pieniądze są wszystkim, a wszystkie inne wzniosłe rzeczy są iluzoryczne. Gdy zaczęłam moje życie, zobaczyłam skomplikowane Sahastrary. A im bardziej starałam się rozwiązać zawiłości poprzez moją własną świadomość, tym bardziej stawało się to trudne. Jeśli weźmiecie pod uwagę mój wiek, w przeciągu pięćdziesięciu lat możecie zauważyć, jak skomplikowani stali się ludzie.

I kiedy po otwarciu Sahastrary, gdy przyjechałam na Zachód, w ciągu tych szesnastu lat, odkryłam, że teraz skorygowanie ich jest niemożliwe. Teraz wszystko jest dla was ustawione, aby wzrastać wyżej.

To jest kontekst, który wam opisałam. I możecie zobaczyć, że gdy macie program, przychodzi na program 500 osób, a w ciągu dwóch tygodni wszyscy znikają. Ponieważ, kiedy ma miejsce wzrost, Kundalini odpycha ego i sprowadza osobę bliżej rzeczywistości. Ale znów ego, które bardzo szybko odbudowuje się w jego szybkości, obezwładnia Kundalini i przykrywa głowę. Wtedy podsuwa sugestię,  "jak można mieć dobre życie?" Ominie cię alkohol, całe wariactwo, cała zabawa życia. Ludzie czują, że stracą całą swoją wolność, aby stać się szalonymi.

Gdy z tej pozycji widzisz ludzkie reakcje, są one zdumiewające. Musisz zrobić coś niezwykle głupiego, aby sprzedać to na rynku. Słyszałam kiedyś, że ktoś stał się bogaty sprzedając puste puszki jako lampy. Wszystkie rodzaje głupich rzeczy, które dalekie są od naturalnego piękna lub naturalnej radości, są akceptowane jako coś wyrafinowanego.

Drugą rzeczą jest to, że "asuri vidya", czarna vidya przejęła kontrolę. I znów, tak jak Shri Krishna ostrzegał w rozdziale piętnastym, że jeśli asuri vidya przejmie kontrolę, wtedy "suddha Vidya" nie będzie w stanie konkurować z szybkością asuri vidya. Jak w Ameryce, gdzie była wielka dyskusja pomiędzy Sahaja yoginami, czy moja fotografia powinna wisieć w salonie czy nie. Ale jeśli poprosicie ich, żeby pomalowali swoje paznokcie na czarno, swoje twarze na czarno, założyli czarne ubrania jak czarownice, oni to zrobią.

Nawet na poziomie życia Sahaja yoginów, wstydzimy się naszego pobożnego życia. Kiedy stawali się hipisami albo punkami lub czymkolwiek tak głupim, poświęcali całe swoje życie, cały swój czas, wszystkie swoje pieniądze. Zmienili swoje ubrania, zmienili swój styl życia, zmienili życie swojej rodziny, wszystko zmienili, wszystko odrzucili. Myślę, że nawet jeśli Sahaja yogini przekonani są o boskości Sahaja Yogi, to nadal są nieśmiali.

Teraz wiecie, że Matka nie bierze od was żadnych pieniędzy, przeciwnie, wydaje je, wszyscy z tego korzystacie. Ale gdy przychodzi do dawania wszyscy czują się onieśmieleni. Z tego poziomu zbliżacie się do światła Bożej Łaski. Ale z tym się nie śpieszycie, potrzebujecie czasu, pomału, tak powoli, że możecie utracić swoją szansę. Więc w świadomości Sahaja yoginów, gdzie wiecie wszystko na temat waszych czakr, wiecie o wibracjach, wiecie jak odnosić się do innych, wciąż cała ta wiedza jest wykorzystywana dla swoich własnych korzyści. Więc cień przeszłości wciąż pokutuje, nawet wtedy, gdy macie nową świadomość. Zwierzęta potrafią pływać automatycznie, nie muszą się uczyć. Ale istoty ludzkie muszą nauczyć się pływać.

Zapomnieli o technikach używanych przez zwierzęta, a przyjęli techniki ludzkie. Ale w Sahaja Yodze otrzymaliście swoją Realizację w ciągu jednego życia. I w ciągu tego życia powinniście wzrosnąć. I w tym życiu musicie osiągnąć wyżyny. Więc czasu jest bardzo niewiele! Otoczenie jest tak ciemne. Jesteście otoczeni przez ludzi, którzy od rana do wieczora wlewają w was destrukcyjne koncepcje. Jesteście ludźmi, którzy muszą wybić się dużo szybciej niż oni wszyscy. Ale rodzaj letargii, chociaż rozumiecie, że wasza świadomość znacznie się od nich różni, ten rodzaj letargii, który nie akceptuje w taki sposób, w jaki powinien akceptować Sahaja Yogę. Każdy z was powinien codziennie myśleć: "Co zrobiłem dzisiaj dla Sahaja Yogi?"

Ale wy wciąż jesteście zajęci swoją pracą, robieniem pieniędzy, pielęgnowaniem relacji z ludźmi, którzy nie mają żadnego znaczenia w Sahaja Yodze. Musimy podjąć cały nasz wysiłek, aby wznieść się do takiego punktu, w którym cokolwiek wiemy, w cokolwiek wierzymy, pracujemy nad tym i stajemy się jednością z tym. Można to zrobić na poziomie koncepcji, ale nie będzie to rzeczywistością i tu jest problem. Wyjaśnię ten punkt widzenia. Przypuśćmy, że fanatyk wierzy, że może zrobić taką, a taką rzecz w swojej własnej religii, i zrobi to. Kiedy koncepcja nie jest rzeczywistością, nie daje nikomu żadnych korzyści, nie przedstawia żadnej treści – ale wciąż ludzie to robią. Widziałam we własnym kraju, kiedy oni walczyli o wolność, mój ojciec poświęcił swoją własność, poświęcił swoją praktykę, z jedenastoma dziećmi w rodzinie. Mieszkaliśmy w pałacach, zaczęliśmy żyć w chatach, całymi dniami, przez wiele lat. Ale dla zwykłej wolności robiliśmy wiele, a dla subtelnej wolności Sahaja yogini muszą zrobić wszystko to, co tylko jest możliwe.

Pierwszą rzeczą jest zrozumienie tego, aby być świadomym, aby przez cały czas utrzymywać swój umysł w świadomości, że jesteście yoginami. Jesteście tymi, którzy są znacznie wyżej niż reszta ludzkości. Że zbawienie całej ludzkości zależy od was. To wy służycie celowi stworzenia. Więc po pierwsze musicie być świadomi, w waszej świadomości, że jesteście tacy ważni i po to otrzymaliście swoją Realizację. Jak możecie żyć ze swoimi uwarunkowaniami i ze swoim ego?

Uwarunkowania są takie: Przypuśćmy, że pochodzisz z religii chrześcijańskiej, wtedy musisz wnieść odrobinę tej religii do Sahaja Yogii. Jeśli jesteście z religii hinduistycznej, chcecie wnieść coś stamtąd. W Sahaja Yodze mamy esencję wszystkich religii, czystą esencję, ale nie możemy mieć całej reszty, która jest nonsensem. Wszystkie te rzeczy są jak brud nad waszą Sahastrarą, który musi zostać strząśnięty. Mimo tego, że zdajecie sobie sprawę, jesteście świadomi swoich czakr, nie utrzymujecie ich w czystości.

Jeśli zwykłe istoty ludzkie mają ubrania, domy, to starają się utrzymywać je w czystości. Ale wy nie czujecie wstydu nawet, gdy są w złym stanie. Ponieważ po jakimś czasie tracicie również świadomość o ich istnieniu. To oznacza, że musicie stać się bardziej subtelni, ale w waszej świadomości jeszcze nie jesteście subtelni. Jest tyle rzeczy, o których wiecie więcej niż ludzie, którzy nie mają Realizacji. Które są prawdą absolutną. Na przykład, nawet nie używamy wibracji kiedykolwiek jest to potrzebne, nie używamy ich. A czasem mechanicznie, jak maszyny, zaczynamy dawać bandhany.

Wciąż jesteście nieświadomi waszych czakr. Nieznacznie świadomi, gdy używacie swojego umysłu, ale w swoim centralnym układzie nerwowym, wciąż nie jesteście świadomi.

To jest przyczyna tego, czemu nie wiecie, dlaczego musicie wykonać odpowiednią rzecz

w odpowiednim czasie. Dopóki nie wzniesiecie się do stanu Nirvikalpa, nie możecie pójść dalej. Na przykład, Ja wiem wszystko, o tym co robię. Mogę użyć każdej siły, kiedy tylko chcę. Mogę zabsorbować każdą negatywność, którą chcę, kiedy tego nie chcę, nie muszę absorbować żadnej negatywności. Możecie być oddaleni tysiące mil ode Mnie, Ja mam wiedzę o każdym z was. Mogę nie znać waszych ziemskich imion, ale znam was jako nieodłączne części mojej Istoty. Mogę także zachowywać się jak istota ludzka, zupełnie jak wy, starzeć się jak wy, nawet używać okularów, robić wszystko, co czyni Mnie kompletną istotą ludzką. Zaakceptowałam tę rolę świadomie, nie nieświadomie. Dla Mnie nic nie jest nieświadome.

Jeśli chcecie być świadomi tego, co robicie, musicie być czujni. Pierwszą rzeczą, jaką musicie osiągnąć jest spokój, spokój. Ale nawet teraz spotykam spokój, który powinien przerodzić się

w radość, a staje się kłótnią. Prawda jest jedna, nie możecie sprzeczać się o prawdę. To jest jednorodna rzecz. Nie kłóci się między sobą. Jesteśmy nieświadomi swoich palców, ale kiedy musimy coś chwycić, one wszystkie pracują razem, aby to osiągnąć. Część mózgu, która to wypracowuje, część nieświadomości, musi stać się świadoma. To jest tym, czym jest ewolucja. Tak więc trzymanie się jakiejkolwiek koncepcji,  jest przeciwko ewolucji.

Musicie nauczyć się stawić czoła rzeczywistości, zaakceptować rzeczywistość i działać

w rzeczywisty sposób. Możecie powiedzieć: "Matko to jest cud". Coś się dzieje, "to jest cud". Może dla istot ludzkich, może także dla Sahaja yoginów, ale nie dla Mnie, gdy wiem, co to jest. Aby wznieść się ponad tą na wpół upieczoną świadomość, każdy musi zobaczyć, jak to wypracowujecie. Cały system relacji z innymi musi się całkowicie zmienić. To jest bardzo ważne, co najmniej dla ludzi Zachodu. Ponieważ przynajmniej w Indiach ludzie wiedzą, że ludzkie wysiłki zawiodą nas donikąd, i że musicie zająć się waszym wzrostem. Mam na myśli prawdziwych Hindusów. Niektórzy z nich odnoszą korzyść z Sahaja Yogi, a potem znikają, niektórzy tak robią.

Ale w większości wiedzą, że musicie być świadomi tego, co dostaliście. Możemy powiedzieć, że otrzymaliśmy samo-wiedzę, ale nie otrzymaliśmy samo-świadomości. Na przykład wymawiacie imię jakiegoś wielkiego świętego i czujecie jak płyną wibracje. Wiecie także dlaczego. Ponieważ on jest święty. Ale dlaczego nie wy Sahaja Yogini? Jeśli ktoś wypowie wasze imię, dlaczego wibracje nie płyną? Macie w tym duże ułatwienie, bo Adi Shakti we własnej osobie jest przed wami. Oni nie mieli nikogo, kto mógłby im powiedzieć te wszystkie rzeczy. Ale wadą jest to, że traktujecie te rzeczy jako oczywiste.

(Czasami francuski jest krótki, czasami tak długi).

W ekspresji, kiedy coś mówimy, kiedy wyrażamy siebie, czy jesteśmy naturalni, czy robimy to z serca? Świadomość, że robimy coś z serca jest tym, co chciałabym, żebyście osiągnęli, jak ludzie, którzy pracują bardzo ciężko w Sahaja Yodze, inni po prostu przyjmą to jak coś oczywistego. Oni nie chcą pomagać. Chcą, aby wszystko było zrobione gotowe. To pokazuje, że nie są świadomi swoich mocy radości. Jeśli robią to z serca, nigdy nie będą czuli, jaki włożyli w to wysiłek, będą czuć tylko to, jak zostali pobłogosławieni lub to, co osiągnęli.

Poczucie spełnienia i satysfakcji pokona wszystkie wasze problemy, w szczególności wasze lewe Vishuddhi.

Następny poziom będzie, kiedy będziecie świadomi tego cokolwiek robicie. Gdzie nie będzie żadnych błędów. Cokolwiek zrobicie i będzie wydawało się błędem, okaże się dobre. Chciałam wam powiedzieć, że na razie nikt jeszcze taki nie jest. Bo niektórzy ludzie naprawdę czują, że cokolwiek mówię o pochwałach, oni myślą, że mówię to do nich. Na przykład, dzisiaj chciałam nastawić swój zegarek, pociągnęłam taką śrubę, prosta rzecz. Zrobiłam to nieświadomie, choć właściwie całkiem świadomie. Ponieważ zegarek się zatrzymał, znałam godzinę, o której muszę być na pujy. Świadomie ustawiłam siebie przeciwko sobie. Jeśli zegarek by się nie zatrzymał, przyszłabym wcześniej. Ale byłam nie o tej porze, o której powinnam być. Musiałam wyciągnąć tę śrubę, aby go zatrzymać.

Więc jakiekolwiek figle płatacie, możecie zastosować je także przeciwko sobie. Potem możecie zrobić przedstawienie "och, pomyliłem się", ot tak po prostu. Ale muszę wam powiedzieć, że ten poziom jest daleko. Na poziomie, na którym obecnie się znajdujemy, wciąż popełniamy wiele błędów, ponieważ nie jesteśmy sami siebie świadomi. W przybliżeniu słowo samo-świadomość rozumiemy w ten sposób, że kiedy ktoś idzie udzielić wywiadu, to wybiera odpowiedni garnitur, przed wyjściem odpowiednio czesze włosy, wyczyści swoje gardło – "samo-świadomie".

Ale kiedy kwestia dotyczy naszego wzrostu, czy jesteśmy czujni? Czy z góry zakładamy, że nasza Matka sama zamierza nas wykąpać, a potem ułożyć w kołysce i nas tam zanieść. To przecież jest dziecinne! W waszym wzroście musicie dojrzeć. Możecie zapytać: "Co możemy zrobić?"

Stawcie sobie czoła każdego dnia! Zobaczcie, ile czasu w rzeczywistości spędzacie na przyziemnych problemach, a ile na waszym wzroście. Czy zostawiliście wszystkie swoje zmartwienia Bogu Wszechmogącemu? Czy całkowicie uwolniliście się od dotychczasowego otoczenia? Czy po drodze zostawiliście wszystko, co było nonsensowne? I jak odnosicie się do innych? Jak mówicie do innych Sahaja yoginów? Czasem jestem zaskoczona, kiedy Sahaja yogin jest atakowany przez nie-Sahaja yogina, a Sahaja yogini wspierają nie-Sahaja yogina. Lub Sahaja yogin, który zwraca większą uwagę na negatywnych ludzi niż na pozytywnych ludzi. Odnosi się lepiej do ludzi, którzy są negatywni niż do tych, którzy są pozytywni.

Jest bardziej przyjacielski i otwarty w stosunku do negatywnych ludzi, niż do pozytywnych. Musicie przylgnąć do tych pozytywnych. Ale zwykle dzieje się inaczej poprzez bardzo subtelne ego. O tym subtelnym rozumieniu mówiłam wam wiele razy. Ale z waszym skomplikowanym mózgiem, który jest jak maszyna, jak popsuty komputer, wyciągacie wnioski zupełnie przeciwne do tego, co wam mówię. Na przykład, gdy mówię: "Zapomnijcie o przeszłości". Prosta rzecz. Czy to oznacza, że macie zapomnieć o całym dobru z przeszłości? Tak jakbyście nie mieli zrozumieć, dlaczego zachowujecie się w ten sposób? Zapomnieć o przeszłości oznacza, nie pozwolić, aby przeszłość wami zawładnęła.

Mózg, który jest prostoduszny, który jest bezpośredni, który ma w sobie miłość, może zrozumieć to, co mówię w prostolinijny sposób. Ten skomplikowany mózg musi zostać skorygowany, a najlepszym sposobem jest to, aby przestał myśleć. Po prostu przestańcie myśleć. To jest to, co musicie zrobić. Kiedy przestajecie myśleć czujecie, że nic nie można zrobić. Ale poprzez samo myślenie nic nie robicie. Na przykład, muszę wygłosić teraz wykład, ale zaczynam o tym myśleć, co usłyszycie? Usłyszycie moje myśli? Musicie powiedzmy, oświecić te światła, dobrze? Potem zaczynacie o tym myśleć: "Muszę to oświecić". Czy zostanie to oświecone?

Musicie zrozumieć, że przez myślenie nic nie zrobicie. Myślenie jest ubiorem leniwego człowieka, i jest używane po to, by unikać pracy. Pewnego razu powiedziałam kobiecie, z którą mieszkaliśmy w domu: "Wychodzimy. Czy coś dla nas ugotujesz?" Kiedy wróciliśmy nic nie było ugotowane. Ja gotowałam codziennie, a ona nie ugotowała niczego. Zapytałam: "Dlaczego niczego dla nas nie ugotowałaś?" Odpowiedziała: "Myślałam, że zjecie coś poza domem". Ona była zachodnią kobietą. Więc mój mąż powiedział: "Dobrze zjemy coś poza domem. Ale ty zostaniesz w domu".

Powiedziałam: "To nie wygląda ładnie". A on odpowiedział: "Nie, niech wie, że to o czym myślała dotyczy jej samej". To jest ucieczka, której nauczyliście się wcześniej, przebiegłość. Więc się o to nie kłóćcie. Nie kłóćcie się na temat Sahaja Yogi. Nie kłóćcie się z waszymi liderami. Możesz być jego żoną, ale nie sprzeczaj się. Przeżywamy bardzo nieprzyjemne chwilę z powodu żon niektórych liderów, które próbują mieć wpływ na mężów. Dopóty dopóki chodzi o Sahaja Yogę, one nie powinny mieć z tym nic wspólnego. Przypuśćmy, że pracujesz w biurze i twój mąż jest wielkim oficjelem, a ty jesteś zwykłym pracownikiem, czy będziesz poprawiać męża?

W tym przypadku kobieta powinna odżywiać organizację, odżywiać męża miłością – z serca, a nie z mózgu. Myślę, że to wspaniałe urodzić się kobietą, ponieważ mogę cieszyć się sercem, emocjami. Emocjami mojej miłości, pracą i grą mojej miłości. Jest tak wielka, że żadna inkarnacja nie mogła cieszyć się tak, jak Ja mogę. Więc kobiety nie powinny się czuć zdegradowane, jeśli muszą zatroszczyć się o swoje serce, bo są w wyższym, wyższym aspekcie. Możecie robić coś bez myślenia, ale nie możecie zrobić nic bez serca. Kobiety nie powinny spierać się z mężami jeśli są oni liderami, także nikt inny nie powinien tego robić. Gdy kobieta zbyt wiele argumentuje, mężczyzna staje się głuchy. Oni po prostu nie słuchają tego, co kobieta mówi. Jeśli są w tym bardzo agresywne, wtedy mężczyźni są całkowicie zamknięci.

W relacjach między sobą musicie zachowywać się w sposób naturalny jako mężczyzna lub jako kobieta. Powinniście się zachowywać bardziej jak kobieta lub bardziej jak mężczyzna, wtedy zobaczycie całą zabawę. Wyobraźcie sobie, jeśli na świecie byliby sami mężczyźni lub same kobiety, co by się stało? W naszej świadomości musimy zdawać sobie sprawę z tego, jak daleko osiągnęliśmy świadomość naszych wzajemnych relacji, czyli kolektywnej świadomości Viraty, mózgu, który jest Sahastrarą.

Zasadniczo Sahastrara jest zasadą Vishnu, ale Bóstwem jest Shri Mataji Nirmala Devi. Możecie zobaczyć, jak piękna integracja ma tutaj miejsce. Wszystkie moce Shri Vishnu muszą działać według Bóstwa, oddane do lotosowych stóp Bóstwa. Więc świadomość Shri Vishnu spoczywa całkowicie w rękach Bóstwa. Nie chcę mówić o tym potężnym Bóstwie, to za wiele, bo to może was napełnić strachem. Cokolwiek ma zostać wypracowane, pozwólcie się temu wypracować.

Zwykło się mówić: "Oddajcie waszą Sahastrarę temu Bóstwu". To jest dla was takie proste, ponieważ wy macie Bóstwo, macie swoją własną Sahastrarę, tylko wy ludzie, którzy są w dzisiejszych czasach Sahaja yoginami, widzieliście Bóstwo. Mówią, że musicie prosić Boga o trzy rzeczy zwane "salokya", "samipya", "sanidhya" od Boga. "Salokya" znaczy widzieć Boga, "samipya" – bliskość  z Bogiem i "sanidhya" to więź z Bogiem. Ale wy otrzymaliście "tadatmya", czyli jedność z Bogiem, o której nie myślał żaden z yoginów, czy świętych, który byli przedtem.

Tą "tadatmya" macie, kiedy jesteście na zewnątrz mojego ciała, podczas gdy oni mają "tadatmya", gdy są wewnątrz mojego ciała, kiedy już ich nie ma. Powinniście zrozumieć te ograniczenia czasowe.

Musicie zrozumieć swoją wielkość i musicie zrozumieć, jak wy ludzie zostaliście wybrani do tej najwyższej pracy w tym stworzeniu. Więc teraz nie ma czasu na letargię. Teraz musicie obudzić się i powstać.

Dzisiaj jest dzień, w którym mam nadzieję, że wszyscy wskoczycie w Nirvikalpę. Ale tylko poprzez wysiłek możecie tam zostać, w przeciwnym razie znowu ześlizgniecie się w dół. Przejdźcie przez ten wykład znowu i znowu, ale o nim nie myślcie. Nie myśl, że to jest dla kogoś innego, to jest dla ciebie. Dla was wszystkich, dla każdego z was, i musicie znać samego siebie, jakie postępy robicie każdego dnia. Dzisiaj jest specjalny dzień Sahastrary. Według kalendarza słonecznego, Sahastrara powinna być jutro. Jutro jest poniedziałek, który jest Sahastrarą i zobaczcie, obchodzimy go jeden dzień wcześniej. Każdy musi wiedzieć, że boski kalendarz nie ma nic wspólnego z kalendarzem ludzkim. Według pewnego kalendarza miałam przyjść, w tej formie, dwa tysiące lat później.

A niektórzy uważają, że Ja powinnam przyjść przynajmniej dwa tysiące lat wcześniej w tej formie. Kalendarz jest w porządku, czas jest w porządku, wszystko jest w porządku. Nie jesteście robotami, nie jesteście maszynami, rozwinęliście się w procesie ewolucyjnym. Tylko poprzez proces ewolucyjny musicie osiągnąć wyższą osobowość. Cokolwiek robimy, czy cokolwiek wydaje się w porządku, to wy jesteście tymi, którzy mają pokazać rezultat. Możemy dać waszej Sahastrarze wielkie oświecenie, ale ona znowu upadnie. Musicie wiedzieć, że jeśli dane jest wam być na jakichkolwiek wyżynach, to wy musicie podtrzymać to swoim działaniem oraz całą siłą swojej woli.

Niech was Bóg błogosławi.

Te treści zatroskały waszą Matkę. Nie traktujcie tego jako jakiejś bolączki. Nie mogłam tego powiedzieć nawet 2 lata temu ani nawet rok temu, ponieważ jesteście na takim poziomie, gdzie Ja mogę mówić do was o tych rzeczach. Wy to rozumiecie, lecz to musi stać się waszą świadomością.

Ten poziom jest teraz osiągany przez zrozumienie lecz to powinno stać się waszą świadomością. Przez dzisiejsze wydarzenie to powinno się stać, jeśli będziecie się tego trzymać. Zatem raz jeszcze, niech was Bóg błogosławi! Są tu zupełnie nowi ludzie. Przepraszam, że musiałam te sprawy poruszyć dzisiaj. 