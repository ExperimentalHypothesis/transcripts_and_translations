Ади Шакти Пуджа, Плодът на Познанието
Кабела Лигуре (Италия), 6 Юни 1993
Днес всички ще боготворим Мен, за първи път. Винаги е имало пуджа на Мой аспект, на част от Мен. Трябва много ясно да се знае какво е Ади Шакти. Както казваме, Тя е чистото желание на Всемогъщия Бог, на Садашива. Но какво е чистото желание на Всемогъщия Бог? Ако видите – откъде идват собствените ви желания? Не от Божествената обич, а от телесната ни обич, от обичта към материалното, от обичта към властта. Отвъд всички тези желания има обич. Ако не обичате нещо, няма да го желаете. Светският тип обич, който имате, за който отделяме толкова много от времето си, безполезно, в действителност не ви носи удовлетворение, защото обичта, която имате, не е истинска. Тя е само временно увлечение, а после просто ви омръзва и оттук скачате върху друго нещо, върху друго нещо, върху друго нещо.

Ади Шакти е въплъщение на Божествената любов. Тя е чистата обич на Бог. А в чистата Си обич какво желае Той? Той пожела да създаде човешки същества, които ще бъдат много покорни, ще са извисени, ще са като ангели. Тази беше Неговата идея – да създаде Адам и Ева. Ангелите нямат свобода. Направени са такива. Фиксирани са. Не знаят защо правят нещо. Животните също не знаят защо правят някои неща.

Просто ги правят, защото са поставени в рамки по природа. Обрамчени са от Всемогъщия Бог. Казва се, че Шива е Пашупати, тоест Той контролира всички животни. Той е Пашупати. Контролира всичките животни. Така че животните имат всякакви желания, но те не се разкайват, нямат его. Не мислят: "Това е неправилно, онова е добро". Те нямат кармичен проблем, защото нямат его, защото нямат свобода. При това положение Ади Шакти, която беше чиста обич... Помислете за Отеца, който е вложил цялата Си обич в една личност. В Него не е останало нищо.

Той просто наблюдава. Тогава какво си мисли? Той просто наблюдава играта на Своето желание, на Своята обич. Наблюдава как тя изработва нещата. И докато наблюдава, много внимава, защото знае: "Личността, която съм създал, не е нещо друго, а обич и състрадание". А самото състрадание е такава благородна разновидност, че Той не може да понесе някой да предизвиква това състрадание, да безпокои това състрадание, а също да го обезличава по някакъв начин, да го принизява или да го обижда. Много е бдителен в това отношение. Много е наблюдателен. Осъществено е, така да се каже, отцепване от Него от страна на собственото Му желание на обичта. На това желание на обичта беше дадена личност, тоест его.

Това его трябваше да действа самостоятелно. То се превърна в един вид много независима личност, която беше свободна да прави каквото ѝ харесва. Имам предвид, че не можем да мислим с оглед на светския си живот – че съпругът и съпругата са абсолютно свободни да правят каквото им харесва. Защото няма сплотеност, няма разбиране, няма го онова единство, онова взаимоотношение. А то е като Луната и лунната светлина, като Слънцето и слънчевата светлина. Такова единение е, че каквото и да прави единият, другият се наслаждава. В това красиво отделяне Ади Шакти реши да промени плановете Му. Това е познато като Нейната Санкалпа Викалпа Кароти – в каквото и да се опиташ да решаваш твърде много, Тя ще го спре. Както днешната пуджа в 11 ч. И така, когато се появиха Адам и Ева, Тя си помисли, че те ще бъдат точно като всички други животни или ангели. Каква е ползата?

Те трябва да знаят какво правят. Трябва да знаят защо го правят. Трябва да имат свободата да разберат какво е познание. Защо трябва да са като предварително нагласена машина? Защо трябва да водят живот, какъвто имат животните? Така че в рамките на своеволната Си власт, която Ѝ беше разрешена, разбира се, Тя е тази, която дойде като змия и им каза: "Опитайте плода на знанието". На хора, които не са сахаджа йоги, не можете да кажете това. Ще се шокират. Но змията дойде, за да ги провери и да им каже: "По-добре опитайте този плод". Змията каза това на жената, не на мъжа.

Защото се предполага, че жената възприема по-лесно. Тя може дори да приеме бхутове, може да възприеме всякаква глупост. Но тя е тази, която възприема. Докато мъжът не възприема лесно. Той спори, обсъжда. Затова Той дойде и каза на жената. Тя дойде и каза на жената, трябва да кажа. Всъщност Светият Дух е от женски род, така че е по-близо до жената. Тази женска сила дойде като змия и им каза: "По-добре вкусете плода на знанието". Работата на дамата, на Ева беше да убеди съпруга си, защото жените знаят как да правят това.

Понякога може да ги убеждават неправилно, да им казват нещо, което е много нередно, много проклето. Знаете какво се случва в "Макбет". На толкова много места сме виждали, че жените са подвели съпрузите си. Мъжете могат да бъдат подвеждани, или да бъдат водени, или да бъдат еманципирани, ако имат подходяща съпруга. И така, той имаше изцяло вяра в съругата си, повярва и те вкусиха плода на знанието под водачеството на Светия Дух, който е женската идентичност на Бог. Това е нещо, което хората не могат да си представят, само зървайки Христос или Мохамед Сахиб, или Нанака Сахиб. Не могат да разберат. Само ги зърнаха. Ако те бяха казали, хората щяха да кажат: "А! Какво е това?!".

Изобщо е нямало да слушат. Така че по онова време, с оглед на състоянието на вниманието, на възприятието, те говореха за дхарма, за издигане. Но в Индия хората отдавна говореха за Кундалини и че тя е Ади Шакти, отразена в нас. Вижте, тя вече ви прочете, че ще бъда във всекиго от тях. Разберете, че Ади Шакти е енергията на обичта, на чистата обич, на състраданието. Тя няма нищо друго. Само чистата обич в сърцето Си. Обаче тази чиста обич е толкова могъща, толкова е могъща! Това е обичта, която Тя е дала на Майка Земя. Защото поради това – може да вършим планина от грехове, може да правим какво ли не – Майка Земя излива своята обич чрез тези красиви неща върху всички нас.

Имаме също този красив израз, по всякакъв начин, на Нейната обич чрез галактиките, които виждате, чрез звездите, които виждате. Ако искате да виждате от научна гледна точка – науката няма обич в себе си. И дума не може да става за обич. Дори хората говорят за йога, но не говорят за обич и състрадание. Когато няма обич и състрадание, не може да има каквато и да е божествена искра в човека. Всичко е напълно потопено в Божествената обич. Всичко, което е създадено на тази Земя, всичко, създадено в тази вселена, вселени и вселени, съществува поради обичта на Божествената Майка. Така че обичта на Ади Шакти е нещо много фино. Толкова е фина, че понякога не можете да разберете. Зная, че всички много Ме обичате.

Страхотна обич към Мен! И когато получавам вибрациите от вас, е също както вълничките, които достигат бреговете и отново се връщат, и много малки, малки искрящи капчици има и на брега. По същия начин в сърцето Си чувствам, че в обичта ви отеква красотата на искрата на Божествената обич, преживяването на която не мога да ви опиша, това, което създава тя. Първото, което прави, е, че в очите Ми се появяват сълзи. Защото това е състрадание, сандра каруна, аадр – не е нещо сухо. Например състраданието на бащата би могло да е много суховато: "Добре, направи това, иначе ще те напердаша! Ще го направя!". Така ще каже. Майката ще каже, но тя няма да каже нещо, което да е толкова нараняващо. Понякога трябва да казва нещо, за да ви коригира.

Но това, което Тя казва, е много различно от това, което казва бащата. Защото Тя има сандра каруна. Аадр. Аадр е нещо, което не е сухо. Тя разви този вид сърце, поради Божествената обич, която носеше. Всяка част от тялото Ѝ, всичко е създадено от Божествена обич. Всяка частица от него не излъчва нищо друго освен Божествена обич. Вибрациите не са нещо друго, а Божествена обич. Както и съм ви казвала и преди, тази инкарнация трябваше да дойде. Дошло е времето.

Правеше се всичко, за да настъпи това време. Обаче има разлика между фиксираното време и времето, което е сахадж. Фиксирано време е, когато можете да кажете: "Този влак тръгва еди-кога си и ще пристигне в еди-колко си часа". Можете да кажете, че някаква машина произвежда нещо и в точно определено време ще произведе еди-колко си неща. Но за живите неща, които са спонтанни, които са сахадж, не можете да определите времето. Същото е и с процеса на свободата. Вие имате максимум свобода. Така че не може да се каже по кое време ще се случи така, че хората да са на разположение да получат финото знание на Божествената любов. Знанието също би могло да е много сухо. Ние имахме ужасни хора в Индия, които бяха много заети да четат и да рецитират мантри и т.н., и станаха толкова сухи, толкова сухи!

Бяха само кожа и кокали, останаха само кокалите. И бяха толкова избухливи, че ако погледнеха някого, той би се превърнал в пепел. Искам да кажа, за това ли сме дошли на тази Земя – да правим всички покаяния, всичко, просто за да превърнем някого в пепел? Но те така си мислеха – че са много велики, защото, като погледнат някого, той изчезва, превръща се в пепел. Наричат това бхасмисат. Нямаше никаква идея за добронамереност в сърцата им. Първото, което е постигнато чрез Божествената любов, е вашата доброжелателност /???/добронамереност... Самата дума доброжелателност също е много объркваща. Доброжелателност означава това, което е добро за вашия Дух. Както знаете, Духът е отражението на Всемогъщия Бог.

Когато Духът в теб започне да се отразява в своята пълна красота, тогава ставаш този, който дава. Повече не си личност, която трябва да взема нещо. Просто се превръщаш в даващият. Толкова си преизпълнен. Това Пришествие дойде по времето, за което беше отсъдено, че трябваше да дойде. Както казах, вие имахте свобода. Хората изпадаха в умопомрачение, вършейки всякакви неща. Ако видите, точно преди това имахме голям проблем с хората, които налагаха своята власт. Например отидоха в Индия, за да окупират територията на Индия или на Китай. А на тази страна стигнаха до Африка и всички онези места.

Дори американците стигнаха до – така наречените американци – отидоха в Америка и я окупираха. Това беше времето, когато ползваха свободата си единствено за власт. Това не беше времето, в което да се роди Ади Шакти. Хората бяха ориентирани към властта. Не че днес няма такива. Има. Но онези търсеха единствено власт, а също и територии – нещо, което не е важно. Така че това не можеше да се случучи по онова време. По онова време трябваше да се води борба за свободата ви, за да излезете от хватката на империалистите и на хората, които се опитваха да вземат надмощие. Постепенно това се промени.

Все повече се променяше по много плавен начин. Много е удивително. Аз самата видях настъпващата промяна. Нещата се получиха. Както знаете, Аз самата взех участие в освободителното движение на Индия. Това е важно. Индия започна. В Индия се започна. Първо свободата от империализма. Впоследствие свободата от империализма постепенно започна да се разпространява във всички страни.

Хората започнаха да мислят за това, започнаха да разбират, че няма полза от колонии и пр., че е по-добре да се върнат към собствената си позиция. Когато това се случи... Имам предвид, че това се случи по време на Моя живот, трябва да кажа. Първо, хората, които се опитаха да извоюват свободата в нашата страна, умряха. Много бяха убити. Знаете, имахме хора, като Бхагат Сингх. Във всяка страна всички революционери бяха прогонвани, измъчвани и убивани. Въпросът не е само за Индия. Но трябваше да се мине през това. Тяхната свобода беше подложена на проверка. Сега си помислиха, че е било глупост това, което са направили, че това не беше свобода.

Защото в последна сметка, след като направиха всичко това, започнаха да се разкайват и да развиват един вид страх, да се плашат от другите, Един вид това, което можете да наречете – започна силно неспокойна лява Вишудхи. Почувстваха се много виновни, че са постъпили много неправилно, че не е трябвало да го правят. В тази обстановка имахме и други проблеми. Например имахме кастова система и други проблеми в робството, всякакви неща, неравенство, някои хора бяха третирани като по-нисши, други като по-висши, по-висши раси, по-нисши раси. Имаше всякакви такива глупави неща. Чрез свободата си бяха създали това, чрез своята свобода. Това не е така, не е истина, но те създадоха такова нещо. Да предположим, че искам да направя нещо тук и просто казвам: "Добре, това не е килим" и продължавам да ви казвам: "Това не е килим, това не е килим". Мозъкът се промива и всички започвате да мислите: "Това не е килим. Ще трябва да е нещо друго".

Чувствам, че е нещо хипнотично – начинът, по който хората приеха глупостта за расизма, за всякакъв вид неравенство, за робството, за кастовата система и особено за лошото отношение към жените. Всичко това дойде от правото на избор, което им беше дадено – да избират кое е добро, кое е лошо. За тях това беше много добре, беше нещо добро за правене. При тези обстоятелства състраданието към тези хора би се пропиляло. Божетсвената обич към тях би била загуба. Защото на умствено ниво хората не бяха готови да разберат. Не можехте да им кажете: "Правите това абсолютно поради своята слепота и невежество. Това не е точното нещо за вас, то няма да ви направи благородни. Това е долно. Вършите позорни неща".

Разбира се, дойдоха толкова много светци. Те говореха за благородство, за прошка, за обединение, за единност. Всичко казаха. Родиха се големи ясновидци. Те също подхванаха тази тема и говориха по нея. Но все пак хората не бяха толкова много подготвени. Мисля, че постепенно ученията им и пр. започнаха да работят в хората. Но най-големият проблем дойде с тези така наречени религии, които те започнаха. Всички такива религии дерайлираха.

И образуваха един вид гьолове. Мюсюлмани тук, християни тук, хиндуисти там, това е това, това е това. Наистина имате нужда Дарителят на живота да запълни всичките локви и да ги направи едно цяло. Пълно невежество, явна глупост е да се мисли, че едно човешко същество е по-висше от друго. Може да кажете само едно нещо – че сте на различен етап. Някои са на различен етап, на по-висок етап са. Но не може по принцип да отхвърляте някого, че не е добър. Това общество не е добро, това общество е... Генерално! Индивидуално може да кажете, но общовалидно не може да кажете. Това невежество беше толкова тъмно, защото стана колективно.

Това е колективно невежество. Колективно невежество! Всички си подадоха ръце, колективно, за да кажат: "Тази е най-добрата религия. Ние сме единствените спасени". Другите казаха: "Не, не, не, не, не, тези хора са абсолютно прокълнати. Ние сме най-добрите!". И в името на религията, в името на Всемогъщия Бог започнаха тази глупост. И Ади Шакти трябваше да отстоява, да влага пълни сили. Първото, което Тя осъзна, е, че човек трябва да разбере какво е семейство. Детето израства в семейството.

Ако детето не получава подходящото внимание от бащата или от майката... Можем да кажем, че е възможно и те да са лоши. Или ако не са лоши, се въвличат прекалено в това. Или са пренебрегвани – тогава детето не знае какво е обич. Ако детето не знае какво е обич... Обич не означава да разглезите детето или да му дадете много играчки, с които да играе, и така да се освободите от него. Означава, че вниманието ви постоянно е върху детето ви. Това внимание не е угаждане, а внимание за доброто на детето. Така че през цялото време следите да има доброжелателност. И така, помислих, че първо семейният живот трябва да бъде изпълнен със съдържание. Много е важно. Защото в днешно време пак в името на религията са започнали монахините и поповете, а после санясите, и... Има ги всякакви.

Толкова са суховати! И са толкова объркващи за хората. Хората започнаха да практикуват този вид саняса, напускайки домовете си, бягайки далече от съпругите си, от децата си. Така че на първо място осъзнах, че човешките същества не могат да имат обич, ако не са узнали какво е обич. А обичта е по-резултатна, ако е колективна. Ще трябва да сте видели, че в Индия хората в семейството наистина се обичат. Имам предвид, че има толкова много роднини! Не знаем какво ни е родството. Просто ги наричаме братя, сестри и пр. Не знаем какви са ни роднинските връзки, кой на кого е баща, кой на кого е сестра, нищо такова.

Но просто чувстваме: "Този е наш брат". Ако те попитат: "Какъв точно брат ти се пада? ", няма да знаеш. Причината е, че имаме единна семейна система, обединена семейна система, същинска колективна система. Така че никой не знаеше кой е истински брат, кой е полубрат, кой е братовчед. Нищо такова. Всички живееха заедно като истински роднини. Но после и това се разпадна, обединеното семейство се разпадна поради икономически причини и тем подобни, каквото и да е. Така че тогава беше много критично време, в което хората трябваше да разберат обичта, а семейството започна да се разпада във всички страни. Особено в страните от Запада, защото мъжете и жените изобщо не осъзнаха колко е важен семейният живот. Никога не повярваха в своя семеен живот.

И той стана такова нестабилно нещо за горките деца! Те се намираха върху нестабилна почва и не можеха да израстват правилно. И се създаде поколение от насилствени, ужасно обсебени деца. После това поколение започна да пласира войни. Не знаят защо. Иска им се да се бият. Виждала съм деца да се бият с дърво. Казах: "Защо се биете?". "Хубаво е да се биеш, знаеш ли!". Но защо се биете – не знаят.

Причината е, че няма обич. Мразите всичко, което виждате: "Не харесвам това, не го харесвам!" – всичко мразите. Поради разочарованието си се опитвате да разрушавате всичко, което виждате. Така че започна нова тенденция. Отделно – от войната. Когато тя свърши, естествено ценностната система падна. Хората почувстваха: "Каква е ползата? Имахме всичките тези ценности и какво получихме?! Война след война.

Какво е войната? Тя просто уби цялото ни общество, уби децата ни, всички. И какво ѝ е великото на тази война?!". Така че умствената нагласа на хората като цяло беше, че така или иначе трябва да се биете. Например най-разгневеният човек е най-добрият, този, който може да доминира, който може да се изстъпи, е най-добрият. Така че доминацията на империалистическия характер на правителството беше приключена. Но на индивидуално ниво се превърна в процес на доминиране. И в този процес на доминиране започна да се развива егото. Дори на децата се даваше такова образование, че те станаха много арогантни. Много повърхностни, крайно арогантни и повърхностни.

Не беше възможно да се разбере защо децата изобщо не бяха контролирани, защо не им се казваше: "Това е неправилно". Защото родителите имаха много, много отбранително отношение. Не биха се обърнали към децата си и да им кажат какво не е наред. Бяха много обвързани към идеята, че децата ще ги напуснат и казаха: "Добре, правете каквото искате, но останете с нас". При тези обстоятелства дори самите човешки същества губеха стойността си между добрия семеен живот и разводите в едно смешно общество, което вярва в споделянето на жените или на мъжете, и какво ли още не. Така че каква ужасна ситуация беше за Ади Шакти да се отстоява! Освен това имаше и много голям проблем във връзка с утвърждаващите се религии, със собствените си идеи, със своето обуславяне на хората, правейки ги напълно слепи. Така че беше бъркотия. Беше бъркотия и тъкмо в това състояние на обърканост Ади Шакти трябваше да дойде и да установи дхармата. Трябваше да изработи установяването на дхармата.

Беше много нестабилно място, имаше много подвижни пясъци. И когато се родих, се шокирах от състоянието на хората. Не мисля, че по онова време срещнах много търсачи. Разбира се, срещнах една–две реализирани души. Но повечето се безпокояха за своите застраховки, за парите си, за своето това, онова. В смисъл, че ако им говориш... Не зная къде сте отишли, в някаква пустош или какво? Не знаеш какво да им говориш. Как можеше да започнеш да им говориш за Божествена любов, при положение че дори не бяха търсачи? Тогава постепенно се почувствах убедена. Първоначално помислих, че съм дошла малко рано, трябвало е да почакам още малко, би било по-добре, защото тук хората мразят всекиго и всеки е срещу всекиго.

Мамят се едни други, а също много си завиждат и искат да имат по-високо положение, и т.н. Или искат да дразнят другите. Така че може би все още не е времето, в което да започне Сахаджа Йога. Но когато видях и тези ужасни фалшиви гуру да хвърлят проклятията си върху хората и да се опитват да ги контролират, това действително Ме накара да помисля, че е по-добре да спра да се безпокоя каква е атмосферата, да се безпокоя за това какви са хората. Нека започнем. Така първата Брахмарандра чедан беше осъществена в Индия. Беше на 5. май. На 5. май 1970 г. сутринта. Разбира се, имаше някои събития, които Ме накараха да побързам да направя това. Бях напълно готова.

Знаех какъв беше проблемът на човешките същества. Но мислех, че може би никога няма да приемат, че могат да получат Себереализацията си. Тази инкарнация е наистина много уникална. Толкова много инкарнации дойдоха. Дойдоха и ви казаха всичко. Например казаха: "Това е добро, това е добро, това е добро". Някои хора, които бяха очаровани от тях, ги последваха. Но в сърцето им нямаше нищо. Каквото и да чуеха, добре – това е церемония, това е лекция, това е Гита и това е всичко. В живота на такъв човек я нямаше искрата на Божествената любов.

Имали сме много добри хора през това кратко време. Ако видите – Махатма Ганди, Мартин Лутър. Навсякъде виждате всякакви хора: Абрахам Линкълн, Джордж Вашингтон, Уилиям Блейк. Имахме Шекспир. През цялото време – в литературата, по всякакъв начин. Лао Дзъ, после имахме Сократ. Като се започне от Сократ до днес, имахме много философи, много хора, които говореха за по-висш живот. Независимо от това хората мислеха, че това са абсурдни хора, че няма нищо в ученията им, че е твърде трудно за разбиране. Никой не би прочел нещо. Например не биха прочели "Гуру Гита".

Биха помислили: "Каква е тази глупост?! Каква е ползата? Всичко е фразьорство". Такова отношение откривате навсякъде. Когато погледнах: "О! – казах си. – Как да им кажа какви са и какво трябва да открият?!". Наистина имах желание да имаше някаква проницателност в хората, съвсем малко. Ако Ми дадат малък шанс, Божествената любов е толкова фина, че просто ще проникне в сърцата им. Но не.

Те бяха същински камъни. Беше невъзможно да им се говори. Не можеше да им се говори за каквото и да е. Мислеха безкрай за себе си. Това беше най-лошото. При такива обстоятества започна Сахаджа Йога. И открих, че енергиите на Ади Шакти са много по-велики в сравнение с проблемите. Самата Аз видях това много ясно. Защото тези енергии събуждат Кундалини. Знаех, че мога да събудя Кундалини. Без съмнение.

Знаех това. Знаех също, че мога да дам масова Реализация. Но никога не помислих, че хората, чиято Кундалини съм пробудила, отново ще се върнат. Защото, знаете ли, те са арогантни хора! Изобщо не си помислих, че ще се върнат, ще практикуват Сахаджа Йога или че ще стигнат до това ниво. Никога, никога, никога, никога не си помислих. Ако някой Ми беше казал, щях да му се присмея. Всъщност това, което се случваше, когато изнасях първата лекция където и да е, беше, че че цялата зала се опразваше, всичко приключваше и нямаше какво да се прави в залата. Аз стоях някъде другаде. Залата вземаше под наем.

И на следващите сбирки, разбира се, идваха малцина. Така че си помислих: "Не влиза в главите им. Просто минава над главите им. Нищо не искат да разберат". Нищо не разбираха. Бях под голям натиск. Имах семейни проблеми и т.н. Но това не беше толкова важно. Най-важно беше как да проникна в човешкия ум. Единственото решение беше да издигна собствената им Кундалини, да създам тази малка светлинка в тях.

Защото да продължавам да седя и да си мисля, че ще дойдат и ще Ме помолят да събудя Кундалини, и тогава да ги пробудя, беше неправилна идея. Осъзнах това. Така че започна масовата Реализация. Това наистина удиви хората. Това не беше магьосничество, не бяха празни приказки. Но беше истината. Можеха да я чувстват по върховете на пръстите си, можеха да я чувстват да излиза от фонтанелите си. Актуализацията на Сахаджа Йога е осъществила чудеса. Иначе щеше да е невъзможно. Всичките чудеса, които виждате днес, са заради вашата реакция, заради начина, по който реагирахте, начина, по който я приехте.

Иначе какво е Ади Шакти? За нищо не става. Ако вие не приемате, Аз съм нищо. Всъщност това е, отново казвам: вашата мъдрост, усетът ви, вашето търсене са ви довели в Сахаджа Йога. Никога не написах писмо на някого, не се обадих по телефона на някого – нещо, което, знаете, всички гуру правят. Веднага щом отидат в някакъв град, записват имената на всички важни хора и после им изпращат писма. И поне двама–трима от тях присъстват на такива програми. Но без да правим всичко това, ние успяхме да осъществим масово събуждане на Кундалини, чрез което хората започнаха да разбират Сахаджа Йога. Тя започна да прониква в тях. За целта трябва да издигам собствената Си Кундалини.

Всеки път на публична програма издигам и Своята Кундалини. И в самата Своя Кундалини улавям всичките ви проблеми. Болезнено е. Ето защо след пуджата ставам много някак си като камък, бих казала, за известно време. Причината е, че абсорбирам всичко, което е във вас. Аз поставих всички ви в Своето тяло. Вие сте неотменна част от Моето тяло. Всяка клетка, която имам, е за вас, за ваш дом. И трябва да сте толкова фини, че да разберете: щом придобиете нещо или трябва да направите нещо, свързано със Сахаджа Йога, ако искате да направите ашрам или каквото и да е, на мига Аз зная. Узнавам, защото сте в Мен. Повечето неща са Ми много ясни.

Обаче някои от тези неща не са Ми толкова ясни поради едно нещо. Връзката между вас и Мен, разбира се, е много близка. Вие трябва да сте в тялото Ми. Но ако вие, хора, не медитирате... Това е нещо много светско, трябва да ви кажа – дхянагамя. Ако не медитирате, тогава нямам никакво роднинство с вас. Не сте мои роднини. Нямате никакво право над Мен. Не можете да задавате въпрос – защо се случва това, защо се случва онова. Така че ако не медитирате – винаги казвам: "Медитирайте, медитирайте" – нямам нищо общо с вас. За Мен повече не съществувате.

Няма връзка с Мен. Тогава сте като всички други хора. Може да сте сахаджа йоги, възможно е да сте получили своята Сахаджа Йога степен от лидерите си, може би, не зная, и може да се отнасят към вас като към нещо много велико. Но ако не медитирате всеки ден, вечер, сутрин или вечер, наистина повече няма да сте в областта на Шри Матаджи. Защото връзката е възможна единствено чрез дхяна, чрез медитацията. Познавам хора, които не медитират. Тогава те страдат, децата им страдат, нещо се случва. Тогава започват да идват при Мен и да Ми разказват. Но Аз ясно виждам, че човекът не медитира. Нямам връзка с него.

Той няма право да Ме моли за каквото и да е. В началото, разбира се, медитацията отнема известно време. Но щом разберете какво е медитация, как да се наслаждавате на Моята компания, как да сте едно с Мен, какви да са взаимоотношенията помежду ни, тогава няма нужда от нещо между нас, каквото е писането на писма или може би някаква специална връзка. Нищо такова. Единственото необходимо нещо е медитацията. Вие израствате в медитацията. Така ставате духовно по-извисени. И когато това се случи, започвате по някакъв начин... Бих казала, че когато достигнете състоянието на, бих казала, на зрялост в Сахаджа Йога, тогава не искате да се откажете от медитацията си. Защото през това време сте абсолютно едно с Мен. Това не означава, че трябва да медитирате по 3–4 часа. Важното е колко интензивно сте с Мен, не колко време сте с Мен.

Тогава Аз отговарям за вас, за децата ви, за всички. Отговорна съм за издигането ви, за закрилата ви, да ви спасявам от цялата ви негативност. Не е като бащата, който направо ще ви накаже. Не е така. А е просто: "Добре, не си Мой роднина. Аз съм извън роднинството". Единствено това може да се случи. Щом не медитирате – добре. Не мога да ви накарам насила. Нямам нищо общо с вас.

Може да имате други роднини навън. Но тази вътрешна връзка, чрез която получавате доброжелателност, не можете да имате без медитация. На всички съм казвала: "Моля, медитирайте. Моля, медитирайте всеки ден". Но мисля, че хората не разбират също колко е важно това, което казвам. Защото...Те Ми казват: "Майко, ние не медитираме". "Защо?" "Сега сме реализирани души, така че защо трябва да медитираме?" Този инструмент е напълно готов, но ако не е постоянно свързан към източника на енергия, каква е ползата да го имаме? В медитацията ще чувствате обичта, Божествената любов, красотата на Божествената любов.

Цялата панорама се променя. Медитиращият човек има много различно отношение, много различен характер, много различен живот. Живее винаги в пълно вътрешно удовлетворение. И така, днес е първият ден, както казвате, на Пришествието. Можем да кажем, че това е първият ден, в който се осъществи Пришествието, което боготворим днес. Разбира се, не е този денят, но все пак можем да кажем, все едно че е така. Щом се е случило и много ви е помогнало, било е голяма благословия за вас, тогава трябва да знаете как да го съхранявате, трябва да знаете как да го увеличавате, как да му се наслаждавате. Не трябва да се задоволявате само с едно, например с последната драма, или с едно нещо. Трябва да имате пълно единение с Божественото, пълно единение. А това е възможно, само ако наистина медитирате.

Нещо, което е твърде лесно за правене – да се медитира. Някои хора казват: "Майко, не можем да преодолеем времето. Постоянно мислим за нещо или по това време искаме да погледнем часовника". В началото може да имате малък проблем. Не казвам, че няма да имате. Може да имате. Но само в началото. Постепенно ще се справите. Постепенно ще се овладеете това. Постепенно ще знаете това толкова добре, че няма да искате да правите нищо друго, което е с по-малка стойност.

Няма да ви е грижа за такова нещо. За да достигнете до своята красота, до своята слава, до собствената си велика личност, която сега е изявена, единственото, което трябва да правите, е действително много настойчиво да медитирате. А не: "Прибрах се много късно, така че не е нужно да медитирам". На сутринта: "Трябва да вървя на работа. Не мога да медитирам". Никой не се интересува от извиненията. Това е между теб и теб самия. Това е твоя печалба, ничия друга. За да спечелиш ти, се случва всичко. Човек трябва да знае, че сме достигнали някаква висота в еволюцията.

И от тази височина е възможно да отидете до тук, до тук, до тук. Не казвам, че е невъзможно да го направите. Но най-важното е, че какъвто и да си – може да се считаш за първокласен сахаджа йоги – трябва да си смирен по отношение на медитацията. Това медитативно качество... Дори само като ви говоря, просто ви въвеждам в нея, защото това носи толкова много радост. Просто скачате в Океана на радостта. Първоначално ще е трудно. Но след известно време ще знаете, че връзката, която имате с Шри Матаджи, е единствената, за която трябва да се грижите. Има и друг момент, в който хората се объркват. Виждала съм. Много е обичайно някои хора да се объркват.

Те много медитират индивидуално. Това е много правилно. Индивидуално трябва да медитират. Ще седнат, ще медитират, ще правят пуджа... Но няма да медитират колективно. Така че това е друг момент, който трябва да се помни – че трябва да медитирате колективно. Защото Аз съм Колективното същество – от всички вас. И когато медитирате колективно, наистина сте много близо до Мен. Дори да имате програма или нещо подобно, трябва да направите и някаква медитация. Винаги имайте медитацията като приоритет за всяка програма. Пеете песни, приключвате, всичко е направено.

Тогава медитирайте. Ако настоявам за нещо, трябва да знаете, че ви казвам истината, абсолютната ѝ същност. Въпреки че изглежда твърде светско, това е много важно. За да боготворим Ади Шакти... Не зная. Защото не е имало молитви или каквото и да е за Ади Шакти. Стигнали са до Бхагавати, но не са отишли по-нататък от Бхагавати. Така че не зная каква пуджа ще проведем. Но нека опитаме нещо. Може би. Мисля, че медитацията е най-добрият начин, по който можем наистина да постигнем нещо.

Така че можем да влезем в медитация за около пет минути. Можеш ли да увеличиш силата на звука? Моля, затворете очите си. Единадесетте рудри са събудени и ще унищожат всичко, което е негативно. Да проведем пуджата. Бог да ви благослови!