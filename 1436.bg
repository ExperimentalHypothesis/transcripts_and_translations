Ади Шакти Пуджа, Плодът на Познанието

Кабела Лигуре (Италия), 6 Юни 1993

Днес всички ще боготворим Мен, за първи път. Винаги е имало пуджа на Мой аспект, на част от Мен. Трябва много ясно да се знае какво е Ади Шакти. Както казваме, Тя е чистото желание на Всемогъщия Бог, на Садашива. Но какво е чистото желание на Всемогъщия Бог? Ако погледнете, откъде идват собствените ви желания? Не от Божествената любов, а от плътската ни любов, от любовта към материалното, от любовта към властта. Отвъд всички тези желания има любов. Ако не обичате нещо, няма да го желаете. Светският тип любов, който имате, за който отделяме толкова много от времето си, безполезно, в действителност не ви носи удовлетворение, защото любовта, която имате, не е истинската. Тя е само временно увлечение, а после просто ви омръзва и оттук скачате върху друго нещо, върху друго нещо, върху друго нещо.

Ади Шакти е въплъщение на Божествената любов. Тя е чистата любов на Бог. А в чистата Си любов какво желае Той? Той пожела да създаде човешки същества, които ще бъдат много покорни, ще са извисени, ще са като ангели. Тази беше Неговата идея – да създаде Адам и Ева. Ангелите нямат свобода. Така са направени. Фиксирани са. Не знаят защо правят нещо. Животните също не знаят защо правят някои неща.

Просто ги правят, защото са ограничени от своята природа. Ограничени са от Всемогъщия Бог. Казват, че Шива е Пашупати, тоест Той контролира всички животни. Той е Пашупати. Контролира всичките животни. Така че животните имат всякакви желания, но те не се разкайват, нямат его. Не мислят: "Това е неправилно, онова е добро". Те нямат проблем с кармата, защото нямат его, защото нямат свобода. При това положение Ади Шакти, която е чиста любов... Помислете за Отеца, който е вложил цялата Си любов в една личност. В Него не е останало нищо.

Той просто наблюдава. Тогава какво Си мисли? Той просто наблюдава играта на Своето желание, на Своята любов. Наблюдава как то изработва нещата. И докато наблюдава, много внимава, защото знае: "Личността, която съм създал, не е нещо друго освен любов и състрадание". А самото състрадание е такава благородна разновидност, че Той не може да понесе някой да предизвиква това състрадание, да да го притеснява, а също да го унижава по някакъв начин, да го принизява или да го обижда. Много е бдителен в това отношение. Много е наблюдателен. Получило се е едно отцепване, бихме казали, от Него, от собственото му желание за любов. На това желание беше дадена индивидуалност, тоест его.

И това его трябва да действа самостоятелно. То се превърна в един вид много независима личност, която беше свободна да прави каквото ѝ харесва. Имам предвид, че не можем да си представим в светския си живот, че съпругът и съпругата са напълно свободни да правят каквото си искат. Понеже сега липсва сплотеност, липсва разбиране, липсва това единство, тази обратна връзка. А то е като луната и лунната светлина, като слънцето и слънчевата светлина. Такава съгласуваност е, че каквото и да прави единият, другият се наслаждава. В това красиво откъсване Ади Шакти реши да промени плановете Му. Тя е известна със своята Санкалпа Викалпа Каротх – каквото и да настоявате да решите сами, Тя ще го развали. Както днешната пуджа в 11 ч. И така, когато се появиха Адам и Ева, Тя си помисли: "Те ще бъдат точно като другите животни или ангели. Каква е ползата?

Те трябва да знаят какво правят. Трябва да знаят защо го правят. Трябва да имат свободата да разберат що е познание. Защо животът им да е като нагласена машина като на животните? Така че в рамките на своеволната Си власт, което беше обмислено, разбира се, Тя е тази, която дойде като змия и им каза: "Опитайте плода на познанието". На хора, които не са Сахаджа йоги, не можете да кажете това. Ще се шокират. Но змията дойде, за да ги изпита и да им каже 0:07:57.640,0:08:02.400 "По-добре опитайте този плод". Змията каза това на жената, не на мъжа. Защото се предполага, че жената възприема лесно нещата.

Тя може дори да приеме бхутове, може да възприеме някаква глупост, но тя е тази, която приема. Докато мъжът не приема лесно. Той спори, обсъжда. Затова дойде и каза на жената. Трябва да кажа, че Тя дойде и каза на жената, защото Светият Дух е от женското (начало), така че е по-близо до жената. Тази женска сила дойде като змия и каза: "По-добре вкусете плода на познанието". Работата на жената, на Ева, беше да убеди съпруга си, защото жените знаят как да правят това. Понякога може да ги убеждават неправилно, да им казват нещо, което е много нередно, много зловещо. Знаете какво се случва в "Макбет". На толкова много места сме виждали, че жените са подвели съпрузите си.

Мъжете могат да бъдат подвеждани, или да бъдат водени, или да се освободят, ако имат подходяща съпруга. И така, Адам имаше пълна вяра в съпругата си, вярваше и двамата вкусиха от плода на познанието под напътствията на Светия Дух, който е женската същност на Бог. Хората не могат да си представят това нещо, имайки само бегъл поглед върху Христос или Мохамед Сахиб, или Нанака Сахиб. Не могат да го разберат. Имат само бегъл поглед. Ако някой беше казал, щяха да отвърнат: "Ами! Какво е това?!". Изобщо е нямаше да слушат. Така че по онова време, предвид какво беше вниманието, какво беше възприятието, те говореха за дхарма, за извисяване. Но в Индия хората отдавна говореха за Кундалини и че тя е Ади Шакти, отразена в нас.

Вижте, тя вече ви прочете, че ще бъда във всеки един от вас. Разберете, че Ади Шакти е силата на любовта, на чистата любов, на състраданието. Тя няма нищо друго. Само чистата любов в сърцето Си. Обаче тази чиста любов е толкова могъща, толкова е могъща! Това е любовта, която Тя е дала на Майка Земя. Поради това – може да извършим планина от грехове, може да направим какво ли не – Майка Земя излива своята любов чрез тези красиви неща върху всички нас. Имаме също този красив израз, по всякакъв начин, на Нейната любов чрез галактиките, които виждате, чрез звездите, които виждате. Ако искате да погледнете по научному, в науката няма любов; и дума не може да става за любов. Хората даже говорят за йога, но не говорят за любов и състрадание.

Когато няма любов и състрадание, не може да има каквато и да е божествена искра в човека. Всичко е напълно потопено в Божествената любов. Всичко, което е създадено на тази Земя, всичко, създадено в тази вселена, вселени след вселени, всичко е поради любовта на Божествената Майка. Така че любовта на Ади Шакти е нещо много фино. Толкова е фина, че понякога не можете да разберете. Зная, че всички много Ме обичате. Страхотна обич към Мен! И когато получавам вибрациите от вас, е също както вълничките, които достигат бреговете и отново се връщат, и има много малки, искрящи капчици над водата, а също и на брега. По същия начин в сърцето си усещам как вашата любов поема като ехо красотата на Божествената любов,която... Не мога да ви опиша преживяването, което създава тя. Първото, което прави, е, че в очите Ми се появяват сълзи.

Защото това е състрадание, сандра каруна, "адра" – не е нещо сухо. Например състраданието на бащата би могло да е много суховато: "Добре, направи това, иначе ще те напердаша! Ще го направя!". Така ще каже. Майката ще каже също, но няма да каже нещо, което така да е нарани. Понякога трябва да казва нещо, за да ви коригира. Но това, което Тя казва, е много различно от това, което казва бащата. Защото Тя притежава сандра каруна. Адра. Адра е нещо, което не е сухо.

Тя разви този вид сърце, поради Божествената любов, която носеше. Всяка част от тялото Ѝ, всичко е създадено от Божествена любов. Всяка частица от него не излъчва нищо друго освен Божествена любов. Вибрациите не са нещо друго освен Божествена любов. Както и съм ви казвала и преди, тази инкарнация трябваше да дойде. Времето дойде. По всичко личеше, че това време е настъпило. Обаче има разлика между точно определеното време и времето, което е сахадж. Определено време е, когато можете да кажете: "Този влак тръгва еди-кога си и ще пристигне в еди-колко си часа". Можете да кажете, че някаква машина произвежда нещо и за точно определено време ще произведе еди-колко си неща.

Но за живите неща, които са спонтанни, които са сахадж, не можете да определите време. Също това е свободен процес. Вие имате максимум свобода. Така че не може да се каже по кое време ще се случи така, че хората да са на разположение да получат финото познание за Божествената любов. Знанието също би могло да е много сухо. Имахме ужасни хора в Индия, които бяха много заети да четат и да рецитират мантри и т.н., и станаха толкова сухи, толкова сухи! Бяха само кожа и кости, останаха само кокалите. И бяха толкова избухливи, че ако погледнеха някого, човекът ставаше на пепел. Искам да кажа, по този начин ли се появихте на Земята, за да правите тапасйа, всичко, просто за да превърнете някого в пепел? Но те така си мислеха – че са много велики, защото, като погледнат някого, той изчезва, превръща се в пепел.

Наричат това бхасмисат. Нямаше никаква идея за добронамереност в сърцата им. Първото, което е постигнато чрез Божествената любов, е вашата доброжелателност. Самата дума доброжелателност също е много объркваща. Доброжелателност означава това, което е добро за вашия Дух. Както знаете, Духът е отражението на Всемогъщия Бог. Когато Духът във вас започне да се отразява в своята пълна красота, тогава ставате даващият. Повече не сте личност, която трябва да взема нещо. Просто се превръщате в даващи. Такова задоволство!

Това Пришествие дойде по времето, за което беше отсъдено, че трябваше да дойде. Както казах, вие имахте свобода. Хората бяха побеснели, вършеха всякакви неща. Ако погледнете, точно преди това имахме голям проблем с хората, които налагаха своята власт. Както отидоха в Индия, за да завземат територията на Индия, или в Китай. Или решиха и отидоха в Африка и по всички онези места. Дори американците стигнаха до – т.нар. американци – отидоха в Америка и я завзеха. Това беше времето, когато ползваха свободата си единствено за власт. Това не беше времето, в което да се роди Ади Шакти.

Хората бяха ориентирани към властта. Не че днес няма такива - има. Но онези търсеха само властта, а също и територии – нещо, което не е важно. Така че това не можеше да се случи по онова време. По онова време човек трябваше да се бори за свободата си, за да се измъкне от лапите на империалистите и на хората, които се опитваха да вземат надмощие. Постепенно това се промени. Променяше се и то по толкова плавен начин. Много е удивително. Аз самата видях настъпващата промяна. Нещата се получиха.

Както знаете, Аз самата взех участие в освободителното движение на Индия. Това е важно. Индия започна. В Индия се започна. Първо свободата от империализма. И после постепенно освобождението от империализма започна да се разпространява във всички страни. Хората започнаха да се замислят, започнаха да разбират, че няма полза от колонии и пр., че е по-добре да се върнат към собствената си позиция. Когато това се случи... Имам предвид, че това се случи по време на Моя живот, трябва да кажа. Първо, хората, които се опитаха да извоюват свободата в нашата страна, умряха. Много бяха убити.

Знаете, имахме хора, като Бхагат Сингх. Във всяка страна всички революционери бяха гонени, малтретирани и убивани. Въпросът не е само за Индия. Но трябваше да се мине през това. Тяхната свобода беше подложена на проверка. И си помислиха: "Това, което направихме, беше безсмислено. Това не беше свобода." Защото в крайна сметка, след като направиха всичко това, започнаха да се разкайват и да развиват един вид страх, да се страхуват от другите - нещо, което можете да наречете... Появи се много разстроена лява Вишудхи. Почувстваха се много виновни, че са постъпили много неправилно, че не е трябвало да го правят. На този кръстопът имахме и други проблеми.

Например имахме кастова система и други проблеми с робството, всякакви неща, неравенство, някои хора бяха третирани като по-нисши, други като по-висши, по-висши раси, по-нисши раси. Имаше всякакви такива глупави неща. Чрез свободата си бяха създали това, чрез своята свобода. Това не е така, не е факт, не е истина, но те създадоха такова нещо. Да предположим, че искам да направя нещо тук и просто казвам: "Добре, това не е килим. - и повтарям - Това не е килим, това не е килим". Мозъкът ви е промит и всички започвате да мислите: "Това не е килим. Сигурно е нещо друго". Усещам, че е нещо като хипноза начинът, по който хората приеха глупостта за расизма, за всякакъв вид неравенство, за робството, за кастовата система и особено за лошото отношение към жените. Всичко това дойде от правото на избор, което им беше дадено – да избират кое е добро, кое е лошо.

За тях това беше много добре, беше нещо добро за правене. При тези обстоятелства състраданието към тези хора би се пропиляло. Божествената любов към тях би била загуба. Защото на умствено ниво хората не бяха готови да разберат. Не можехте да им кажете: "Правите това абсолютно поради своята слепота и невежество. Това не е точното нещо за вас, то няма да ви направи благородни. Това е долно. Вършите низости". Разбира се, дойдоха толкова много светци. Те говореха за благородство, за прошка, за единство, за единение.

Всичко казаха. Родиха се големи прорицатели. Те също стигнаха до този момент да говорят за това. Но все още хората не бяха така добре подготвени. Мисля, че постепенно тези техни учения. започнаха да работят в хората. Но най-големият проблем дойде с тези така наречени религии, които основаха. Всички такива религии излязоха от релси и образуваха един вид локви - мюсюлмани - тук, християни - тук, хиндуисти - там, това е това, това е онова. Наистина имахте нужда от тази Жива река да запълни всичките локви и да ги направи едно цяло. Пълно невежество, явна глупост е да се мисли, че едно човешко същество е по-висше от друго.

Може да кажете само едно нещо – че сте на различен етап. Някои са на различен стадий, на по-висок стадий са. Но не може по принцип да обвинявате някого, че не е добър. "Това общество не е добро, това общество е..." По принцип! Индивидуално може да кажете, но не може да обобщавате. Това невежество беше толкова мрачно, защото стана колективно. Това е колективно невежество. Колективно невежество! Всички си подадоха ръце, колективно, за да кажат: "Тази е най-добрата религия. Ние сме единствените спасени".

Другите казаха: "Не, не, тези са абсолютни престъпници. Ние сме най-добрите!". И в името на религията, в името на Всемогъщия Бог започнаха тази глупост. И Ади Шакти трябваше да наложи, да вложи всички сили. Първото, което Тя осъзна, е, че човек трябва да знае какво е семейство. Детето израства в семейството. Ако децата не получават подходящото внимание от бащата или от майката... Можем да кажем, че ако също са разглезени, или ако не са разглезени, ако прекалено им се угажда, или са пренебрегвани, тогава детето не знае какво е любов. Ако детето не знае какво е любов... Любов не означава да разглезите детето или да му дадете много играчки, с които да играе, и така да се отървете от него. Означава, че вниманието ви постоянно е върху детето ви. Това внимание не е угаждане, а внимание за доброто на детето.

Така че през цялото време виждате, че има доброжелателност. И така, помислих, че първо семейният живот трябва да се утвърди. Много е важно. Защото в днешно време пак в името на религията са появиха монахините и свещениците, а после саняси, и бабаджи. Има ги всякакви. Толкова са суховати! И така подвеждат хората, че те се захванаха с тази саняса, напускайки домовете си, бягайки далече от съпругите си, от децата си. Така че на първо място осъзнах, че човешките същества не могат да имат любов, ако не са познали какво е любовта. А тази любов е по-ефективна, ако е колективна. Сигурно сте видели, че в Индия хората в семейството наистина се обичат.

Имам предвид, че не знаем каква точно връзка имаме с някои роднини. Просто ги наричаме братя, сестри и пр. Не знаем какви са ни роднинските връзки, кой на кого е баща, кой на кого е сестра, нищо. Но просто усещаме: "Той е наш брат". Ако попитат: "Какъв точно брат ти се пада? ", няма да знаете. Причината е, че имахме родова семейна система. Родовата семейна система е като колективно семейство (клан). Така че никой не знаеше кой е истински брат, кой е доведен брат, кой е братовчед. Нищо такова.

Всички живееха заедно като истински роднини. Но после и това се разпадна, родът се разпадна поради икономически причини и тем подобни, каквото и да е. Така че тогава беше много критично време, в което хората трябваше да разберат любовта, а семейството започна да се разпада във всички страни. Особено в страните от Запада, защото мъжете и жените изобщо не осъзнаха колко е важен семейният живот. Никога не повярваха в семейния си живот. И той стана такова неустойчиво нещо за горките деца! Те стояха върху нестабилна почва и не можеха да растат както трябва. И се създаде поколение от жестоки, ужасно обсебени деца. После това поколение взе да разпалва войни. Не знаят защо. Иска им се да се бият.

Виждала съм деца да се бият с дъретата. Питам ги: "Защо се биете?". "Ами хубаво е да се биеш". Но защо се бият, не знаят. Причината е, че няма любов. Ненавиждате всичко, което виждате: "Не харесвам това, не го харесвам!" – всичко ненавиждате. Поради разочарованието си се опитвате да разрушавате всичко, което виждате. Така че започна нова мода. Отделно от войната, когато тя свърши, естествено ценностната система западна.

Хората се питаха: "Каква е ползата? Имахме всичките тези ценности и какво получихме?! Война след война. За какво е войната? Тя просто уби всичките общества, уби децата ни, всички. И какво ѝ е великото на тази война?!". И като цяло хората си мислеха, че така или иначе трябва да се бият. Като че ли човекът в най-добра форма е най-добрият, този, който може да доминира, който може да се изтъкне, уж е най-добрият. Така че господството на този имперски стил на управление приключи. Но на индивидуално ниво се превърна в процес на доминиране.

И в този процес на доминиране започна да се развива егото. Дори на децата се даваше такова образование, че те станаха много арогантни, много изкуствени, крайно арогантни и превзети. Невъзможно беше да се разбере защо децата изобщо не бяха контролирани, защо не им се казваше: "Това е неправилно". Тъй като родителите също имаха много отбранително отношение, не се изправяха срещу децата си да им кажат какво не е наред. Бяха много обвързани към идеята, че децата ще ги напуснат и казваха: "Добре, правете каквото искате, но останете с нас". При тези обстоятелства дори човешките същества като такива се разкъсваха между добрия семеен живот и разводите в едно странно общество, което вярва в споделянето на жените или на мъжете, и какво ли още не. Така че колко ужасна беше ситуацията за Ади Шакти, за да отстоява себе си! Освен това имаше и много голям проблем с онези религии, които налагаха себе си, собствените си идеи, обусловеностите си върху хората, правейки ги абсолютно слепи. Така че беше пълна каша, голяма суматоха и тъкмо в това състояние на бъркотия Ади Шакти трябваше да дойде и да установи дхармата. Трябваше да изработи нещата, да установи дхармата.

Беше много нестабилно място, имаше много подвижни пясъци, а когато се родих, се шокирах какви бяха хората. Не мисля, че по онова време срещнах много търсачи. Разбира се, срещнах една–две реализирани души. Но повечето се безпокояха за своите осигуровки, за парите си, за своите си неща. И ако им заговорехте, нямаше да знаете докъде сте сигнали - в пустошта или другаде. Не знаехме какво да им говорим. Как да им заговорим за Божествена любов, при положение че дори не бяха търсачи?! После постепенно се почувствах уверена. Първо си помислих: "Дошла съм малко раничко, трябваше да изчакам още малко; и било по-добре, защото тук хората мразят всекиго и всеки е срещу всеки. Надлъгват се едни други, а също много си завиждат и искат да имат по-високо положение, да са над другите.

Искат да да се подиграват на другите, така че може би все още не е дошло времето, в което да започне Сахаджа Йога. Но после видях всички онези ужасни фалшиви гуру, които омагьосваха хората и се опитваха да ги контролират. Това действително Ме накара, наистина, да се замисля: "По-добре да спра да се тревожа каква е атмосферата, да се безпокоя за това какви са хората. Да започваме". Ето как първата Брахмарандра чидра (отварянето) се случи в Индия, на 5 май. На 5 май 1970 г. сутринта. Разбира се, имаше някои събития, които Ме накараха да побързам да направя това. Бях доста подготвена. Знаех какъв е проблемът на човешките същества, но си помислих, че може би те никога няма да приемат, че могат да получат Себереализацията си. Тази инкарнация е наистина много уникален вид.

Толкова много инкарнации дойдоха. Дойдоха и ви казаха всичко. Например казаха: "Това е добро, това е добро, това е добро". Някои хора, които бяха очаровани от тях, ги последваха. Но в сърцето им нямаше нищо. Каквото и да чуеха, казваха: "Добре, това е проповед, това е лекция, това е "Гита". - и толкова. А животът на такъв човек беше лишен от искрата на Божествената любов, нямаше я вътре в него. Имали сме много добри хора за това кратко време, ако погледнете. Ако погледнете, имахме Махатма Ганди, Мартин Лутър (Кинг).

Имхаме всякакви хора и навсякъде: Абрахам Линкълн, Джордж Вашингтон, Уилиям Блейк. Имахме Шекспир. Целият този стил... вижте литературата, по всякакъв начин. Лао Дзъ, после имахме Сократ. Като се започне от Сократ, та до днес имахме много философи, много хора, които говореха за по-висш живот. Независимо от това хората мислеха: "Това са някакви абсурдни хора, в това няма нищо, твърде трудно е за разбиране." Никой не би прочел нещо. Например не биха прочели "Гуру Гита". Биха помислили: "Каква е тази глупост?! Каква е ползата?

Само ни баламосват". Вижте, с това отношение навсякъде откривате... Когато се огледах, си рекох: "О, как да им кажа какви са и какво трябва да открият?". А желанието Ми наистина беше да има някакъв мерак в хората, поне малко. Казвах си: "Ако Ми дадат малко шанс, Божествената любов е толкова фина, че просто ще проникне в сърцата им." Но не го направиха; бяха направо като камъни. Беше невъзможно да им се говори. Не можеше да им се говори за каквото и да е. Мислеха си, че са върхът. Това беше най-лошото. При тези обстоятелства започна Сахаджа Йога. И тук откривам, че силите на Ади Шакти са много по-големи от проблемите, разбирате ли.

Самата Аз видях това много ясно, понежи тези сили събуждат Кундалини. Знаех, че мога да събудя Кундалини, без съмнение. Знаех го. Знаех също, че мога да дам масова Реализация. Но никога не помислих, че хората, чиято Кундалини съм пробудила, отново ще се върнат. Защото, знаете ли, те са невежи! Никога не съм си мислела, че те ще се върнат, ще практикуват Сахаджа Йога или че ще стигнат до това ниво. Никога, никога, никога, никога не си го помислих. Ако някой Ми беше казал, щях да му се присмея. Всъщност случваше се така - навсякъде - че когато изнасях първата лекция, всичко приключваше в залата и повече нямах нищо общо с нея; всичко свършваше там.

Аз отивах някъде другаде, вземаха друга зала под наем, а следващите пъти, разбира се, идваха малцина. Така че си мислех: "Това не влиза в главите им. Просто минава над главите им. Нищо не искат да разберат". Нищо не разбираха. При голямото напрежение и семейните проблеми това не беше толкова важно. Най-важното беше как да се проникне в човешкия ум. Единственото решение беше да издигна собствената им Кундалини, да създам тази малка светлинка в тях. Защото ако си седях с идеята, че те ще дойдат и ще Ме молят да събудя Кундалини, и тогава да ги пробудя, беше погрешна идея. Можех да го осъзная.

Така че започна масовата Реализация. Това наистина изненада хората. Тя не беше магия, не беше празни приказки, а беше истината. Можеха да я почувстват по върховете на пръстите си, можеха да я усетят да излиза от областта на фонтанелата. Актуализацията на Сахаджа Йога направи чудеса. Иначе щеше да е невъзможно. Всички тези чудеса, които виждате днес, са заради вашата реакция, заради начина, по който реагирахте, начина, по който я приехте. Иначе какво е Ади Шакти? За нищо не става. Ако вие не приемате, Аз съм нищо.

Всъщност това е пак, казвам, вашата мъдрост, усетът ви, вашето търсене, които са ви довели в Сахаджа Йога. Аз никога не пиша писма на никого, не се обяждам по телефона на никого – което, както знаете, всички гуру правят. Веднага щом пристигнат в някой град, си записват имената на всички важни хора и после им изпращат писма. И така поне двама–трима от тях идват на подобни програми. Но без да правим всичко това, успяхме да се справим с масово събуждане на Кундалини, чрез което хората започнаха да разбират Сахаджа Йога. Тя започна да прониква в тях. За целта трябва да издигам собствената Си Кундалини. Всеки път на публична програма издигам и Моята. И в самата Моя Кундалини улавям всичките ви проблеми. Болезнено е и ето защо след пуджа ставам много някак си като камък, бих казала, за известно време.

Причината е, че абсорбирам всичко, което е във вас, сякаш съм поставила всички ви в тялото си. Вие сте част и частица от Моето тяло. Всяка клетка, която имам, е за вас, за ваше убежище, а вие трябва да сте толкова фини, че да разберете, че щом притежавате нещо или трябва да направите нещо за Сахаджа Йога - ако искате да създадете ашрам или каквото и да е - на мига го знам. Как го знам ли? Понеже сте в Мен. Повечето неща са Ми много ясни, но някои от тях не са Ми толкова ясни поради едно нещо - връзката между вас и Мен, разбира се, е много съкровена, понеже би трябвало да сте в Моето тяло. Но ако вие, хора, не медитирате... Това е нещо много обикновено, трябва да ви кажа – дхяна-гамя. Ако не медитирате, то Аз не съм във връзка с вас. Не сте Мои близки, нямате никакво право над Мен. Не можете да задавате въпроси защо се случва това, защо се случва онова.

Така че ако не медитирате - винаги казвам: "Медитирайте, медитирайте" – Аз нямам нищо общо с вас, за Мен повече не съществувате. Няма я връзката с вас, и тогава сте като всички други хора. Може и да сте Сахаджа йоги, възможно е и да сте получили степен по Сахаджа Йога от вашите лидери, може би, не зная. Може и да се отнасят към вас като към нещо много велико, но ако не медитирате всеки ден, вечер, сутрин или вечер, наистина повече няма да сте в царството на Шри Матаджи. Защото връзката е единствено чрез дхяна, чрез медитация. Познавам хора, които не медитират. Тогава те страдат, децата им страдат, нещо се случва. Тогава започват да идват при Мен и да Ми разказват. Но Аз ясно виждам, че човекът не медитира. Аз нямам връзка с него, той няма право да Ме пита за нищо.

В началото, разбира се, медитацията отнема известно време. Но щом разберете какво е медитация, как да се наслаждавате на Моята компания, как да сте едно с Мен, как можем да имаме обратна връзка помежду си, тогава няма нужда от друго помежду, каквото е писането на писма или може би някаква специална връзка. Нищо подобно. Единственото нужно нещо е медитацията. Вие израствате в медитацията, в нея ставате духовно по-извисени. И когато това се случи, започвате по някакъв начин... Бих казала, че когато достигнете състоянието на..., бих казала, на зрялост в Сахаджа Йога, тогава не искате да се отказвате от медитацията, защото в този момент сте абсолютно едно с Мен. Това не означава, че трябва да медитирате по 3–4 часа. Важно е колко интензивно сте с Мен, не колко време сте с Мен. Тогава Аз отговарям за вас, за децата ви, за всички. Отговорна съм за вашето извисяване, за закрилата ви, да ви спасявам от цялата ви негативност.

Не е като баща, който направо наказва. Не е така. А просто "Добре, не си Мой роднина. Аз си тръгвам". Само това може да се случи. Щом не медитирате – добре, не мога да ви накарам насила, нямам нищо общо с вас. Може да имате други близки навън, външно. Но тази вътрешна връзка, чрез която получавате добруване, не можете да я имате без медитация. На всички ви съм казвала: "Моля, медитирайте. Моля, медитирайте всеки ден".

Но мисля, че хората не разбират също колко е важно това, което казвам. Защото Ми казват: "Майко, ние не медитираме". "Защо?" "Сега сме реализирани души, така че защо трябва да медитираме?" Този инструмент е напълно готов, но ако не е постоянно свързан към източника на енергия, каква е ползата да го имаме? В медитацията ще чувствате любовта, Божествената любов, красотата на Божествената любов. Цялата панорама се променя. Медитиращият човек има много различно отношение, много различен темперамент, много различен живот и винаги живее в пълно удовлетворение от себе си. Така че днес, бидейки първият ден, както казвате, на Пришествието, можем да кажем, че това е първият ден, когато се състоя Пришествието, което почитаме днес. Разбира се, не се е случило точно днес, но все пак щом се е случило, то е било от помощ за вас, било е голяма благословия за вас и тогава трябва да знаете как да го съхраните, трябва да знаете как да го подсилите, как да му се радвате.

Не бива да се задоволявате само с едно нещо, с един хубав театър, или с нещо подобно. Трябва да имате пълно единство с Божественото, пълно единение. А това е възможно, само ако наистина медитирате. Нещо, което е твърде лесно за правене – да се медитира. Някои хора казват: "Майко, не можем да преодолеем времето. Постоянно мислим за нещо или по това време искаме да си погледнем часовника". В началото може и да имате малък проблем. Не казвам, че няма да имате; може и да имате. Но това е само в началото. Постепенно ще се оправите, постепенно ще го овладеете.

Постепенно ще го знаете толкова добре, че няма да искате да правите нищо друго по-евтино, няма да ви е грижа за подобни неща. Вижте, за да стигнете до вашата красота, до вашата слава, до собствената си велика личност, която сега е разкрита, единственото, което трябва да правите, е действително много ревностно да медитирате. А не "Снощи се прибрах се много късно, така че не медитирах. Сутринта трябва да хода на работа, така че не мога да медитирам". Никой не иска да знае за извиненията ви - това е между вас самите. Това е ваша печалба, ничия друга. Всичко се случва за ваша изгода. Трябва да се знае, че сме достигнали някаква висота в еволюцията. И от тази височина може да стигнете до тук, до тук, до тук. Не казвам, че е невъзможно да го направите.

Но най-важното е, че каквито и да сте – може да се считате за първокласни Сахаджа йоги – трябва да сте смирени относно медитацията. Това медитативно качество носи толкова радост; даже говорейки за него, Аз навлизам в нея. Просто скачате в Океана на радостта. Първоначално ще е трудно, но след известно време ще знаете, че връзката, която имате с Шри Матаджи, е единствената връзка, която търсите. Има и друг въпрос, по който хората се объркват. Виждала съм, че това се среща много често при някои хора, които се изгубват. Те много медитират индивидуално, което е много правилно. Индивидуално ще медитират; Щщ седнат, ще медитират, ще правят пуджа, но няма да медитират колективно. Така че това е друга точка, която трябва да се помни – вие трябва да медитирате колективно, защото Аз съм колективно същество от всички вас. И когато медитирате колективно, наистина сте много близо до Мен.

Дори да имате програма или нещо подобно, трябва да направите и някаква медитация. Винаги имайте медитацията като приоритет за всяка програма. Изпейте песните - край, всичко приключва; и тогава медитирайте. Ако настоявам за нещо, то трябва да знаете, че ви казвам истината - абсолютно - основата на нещата. Въпреки че изглежда по-скоро обикновено, това е много важно. И за нас да боготворим Ади Шакти... Не зная, защото не е имало... молитви или каквото и да е за Ади Шакти. Стигнали са до Бхагавати, но не са отишли отвъд Бхагавати. Така че не зная каква пуджа ще проведем. Но нека опитаме нещо, може би... Мисля, че за нас медитацията е най-добрият начин, по който можем наистина да постигнем нещо. Така че можем да навлезем в медитация за около пет минути.

Можеш ли да увеличиш силата на звука? Моля, затворете очите си. Единадесетте рудри са събудени и ще унищожат всичко, което е негативно. Да започваме пуджата. Бог да ви благослови!
