"Atma" talk in Marathi. 18 December 1977.

मी परवा तुम्हाला आत्म्या बद्धल सांगितलं होतं, आज मी तुम्हाला त्याच्या स्वरूपा बद्धल सांगेन, पूर्ण मराठीत.
सगळ्यांना मराठी समजतं का? फक्त एक राय साहेबांना नाही समजत. त्यांना ऐकायला येत नाही म्हणा! (UNCLEAR [ त्यांना ऐकायला
येत नाही ][ तेंव्हा काही फरक पडत नाही ]). बाकी सगळ्यांना समजतंय ना मराठी? बरं मराठीतनं सांगते.

आत्म्याच्या स्वरूपाला सत, चित आणि आनंद (श्री माताजी हिंदीत लहान मस्ती करत असलेल्या मुलांना सांगतात - आवाज नहीं बोलना
जादा, शोर नहीं करना, शांती ) सत, चित आणि आनंद अशी त्याची व्याख्या करतात. परमेश्वर हा सत- चित-आनंद आहे आणि जर
आत्मा हा परमेश्वराच्या प्रतिबिंबात असतो किंवा त्याचे प्रतिबिंबच आहे तर तो ही सत - चित -आनंद असायलाच पाहिजे.

आता पहिल्यांदा आपण चित्त बघूया. चित्त म्हणजे काय? चित्त कोठे असतं? चित्ताचं स्थान कोणतं आहे? आणि चित्त -आपण चित्त जे
म्हणतो की इकडे जातं तिकडे जातं ते कसं जातं . तर चित्त म्हणजे हे सगळीकडे, असं नसलं पाहिजे . कोठेही जाऊ शकतं चित्त.

तुम्ही आता बसल्या बसल्या म्हणाल, की आमचं चित्त लंडनला जाऊ देत, ते जाऊ शकतंय चित्त तिथं . तुमचं लंडनला चित्त जाऊ शकतं.
वाटेल तर तुम्ही म्हणाल की आम्ही आता स्वर्गात जातो तर स्वर्ग कडे सुद्धा तुमचं चित्त जाऊ शकतं.

तो तुमचा विचार; जाऊ शकतो. तुम्हाला आता एखाद्या मुलीचा, आपल्या मुलीचा विचार असला किंवा आपल्या मुलाचा विचार असला,
तरी तुम्हाला, तरी सुद्धा तुम्हाला चित्त घालता येतं , म्हणजे तुम्ही नुसता असा विचार करायचा की आता माझी मुलगी काय करत असेल
बरं? की लागलं चित्त तिकडे, म्हणजे काय की चित्त हे असं पसरलेलं सागरा सारखं. सकाळ पासून हे भेटायला आले ते भेटायला
आले, याला भेटायला जा त्याला भेटायला जा (श्री माताजी हसतात ),आता कंटाळा येऊन गेला मला लोकांना भेटण्याचा.

बसा ! तर हे एखाद्लोक सागरा सारखं. असतं असं समजा. ज्या किनाऱ्या वरती तुम्हाला जायचं आहे, त्या किनाऱ्या वर तुम्ही आपली
नाव घेऊन जायचं का, त्याला काही बंधनं नाहीत. जिथे म्हणाल तिथे तुमची नाव
म्हणा चित्ता वर बसून जाऊ शकेल, चित्ता च्या लहरींवर तुम्ही वाट्टेल तिथे जाऊ शकता, असं सागरा सारखं चित्त आहे.

पण ते चित्त आत मध्ये जाऊ शकत नाही. माणसाच्या आत मध्ये जाऊ शकत नाही. ते बाहेर जातं. म्हणजे आपल्याला जर ते बाहेर विचार
करायचा असेल तर ते आपण करू शकतो. पण असा विचार करायचा असला की, आपल्या शरीरात काय आहे? आपण कोण आहोत ?
कारण चित्त आणि आत्मा ह्या दोन गोष्टी विभिन्न झालेल्या असतात. मानव स्थिती मध्ये चित्ताला आत्म्या पासन वेगळं केलेलं असतं आणि
त्यामुळे ("आराधना चूप रहो") त्या चित्तानी आपण आत्म्याकडे जाऊ शकत नाही.

मोटारीचच परत उदाहरण देते मी. पेट्रोल ठेवलेलं आहे, पेट्रोल सगळीकडे सांडू शकतं. वाटेल तिकडे पसरू शकतं. पण मोटारीच्या
मशीन मध्ये, म्हणजे कार्बोरेटर मध्ये जायला पाहिजे चित्, तसच पेट्रोल जायला पाहिजे तसं चित्त सुद्धा आपल्या कार्बोरेटर मध्ये जोपर्यंत
जाणार नाही, तोपर्यंत इग्निशन होऊ शकत नाही. मानवाचे चित्त बाहेर आलेलं आहे, ते आत मध्ये कसं घालायचं हा प्रश्न आहे.

सागरा सारखं जे सगळीकडे जे आपण पसरवू शकतो, ते चित्त कोठे घालायचं, कसं घालायचं, ते आपल्याला सगळं समजत, पण ते
आत्म्या पर्यंत आपण नेऊ शकत नाही, हा एक मोठा प्रश्न आहे, सुरुवाती पासून मानवाला आहे .

आता मोटारी मधलं पेट्रोल, त्याचा विचार करून, किंवा काही मेहनत करून जसं कार्बोरेटर मध्ये पोहोचू शकत नाही तसंच मानवाचं
आहे. त्या बाबती मध्ये मनुष्य हताश आहे, निर्बल आहे तो, तो स्वतः (unclear) ते कार्य करू शकत नाही. तर तो स्वतःचं चित्त मात्र
त्याला, या महान कार्यासाठी अलिप्त ठेवायला लागतं, म्हणजे ज्या माणसाचं चित्त फार जे असत, तमोगुणा मध्ये लपेटलेलं आहे,
तमोगुणी कामं करतय, किंवा रजोगुणा मध्ये फार आहे, त्या माणसाचं चित्त, परमेश्वरा मध्ये जाण्यासाठी रिकामं नसतं, एरवी त्याला वेळ
नाही, very busy person , त्याला वेळ नाही आहे आत्म्याकडे उठण्या साठी, त्याला जगाभरच दुसऱ्या (unclear ) पण आत्म्या
साठी ते चित्त नाही,

पण सत्वगुणी जी माणसं असतात, सत्वगुणी म्हणजे जी धर्मामध्ये उभी असतात, ती म्हणजे काय मोठी धार्मिक वितंडवाद किंवा कर्मकांड
वगैरे घेऊन नसतात, धर्म म्हणजे साधारणपणे मधो-मध राहणं, समानत्व ठेवणं, प्रत्येक गोष्टी कडे समान बुद्धीनी बघणं, आता (
unclear [कैक जण म्हणे] ) रागवायचं नाही, तसं नाही आहे, रागवलंच पाहिजे पण रागावणं हे स्वतःच्या हितासाठी आणि लोकांच्या
हितासाठी असलं तर ते अत्यंत उत्तम असतं.
अगदी फारच शुंभा सारखं बसायला नको काही. पुष्कळ लोकांना असं वाटतं. अहो मी एवढे मार खाल्ले माताजी, आम्ही फार अगदी
दुःख भोगलं, कशाला ? कुणी सांगितलं होतं तुम्हाला? तसही करणं काही शहाणपणाचं लक्षण नाही आहे. ते ही तमोगुणी आहे.
दुसऱ्यांवर आक्रमण करणं सुद्धा रजोगुणी आहे. पण मधो-मध उभं राहून बघणं आणि मधो-मध त्या गोष्टीचा निर्णय घेणं, विवेक बुद्धीनी ,
हे सत्वगुणी वागणं आहे. ते सांगायला कठीण दिसत पण करणं फार सोपं आहे. फारच सोपं आहे. सगळ्यात सोपं आहे सत्वगुणी होणं.

पण माणसाला काही सांगितलं कि सोपं कर की ते नको. काहीतरी विशेष पराक्रम पाहिजे ना! म्हणून पराक्रम करण्यासाठी म्हणून कुठून
तरी सरळ असं जेवायचं म्हटलं कि, तसं कश्याला? पण आम्ही असं जेऊ शकतो. कोणी सांगितलंय ते सर्कशी करायला? आता
सर्कशीतल्या लोकांना बघितलं कि मला आश्चर्य वाटतं. कोणी सांगितलंय ह्यांना डोक्यावर उभं राहायला आणि एवढे तमाशे करायला? त्या
तारेवर चालतात आणि त्याच्यामध्ये काय काय त्यांच्या चक्रांवरती आघात होतो. कोणी सांगितलेत तमाशे करायला? काही लोक म्हणे
हिमालयावर चढतील, काय काय वेडेपणा आहे इथे! एक सांगायला का अनेक आहेत. सर्कशीतले लोक बघा आता, डोक्यावर काय उड्या
मारतील, कोलांट्या काय मारतील आणि त्या बायकां असे पाय काय करतील!!!

आता इथे डान्स काढलाय, तो पहिला मी तिकडे हा बॅले डान्स, त्याला म्हणे आर्टिस्टिक डान्स म्हणतात, असे दोन पाय,असे त्याच्यावरती
असं उभं राहून करायचा. अरे सरळ करा. त्यांच्या पायावर उभं राहिला म्हणजे दोन्ही, तुमचे चक्र म्हणजे नाभी चक्र आणि विशुद्धी चक्र
दोन्ही कामातून जाणार. पण कायतरी उलटेपणा करायचा. माणसाचा काय आहे, मी त्यांना भवताड म्हणते भवताड. भवताड म्हणजे असं
कि जे काही आहे व्यवस्थीत साधं ते घ्यायचं नाही आणि काहीतरी उलटेपणा करायचा. काहीतरी तांत्रिकपणा करायला कोणी सांगितलंय?
आता दोन अश्या पायांवर उभं राहायला कोणी सांगितलंय आणि त्याच्यावर डान्स करायला कोणी सांगितलंय? साधे जसे पाय आहेत त्यांनी
काय डान्स करता येत नाही का तुम्हाला? पण त्याच्यावर,दोन पायावरती फिरायचं, त्याच्यावरती सगळी कामं करायची, आणि जो सर्वात
जास्त करेल तो सगळ्यात मोठा डान्सर!!

म्हणजे काय आहे कि हे सगळं असं करून-करून, स्वतःची चक्र खराब करून घ्यायची आणि म्हणायचं कि आम्ही एवढं करतो आणि
आम्हाला पार का नाही करत माताजी? म्हणून ही अति लोकं आहेत, कोणत्याही गोष्टीची अतिशयता करणारे लोक. ते सहजयोगाला जरा
कमी पडतात. साधारण मध्यम प्रवृत्तींनी राह्यलं पाहिजे, प्रत्येक गोष्टी कडे समानत्व ठेऊन.( unclear ) परंतु ठीक आहे.पुढे नको.
काहीतरी अगदी काहीतरी करूनच दाखवायचं की अमुक अमकेच आहेत, तसं नाही. जे जमेल तेवढं आम्ही करून दाखवू , इतकं
सांगताय ठीक आहे. ह्या अश्या प्रवृत्तीने राहणारे लोक, ह्यांचं चित्त जे आहे ते एवढं बाहेर जात नाही.

आता एखादा तुम्ही समजा पैलवान आणला आणि म्हणाला माताजी ह्याला पार करा; शक्य नाही हो ! पैलवान म्हणजे केवढा इम्बॅलन्स
आहे सारा. नुसता physically developed मनुष्य असला तरी emotional side ला अगदी त्याला इम्बॅलन्स आलेला आहे. एक तर
त्याला डायबेटिस असणार (श्री माताजी हसत-हसत "नसला डायबेटिस" ) तर डोकं खराब असणार. डोकं खराब नसणार तर अगदी ड्राय
मनुष्य असेल. काहीतरी असेल तसे, बरं ! एक इम्बॅलन्स हा झाला. दुसरा इम्बॅलन्स म्हणजे बुद्धीचा इम्बॅलन्स , वाचन ! व्यासंग ! मग
झालं. अभ्यासाला लागले म्हणजे पुस्तक कोळून प्यायची त्यांनी इतका इम्बॅलन्स माणसाला येतो, कि त्या इम्बॅलन्सला काही पारावार
राहतो का? एकीकडे ते चित्त चाललंय ओढत ओढततच. तुम्ही असा विचार करा की चित्त हे असं पसरलेलं आहे. आणि ते असं ओढत
चाललंय एकीकडे. एकीकडे ओढत चाललंय. आता बाकीकडनं सगळं हे ओढत ओढत ते एकीकडे निघालय शेपटासारखं आणि चाललंय
निघत तिकडे, आणि मग सगळं इकडून चित्त निघालेलं तिकडे जर चिकटलं, आणि जर का ते अश्या रितीनी निघालं कि इकडे काहीच
राहिलं नाही, तर मग ते इकडे आणायचं तरी कसं चित्त?

संबंध शरीरात सगळीकडे तुमचं ते चित्त पसरलेलं आहे. आणि हे चित्त आपले जे आहे सेंट्रल नर्व्हस सिस्टीम मधनं पसरलेलं आहे,
सेंट्रल नर्व्हस सिस्टीम मधनं पसरलेलं चित्त आहे. आणि प्रत्येक सेल मध्ये ते असतं. प्रत्येक ठिकाणी असतं. पण तुम्ही मात्र सेल मध्ये
एण्टर करू शकत नाही. ते चित्त स्वतः मध्ये एण्टर करू शकत नाही. तर तिथे चित्त असतं जर तुमचं काही दुखलं तर. तुमचं चित्त
तिथे जाईल कि बाबा माझं इथे दुखतंय. पण आतमध्ये काही होत असलं तर ते तुम्हाला कळायचं नाही. दुखल्यावर कळेल कि हे जेव्हा
नर्व्हस सिस्टीमला कळून येईल. तेव्हा कळेल कि इथे त्रास आहे.

तेंव्हा अश्या अतिशय लोकांना, जर मी म्हटलं कि बुआ तुमचं चित्त जरा मधो-मध आणा तुम्ही. तर त्यांना ते पटत नाही. म्हणून मध्यम
स्थितीचे लोक, मध्यम विचाराचे लोक, मध्यम परिस्थितीचे लोक, सहजयोगाला उत्तम आहेत. फार यशस्वी लोक जे (श्री माताजी हसत-
हसत) असतात, त्यांचं काही जमायचं नाही आपलं. कारण ते यशस्वी! तेव्हा त्यांनी गळ्यात माळा घालून गाढवावर बसावे. कारण त्यांची
अशी डोकी खराब होतात की आम्ही म्हणजे यशस्वी..! आम्हाला ह्या पट्ट्या मिळाल्या ( unclear )आता सरकारांनी जर मला केलं तर
आता (unclear [सगळेजण ] ) निघाले.

त्यांना समजत नाही की आम्हाला एवढं मुश्किलीने मिळालेल्या त्या पट्ट्या आता कोठे टाकायच्या आम्ही? मग असे प्रकार घडतात. पण
अश्या लोकांना, ज्यांची डोकी खराब होतात, त्यांना (unclear [ जर काही सांगितलं तर त्यांच्या लक्षात येणार? कारण त्यांचं चीत्तच
मुळी शेपटासारखं निघून गेलेलं. आता त्याच्यात काही राहिलच नाही बॅलन्स येण्यासाठी. आणि त्यांना हे ही समजतं नाही कि आमच्या
मध्ये एवढं आमचं डोकं खराब झालेलं आहे. आमच्यात एवढा अहंकार आलेला आहे, कि आम्ही या अहंकारामुळे आम्हाला दिसतच नाही
आहे मुळी कि आमचं चुकलंय काय, किंवा आमचं वाईट काय झालं , काय नाही. आम्ही आपले हवेतच चाललोय. अश्या एकांगी
प्रवृत्तीच्या माणसाला सहजयोग नाही झेपणार.

एकांगीपणानी राहणार्‍या लोकांना सहजयोग झेपत नाही. त्याला कारण कि त्यांचं चीत्तच मुळी पूर्ण पणे बॅलन्स मध्ये नाही. पहिल्यांदा
आपला चित्त बॅलन्स मध्ये आणलं पाहिजे. आहे का बुआ बघा बरं! आता कसं कळणार? सहजयोग्याला बरोबर समजत. तर, दोन्ही
हातांमध्ये बरोबर आलं पाहिजे. आधी बॅलन्स ला आणा. बॅलन्स ला आणल्या शिवाय काही होणार नाही. तुम्हाला कितीही सोअर्स असला
तरी एक साईड जराशी वाकडी झाली तर मी उघडणार कसं मी सहस्त्रार? साधा हिशोब आहे. आधी बॅलन्स आणा स्वतःच्या आयुष्य मध्ये.

आता एखाद्याला आम्ही म्हणजे सकाळी ४ म्हणजे ४. आणि तसं करायचं नाही, ४ ला उठा तुम्ही. ( unclear ) ४ म्हणजे ४, मग
साऱ्या घरातल्या लोकांना उठवायचं, त्यांना त्रास द्यायचा. सकाळी भजनं सुरु, काही नाही. आरामात आपले उठले. मजे मध्ये उठून
चिमण्या उठतात तसं, बसले ध्यानाला आरामात. मजा आली की आपलं बसले. मग आमचं म्हणणं असं आहे आणि आमचं तसं आहे;
हे असे म्हणणारी मंडळी कामातनं गेली. आमचं असं.. तुमचं काय हो? आम्ही म्हणजे असे; तुम्ही म्हणजे कसे ते कळलं. असा विचार
मनामध्ये ठेऊन अगदी मध्यातच चालले पाहिजे.

तुम्हाला अशी पुष्कळ लोकं जगात भेटतील, आणि खरंच अश्या कोणाला लाज वाटत नाही हो. आमचं असं आहे, मला हे चालतच नाही.
अगदी तुम्हाला नॉर्मली असे बरेच लोकं दिसतील जगामध्ये सांगणारे कि मला हे चालतच नाही. चालत नाही म्हणजे काय? म्हणजे असे
लाथ्थड लोक सहजयोगाला बेकार आहेत, कारण त्याचं काय झालंय संबंध गळून पडलंय त्यांचं, मी म्हणते भोक पडलंय त्यांना आणि वाहून
गेलंय सगळं काही चीत्त, आणि त्याच्या एक मोठा बीळा झालेला आहे.

तेव्हा चित्ताला बॅलन्स मध्ये ठेवलं पाहिजे. संबंध वेळ चित्त बॅलन्स मध्ये पाहिजे. चित्त बॅलन्स वर आलं, म्हणजे रियलायजेशनच्या वेळेला
काय होतं की, कुंडलिनी ही चित्ताला चेतवते. कुंडलिनी ही चित्ताला चेतवते. केशरागत प्रकाश होतो. प्रकाश (unclear [ तारुणी] )
आहे. ती प्रकाश घालते. प्रकाश घातला, किंवा असं म्हणा कि चित्ताबरोबर (unclear [ ओढुनी ] ) ती येते. किंवा ती आकर्षक
असते. ती ओढून घेते चित्ताला आपल्या कडे. चित्ताला ओढून घेतल्यावर, संबंध तिच्याकडे चीत्त जेव्हा ओढले गेलं, कोठे हि इकडे तिकडे
गेलेलं चित्त संबंध तिकडे धाव घेतं.

आणि मग जी तेव्हा आत्म्याकडे तिचं ध्यान होतं; आत्म्याचं स्थान वेगळं आहे. सदाशिवाचं स्थान हे आहे, पण पीठ जरी इथं असलं तरी
स्थान इथे असतं. जसा आत्मा नेहमी बाहेर येतो आणि वर बसतो, डोक्यावर असतो नेहमी. मनुष्याच्या डोक्यावर नेहमी फिरत असतो.
पण ह्रदया मध्ये स्थान आहे त्याचं. आत्म्याचं, म्हणजे असं आहे, एक गव्हर्नर आहे.. त्याचं राहायचं स्थान एक असतं. त्याचं पीठ एक
असतं, स्थान एक असतं. तेंव्हा हे इथे सहस्रारावर इथे डोक्यावरती सदाशिवाचं स्थान आहे.आत्म्या जेंव्हा कुंडलिनी त्याच्या चरणावरती
येते. वरती लगेच तिकडे ह्रदयामध्ये कळतं की हां ! आली बुआ कुंडलिनी, आली... वरती आली. आता कुंडलिनी वरती वर्षाव येतो,
आत्म्याचा प्रकाश त्याच्यावरती झळकतो. तो झळकल्या बरोबर, ते जे चित्त आहे, माणसाचं जे चित्त आहे, त्याच्या मध्ये प्रकाश दिसतो.
म्हणजे कुठे? तुमच्या सेंट्रल नर्व्हस सिस्टीम मध्ये प्रकाश येतो. कळलं का? म्हणजे तुमच्या चेतनेला एक नवीन आयाम किंवा एक नवीन
डायमेन्शन मिळतं , आणि त्या डायमेन्शन मध्ये काय होतं, रियलायजेशन नंतर? पहिलं डायमेन्शन म्हणजे त्याला मिळतं ते सत्याचं मन. ही
प्रचिती येते त्याची. प्रचिती येणे हे सत्य. बाकी सगळं असत्य. मी कितीही म्हटलं तुम्हाला की राम हे आणि सीता ती. आणि अमकं आणि
तमकं. सगळं तुलसीदासाचं रामायण वाचून झालं, आणखी कुराण झालं, बायबल झालं. हे सगळं जे होतं ते खरं आणि त्याची प्रचिती
आता येते. म्हणजे काय? ही प्रचिती खरी आहे किंवा नाही? हे जे तुम्ही वाचलं ते खरं आहे किंवा नाही? हे जाणण्याची शक्ती तुमच्या
चित्तात येते. कळलं का?

अजून लक्षात आलं नाही? आत्ता पर्यंत तुमच्या चित्ताला कोणतीही गोष्ट पक्की माहिती नाही. परमेश्वर आहे का ? असेल बुआ ! आमच्या
आजीबाई म्हणाल्या होत्या. काय ? नाही तर नाही. पण आहे का ? नक्की माहित नाही. काहीच नक्की माहित नसतं. पण, एकदा
तुम्ही जर का पार झाले, आणि तुमच्या हाता मधनं व्हायब्रेशन्स सुरु झाले म्हणजे लगेच तुम्हाला कळतं कि, हि गोष्ट खरी आहे कि खोटी
आहे ? आता हात असे पुढे करून विचारा, हा आहे का परमेश्वर ? एकदम हा असा प्रश्न विचारा मनातून, बघा... धडा-धड सुरु झालं
कि नाही? म्हणजे सत्याची प्रचिती येते. सत्य काय ते संबंध अबसोल्युट सत्य काय ते उभं राहतं. रिलेटीव्ह राहत नाही. सत्य जे
अबसोल्युट आहे ते समोर उभं राहतं. संदिग्ध राहत नाही तुम्ही. म्हणजे तुम्हाला कळतं आता काय धरलंय. हे ह्या बाई आहेत . ह्यांना
काय त्रास आहे ? डॉक्टर आहेत, डायग्नोसिस करा. हे, हे नसेल तर ते असेल. मग तिला परत चरकात घालून काढायचं. मग हे
नाही तर ते. मग तिचे दात काढायचे, मग तिचे डोळे काढायचे. सगळंच काढून शेवटी बाई - (श्री माताजी हसत-हसत) सरते शेवटी
अगदी ती हेल्दी आहे. हाहाहाहाहाहा – (श्री माताजी हसत- हसत) आणि (श्री माताजी खुद्खुदुन हसत) डॉक्टर आपली फीस घेऊन सगळे
पैसे-बियसे घेऊन मोकळे. परत दात ही गेले, डोळे ही गेले आणि कान ही गेले. (हाहाहाहाहा - श्री माताजी हसत -हसत ) हे असले
प्रकार सहजयोगात नाहीत.काय दुसऱ्या माणसाला त्रास आहे? तॊ हातावरती असं पटकन समजतं. त्याची प्रचिती येते. सत्य हे जाणता येतं.
त्या क्षणाला काय सत्य आहे ते माहिती आहे . आता हे समोर उभे आहेत . त्यांना काय धरलेलं माहिती आहे काय तुम्हाला? माहिती आहे
ना ? बरोबर. हात घेतला (श्री माताजी हसत-हसत हाहाहाहाहाहाहा ) सगळ्यांना माहिती आहे कुठे काय धरलेलं आहे ते आणि सगळ्यांना
कळतंय कि आम्हाला कुठे धरलंय आणि दुसऱ्याला काय धरलेलं आहे. बरं दुसरं असं की हे ही कळतं कि हे आम्हाला धरलेलं आहे.
आम्ही नाही आहोत धरलेले, आम्हाला धरलेलं आहे.

तेव्हा तसं काही नाही वाटत. हे धरलेलं आहे सांगितलं झालं! दुसऱ्या कुणाला सांगितलं की तुला धरलेलं आहे, की तो मारायला धावायचा.
त्याही सहजयोग्याला हे कळतं कि अरे धरलेलं तर माताजींना सांगा, धरले की. धरलंय काढा म्हणून. काय हे? प्रधान ठीक आहे ना?
दुसरा जो असतो तॊ आयडेन्टिफाईड असतो. पण सहजयोग्याला माहित असतं कि हे जे माताजी म्हणतायत ते सत्यच आहे मुळी. पण
काढून घ्या एकदाचं. तेंव्हा त्यात कोणाला वाईट नाही वाटत . सुरुवातीला वाटायचं म्हणा सगळ्यांनाच थोडे बहुत. कुणी काय म्हटलं कि
सगळे वस्सकन ओरडायला यायचे . काय मला धरलं म्हणता का? तुमचंच धरलेलं असेल. हीहीहीहीहीहीहीहीहीहीहीही...ही – (श्री माताजी
हसतात), अशी एकेकाळी स्थिती होती सगळ्यांची.
आता तसं नाही आहे. आता बरं आहे जरा. आता तसा प्रकार नाही. आता सगळ्यांना कळतं. धरलं म्हणजे काय ? आत्म्याला धरलेलं
नाही आहे. ते चित्तात जे काही आहे घाणेरडं ते गेलं पाहिजे. तर आत्म्याचं जे वर्णन आहे कि, सत्य स्वरूप आहे तॊ. म्हणजे काय होतं
की, तो तुम्हाला सत्य जे अबसोल्युट आहे ते सांगतं. खोटं सांगत नाही कधी. सत्याचा प्रकाश तुम्ही झाला. आता तुम्ही विचारा, काहीही
प्रश्न विचारा. आमच्याच बद्धल विचारा . पूर्वी हे आम्हाला, ही बाई थोथांड आहे; काय काय जगाभरच्या गोष्टी लोकांनी केल्या आमच्या
विरुद्ध. म्हणजे खरं असतानी. म्हटलं करा. यातलं काही तरी म्हटलं आंधळे, यांना काय सांगायचंय? आंधळ्या लोकांना रागवायचं तरी
कशाला? त्यांना दिसतच नाही. खड्ड्यातच पडणार.

तेव्हा निदान त्यांना सांगायचं तुम्ही थोडा वेळ उभे राहा, तुमचे डोळे नीट करते, मग बघूया. मग डोळे नीट झाल्यावर त्यांना दिसतं.
दिसतं, काय आहे? माताजी काय सांगतात? हे खरं आहे कि खोटं आहे? एकदा दिसलं की मग प्रचिती येते. मग ठीकआहे. पण डोळेच
नसले तर त्यांच्याशी वादून तरी काय करायचं? म्हणून मी तुम्हाला सांगायचे कोणाशी वादू नका, भांडू नका. वादू नका, वादून होणार नाही.

त्याला कारण हे कि सत्याची प्रचिती हि आत्म्या मुळेच होते. दुसरं कुठूनही जाणणं होणार नाही, सत्य काय आहे म्हणून. सत्य म्हणजे कसं
काय माताजी? सत्य काय ? सत्य म्हणजे काय की जे अबसोल्युट ट्रुथ आहे. त्याच्याही बाबतीमध्ये, जे अबसोल्युट ट्रुथ आहे, ते
आत्म्याकडनं जाणता येतं. दुसरं कुठूनही जाणता येत नाही. मग ते इकोनॉमिक्स असे ना का, पॉलिटिक्स असे ना का, जगातलं कोणतही
असे ना का; सगळे त्या ह्रदयाकडनंच जाणलं जातं. त्या आत्म्याकडनं जाणलं जातं. आणखी कुठूनही जाणता येत नाही.

आता तसं म्हटलं तर मला राजकारण समजत नाही. म्हणजे मानवाचं समजत नाही. पण सगळं समजतंय. सगळं समजतंय आणि सगळं
समजतही नाही मला. त्याचा अर्थ असा आहे, कि आत्म्याचं जे आहे ज्ञान ते अबसोल्युट आहे. आणि ते मला माहिती आहे. पण जे
भ्रामक आहे ते मला माहिती नाहीय.आणि तिकडे माझं लक्षही नाही. आणि ते मला सांगायचं ही नाही. जेवढं कांही भ्रामक ज्ञान आहे,
ज्याला की सूरदासानी अविद्या म्हटलंय, तिकडे आमचं लक्ष नाही आणि तुमचंही नसावं. तेंव्हा एक नवीन दृष्टी आता आली बघा तुमच्या
मध्ये ,आत्म्याचा प्रकाश!.. जणू तुम्हाला सत्याची प्रचिती येते. सत्याला तुम्ही जाणता आणि तुम्ही सत्यात उभे आहात म्हणून. फक्त तुमच्या
हातातनं वाहतंय.. बघा!!

तेंव्हा चित्त हे परमेश्वर स्वरूप आहे. म्हणजे चित्ताची कमाल आहे, परमेश्वराचा चित्त असं.. ते आता आम्ही असं इथे बसलोय समजा.
आता तुम्ही आम्हाला कांही गोष्ट सांगितली. नुसतं आमच्या नजरेत आणायची ,झालं कार्य तिकडे होऊन जातं. हॅट छुत-छुत-
छुत....पार...! होणार...! फक्त थोडी जी आमची माया आहे आणि इच्छा असते- ह्याला म्हणायचं चित्त. तसं चित्त अजून तुमचं नाही. पण
येवढं चित्त मात्र आहे कि जर तुम्ही मनोभावे म्हटलं ,माताजी माझं येवढं तुम्ही कार्य करा, की होणार.पण तुम्ही माझेजवळ, शिष्य
असायला पाहिजे. होतं काय कि, तुम्ही लोक म्हणजे सहजयोगामध्ये अगदी झिरो आणि एक्सपेक्टेशन असे कि आम्ही माताजींना म्हटलं होतं
आणि माताजींनी आमचं काहीच भलं केलं नाही. असं का !

म्हणजे माझ्यावर अधिकार जोडायच्या आधी हा विचार केला पाहिजे की, आम्ही स्वतःवर किती अधिकार केलेला आहे. म्हणे आम्ही
रेसकोर्सला गेलो होतो.आणि तिकडे आम्हाला घोडं दिसले. आम्ही म्हटलं माताजी आमचा घोडा पहिला येऊ द्या. माझं आणि घोड्याचं
असं वाकडं आह़े. तुमचा कधीच येणार नाही... मग तुम्ही चांगलेच हाराल. हे तर सट्ट्यावर बोलायचं. मला तर सट्टा कधी समजलाच
नाही. आम्ही सट्ट्या वर पैसा लावला होता. आणि माताजींनी आम्हाला बुडकीला घातलं. जाणारच! इतकच नाही पण चांगलेच डुबणार. माझं
नाव घेऊन हे सट्टा खेळले, तर असा बसेल पट्टा की बस्स!! माझं नाव घेऊन ह्या सगळ्या गोष्टी करायच्या नाहीत. ही गोष्ट लक्षात
ठेवली पाहिजे. तेंव्हा जे सत्य स्वरूप परमेश्वरच आपल्या मध्ये आहे. आणि जो आपल्या मध्ये नेहमी वास करतो, त्या परमेश्वराला जाणल्या
नंतर, त्याच्या पासनं सत्याची उत्पत्ती झाल्यावर आणि सत्य तुमच्या हातातून वाहत असताना, तुम्ही ते बघितलं असताना आणि त्या सत्यानी
तुम्ही दुसऱ्यांची सुद्धा पूर्णपणे ओळख करून घेता. इतकच नव्हे पण सर्व संसाराची तुम्ही ओळख करून घेता. तेंव्हा ते सत्य आणि चित्त
एक झालं कि नाही झालं बघा! सत्य आणि चित्ता मध्ये काय अंतर आहे? बघा तुम्ही. काहीच अंतर नाही. तुमचं चित्त हे सत्य आहे आणि
सत्य हेच चित्त आहे. कारण तुम्ही कोणताही प्रश्न विचारला, तर त्याच उत्तर आहेच तुमच्या चित्ता कडून. तेंव्हा सत्य आणि चित्ता मध्ये
अंतर केंव्हा होतं? जेंव्हा तुम्ही उगीचच विचार करत बसता.

जेंव्हा तुम्हाला प्रश्न उभा राहतो कोणताही की, सत्य आहे कि नाही? सरळ प्रश्न विचारायला पाहिजे. आता आमच्या तिथे लंडनला आता
बघा, मी त्यांना म्हटलं कि तुम्ही म्हणा. आम्हाला माताजी काही नीट मिळत नाही आहे. आम्हाला जागा मिळत नाही आहे. आम्हाला
आश्रमाला होत नाही आहे. अमुक नाही. आम्ही पुष्कळ प्रयत्न केले. आम्ही ह्यांना भेटलो, त्यांना भेटलो. म्हटलं असं का ! तुम्हांला म्हटलं
काय नवीन आलेलं आहे? कश्याला म्हणायला पाहिजे तुम्हाला? म्हणे आम्ही सहजयोगी. म्हटलं म्हणजे काय? तुम्हाला व्हायब्रेटरी अवेयरनेस
आलाय ना? हो म्हणे! मग तुम्ही वापरलं का ते? नाही म्हणे..आम्ही नाही वापरलं. आम्ही गेलो म्हणे मेयरला भेटायला, अमक्याला. म्हटलं
कश्याला? मेयर कोण होतो माझा ? तुम्ही परमेश्वराला म्हटलं का? तुम्ही तुमच्या व्हायब्रेशन्सला पाहिलं का ? व्हायब्रेशन्स दिले का? हे सगळं
तुम्ही वापरा म्हणजे बघा तुम्हाला मिळतंय कि नाही? आणि त्यांना मिळालं. म्हणजे आता वापरायचं फक्त व्हायब्रेशन्स. बाकी कांही वापरायचं
नाही. बुद्धी सुद्धा नको वापरायला. कारण हि बुद्धी लिमिटेड आहे... सीमित आहे. नुसतं व्हायब्रेशन्सवर जगायचं. काय असेल नसेल ते
चक्रांना सांगायचं. तुम्हाला कांही हवं असलं ह्रदय चक्रा वरती, ह्रदयावरती बंधनं घालून ठेवायची. ( unclear [ परत. तेच म्हटलं न
रोजचे धडे नाही ] ) मागायचं सुद्धा काहीतरी राजाला मागण्या सारखं मागितलं पाहिजे. भिकारड्या सारखं काय ! भिकारड्या सारखं
मागायला भिकार्‍यांना कोणी राजाकडे नेतात का? तर मागायचं तर काहीतरी राज्य पद मागितलं पाहिजे.. अढळ!! आणि जर हे असलं
कांही मागणं होतं, तेंव्हा सगळं बरोबर येणारच. तुम्ही जर अढळ पद मागितलं, अढळ पदा बरोबर बाकीचं काय आहे हे, हे सगळं
येणारच.

अहो, एखाद्याला जर राज्य मिळालं. समजा एखाद्याला प्रेसिडेंट आपण केलं इंडियाचं, तर त्याचं जे प्रेसिडेंटचं घर आहे किंवा त्याचं जे
काय आपण रेसिडन्स म्हणतो ते त्याला फुकटच मिळतं कि नाही? जर तो म्हणेल मला रेसिडन्स मध्ये राहायला पाहिजे. म्हणजे लोक
म्हणतील या वेड्याला कोण करणार प्रेसिडेंट. काहीतरी चपराशी बनवून ठेवतील तिथे फार तर फार. साध्या गोष्टी आहेत. तुमचं चित्त
सदासर्वदा तुमच्या व्हायब्रेशन्सवर जर असलं, तर तुमचं चित्त जे आहे ते सत्य होणार. आणि सत्य हे चित्त होणार. तुम्ही.., तुम्हाला आश्चर्य
वाटेल, पदोपदी तुम्हाला याचा अनुभव... तुम्ही म्हणाल हे घडलं कसं असं हे समजत नाही मला. हे काही सत्य नव्हतं. आम्ही तिकडे
निघालो त्यांना भेटायला आणि ते तिथेच... ही सारी घटना काय करते, खरं आहे ना ? अं? आं? अतिशय.. अनेक... अनेक अनुभव.
तुम्हाला आश्चर्य वाटेल. अं?

(एक योगी मध्ये बोलतात "किती अनुभव आहेत , आश्चर्य वाटतं हे कसं होतंय!" )

कसं होतं? तर संबंध चित्त आहे ना, चित्तावर टाकलं की तुमचं चित्त धावतंय तिकडे, परमेश्वराचं चित्त संबंध धावतंय. अरे माझा पणतु, हा
एवढा मोठा.. माझा, इथे आहे त्याच्या मागे धावले कि नाही तुम्ही? सगळे लागणार, सगळे जंगी लागलेले आहेत, सगळे...

(एक योगी मध्ये बोलतात "निर्विचारते नंतर एकदम हे होतं." )
अं.?
(एक योगी मध्ये बोलतात "निर्विचारिते नंतर. पूर्ण निर्विचारिता आली कि त्याच्या नंतर मग उत्तर सापडतं." )

बघा!! सगळ्यांना अनुभव आहे.

(एक योगी मध्ये बोलतात " ते उत्तर शंभर टक्के खरं ठरतं" )
बघा!..
(एक योगी मध्ये बोलतात " असे एक दोन नाही तर जवळ जवळ पाच -पन्नास अनुभव आहेत. या सहा महिन्यामध्ये." )

आणि तुम्हाला मी सांगते कि हेच झालं पाहिजे. आपलं चित्त हे सत्य झालं पाहिजे. आणि जे समोर येईल ते करायचं. कोणताही संकल्प
असा करायचा नाही; की बुआ मला आज अमक्या ठिकाणी गेलंच पाहिजे. किंवा प्लॅन करून ठेवायचं नाही, फार जास्त. तिकीट
काढायचं.. काढलं. बसलो.. बसलो. आता समोर एखादा मनुष्य येऊन उभा राहिला: बरोबर आहे, ह्याचा काहीतरी आपला संबंध आहे.
चला सहजयोगाच्या गोष्टी सुरु. हा माझ्या समोर का बसला? सहजयोगाला लायक असेल म्हणूनच. देवानी बसवलं असेल. आता मी कशाला
तोंड बंद करून बसलोय?

(एक योगी मध्ये बोलतात " गोष्टी म्हणजे ध्यान होतं असं म्हटलं पाहिजे.")
अं..?
(एक योगी मध्ये बोलतात " गोष्टी सुरु केल्या म्हणजे व्हायब्रेशन्स सुरु होतात आणि ध्यान होतं. " )
लगेच.. लगेच होणार.. हे फार मोठं प्रचंड तत्व.. प्रचं..ड तत्व, हे सगळी कडे पसरलेलं. आणि ते सर्व कार्यान्वित आहे. ते इतकं
सुंदर कार्य करत असतं. तुम्ही त्याला चान्स तर द्या. नुसतं तुम्ही मी मी मी मी करत फिरता. तेंव्हा ते सत्य होतं नुसतं. हे आहे ते सत्य
होऊन जातं. ही पहिली स्टेज आली.

सहजयोगात मी म्हणीन ही पहिली स्टेज आली. कि चित्त हे सत्य होऊन जातं. पण तरी आनंद येत नाही. आनंद येण्याची स्टेज कशी
येते? आनंद येण्याची स्टेज अशी येते, जेंव्हा आपण आनंद कुठे आहे ते शोधतो. कुठे आनंद आहे? आपण आनंदाला शोधत नाही आहे.
आपण दुःखाला शोधतो. म्हणजे पहिल्यांदा मोजत बसतो माझ्यात किती बाधा आहेत.. ( unclear [ हे दुःख जे आहे ] ) माझ्यात
मुळीच बाधा नाहीत, मी आनंदात आहे, मजेत आहे असं म्हणा तर खरं. म्हणून बघा ! मी सांगितलं ना? कि तुमची गाडी सुरु झाली..
(श्री माताजी लहान मुलाला सांगतात - बेटा जरा धीरे बोलो..राणी) तुमची गाडी सुरु झालेली आहे, आता जरा ऍक्सीलरेटर दाबायला पाहिजे
कि नाही? गाडी हालत नाही, म्हणजे कशी हलणार?

(श्री माताजी लहान मुलाला सांगतात - बेटा ना ना, आप शोर नही करो, बात नही करो. वैसे बच्चे से बात क्या करने कि? बैठो तो,
बहुत चिल्लाना पडता है सबको)

आनंद हा सगळीकडे पसरलेला आहे. त्या चित्ता मध्ये आनंद भरलेला आहे. पण थोडं स्थिर होऊ. तर समजलं पाहिजे ना? तर तुमचं काय
होतं, कि लक्ष सगळं तिकडेच, कि आमच्या कडे या बाधा धरलेल्या आहेत. मला बाधा धरतात. धरतात कश्या? शक्यच नाही !
( एक सहजयोगी मध्ये बोलतो - अत्यंत प्रभावी उपाय आहे.)
अं..?
( एक सहजयोगी मध्ये बोलतो – एक अत्यंत प्रभावी उपाय आहे. या बाधा ज्यांनी, आपल्याला वाटतं ज्या माणसाच्या बाधा धरल्या, त्याला
चप्पल आणि आपल्याला ही चप्पल)
हं मारा !
( एक सहजयोगी मध्ये बोलतो - मारली कि आमचंच अगदी हे होतं. )
बरं चप्पला मारून बघा ! चप्पल मारल्या तरी नंतर काय होईल ? कि नुसतं हे खूळ आहे.

चप्पल सुद्धा हा एक मनाचा खेळ आहे. तुम्हाला सांगते एकाद्याच्या (नादी) लागल्यावर धरते कशी ? उलट तुम्हीच धराल सगळ्यांना. जसं
मी धरते तुम्हाला. (श्री माताजी हसतात - हाहाहाहाहाहाहाहाहाहाहा). आता मीच धरलय तुम्हाला. लोक म्हणतात ना त्या बाईच्या नादी
लागलात तुम्ही? मीच तुमच्या नादी लागले. (श्री माताजी हसतात – ही ही ही)
( एक सहजयोगी मध्ये बोलतो - unclear )
अं?
( एक सहजयोगी मध्ये बोलतो - आपण धरल्यावर काही चिंताच नाही)
तेच म्हणते ! पण तुम्ही मला सोडून सोडून पळता ना? आनंद कसा येणार? सारखा विचारांमध्ये जर आपण निगेटिव्ह गोष्टीचा विचार करत
बसलो... आता मला ही बाधा आहे. अहो येणारच, नसली तरी येईल.

काय आहे, कि मनुष्याचं डोकं, सहजयोगा नंतर इतकं हलकं व्हायला पाहिजे कि परमेश्वर साक्षात आमच्यात आहे आणि त्याचा प्रकाश
येतोय, तो तरी बघूया कसा आहे? कि लागलच डोकं धरून बसला सगळं. त्या प्रकाशन जरी....
( श्री माताजींची नात मध्ये बोलते - नानी, नानी ( unclear ) मुझ को प्यास लगी है )
[श्री माताजी नातीला सांगतात - उनको बता दो]
आता लहान मुलांचच बघा, त्यांना नेहमी आनंद असतो. का? कोणत्याही वस्तूचं अटॅचमेंट नाही त्यांना.
आता खेळलं खेळलं, झालं... संपलं आता... आता पाणी पाहिजे... पाणी प्यायलं की झोपायचं. कुठेही काहीही त्यांचं असं नाही, कि बा हा
माझा भाऊ, माताजीं माझ्या बापाला बरं करा, बरं बा. माझे आजोबा आहेत त्यांना बरं करा, बरं बा. माझे पणजोबा आहेत.
(unclear[ ३६:२४ ते ३६:३०]) मग माझ्या मुलाला कोण बरं करणार ? ( श्री माताजीं हसत -हसत - झालं ) हे सगळं, अरे पण
तुमच्या आनंदाचा विचार करण्याचा सोडून, हे कसलं काय तुम्ही जोडून ठेवलेलं आहे? आनंदाचा विचार करायचा म्हणजे असा कि,
माताजींनी मजा दिलेली, बघू तर खरी, काय मजा आहे ती? ते सोडून सगळे साळके माळके घरातले आहेत. ते सर्व कॅन्सरचे पेशंट्स
आहेत का? बरं ! बरं ! मग मी माताजींना निरोप करतो हं लगेच. माताजीं हे बघा हं, ते आमचे आहेत ना ते कॅन्सरचे पेशंट्स आहेत.
त्यांना तुम्ही बघितलंच पाहिजे. त्यांचं बरं झालंच पाहिजे. झालं!

अहो, तुम्हाला जर असं काही दिसलं ना? त्यांना सांगायचं, हे बघा माताजींचा फोटो घ्या, फोटोवर बसा. तुमची जर श्रद्धा असेल,
तुमच्याच फोटोनी आराम येईल नक्की. हंड्रेड पर्सेंट येईल. बस्स!! तिसरं काय करायला नको. तर नाही, सगळ्या जगाच्या (unclear
) घ्यायच्या. (unclear ) सांगायचं न बुआ, माताजींना आम्ही सांगून ठेवलेलं आहे. माताजीं तुम्ही करा ठीक, बस्स!! इतकं असं इथं
बसून सांगितलं तरी आम्ही ऐकतो. फोन कश्याला करायला पाहिजे? नुसतं सांगितलं तरी आम्ही ऐकतो. पण तेवढं पाहिजे ना?

तुमचा विश्वास जर ज्या गोष्टीवर कि आम्ही नुसतं माताजींना म्हटलं कि माताजीं करतात आमची कामं नुसती. असा विश्वास असला तर
करणार आम्ही. विश्वासाच्या कलावर आहे सगळं कांही. तुम्हाला जर असा विश्वास आहे कि, फोन केला पाहिजे, माताजींना सत्रादा
सांगितलं पाहिजे. माताजी म्हणतील बरं-बरं .. येते हं.. करू! होईल! हो! ते माताजी (unclear). लक्षात घेतलं पाहिजे. काय नाही
माताजींनी सांगितलं ना, होऊन जाईल ते. तुमचं आम्ही तोंड धरणार, तुमचं वचन खाली पडणार नाही. तुम्ही सांगून बघा. ज्या लोकांनी
अश्या रितीनी करून बघितलंय तेव्हा यांना विचारा.

माताजी यांचा उतरवा १०७... टेंपरेचर, आम्हाला सगळं माहिती आहे कुठे कोण अडतंय ते!! उतरवायचं टेंपरेचर कि उतरलंच पाहिजे.
उतरणारच हमखास. कोणतंही टेंपरेचर असलं कि उतरवून ठेवतील. नुसतं सांगायचं मी सहज आलो. का मला फोन करत नाही सगळेजण
तिकडं. फोन कश्याचा? फोन आहे ना ह्रदयामध्ये. नुसतं सांगितलं कि झालं. फक्त एवढं पाहिजे. अजून विश्वास बसलेला नाही.
याना आनंदाच्या लहरी उठतात, याना असा आनंद येतो. हा- हा काय हे? काय साम्राज्य मिळालंय आम्हाला? बसल्या बसल्या नुसत्या
अजून चर्चा. किती लोकांचं कल्याण हातातनं होतंय देवाला ठाऊक कि... कोणाला किती जातंय देवाला ठाऊक कि...

दुसरी गोष्ट, स्वतःचे दोष काढून त्याच्या वरती रडत बसायचं. भयंकर घाणेरडी सवय. मी किती वेळा तरी तुम्हाला दादा-पूता करून
सांगितलंय, कि तसं करू नका. पण तरी तेच! मी म्हणते कधी कधी कान धरत जाते, एवढ्या साठीच कि स्वतःचे दोष काढत बसू नका
म्हणून. काय आहेत दोष तुमचे? कोणते मोठे दोष आहेत? अहो आमच्या कडे साधनं आहेत. काय आहेत ते सगळे धुवून टाकीन तुमचं.
काय आहे तुमच्या जवळ एवढं मोठं, बघू तरी ! आईच्या प्रेमासमोर आहे का काही? असेल तर सांगा? एखाद्या लहान मुलाचा हात जरासा
खरचटला, कि तो रडू लागतो. तर आई बिचारी... ये लवकर इथे, स्वच्छ करून देते ये. तसं आहे. पण रडतच बसलंय... तसं जर
असेल तुमच्यामध्ये, मला बघू तरी दे. मला तर कांही दिसतच नाही. गुलाबा सारखे दिसता सगळे.

तर स्वतःचीच काठी काढायची. मग आनंद कसा येणार तुम्हाला? स्वतःचीच डिक्शनरी
कश्याला? म्हणजे आनंद कुठून येणार? अहो, तुम्ही काहीतरी विशेष आहात म्हणूनच तुम्ही इथे बसलात कि नाही? पण कितीदा सांगायचं?
कि विराजा आता. विराजमान व्हा. तुम्ही शिवाजी महाराजांच्यावर. मोठे-मोठे साधू आणि गुरु आणि हे सगळे तुमच्या चरणात घातले सुद्धा,
आणि बसा तिथे. सिंहासनावर. आणि मग आपली स्वतःची जे व्हर्च्युज आहेत त्याला एन्जॉय करायचं. तरी जनरॉसिटी, कंजूस लोकांनी
सुरु करायचं, कि जनरॉसिटी, चला.. वा-वा.. थोडंफार, बरं! हात सोडायचे. आता एक गृहस्थ भेटायला आले. म्हणे, मी तुम्हाला घरीच
भेटायला येईन. म्हटलं का? काय झालं? मला मध्ये आलं, ग्रुप मध्ये म्हणजे मला धरतं. असं का? म्हटलं, असं भागू – भित्रे मला नकोच
म्हटलं... यायला तिथे.

ग्रुप मध्ये आलं म्हणजे तुम्हाला धरतं कि सुटतं तुमचं? अजून शहाणे पुष्कळ आहेत. अतिशहाणे ! मग म्हणायचं मला भयंकर दुःख आहे.
दुःख होणारच. काय आनंद आहे बघा ! इतके संत झाले आहेत की तुम्हाला माहिती नाही आहे. कि एक एक संत लोक कुठे कुठे
असायचे? तुकाराम झाले, एकटे कुठेतरी. त्यांना स्मरणारे शम्भर. ज्ञानेश्वर झाले ते दोघे तिघे भाऊ, बहिणी, त्यांचे जेवढे छळ. कोणाला
सोडला ह्या लोकांनी? एकटे एकटे धरून मारलं. आता तुम्ही इतके जणं असताना सुद्धा आपापसात भांडणं. फक्त एका दुसऱ्याचा आनंद
घ्यायचा, व्हायब्रेशननी बघायचं, काय मजा आहे बघा आतमध्ये!! काय मंडळी आहेत अगदी एकाहून एक. आता मी तर मजा इथून घेते.
आणि तुम्ही काय आपापसा मध्ये भांडता? मला समजत नाही कांही?

असं झालं,गळ्यामध्ये माळ घातली आणि त्याच्यामध्ये अनेक मोती आहेत. आणि त्यांनी शोधायचं आहे मला. आणि मोती मात्र आपापसात
घासून घासून संपले. काय म्हणायचं? आनंदाची जी काही, स्थिती आहे, तिला जाणण्यासाठी थोडं स्थिर होऊन बघा. आनंदाचा स्त्रोत जो
आहे तो स्थिरतेने घेतला पाहिजे. म्हणजे आपल्या मनामध्ये जेंव्हा असे घाणेरडे विचार यायला लागले; ह्याला मी घाणेरडे विचार म्हणते.
जे आनंदाला पोषक नाहीत, ते सगळे घाणेरडे विचार आहेत. त्याला सांगायचं कशाला असे विचार येतात? तुम्ही, मी परवा लिहिलं होतं
तुम्हाला पत्र याच्यावरती. कशाला असे घाणेरडे विचार आमच्या डोक्यात येतायत? मी सहजयोगी आहे. ह्या कलियुगा मध्ये मला हे मिळालेलं
आहे. अलभ्य... केवढ्या उच्च पदाला मी गेलेलो आहे, मी काय रडत बसणार आहे? माझ्या आनंदाला मी मुकणार नाही. आणि ते आनंद
तत्व जे आहे ते तेवत ठेवायला लागतं. आनंद तत्व प्रकाशाच्या ज्योतीसारखं आहे. जसं जसं ते तेवत ठेवाल तसं तसं त्याचा आनंद
येईल. प्रकाशाच्या ज्योतीनी माणसाला सत्य कळतं. हे काय सत्य आहे कि असत्य?

पण ह्या सर्वांचंच (unclear ) कोण म्हणा , जे जळतं , ते काय आहे? ते आहे प्रेम!! हे परमेश्वराचं प्रेम आहे! ते अहोरात्र जळून
राहिलंय. ते सगळं मिळून काय आहे? तर प्रेम आहे. तुमचं कोणावर जर प्रेम असलं, तर त्या बद्धल, त्या माणसा बद्धल, त्या बाई
बद्धल, मुलां बद्धल, ज्याच्या बद्धल तुम्हाला प्रेम असेल... सगळं ज्ञान तुम्हाला आहे. सगळं कांही तुम्हाला कळतं. सगळं सत्य काय त्याच्या
बद्धल कळतं. प्रेमात आनंदाचा अनुभव येतो. आणि संबंध चित्त तिकडे ओढलेलं असतं. तर हे परमेश्वरी प्रेम.. परमेश्वरी प्रेमामध्ये आणि
मानव प्रेमामध्ये एकच अंतर आहे. फार मोठं अंतर आहे ते, कि आत्म्याचं दर्शन परमेश्वरी प्रेमात होतं. आणि मनुष्य प्रेमामध्ये सुख आणि
दुःख असू शकतं. त्याला दोन थाळ्या असतात, रात्रं दिवस असू शकतो. पण परमेश्वरी प्रेमामध्ये फक्त आनंद आणि आनंदच असतो.

त्याची दुसरी आशा नसते. तेंव्हा आत्म्याचं प्रेम मिळालं मनापासून. जर तुम्ही कोणाला प्रेम केलं. जसच्या तसं निखालस असतं, तसं जर
तुम्ही परमेश्वराला प्रेम केलं, मनापासून ! विचार न करता त्याचा. यात मनापासून जेंव्हा मनुष्य प्रेम करतो तेंव्हा तो विचार करत नाही.
विचाराची सांगड, मध्ये घातली कि लगेच त्याला ( unclear ) पण मनापासून अत्यंत जिव्हाळ्यानी, आपण जे कार्य करतो ते आत्म्याच्या
आशिर्वादानी. आत्मा हा, बुद्धी- अहंकार- प्रतिअहंकार या सर्वांच्या पलीकडे असतो. आणि जेंव्हा त्याचा प्रकाश त्या सर्वां मध्ये येतो, असा
मनुष्य, एक सामूहिक व प्रिय व्यक्ती होऊन जातो. व्यक्ती ची व्यक्ती होतो. पण आत्मसाक्षात्कारा शिवाय, कांहीही गोष्टी सांगा म्हणजे
वायफळ. आत्मसाक्षात्कार हा झालाच पाहिजे. त्याच्या शिवाय कशाही- कोणत्याही गोष्टीला काही अर्थ नाही आहे. फालतूचे लोक आपला
वेळ घालवतायत, ही गोष्ट आहे. आम्ही तेवढ्या साठी- आम्ही आलोय सगळ्यांना सांगायला.

आता आपल्या आनंदाकडे थोडंसं तुम्ही लोक चित्त घाला. आजकाल मी रोजच सकाळी ४ ला ध्यान करते विशेष. आता आमच्यात आनंद
किती आहे ते पाहिलं पाहिजे. आणि जेंव्हा असे कांही विचार निगेटिव्ह यायला लागले की त्याला अगदी मग सांगायचं ...आम्हाला नको, या
सवयी जुन्या आहेत. त्या सोडल्या पाहिजेत. तुमच्यातच या आनंदाच्या उर्मी उठत आहेत. पण तुमचं लक्षच नाही मुळी तिकडे.

लंडनला आता एक अशी गोष्ट झाली, एक मुलगी, आमच्या प्रोग्रॅमला इथे आली, ८ दिवस, तिला एकदम ( unclear ) आनंद वाहायला
लागला. तिला समजलं नाही. ती फार दुःखी होती. तिचा नवरा फार तिला छळायचा; ती फार दुःखी होती. तर ती आली ह्याला, आमच्या
प्रोग्रॅमला आणि सारखी आनंदात होती. मग आल्यावर मला म्हणायला लागली, कि आता मला कळलं कि ते जे मला होत होतं त्याचा स्रोत
कुठे आहे. कारण म्हणे जसे मी तुमच्याकडे हात केले, तर एकदम फारच आणखीन आनंदाच्या लहरी येऊ लागल्या. पण ती सहजच
एकदा पार झाली, त्याचा अर्थ असा कि, ( unclear ) ती पार झाली ( unclear ) तिची स्थिती होती तशी. मी तिच्यावर हातही
ठेवला नाहीं किंवा काही नाही. तर ती म्हणे तिने माझा फोटो एकदा पहिला होता बरं. ती प्रोग्रॅमला आली होती.ती म्हणे मला कळलं कि,
मला इथेच मला कळणार आहे कसा हा आनंद झाला काय झालं. आणि आनंदात होती ती... पूर्व संपदा...
तेंव्हा आमच्या मुलाचं असं झालं पाहिजे आणि आमच्या आईचं असं झालं पाहिजे, आणि बहिणीचं असं झालं पाहिजे, असा विचार
करण्यापेक्षा, आमचा असं झालं पाहिजे, असा विचार सुरु केला पाहिजे. या सर्व जुन्या तब्येती सोडल्या पाहिजेत. काय आम्ही बाहेर करतो?
म्हणजे हात किती फिरवतो? किंवा काय करतो त्याचं माहात्म्य नाही. आमचं काय होतं ते माहात्म्य. आम्ही काय बनतो ते माहात्म्य आहे.
सहजयोगाचं म्हणजे, मला म्हणायचं पायाच हा आहे.

इतर लोकांचं असं आहे कि, तुम्ही आला ना आता? हां.. पाच दिवस तुम्ही उपवास करा. सात दिवस तुम्ही सिद्धी विनायकाला खेटे
मारा. त्याच्या नंतर तिथल्या देवळातल्या त्या पंडिताला एवढे पैसे द्या. आणखीन काहीतरी असले धंदे करा. नाही तर मग एखाद्या गुरुला पैसे
घाला. कांही नसलं तर तुम्ही ८ दिवस डोक्यावर उभे राहा. काही तरी प्रकार! असं करा, तसं करा असं सांगतात. पण सहजयोग म्हणजे,
त्याच्या अगदीच वेगळा आहे, कि नाही ? तुमचं हे झालं पाहिजे. It is the becoming not the being. कळलं का? हा याचा पाया
आहे, सहजयोगाचा. तेंव्हा आता तुम्ही काय बनला पुढे हे पाहिलं पाहिजे. तुमचं काय बनलं, ते पाहिलं पाहिजे. तुमचं काय घटीत
होतंय, ते पाहिलं पाहिजे. तिकडे लक्ष दिलं पाहिजे मुख्य. बाकीचं होतंच आहे मुळी. तुम्ही बनला तर सगळं घडणार. सारी सृष्टी
जितकी तुम्ही जाणता तेवढीच आहे ना? कि त्याच्या पलीकडे आहे काही तुम्हाला? तेंव्हा तुम्ही ठीक झाल्यावर तुमची सृष्टी ही ठीक होणार.
तुम्ही ठीक नाही म्हणून सगळा घोटाळा आहे. म्हणजे ठीक नाही म्हणजे तुमची दृष्टी ठीक नाही. सगळं चालूच आहे जगामध्ये. आता अगदी
परफेक्ट कंडिशन असायला पाहिजे असं जर तुम्ही म्हटलं, तर कुठून परफेक्ट होणार? तुमच्यातील परफेक्शन निघायला पाहिजे कि
दुसऱ्यांच्या मध्ये? एक साधा विचार कॉमन सेन्स म्हणतात त्याला, कॉमन सेन्स म्हणजेच मध्यात राहणं आहे.

अहो, सारं जग परफेक्ट असायला पाहिजे,तर कसं शक्य आहे? तुमच्या मध्ये परफेक्शन म्हणजे काय? त्यांच्या मध्ये परफेक्शन म्हणजे
काय? त्यांच्या मध्ये परफेक्शन म्हणजे काय? असले प्रकार आहे ना! कॉम्प्लिकेटेड आहे हा, हे स्टेटमेंट. पण जर तुम्ही असं म्हणाला,
मलाच परफेक्ट व्हायला पाहिजे. मी आहे का परफेक्ट अजून? म्हणजे स्वतःला वाईटात काढू नका. नाही ना ! मला अजूना व्हायचंय.
म्हणजे काय मी अजून इथला आनंद उपभोगलाय का? तुम्ही एकदा आनंदाचा स्रोत शोधून आपल्यात काढल्या बरोबर, आणि ते तुम्ही काढू
शकता. म्हणजे सहजयोगात आला म्हणून. मग प्रत्येक गगोष्टीत बघा ना! केवढा आनंद आहे. मला तर समजत नाही, इथे दुःख
करण्यासारखं काय बरं आहे एवढं? सगळा सीनच बदलतो मुळी. रागदारी बदलायला पाहिजे. सगळा सीन बदलतो. कॉस्मिक चेंजेस
येतात. असं आहे! तुम्ही समजा लाईट सारखे आहात आणि स्टेज वर लाईट पडतोय, तुमच्या लाईट वरती जो रंग येईल तोच स्टेजवर
पडणार. तुम्ही आपले रंग बदला म्हणजे स्टेजचे रंग बदलतात. कलियुगाचं सत्ययुग व्हायला लागतंय काय?

माणसं बदलायला पाहिजेत. कितीही ( unclear ) आहेत. तुमच्यात आनंदाचे पाझर फुटु देत. मग बघा! वाढतो ना आनंद?
काय प्रधान आहे ना खरं? तर असं सत-चित-आनंद हे परमेश्वराचं स्वरुप आहे. आनंद ही अनुभूती आहे आणि सत्य ही प्रचिती आहे.
आणि ही संबंध चित्ताला होते. तेंव्हा तिन्ही गोष्टी जेंव्हा समग्र होतात- ईंटीग्रेट होतात, तेंव्हा म्हणायचं कि आमचा आत्मसाक्षात्कार
पूर्णत्वाला आला. ईंटीग्रेशन आलं पाहिजे कम्प्‍लीट्‌ ईंटीग्रेशन. आता सहजयोगा साठी काय केलं पाहिजे माताजी? कसं वागलं पाहिजे? असा
काही नियम तसा नाही बांधायचा मला. कोणते नियम बांधले कि झालं. तर तुम्ही स्वतः व्हायब्रेशन्सनी बघा. तुम्हाला संबंध स्वतंत्रता आहे
त्याची. व्हायब्रेशन्सनी बघायचं. बरोबर काय आहे? बरोबर काय नाही आहे ते? साधारण गोष्टी आपल्याला सगळं माहितीच आहे. पण
व्हायब्रेशन्सनी खरोखर काय सत्य आहे ते कळत. आणि व्हायब्रेशन्सच्या मतानुसार जर तुम्ही चालू लागलात; आनंदाचे घडे फुटतील तुमच्या
मध्ये.

बरं आत्म्याची पूर्णपणे स्थापणा आपल्यामध्ये जी आहे ती पूर्णपणे बाहेर मॅनिफेस्ट होईल. प्रकाशित होईल आणि लोकंही जाणतील
आपल्याला.