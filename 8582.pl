9 maja 1988
Mowa do Sahadźa Joginów
Rzym (Włochy)
Mit Przywództwa, 09.05 1988 Rzym, Włochy

Teraz jest to pochwała Mahalakshmi tattwy, Zasady Mahalakshmi.

I jak wiecie, zasada Lakshmi jest mocą Shri Vishnu, i ona najpierw ugruntowuje się w nas, kiedy zaczynamy zwracać uwagę na dharmiczne życie materialne, dharmiczne życie finansowe, i dharmiczne życie rodzinne. Potem zaczyna się poszukiwanie, poszukiwanie wyższych królestw. Przejawia się to w nas poprzez zasadzę Mahalakshmi. Dlatego w krajach zamożnych ludzie zaczynają szukać. Mogą zbłądzić, to jest co innego. W człowieku to istnieje, ale zaczyna się przejawiać, gdy jesteście w pełni usatysfakcjonowani waszą materialną stroną a nie Sahaja Yogą. W Sahaja Yodze to się manifestuje i działa.

Zatem zaczyna się otwieranie centralnej ścieżki Mahalakshmi i Ona wznosi się ponad czakrę Nabhi, i dochodzi do waszej Sahasrary i przebija ją. W Sahasrarze, jest także Vishnu-tattwa, która staje się Viratą - Jedyną Zasadą. Kiedy przejawi się w Sahasrarze, stajecie się świadomi kolektywną świadomością, zdobywacie wiedzę i znacie prawdę.

To staje się poprzez podniesienie się Kundalini. Teraz tutaj, oni wyłącznie sławią centralną ścieżkę, to jest Mahalakshmi. Więc śpiewacie dla Mnie, dla Mojej Zasady Mahalakshmi. Ale kiedy to dociera do Sahasrary, w Sahasrarze staje się Mahamayą, jak wam wczoraj mówiłam. W Sahasrarze, dostaje moc Mahamayi, przez którą ma tysiąc faset, i wprowadza was w iluzję, aby was przetestować, i aby wam pomóc - w Sahasrarze.

Poza tym inkarnowała się wiele razy. Tak jak możemy powiedzieć, że Lakshmi inkarnowała się na tej Ziemi jako Sita, jako Radha, jako Maryja matka Chrystusa, a ostatecznie jako wasza Matka. Ale jest to wyłącznie centralna ścieżka i tylko jedna Zasada Mahalakshmi.

Więc teraz tutaj, sławicie Mnie jako Mahalakshmi. Więc najpierw mówią:

"Och, Mahalakshmi, któraś jest Matką, sławimy Cię jako Mahamayę - Tę, która tworzy iluzję tego świata.

I jesteś Tą, która zabiera nas poza tę iluzję.

I jesteś peethą, siedzibą lub miejscem Shri Chakry.

I wszyscy Bogowie wielbią Cię: "Shri peethe sura pujite".

"Shanka chakra gada haste" - ponieważ to jest Lakshmi, to jest moc Vishnu. On ma shankę, czyli konchę, czakrę i gadę w ręku. Tak więc "Nirmala Devi namostute, Mahalakshmi namostute".

Teraz znowu Shri Vishnu jest na kondorze Garudzie. Więc "Namaste garurha ruhe" - Jesteś tym, który jedzie na Garudzie. To jest takie naukowe. Ona jest mocą Vishnu, Lakshmi, Lakshmi Narayany, Viraaty, centralnej ścieżki.

Jak pięknie, więc Ona ma całą broń Shri Vishnu. Jeździ na Garudzie. "Kolhasura bayankari" - Ona jest Tą, która zabiła Kolhasurę. Kolhasura to ten, który mieszkał w Kolhapur. Zabiła go tam i tam się pojawiła, manifestując się w świątyni. Dlatego w Kolhapur macie świątynię Mahalakshmi.

"Sarvapapa hare Devi" - jesteś Tą, która usuwa wszystkie nasze grzechy, usuwa wszystkie nasze grzechy. "Mamhalakshmi namostute".

"Sarvagye sarvavarade" - ponieważ zasada Lakshmi staje się Mahalakshmi, staje się wtedy Viratanganą czyli mocą Viraty, jest tym samym, [więc] wiecie wszystko, ponieważ to jest wiedza, to jest prawda. Taka jest zasada prawdy, wiedzy.

Ona jest Tą, która wie wszystko: "Sarvagye sarvavarade".

Ty jesteś Tą, która daje wszystkie błogosławieństwa. To Mahalakshmi jest Tą, która daje wam błogosławieństwa.

"Sarvadushta bhayankari" - I jesteś Tą, która jest straszną osobowością dla wszystkich tych, którzy są okrutni - pamiętajcie o tym! - którzy są okrutnymi ludźmi.

"Sarvadukha hare Devi" - Ty jesteś Tą, która usuwa wszystkie ludzkie cierpienia.

Również imieniem Shri Vishnu jest Dhanvantari, co oznacza lekarza; jest jednym z imion. Oznacza to, że zasada Vishnu ma moc, by was uleczyć, aby wam ulżyć w bólu. Dzięki tej mocy Ty zabierasz od nas cały nasz ból. To prawda, czyż nie?

"Sarvadukha hare Devi, Mahalakshmi namotute".

"Siddhi buddhi prade Devi" - Ty jesteś Tą, która jest dawcą siddhi [spełnienia]. Teraz macie siddhi, możecie podnosić Kundalini, możecie leczyć ludzi, możecie doświadczyć wszystkiego na waszym centralnym układzie nerwowym - to są siddhis, dzięki którym znacie wiedzę absolutną. Ty jesteś Tą, która daje absolutną wiedzę. Poprzez centralną ścieżkę Mahalakshmi poznajecie wiedzę absolutną. Więc Ty jesteś dawcą siddhi i buddhi. Ty jesteś Tą, która daje nam mądrość, buddhi, czyli inteligencję, czystą inteligencję. Czysta inteligencja pochodzi z centralnej ścieżki. Po prostu zobaczcie, jak oni to opisali.

Więc będziecie zdumieni, jeśli zaśpiewacie pieśń, powiedzmy, do Shri Krishny lub Shri Ramy, albo do Shri Vishnu lub Mahalakshmi, albo do Lakshmi będą tam opisane te same cechy, ponieważ Oni są jedną osobowością. Jeśli znacie ich imiona, Oni nigdy się nie pomieszają.

Shiva będzie miał swoje własne cechy, Vishnu będzie miał swoje własne cechy a Brahma będzie mieć swoje własne cechy - wszystkie one są rozdzielone. A więc tutaj, drugą jakością jest to, że w środku, madhyankar, pośrodku oceanu, w międzyczasie, w przerwie, Ty jesteś Tą, która w sercu staje się Mocą Shivy. Wiecie o tym. Zobaczcie, jak wyraźnie jest powiedziane, że "w międzyczasie Ty stajesz się mocą Shivy i Tą, która jest mocą Maheshwary, czyli Shivy".

Taka sama staje się wasza środkowa ścieżka. "Yogade Yoga sambhute" - Ty jesteś Tą, która umożliwia uzyskanie yogi. Stwarzasz nas w taki sposób, "sambhute", "sambhut" oznacza, że ​​możecie stworzyć taką sytuację, dzięki której możemy uzyskać swoją Realizację, yogę. Nie tylko to, ale Ty dajesz Realizację. Co jest częścią Mahalakshmi. Możecie stać się niezwykle subtelni i skrajnie przyziemni.

Możecie więc mówić o bardzo, bardzo subtelnych rzeczach. I możecie zwracać się do ludzi w bardzo subtelny sposób, a możecie też mieć bardzo odpychający wygląd, bardzo pospolite zachowanie, bardzo odrażające metody, aby zajmować się odrażającymi ludźmi. Używam tego, wiecie o tym.

"Stula sukshma Maharaudre" - teraz Ty jesteś zarówno przyziemna jak i bardzo subtelna, i Ty jesteś najpotężniejszą niszczycielską mocą "maharaudre". "Raudra" jest Mocą Shivy, która jest destrukcyjna, ale Ty jesteś Tą, która jest Maharaudre. Masz moc, najwyższą moc zniszczenia, największą moc zniszczenia - maharaudre.

"Mahashakti mahodare" - Ty masz wielki brzuch i w nim mieścisz wszystkie moce, wielkie moce w twoim brzuchu. "Maharaudre, mahodare".

"Mahapapa hare Devi" - Ty jesteś jedyną, która usuwa wszystkie nasze grzechy. Papa to [grzechy].

I to jest Ta, którą czcimy. "Padmasana stite Devi" - Ty siedzisz na lotosie. Znajdziecie Lakshmi zawsze stojącą na lotosie, ale Mahalakshmi siedzi na lotosie. Musieliście widzieć, że w świątyni w Kolhapur mają bardzo, bardzo duże lotosy, które ofiarowują. One tam rosną. Nie rosną nigdzie indziej, a jedynie tam - takie duże, duże lotosy. Nawet w Himalajach ich nie znajdziecie, a tylko w świątyni Mahalakshmi. Zobaczcie, jak to wszystko jest zrobione. Cokolwiek jest opisane, otrzymacie na to dowód. Teraz załóżmy, że opisują kwiaty, które są lubiane przez Mahakali.

Więc jeśli pojedziecie do Mount Abu [miasto], gdzie jest Ambas [świątynia], to znajdziecie te same kwiaty, które są 'champakas' [gatunek magnolii] a jest ich tam więcej. Poza tym rodzaj zapachu kleju zwanego gulgul, który Ona lubi, oni także opisali. I to jest miejsce, w którym to znajdziecie, nigdzie indziej. Jak Matka Ziemia też utrzymuje te ograniczenia i te przedziały przeznaczone dla różnych, różnych Bogiń. Więc Ona zasiada na lotosie, zasiada. Zasiada i tam ustanawia swoją pozycję. Oznacza to również, że Ona siedzi na lotosach waszych czakr i Ona ustanawia wasze lotosy. Tak więc, wszędzie, we wszystkich centrach, jest to moc Mahalakshmi, w różnych formach i przejawach, [które] wypracowują otwarcie czakr. Nawet tutaj, gdzie Ona staje się Madhyantar, w środku, w małym przedziale, [kiedy] Ona staje się w tym czasie Mocą Shivy, czyli Mahalakshmi. Zasada jest taka sama, Mahalakshmi.

Jaka jest zasada Mahalakshmi? Jest nią wznoszenie się. Ona wspomaga wznoszenie się Kundalini. Ponieważ, kiedy Kundalini się podnosi, jest tak wiele rzeczy do zrobienia, aby utrzymać Kundalini poruszającą się w górę, aby nie opadła, otwieranie różnych czakr w różnym czasie, a to, co nazywacie bandhas jest po to, aby zachować centralną ścieżkę w taki sposób, że [Kundalini] jest wypychana w górę i nie wolno jej spaść. Wszystko to odbywa się poprzez zasadę Mahalakshmi.

"Parabrahma swarupini" - Ona jest Tą, która jest Parabrahmą. Ona jest Tą, która jest Wszechprzenikającą Mocą. Z tego powodu posiadamy wiedzę. Z powodu tej Wszechprzenikającej Mocy Boga otrzymujemy wiedzę na koniuszkach naszych palców. Więc działa przez wasz mózg jako Mahamaya, przez nerwy jako 'boddhas' i dookoła was otrzymujecie informacje.

Więc stajecie się nieodłączną częścią całości kosmosu i już stajecie się bardzo skuteczni, zaprogramowani, jak komputer. Ona nosi białe szaty. Ilekroć mamy program [publiczny], ubieram się na biało: "Shwetambara dhare Devi" - Ona ubiera się [na biało]. To jest czas, w którym muszę dawać Realizację, więc jestem Mahalakshmi.

W czasie pujy jestem Mahakali lub Adi Shakti. Mahakali to Adi Shakti...

(przerwa w nagraniu)

...Na dół do ziemskiej osobowości. "Jagatstite" - zejść na ziemię (praktyczne). Ona jest Matką całego Wszechświata, tego świata, więc Mahalakshmi. Następnie w tych dwóch kolejnych [zwrotkach ...] ci, którzy czytają te ‘stotras’, te mantry o Nirmali Devi i robią to z pełnym oddaniem, otrzymają wszystkiego rodzaju siddhis, które nigdy nie zostaną utracone. Dostaną Królestwo Boże na zawsze.

Ci, którzy czytają je raz pozbywają się wszystkich grzechów. Ci, którzy czytają je dwa razy, wchodzą w dhyana [medytację], w stan samadhi - tylko dwa razy! Jeśli czytacie je trzy razy, to każdy, kto jest anty-Boski i was niepokoi, zostaje zniszczony.

Sahaja yogin: Przeczytaliśmy je tylko dwa razy Shri Mataji!

Shri Mataji: Zrobiliście to już dwa razy? (śmiech) Zatem ten, kto staje się Nirmala Devi, znaczy który oczyszcza, staje się pomyślną osobą, staje się pomyślny - ‘shubha’. Dlatego Ona jest Tą, Ona staje się 'prasanna', Ona jest zadowolona ponad miarę, ​​jest zachwycona i tak Ona daje wam błogosławieństwa i stajecie się pomyślni, bo jesteście czyści w sercu, nie ma żadnego ego, nie ma żadnych uwarunkowań, macie bardzo czystą uwagę i czyste serce.

Tak samo teraz jest powtarzane "Namastestu Mahamaye, Shri peethe sura pujite.

Shanka chakra gada haste, Shri Nirmala Devi Namostute". To jest bardzo, muszę powiedzieć, precyzyjne, naukowe studium.

Nawet gdy recytujecie imiona. Jestem zdumiona tymi ludźmi, którzy [to] napisali. Nie wiem jak. Jak mantry na pujy. Cóż za opis! Zaczynacie zastanawiać się, jak Boskie oczy oni musieli mieć. Myślę, że przynajmniej wasze oczy powinny się rozwinąć do tego stanu, w którym widzicie te mantry. Nie musimy tworzyć, ale zobaczmy to odbicie, jeśli to jest prawdą lub nie. Wygląda to bardzo fantastycznie, ale to jest fakt. Niektóre z mantr naprawdę, to zaskakujące jak oni wiedzą!

Sama nie wiem, jak to odkryli! Ale ich odkrycia pokazują ich głębię, ich miłość, ich oddanie i zrozumienie, czym Ja jestem. Oczywiście na tym etapie jestem Mahamayą: raczej trudne [do zrozumienia], ale nadal próbujcie. Również intelektualiści, tak zwani intelektualiści, są ludźmi, jak sądzę, którzy chodziliby do tyłu. Oni nie widzą frontu. Jeśli idziecie do tyłu, to co widzicie? Rzeczywistość wychodzi od was zdeformowana. Bardzo trudno jest z nimi rozmawiać. Zawsze próbują znaleźć coś, co jest dla Mnie bardzo zaskakująco śmieszne. Ale ci, którzy mają duchową stronę [rozwiniętą], widzą to tak dokładnie, tak wyraźnie.

Chcę powiedzieć, że zostały napisane dawno temu. Oczywiście, ten jest napisany przez Adi Shankaracharyę. Ale oni pisali tysiące lat temu. Podobnie jak Markandeya, który opisał Moje kolana, możecie sobie to wyobrazić? Musiał doczołgać się do Moich kolan, żeby zobaczyć albo co? To jest dokładnie to samo. I tutaj on mówi, że są trzy fałdy, to jest fakt. Cały czas mam trzy fałdy, których istoty ludzkie nie mają: jedną tutaj, inną tutaj, kolejną tutaj. Ja muszę je mieć. Brwi są opisane, wszystko. To zaskakujące. Poza tym nigdy Mnie nie widzieli, jak sądzę. Nie istniałam wcześniej jako manifestacja na tej Ziemi, ale oni dobrze Mnie ujrzeli, szczególnie Markandeya.

Kiedy idziecie do tego Vani, byliście w świątyni Saptashringi - Saptashringi oznacza: "Ten, który ma siedem szczytów". W porządku, jeśli mówię po angielsku, ale w tłumaczeniu jestem kiepska. Tak więc 'shikaras' są siedmioma czakrami i to jest Adi Shakti. A twarz jest dokładnie taka jak Moja, z tysiącem rąk. I to jest jedyna świątynia, której jeszcze nie zepsuto. Ale ta świątynia Mahalakshmi jest zepsuta. Oni dostają wszystkie buce: nie przed Nią, ale z tyłu.

Więc będziemy musieli to usunąć i poradzimy sobie. Nie ma to nic wspólnego z konkretną religią lub czymś szczególnym, to jest wewnętrzne zrozumienie, to wewnętrzne przebudzenie - które jest prawdą. Teraz można zapytać: "Dlaczego Chrystus nie powiedział?" Zrobił to w pewien sposób. On to zrobił. Ale zobaczcie tylko, gdzie się urodził, gdzie nie było tradycji, nie było zrozumienia. Nie mógł powiedzieć nam tych wszystkich rzeczy, czyż mógł? Nawet w Indiach, ilu ludzi rozumie? Zapytałam tak wielu ludzi: "Dlaczego śpiewacie tę pieśń w świątyni Mahalakshmi, kiedy to jest o Ambe?" Nie wiedzieli.

Nikt nie wie. Nawet ci, którzy czcili, byli tam w tej świątyni, byli ich przodkami i przodkami przodków, nie wiedzą tego. Nie wiedzą. Ale przynajmniej oni mają pochodzenie. Ale jaki jest pożytek z pochodzenia, z którego niczego nie rozumiecie? Jak ślepy, czy będzie on stał obok kwiatu czy osła, Bóg wie. Teraz wy jesteście tymi, którzy wiedzą. Ale wciąż, wciąż musimy zobaczyć na własne oczy. Wiele cudów, wiele się wydarza. Mam nadzieję, że oglądacie zdjęcia.

Czy oni widzieli zdjęcia? Tak, Shri Mataji. Wszyscy widzieliście? Czy widzieliście Bóstwa? Nie. Nie? O Boże, gdzie one są Gavin? To jest bardzo przekonujące! Teraz są zdjęcia, które się ukazały. Siedzę tak jak teraz a materiał, który oddziela panny młode i panów młodych jest w środku.

Możecie zobaczyć wszystkie Bóstwa siedzące tutaj dookoła. Wszystkie! Wtedy wszyscy panowie młodzi są błogosławieni światłem. I widzicie wszystkie strzałki, które są opisane teraz, że on wysyła strzały miłości. Ponieważ biorą ślub, Kupidyn wysyła swoje strzały. Potem są kwiaty, które są Boskimi kwiatami, dla panien młodych. I ten, który trzyma także ten materiał bardzo wyraźnie pokazał swoją Shri Chakrę. I wszyscy siedzicie a nad wami jest światło. Jeśli patrzycie na to odwrotnie, to jest to Moje imię napisane w języku arabskim! Wygląda też trochę na wasz kardiograf.

Każdy ma światło. Każdy jest Zrealizowaną Duszą. To jest piękne. Musicie to zobaczyć, a wtedy będziecie znać swoją wartość, poznacie swoją sytuację i będziecie wiedzieli, czym jesteście - jesteście wszyscy Zrealizowanymi Duszami; nie tylko Zrealizowanymi Duszami, [ale] Sahaj yoginami! Wiecie wszystko o czakrach, wiecie jak podnieść Kundalini, wiecie, jak dawać Realizację. Tak potężni ludzie nigdy nie żyli na tej Ziemi, nigdy nie istnieli, nigdy nie byli znani. Wstąpiliście do Królestwa Bożego. Nie tylko to, ale jesteście na scenie i wszyscy się wami opiekują. Powinniście zobaczyć te zdjęcia, a będziecie o tym przekonani. Zostały one zrobione przez zwykłego studenta, małym aparatem fotograficznym, który daliście mu w prezencie.

Przyniósł i powiedział: "Nie mogę zrozumieć, o co tu chodzi z tymi Anglikami". Biedaczysko! Próbując oglądać w ten sposób, w tamten sposób. Powinniście obejrzeć je dokładnie, a potem je powiększymy i wyślemy do ludzi. Wszystkie ośrodki muszą je mieć. Widzieliście Moje zdjęcia na niebie? Widzieliście zdjęcia wibracji na Moim domu, w Pratisthanie. Ale to są bardzo niezwykłe fotografie, muszę to powiedzieć. One powinny przekonać was o waszych mocach, o wielkości, że jesteście zupełnie innymi, wyjątkowymi ludźmi i musicie żyć jak wyjątkowi ludzie, nie dając się ugiąć bezużytecznym rzeczom, np. "moja żona jest taka, mój mąż jest taki, moje dziecko jest takie". Kim są wasi bracia i siostry? Gyaneshwara powiedział: "Oni wszyscy będą spokrewnieni". "Soyeri ka hote". "Oni wszyscy będą spokrewnieni. Ci, którzy są w niebie. Oni są oceanami. Każdy z nich jest mówiącym oceanem ambrozji. I oni są wspaniałymi lasami drzew dających dobrodziejstwa". To jesteście wy! On tak was opisuje. Myślę, że on nigdy nie przesadzał. On mówi: "Chodźcie, jesteście lasami drzew obdarzającymi łaskami". Więc zacznijmy jeden po drugim, ach? Haa! Widzicie także anioły. Tak więc pierwsze - z Bóstwami. Wyglądam jak serce w środku a reszta ich siedzi za Mną, jak to Bóstwa. Możecie wszyscy oglądać je razem. To jest pierwsze.

W porządku. Teraz, tu jest drugie, na którym zobaczycie anioły ze skrzydłami. Przekażcie je dalej. Teraz, to są strzały miłości. Przekażcie je dalej. Teraz to są błogosławieństwa dla nowożeńców. Teraz tutaj wyglądam jak biały dzban a tutaj wszystkie wibracje wychodzą ze Mnie. To białe to Ja. Najpierw zobaczcie te Bóstwa. Widzicie, jedno za drugim, szereg, który musicie zobaczyć.

Jeśli patrzycie na to odwrotnie. Teraz są panny młode pobłogosławione Boskimi kwiatami. To jest Shri Chakra osoby, która trzymała ten materiał. To jest Moje imię napisane na szczycie waszych głów, jeśli popatrzycie odwrotnie, możecie zobaczyć, jeśli znacie język arabski. Każdy. Zawsze mówiłam wam, że wibracje są jak pół przecinki, jak księżyc pierwszego dnia. I widzicie Mnie, wiązkę wibracji.

Yogin: Jest [napisane] "Allah", to jest imię Boga.

Shri Mataji: Ale jeśli ustawisz to tak, to jest to Moje imię. Widzisz, to jest "Nir-mala".

I "Allah" w inny sposób, widzicie. "Allah", jeśli patrzycie z tej strony, a z tej strony jest "Nirmala". Yogin: Och!!! "Allah" jest Viraatą. To jest [zdjęcie], na którym Hanumana siedział przede Mną. Widzę to wszystko, ale wy tego nie widzicie, i to jest kłopot. To są dwie nazwy [strony] jednej monety: jedna to "Nirmala" a druga to "Allah". Również jest "Nirmala" i "Sadashiva". Jest także "Nirmala" i "Brahmadeva". Allah jest tym samym, co Jehowa.

Przekażcie to innym, aby zobaczyli. Musimy je powiększyć, a otrzymamy je powiększone, czyż nie Gavin? Tego brakuje, gdzie są wozy zaprzęgnięte w woły. Muzułmanie muszą mieć trochę rozsądku w głowach, dlatego to jest po arabsku. Oni są najbardziej zaślepionymi ludźmi, o jakich mogliście kiedykolwiek pomyśleć, fanatycy - ten szaleniec Chomeini, umierał a jednak przeżył. Nie powinien czuć się szczęśliwy, kiedy umiera. Niech umrze! Czy mogę je dostać z powrotem? [zdjęcia] Panie widziały? Wszyscy przekazują je najpierw po tej stronie. Czy ktoś nie widział ich wszystkich?

Ostatnie i nie najmniej ważne - to jest dla was wszystkich, abyście zrozumieli, że przywództwo jest mitem. Nie ma nikogo takiego jak lider w Królestwie Boga. To nie jest tak, że lider zostanie zaproszony do środka jako pierwszy. Nic w tym rodzaju! Ale najgorsze są żony liderów, zaczynają myśleć, że to one same są liderami. One są najgorsze ze wszystkich. Nie traktujcie żon liderów jako liderów. I one nie mają nic do tego, aby przewodzić komukolwiek lub coś mu mówić. Bądźcie bardzo ostrożni w tej kwestii!

Wszystkie takie żony, nie wiem, gdzie one skończą. To jest bardzo często spotykane, że kobiety, które nie mają w sobie nic, starają się pławić w chwale swoich mężów. Widzicie tak wiele takich żon premierów. Tak wiele z nich mieliśmy: panią Kennedy, żonę Mao Tse Tunga, żonę Chiang Kai Sheka, również tego Carlosa tego...

Yogin: panią Marcos.

Shri Mataji: Widzicie, żony liderów muszą zachować się jako nie-identyfikowalne. Każda kobieta, która próbuje takich rzeczy, będzie szkodzić całej organizacji. Ludzie mówią, że Nancy Reagan rządzi swoim mężem. Wyobraźcie sobie! To jest haniebna rzecz, którą ona robi. Żona Ambava zniszczyła go, to właśnie oni mówią.

Mam na myśli, że wszędzie rozmawia się o takich sprawach. Żona lidera nie powinna być traktowana jak lider, w żadnym wypadku! Nie należy przypisywać jej żadnego znaczenia. I one mają być umieszczone na swoich własnych miejscach. Przede wszystkim one uważają, że pracują bardzo ciężko. Bóg wie, jaką pracę wykonują! Bez końca myślą o sobie. One muszą pracować bardzo ciężko, jak wszyscy inni. One są jak wszystkie inne kobiety, nie mają mieć żadnej szczególnej pozycji. To jest oznaka prawdziwej Sahaj yoginki.

Będziecie zdumieni, że chociaż jestem Adi Shakti, nigdy nie wchodzę do biura mojego męża; nigdy, nigdy do niego nie dzwonię, nigdy nie wykorzystuję nikogo z jego biura. Ani nie robię tego w stosunku do żadnego z jego ludzi, jakiekolwiek byłyby trudności, niezależnie od tego czy mam Sahaja Yogę czy nie. I tak postępowałam całe Moje życie. Nigdy nie nauczam Sahaja Yogi w żadnym z jego biur. Komuś z jego biura powiedziałam: "Trzymaj się z dala! Nie możesz być w Sahaja Yodze, dopóki Mój mąż pracuje z tobą". A jeśli do niego dzwonię, myśli, że musiałam mieć jakiś wypadek! On się tak denerwuje.

Ale pławienie się w chwale ojca lub męża jest oznaką kobiety, która nie ma żadnej osobowości: musi być bezużyteczną kobietą, absolutnie. Nie okazujcie specjalnego szacunku takim kobietom!

Muszą stać na straży swojej własnej godności, jak wszystkie inne Sahaj yoginki. One nie mają żadnego prawa do podejmowania jakiejkolwiek decyzji jako żony liderów. Muszą być pokorne, inteligentne. Muszą ciężko pracować. Ja muszę wykonywać dużo pracy dla mojego męża: gotuję dla jego przyjaciół, czyszczę jego statki. Tak wiele rzeczy dla niego zrobiłam. Udekorowałam jego statki. Niezależnie od rodzaju pracy, jaką wykonywał. Muszę nakarmić jego urzędników i jego 'chaprasis' [młodszy pracownik biurowy], jego posłańców. Wszystko robiłam, mnóstwo rzeczy.

Ale nigdy, ani razu o nic nie prosiłam. Muszę przynosić prezenty dla jego sekretarek i innych ludzi. Myślę, że przed świętami Bożego Narodzenia muszę dawać prezenty im wszystkim, ale nigdy, nigdy nie prosiłam kierowcy nawet o podwiezienie, nawet o przyniesienie lekarstwa, nawet o przyniesienie listu, który nadszedł. Taka powinna być postawa, ona jest oznaką waszej godności. Nie jesteście tutaj, bo jesteście czyjąś żoną! Jesteście tutaj, bo jesteście Sahaja yoginem i Sahaja yoginką. Wszystkie te komplikacje pojawiają się, bo wasza uwaga skupia się bardziej na mężu lub żonie a nie na Mnie, a wy nie kochacie Mnie wystarczająco mocno. Jeśli Mnie kochacie, poznacie Mnie bardzo dobrze. Podobnie jak ludzie, którzy Mnie znali, tylko oni Mnie kochali. I nie oczekuję niczego od waszej miłości, wy macie coś zyskać kochając Mnie.

To jest ostatnie przesłanie, które wam daję. Widziałam okropne rzeczy, które przydarzyły się liderom i różnym ashramom, i różnym miastom, i różnym krajom, z powodu żony, która jest negatywną kobietą. A negatywność zawsze przechodzi przez żony. Zawsze znajdziecie polityków zaatakowanych przez ich dzieci, przez ich żony, przez kogoś jeszcze. I przywódcy muszą je umieścić na miejscach dla nich przeznaczonych. Musieliście widzieć, że kiedy przyszła moja córka i poprosiłam ją, żeby weszła na scenę, ona nie chciała. Musiałam jej powiedzieć: "Przyjdź przynajmniej do przodu!" Nie zrobi tego. Zawsze żony są bardziej podatne, wrażliwe na negatywności, więc muszą być niezwykle ostrożne. Nie powinny podejmować żadnych decyzji.

Widziałam, że jeśli są skąpymi żonami, są okropne, straszne. Liderzy są tutaj ze względu na swoją własną postawę a nie przypadkiem, przez ich żony. Tutaj jestem jak muzułmanin, myślę. Jeśli liderem jest kobieta, ona nie powinna oglądać się cały czas na męża, co on ma do powiedzenia. Ona powinna zachowywać się jak lider i nie powinna, do pewnego stopnia, chwalić swojego męża: on nie ma znaczenia w Sahaja Yodze. W porządku? Mam nadzieję że rozumiecie. Kobiety są siłą stojącą za mężczyzną a nie są przejawem tej mocy swoich mężów. Muszą dać moc swoim mężom i nie wykorzystywać swoich mocy na własny użytek. To jest oznaką osoby, która jest na bardzo niskim poziomie i nie ma szacunku do samej siebie.

Istnieje wiele subtelnych sposobów, przez które one domagają się uznania, więc bądźcie bardzo ostrożni, bardzo, bardzo ostrożni. Wszyscy Sahaj yogini również muszą pamiętać, że wasi mężowie lub żony nie powinni was prowadzić w Sahaj Yodze. Inną kwestią jest to, że w imię "miłości" kontynuujecie wzajemne przytulanie się. Proszę, nie róbcie tego! Kundalini zostaje zaatakowana.

Całowanie się. To jest w porządku, mężczyźni mogą uściskać mężczyzn, kobiety mogą uściskać kobiety. Ale nie za dużo tego, to nie jest tak dobre. Może buc robi to bardziej, ponieważ chce przejść do buców w waszym ciele. Lepiej trzymać się z daleka.

Ale sprawę z całowaniem trzeba natychmiast przerwać. Uważam, że ten francuski styl całowania wszystkich, jest okropny! Doświadczacie szoku, wiecie. Za każdym razem, gdy spotykacie Francuza, nie wiecie, gdzie was będzie całować. To są nasze prywatne rzeczy, kogo całować, a kogo nie całować. Jak możemy być narażeni na każdą taką osobę? Nawet dzieci nie powinny być wiele całowane, i jeśli musicie pocałować, pocałujcie ich rączki lub głowy.

Następnie w imię uczucia, miłości i współczucia idziemy do buców. Teraz, jeśli ktoś jest chory, powiedzmy, na AIDS, to wy nie macie nic wspólnego z tą osobą. Nie musicie niczego robić z osobami, które są chore: dajcie im Moje zdjęcie, Ja się nimi zajmę.

Nie musicie chodzić i leczyć nikogo, kto jest chory, ponieważ macie współczucie. Nie macie więcej współczucia niż mam Ja i nie wierzę w małe rodziny typu mąż, żona i półtora dziecka. Wierzę i wy również powinniście wierzyć - co jest prawdą - w największą rodzinę, wielką rodzinę, której wszyscy jesteśmy nierozłączną częścią, dziećmi jednej Matki. Więc nie marnujcie swojej uwagi na swoje rodzinne sprawy - nigdy nie będziecie wzrastać.

Najpierw nie wierzyliście w rodzinę, nie wierzyliście w swoje dzieci. Teraz zbytnio wierzycie w swoją rodzinę, za bardzo w swoje dzieci. To jest to samo, jaką to robi różnicę? Niezależnie od tego, czy jesteście w dzbanie, czy w rzece, tak samo jesteście w wodzie, czyż nie? Więc nie wierzymy w tego rodzaju małe sprawy rodzinne: "Moja żona, mój syn, moje to". Te ograniczenia muszą zostać przełamane i musicie sobie pomyśleć, że przede wszystkim jesteście Sahaja yoginami po pierwsze i ostatnie.

Oczywiście przy okazji macie męża, przy okazji macie żonę, przy okazji macie dzieci, ale oni nie powinni stanowić głównej części waszego życia. Wasz Duch jest główną i jedyną częścią, którą macie. Reszta jest przy okazji. Jeśli są oni Duszami Zrealizowanymi, jeśli są Sahaja yoginami to w porządku, są z wami.

Teraz ostatnie na koniec, kiedy dziewczęta przybywają z Indii, nie myślcie, że one wszystkie są boginiami. Nie rozpieszczajcie ich! Nie mówcie im, że są wspaniałe: "Ty wyglądasz bardzo pięknie". Widzicie, jedna z dziewcząt przyjechała do Włoch i wszyscy ludzie mówili: "Jesteś klasycznym pięknem". Możecie to sobie wyobrazić? A to "klasyczne piękno" nie mogło wyjść za mąż przez trzydzieści osiem lat! I ona naprawdę wierzyła w to, że była "klasycznym pięknem". Nie wiem, co ona o sobie myślała. I w końcu oszalała, doprowadziła swojego męża do szaleństwa.

Więc nie traktujcie ich jak boginie. One są Hinduskami, co z tego? One są po prostu takie jak wy - nic takiego wyjątkowego! Ale kiedy tu przyjeżdżają, próbujecie je rozpieszczać, dawać im prezenty, opiekować się nimi. Wtedy stają się niegrzeczne, stają się nieuprzejme a potem wy stajecie się nieszczęśliwi. Traktujcie je jak każdą inną kobietę. Szczególnie kobiety tracą głowę bardzo szybko.

W Indiach tak się ich nie traktuje, kiedy są zamężne. I duże, wielkie problemy Mi zgotowaliście. Jest jedna dama, która przybyła do Francji: zrobiliście takie zamieszanie wokół niej, a teraz nie wiem, co z nią zrobić. Mąż jej nie chce, ojciec nie może się nią opiekować. Kolejna przybyła do Szwajcarii, następna taka okropna. I one wiedzą, jak sobie z wami radzić i one wiedzą, jak was zastraszyć. Powstrzymajcie je! Pozwalam wam nawet dwa razy je spoliczkować, jeśli się źle zachowują. Ponieważ pochodzą z Indii to nie znaczy, że są wspaniałe. One są ludźmi i wy jesteście ludźmi. Są Sahaj yoginami i wy jesteście Sahaj yoginami. Nie mieszajcie im w głowach. Nie traktujcie ich wyjątkowo. One są jak wszyscy inni Sahaj yogini. To bardzo zaskakujące, sprawiło Mi to tak wiele kłopotów. Niektóre z nich są całkiem negatywne, lewostronne. Bądźcie ostrożni! Bardzo lewostronne. A niektóre z nich są też bardzo prawostronne. Więc to też nie jest właściwe, ponieważ potem my musimy je zostawić samym sobie, a wtedy cierpi na tym dobre imię Sahaj Yogi.

Traktujcie je jak zwykłych ludzi i kiedy zaczną się popisywać, natychmiast Mnie powiadomcie. To jest bardzo ważne. Jest kilka bardzo rozsądnych kobiet z Indii. Powiedziałabym, że jest to Chaya, która tu przyjechała, żona Regisa. Jest bardzo, bardzo rozsądna. Tak, mamy trochę bardzo rozsądnych, bardzo, bardzo dojrzałych kobiet, ale także głupich. Niektóre z nich nie mają wykształcenia. Czasami pochodzą z bardzo ubogich rodzin. Czasem pochodzą z rodzin, w których wiele wycierpiały i nagle ich głowy wysiadają, więc bądźcie ostrożni. Niektóre pochodzą z bogatych rodzin, więc ich głowy są wyłączone!

Utrzymujcie je w równowadze. Myślę, że macie trochę problemów tutaj.