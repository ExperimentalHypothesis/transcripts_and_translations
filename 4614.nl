18 mei 1980
Talk to Sahaja Yogis
Old Alresford Place, Alresford (England)
18 Mei 1980

Seminarie 

Old Alresford Place, Winchester, UK

Het waarlijke worden, Winchester, UK, 18 Mei 1980

Met al die mengsels, denk daar nu maar eens aan. Dit is alleen omdat ik jullie geboren liet worden. Niemand heeft dit eerder kunnen doen, zeg ik je. Je kunt anderen beter maken; je kunt toespraken houden over Sahaja Yoga. Je kunt je eigen problemen achterhalen; je kunt je eigen ouders beter maken. Je kunt je eigen omgeving beter maken. Je kunt jezelf en anderen zuiveren. Alleen door middel van realisatie komt dat op gang. Het zit allemaal in het pakket. Wat een sprong is dat vanaf het eerste besef, waar het slechts een verlangen was en vanwaar je alles opstartte. Maar al die dingen die op het eerste gezicht nogal vreemd leken toen je dat verlangen had, nemen een veel subtielere, mooie vorm aan en komen bij je binnen. Op dat moment voel je je chakra’s, de problemen ervan.

En dan ga je ze alweer analyseren. Het grootste probleem in het Westen is dat ze gaan analyseren. Je geeft ze een koekje en ze gaan het analyseren. Geef ze maar wat, ze gaan het analyseren. Analyseren vinden ze het grootste goed en daardoor is al dat analyseren zo gekmakend voor hen. Enerzijds houden ze zich vast aan hun realisatie, en anderzijds wordt alles geanalyseerd. Zie je, benen worden geanalyseerd, voeten worden geanalyseerd, nagels ook, die leggen ze dan onder de microscoop en gaan ernaar kijken. Hier moeten de benen gebruikt worden om omhoog te klimmen, en daar zit je die benen en voeten te analyseren. Zie je, je verliest het hele punt uit het oog als je je gaat identificeren met datgene wat aan jou vastzat. Zo zou je nu moeten zeggen: “Klaar nu, het is gedaan! Ik ben nu een ander mens.”

Het belangrijkste is –wat betreft jouw bewustzijn van toen je gerealiseerd werd- en dat moet je aanvaarden, dat die persoon die daar toen was, dood is, afgelopen en uit. “Ik ben een ander persoon geworden.” Zelfs dat aanvaarden vinden mensen moeilijk, want Shri Ego is er ook nog.(gelach)  Die vindt dat niet goed. Die zegt: “Oh God, hoe kan dat nou?” Ik bedoel dat je wel degelijk getransformeerd ben. Je bent getransformeerd, absoluut. Kun je je voorstellen dat je realisatie aan mensen kunt geven! Je geeft iemand uitleg en die zal zeggen: “Oh, dat weet ik wel.” (gelach)  Ze zullen allemaal weglopen! Niemand gaat je geloven. Maar jij weet dat je realisatie kunt geven. Niemand zal het geloven. Die Mahajan yogi die jou realisatie gaf, die zei ook eerst: “Moeder, hoe kan dat nou?” Hij kon niet geloven dat hij realisatie  kon geven. De arme kerel die zoveel jaren als een ‘yogi’ aan het werk was geweest, hij kon het aanvankelijk niet geloven. Dezelfde man die Felicity realisatie  gegeven heeft.  Maar toch, ik bedoel dat geloven dat je realisatie kunt geven tijd kost voor mensen.  Ze kunnen dat niet geloven.  Wat je dus moet doen om te ‘wórden’, is ten minste geloven – ja, je bent immers realisatie  aan het geven. Je ziet het voor je als een witte doek, en toch zeg je dat die pikzwart is, net als een lijkwagen!

Dus dat gedoe met dat zwart van die lijkwagen is het slechtste scenario. Je bent realisatie  aan het geven. Kijk eens naar Ian, die kennelijk naar een psychiater gaat, hij kan realisatie aan die psychiater geven! (gelach)  De dokter die jou gaat behandelen, die kun je realisatie geven. Geloof me, dat kun je. Maar als je dit aan hem gaat vertellen, dan denkt hij: “Oh, is hij er ook zo eentje!” Maar uiteindelijk geloof je in jezelf. Dit is het punt waar je vertrouwen moet hebben, dat vertrouwen, dat jij je zelfrealisatie  hebt gekregen door Sahaja Yoga. Dat het een enorme kracht is, en dat er een allesdoordringende kracht is die absoluut actief is, en dat jij die kracht door jou heen hebt stromen, en dat jij realisatie aan het geven bent, en dat jouw Moeder iets speciaals is.  Vertrouwen, niet omdat ik het zeg, want dat is blind, maar omdat jij het inziet. Nochtans is dit wat het is! Ook als je het ziet, geloof je het niet, hoe moet ik het dan benoemen? Je weet exact dat dit gebeurt maar je gelooft er niet in, wat moet ik dan zeggen? Als je gelooft dat het zo is, dát is geloven, vertrouwen. Stel je voor dat geloof blindheid inhoudt. Het opent je ogen juist méér voor hoe het zit en het laat je aanvaarden dat het zo is.  En dan moet het vertrouwen groeien. In deze staat is het de kracht van het geloof wat je helpt, niets anders dan de kracht van het geloof.

En de kracht van het geloof, het vertrouwen, is de grootste wordingskracht, zou ik zeggen, want dan besef je dat alles wat je tot dan toe geweten hebt, niet van belang was. Dit is zoiets groots en gigantisch en dynamisch.  Dit komt zo opeens uit de lucht vallen, wat je eerder nooit geweten hebt,  dat je werkelijk versteld staat en dan begin je geloof en vertrouwen te krijgen. Welnu, als ik zeg dat je je handen gewoon zo moet houden om een bandhan te maken, dat werkt, dat werkt echt. Dan ga je ook snappen dat als Moeder dit alleen voor zichzelf doet, wij dat allemaal voelen. Als zij in haar hand blaast... (Shri Mataji blaast op haar hand en alle yogi’s lachen),  dan gaan we voelen dat wij in haar aanwezig zijn en dat zij in ons aanwezig is,  en dat wij ons bewust zijn van haar heilzaamheid en dat zij onze heilzaamheid is. Dan gaat het vertrouwen groeien. Je kunt dat niet analyseren, want dit gaat het analyseren te boven, gaat het denken te boven. Zo begint de overgave. Als je nu gaat analyseren, lukt je dat niet. Je kunt het niet meer analyseren. Alleen dode dingen kun je analyseren, levende dingen niet. En dit reikt verder dan het levende. Datgene wat leven aan het levende geeft, dat is dit. Dus kun je het niet analyseren. Dus ga je je overgeven.

Als je je over begint te geven en het vertrouwen binnen gaat komen  dan stijgt je bewustzijn hier bovenuit.  En die kleine, kleine, luttele dingetjes die subtieler geworden zijn, die beginnen jou te verlaten. Dit is de derde staat, waarin je jouw triguna’s (kwaliteiten van de 3 kanalen) kunt zien, maar ze hebben geen invloed op je.  Dus in de eerste staat heb je verlangen. In de tweede staat, wat iets heel groots is,  zie je het verlangen in vervulling gaan, maar al die subtiele dingetjes hebben nog met jou te maken. In de derde staat zie je ze wel, derde staat, maar ze hebben geen invloed op je.  Dit is de derde staat waarin men moet zien dat ze geen invloed op je hebben. Je ziet wel het ‘catchen’, maar je noemt het niet ‘catchen’, je zegt ‘opnemen’. Je beschouwt jezelf als een instrument, een recorder, je bent gewoon aan het opnemen. Het effect van dat ‘catchen’ wordt heel klein, heel gering.  Je wordt zo krachtig vanbinnen dat het effect van dat catchen heel minimaal is. Je neemt alleen maar op, dat is het effect. Dit is de derde staat van je spirituele ontwikkeling. (terzijde), (Ja, bewaar maar eventjes, maakt niet uit, houd het maar bij je. Het is goed. Het is goed, bewaar het maar.) Nu deze derde staat. Om tot die derde staat op te stijgen, daarvoor is compleet vertrouwen de enige manier.  Geloof/vertrouwen, allereerst moet je bepaalde dingen leren wat vertrouwen betreft: een ervan is het protocol. Maar met vertrouwen, als je het protocol leert, dan zul je je daar niet slecht bij voelen.

Maar als je ertoe gedwongen wordt, dan zul je je wel slecht voelen. Je ziet, die gemengde staat is er nog steeds. Dus om vertrouwen te ontwikkelen, moet je allereerst rationeel duidelijk maken aan jezelf: “Zie je niet dat dit aan het gebeuren is? Kun je dat niet zien? Kun je niet zien dat ‘t aan het opstijgen is? Begrijp je dat niet?” Leg uit aan jezelf. Is ‘t niet dynamisch. Ga maar zitten en bedenk hoe wonderbaarlijk het is, hoe geweldig het is. Praat gewoon met de bomen, praat met de oceaan, praat met de bloemen, praat tegen die muren, ze zijn beter dan menig mens!  En zeg ze dan: “Denken jullie dit ook niet zo?“ Ga naar het museum en zeg tegen alle beelden: “Ik heb het ontdekt, ik heb het begrepen!” Vertel het jezelf. Weet je, door het jezelf te zeggen, ontwikkel je dit vertrouwen. Geen ontkomen aan. Veel mensen hebben mij deze vraag gesteld: “Hoe ontwikkel je vertrouwen?” Wel, dat is zoiets absurds. Hier breng je de Kundalini in beweging, ben je realisatie aan het geven en dan draai je je om en vraag je: “Moeder, hoe ontwikkelen we vertrouwen?”  Dit gaat mijn verstand te boven. Ik bedoel, wat is hier aan de hand? Wat ben je nou toch aan het doen?  Dan gaat vertrouwen ook alles omvatten wat ik zeg: dat wil zeggen: absorberen, niet bekritiseren, niet afwijzen, maar het absorberen. Dat absorberen kan ook op allerlei manieren worden verhinderd. Absorberen is de enige manier waarop je groeit. Hoe groeit een boom? Door te absorberen. Hoe kom je tot absorberen? Door Nirvichara. Wat is Nirvichara? Dat is waar je niet aan iets denkt.  Als ik nu zeg dat je niet moet nadenken, dan zullen mensen in een lagere staat zeggen: “Oh, zie je wel, zij is heel dominant, zij is heel dominerend, dat moet ik wel stellen!” (gelach).

Dat is het beeld wat zal ontstaan. Maar absorberen is alleen mogelijk als je dat vertrouwen hebt. En de hele boel zal bij je binnenkomen. Je blijft maar opzuigen, zoals een kind. De hele boel komt bij je binnen. Net als bij een rimpelloos meer reflecteert het de totale, de gehele schepping, compleet. Als er golfjes zijn, dan wordt het diffuus, wordt het chaotisch. Dit is dus de staat van geloof en vertrouwen wat start vanaf de tweede staat en dan overgaat naar de derde. Laten we nu een simpel voorbeeld nemen met mijn foto.  Voorheen bestonden er geen foto’s Pas gedurende mijn leven kwamen foto’s in zwang - dit ter informatie. Die fotografie hebben jullie eveneens zelf ontwikkeld, op eigen houtje. Natuurlijk, met de hulp van de Heilige Geest, geen twijfel mogelijk natuurlijk, dat is evident. Maar jullie hebben het ontwikkeld. Ikzelf wist niet dat die fotografie mij zozeer zou weten te vangen Dat wist ik zelf niet. Het zal jullie verbazen dat ik ging zien hoe veel krachtiger die foto’s zijn dan een standbeeld dat werd gemaakt in overeenstemming met hoe ik vroeger was. Omdat dit een momentopname is. Dit gaat om hoe ik existeer.

Ik was zelf verbaasd dat er vibraties en licht worden uitgestraald, en dat mijn foto zo’n goede werking kan hebben. Weet je het grootste probleem was hoe je zoveel mensen zou kunnen bereiken?  Je kunt bijvoorbeeld honderd Sahaja yogi’s hebben, je kunt er tweehonderd hebben, maar je kunt er ten hoogste tweeduizend hebben. Zie je, voor die schurken is het heel gemakkelijk, gewoon zorgen voor een registratie, je vol laten lopen met geld en klaar ben je.  Maar Sahaja Yoga is een wordingsproces, is een proces van bewustwording en realisatie. Hoe zal dat uitwerken? Dat was een heel groot probleem voor mij. Het is niet zo dat ik jullie even een boek kan geven om gewoon te gaan zitten lezen en dat je zegt: "Ja, ik heb het begrepen, ik ben het geworden." Het is waarlijk wórden, rijpen, volwassen worden, een levend proces. Hoe moet ik dat dan doen? En hier is het antwoord, een foto. Dan jullie TV, dat is ook modern. Natuurlijk, de TV mensen hebben mij niet toegestaan om op het scherm te komen, tot nog toe, maar in India ben ik op het scherm geweest. Alleen in Poona, niet hier, is nogal moeilijk.  Eerst laten ze alle schurken toe, dan zal ik komen, zo is het altijd geweest.  Zo is het dus, dat al jullie media gebruikt kunnen worden via mijn foto. Wat een zegen is dat! En de foto, zoals je al vermoedt, representeert mij, ik denk dat jullie die niet ten volle tot uitdrukking laten komen.  Ik was verbaasd dat mijn foto’s zo veel krachtiger zijn dan welke standbeelden bij elkaar dan ook, zelfs die door Moeder Aarde zijn geproduceerd.

Omdat de foto zoveel elementen in zich heeft opgenomen. Je ziet bijvoorbeeld dat het ‘t licht-element in zich heeft, en het water-element, het aarde-element en het heeft ook het lucht-element.  Als de lucht niet geschikt is, kun je geen foto maken.  En het heeft ook het ether-element.  Met al deze vijf elementen kun je geen beeldhouwwerk maken.  Ook het ether-element heeft het in zich, want als je een foto hebt hier, dan kun je die transcenderen naar welke andere plaats dan ook, dat gaat, hoe noem je dat? Verzenden naar elke plek. Een foto kan verzonden worden Maar je kunt dat beeldhouwwerk zoals het ergens staat niet doorseinen, alleen met de foto van dat beeld kun je dat wel.  Het heeft dus het ether-element in zich.  Dus is een foto veel krachtiger dan welk beeldhouwwerk ook.

Bovendien is het een reproductie, dat staat vast, maar een reproductie van de werkelijkheid, met vijf elementen.  Ik moet het dus eigenlijk niet zomaar een representatie noemen, het is helemaal mij. Want mijn aandacht is daar. We hebben hiermee geëxperimenteerd. Sharavu Gadkary had een foto van mij en een kennis van haar kwam bij haar, en die spotte altijd met de foto en zei er allerlei dingen over. Ze bracht de foto naar mij om te laten zien dat die helemaal donker geworden was, zwart.  Ik vroeg dus: “Wie was daar dan?” Ze zei: “Dat is een kennis van me die langskwam en zij deed altijd zo. Het is zwart geworden.” Ik zei:”Je kunt ‘m nu beter in de zee gooien. Mijn aandacht is daar niet, geen vibraties. Mijn aandacht is er van afgegaan, is teruggelopen, dat kan ik zien. Je had de foto niet zo moeten neerzetten.” Er is dus een heel groot verschil tussen een beeld en een foto,  omdat mijn aandacht daarin aanwezig is. Natuurlijk hebben de beelden die, ik bedoel diegene die swayambu zijn, die door Moeder Aarde gecreëerd zijn, die hebben ook vibraties en die laten ook zien dat ze vibraties hebben, maar ze kunnen je niet het doen ontwaken van de Kundalini geven,  omdat mijn foto tevens mijn verlangen in zich heeft. En die kunnen dat niet hebben. Als ze dat konden, dan zou Stonehenge dat hebben.

Als je naar die beelden gaat, en als ik daar sta, dan zenden die geen vibraties uit. Je hoeft alleen maar één hand naar mij en naar hen te richten, dán beginnen ze uit te zenden. En dán gaat het van start. Maar je moet mijn toestemming aanvaarden. Zelfs het beeld wat je van Ganesha hebt, is nu in orde, maar aanvankelijk gaf het nooit vibraties af, totdat het op deze manier in werking werd gebracht.  Maar ze schieten niet tekort in autoriteit.  Dus is ook het protocol van de foto’s belangrijk om dat vertrouwen te ontwikkelen. Je zou altijd een foto in je zak bij je moeten hebben. Heb er respect voor.  Respecteer ze, zoveel mogelijk. Ze zijn niet voor de sier, maar om te worden gerespecteerd. ‘s Morgens kijk je naar de foto. Ik vertel je dit nu vanwege het probleem met geloof/vertrouwen. Ik moet het zelf vertellen, helemaal, dat is het moeilijkste deel van deze incarnatie!  Omdat jullie andere dingen hebben gedaan, bijvoorbeeld degenen die Christus volgen, die zullen zijn afbeelding ‘s morgens gebruiken. Speciaal als het om hindoes gaat, die zullen ‘s morgens en ‘s avonds de voeten aanraken, voordat ze gaan zingen, naar buiten gaan, binnenkomen, dan doen ze dat. Op die manier, als jij een foto gebruikt dan werk je daarop met dat inzicht: “Dit is Moeder die bij ons is”. Je zult versteld staan hoe dingen uitwerken.

Een van mijn neven, Sarvesh, jullie kennen hem. Hij is een groot gelovige in Moeder, dat ben ik, en hij draagt altijd een foto bij zich. Hij was zijn diamanten ring verloren in onze trein hier in Londen. Hij kwam terug en zei: “Ik weet dat ik hem terug zal krijgen want ik had uw foto bij me in mijn zak, die kan niet kwijtraken.” En hij vond hem terug.  Iemand had hem gevonden en afgegeven bij het politiebureau en zo kreeg hij hem terug.  De eer gaat naar de eerlijkheid van de Britten, doet er niet toe. Wat ik probeer uit te leggen, is hoe je je vertrouwen en die liefde moet ontwikkelen.  Vertrouwen zal je helpen, het werkt gewoon als smeermiddel bij al die vastgelopen chakra's. Je wilt niet zo iemand zijn die de hele tijd zo tekeergaat: “Oh, ik ben weer vastgelopen, o wee, o wee.” Je gaat zien dat je op een voortstappende olifant lijkt waar alle honden naar aan het blaffen zijn, die stapt gewoon door.  En zo is dat. Het derde bewustzijnsniveau zal daar opkomen waar je dit allemaal gaat zien en opneemt.  Dit is de derde staat. En dan komt de vierde staat eraan.  De vierde staat wordt Turya Dasha genoemd, dat is de vierde staat.  Yogi: Kunt u dat herhalen Moeder? Shri Mataji: Pardon? Yogi: Wat zei u? Shri Mataji: Turya, dat is de vierde staat.  In de vierde staat beheers je die drie guna’s.  Je hebt controle over alle elementen. In deze staat zeg je gewoon iets en dat werkt. Jullie hebben gisteren gezien wat er met mij gebeurde.

Het werkt gewoon. Je wordt meester van die drie guna’s.  Zoals ik dat altijd vertelde: eerst zit je in de auto die iemand voor jou bestuurt. Hij maakt gebruik van jouw linker- en rechterkant, of zeg maar de rem en het gaspedaal, zodat de auto rijdt. Dan gaat hij jou leren hoe je moet rijden. Dat begin je dan te leren door gebruikmaking van je linker- en rechterkant, jouw rem en gaspedaal.  Dan komt de derde staat waarin jij de bestuurder wordt, maar je bent nog steeds ongerust vanwege de meester die achterin zit, dat je toch een fout maakt, dat je het verkeerd doet. Maar de vierde staat komt eraan, jij zult de meester worden, jij laat anderen rijden. Hier geef jij instructies aan iedereen, aan de zon, aan de maan, opdrachten. Opdracht geven betekent alleen maar dat je ‘t hen zegt, ik bedoel er is geen sprake van dominantie. Verlang het gewoon, zeg het gewoon, het werkt. Die vierde staat wordt Turya Dasha genoemd. Dan volgt de vijfde staat waarin, ik wil je geen namen geven want daar blijf je aan hangen. Ze zijn niet zo vastomlijnd, ze mengen zich door elkaar, weet je, het zijn mengsels. Maar als je terdege volgroeid bent in de Turya-staat, dan maak je een sprong naar de vijfde staat, waarin je namelijk niet-doet. Je doet Sankalpa, je bepaalt niets en je zegt helemaal niets. Enkel iets wat uit je mond glipt en misschien dat niet eens, en het werkt.  Het is een staat,  waarin je de hele situatie beheert terwijl je hier zit. Al zittend ken je elk en ieder ding. Dan ben je het niet alleen meester, maar je kunt er ook in naar binnengaan Wel, bijvoorbeeld, ik zal jullie wat vertellen: ik kan in jullie onderbewustzijn naar binnengaan,  in jullie collectieve onderbewustzijn, in jullie bovenbewustzijn.  In al die gebieden, weet je, daar kan ik in naar binnengaan als ik dat wil.  Dat is als je het volledig meester gemaakt hebt, dan kun je daar in.

Als je meester bent dan ga je daar naar binnen. Als je meester bent van dit huis dan kun je in elk plekje naar binnen gaan.  Dan komt de zevende staat en dat is de staat waarin je – waarin je gewoon bént. Jouw aanwezig zijn is voldoende. Gewoon daar zijn. Niets bestaat behalve jij – voor jouzelf.  Nu kun je al die zeven staten bereiken want ik bevind me daarboven  en ik ben afgedaald naar de eerste staat om te proberen je eruit te trekken. Als je mij niet naar beneden trekt, dan kan ik jullie heel snel optrekken. Mijn enige verzoek is dan ook om mij niet omlaag te trekken.  En zo zal het ‘worden’ zich gaan voltrekken. Dit is de basis, je kunt het de basisstructuur noemen. Nu ga je alle mooie dingen daar tussenin opvullen – hoe doe je dat.  En al die dingen kunnen ook weer fraai gerangschikt worden en opnieuw gedecoreerd, en dat kan naar behoren worden gedaan. Maar dit is de basisstructuur van het wordings-proces.  Probeer nu niet om jezelf op te doffen in een van deze fases, want dat is heel gebruikelijk bij mensen die er nog steeds over aan het nadenken zijn. Dan: “Moeder, in welke staat bevind ik me?” Dat is, weet je, dat is heel gewoon bij jullie. Als je jezelf ontwikkelt, dan gaat dat met je gebeuren. Je hoeft helemaal niets te bepalen. Het moet je overkomen, dat is alles. Maak het groeien mogelijk. Laat het maar groeien.

Maar je bevindt je tenminste in een gebied waar je twijfelloos bewust bent, de meesten van jullie.  Maar toch zou ik willen zeggen dat het basisverlangen nog steeds niet zo heel sterk is. De kracht van de Kundalini is niet zo sterk, het basisverlangen is niet zo sterk Dat moet worden opgeruimd. Weet je, soms gebeurt het, het kan dat het huis gesloopt wordt, omdat de basis niet in orde is. Soms zitten er fouten in de basis. Keer dus diep in jezelf, duik erin en ontdek: “Oh, dit zit daar nog steeds.” Haal het eruit. Je moet die dingen eruit wieden En dat uitwieden vereist echt nauwlettendheid. Verzeil echter niet in zelfmedelijden of in dat zogenaamde schuldgevoel, maar in een heel positieve houding jegens jezelf, zo van: “Oké, dit is mijn auto, ik moet de juiste koers aanhouden.” Ook al word je de meester van de auto, maar als de auto waardeloos is, wat heeft dat dan voor zin? Het verlangen is de auto, Kundalini, de Kundalini is dat verlangen. Als je Kundalini zwak is, probeer die dan te schragen, te verbeteren, omhoog te brengen.  Voed haar. Voed je Kundalini met het verlangen om te wórden. Je neutraliseert alle andere verlangens met dat ene verlangen. Voordat je iets zegt, denk erover na, wat ga je zeggen? Ga je iets zeggen over dat ene verlangen?  Je hebt het grootste geluk om hier iemand te hebben die heel veel van je houdt en die je dat allemaal kan geven. Jullie zijn buitengewoon fortuinlijke mensen. Maak er dan ook gebruik van.

Moge God jullie zegenen.

Maar in deze fase, waarin jullie je bevinden, moet je je vertrouwen ontwikkelen. Jullie hebben allemaal meer vertrouwen nodig en meer geloof, dat is alles. Zodra dit vertrouwen, dat is de bron, dat is hoe je absorbeert, het is het levenssap in je die de boom doet groeien. Méér vertrouwen en méér vertrouwen en méér vertrouwen. Omdat je nu de grens van de twijfels hebt overschreden, zal het vertrouwen het wel gaan uitwerken. We hebben tijd voor mantra’s.

Yogi: “En u kunt zien waar ze bovenop zitten. Elke gedachte die we hebben draait maar door en u kunt elke gedachte die we hebben zien door... door mij te zeggen hoe je kunt zien dat die daar zit te broeden.”

Shri Mataji: Als je de bhoots daar ziet zitten, schud ze dan van je af – heel simpel. Zeg ze gewoon: ‘In de naam van Mataji, ga weg!’ Oké? En ze zullen allemaal op de vlucht slaan. Maar als je dat ‘in de naam van’ zegt, hoe sterk is dan je geloof in die naam?  Wat is jouw autoriteit? Snap je mijn punt?

Yogini: “U zegt dat u één verlangen heeft, om ons op te trekken. U zegt dat u één verlangen heeft.”

Shri Mataji: Het is ook jullie verlangen. Weet je, het is alleen maar jullie verlangen. Ik heb geen verlangen. Het is jouw verlangen, het is alsof je goede wil je Moeder is geworden, oké? Je hoogste Zelf is je Moeder geworden. Ook dat is van jouzelf.  Als ik zeg dat ik je eruit wil trekken, bedoel ik dat dat jouw verlangen is, daarom dus. Als je niet dat verlangen hebt, doe ik dat niet, snap je?  Als je het niet wilt, zal ik het niet doen. Yogini: “Nee, ik doe het!”

Yogini: “Moeder, wat bedoelde u toen u zei ‘trek me alsjeblieft niet naar beneden’, of zoiets?”

Shri Mataji: “Nee, nee, jullie trekken me naar beneden in die zin dat zie je, de druk die ik moet uitoefenen om jullie omhoog te brengen, snap je? En intussen hebben jullie je aandacht nog steeds bij iets anders. Dus als iemand probeert om jullie daaruit te halen, tracht je dáár dan van los te maken. Want anders ben je de inspanning van die persoon, die je eruit wil trekken, omlaag aan het halen. Snap je mijn punt? Want ik ben aan jullie gehecht en jullie zijn zwaar beladen,  laat die last dus vallen! Oké? Nee? Gaat het nu beter Ian?  Het zal alleen werken in de mate van het vertrouwen, het geloof dat je hebt. Vertrouwen is het enige woord wat jullie hiervoor hebben, maar dat is niet zo goed als ‘shraddha’,  dus moet ik het woord ‘vertrouwen’ gebruiken. Vertrouwen is erkenning – daarom dus.

Geef hen ook een papier met mantra’s. Jullie delen het samen.  Gevolgd door een puja met de 108 namen van Shri Mataji Nirmala Devi.