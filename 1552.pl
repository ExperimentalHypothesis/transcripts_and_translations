Adi Shakti Puja, Cabella Ligure, 24 Czerwiec 2007.

Bardzo mi miło jest was znowu tu widzieć.
Wydaje mi się, iż jest to pierwsza taka Puja w tym miejscu, mam nadzieję, że jest wam wygodnie i nie mieliście żadnych przeszkód przed przybyciem tutaj. Dzisiejszy dzień jest naprawdę wielki. To jest dzień, w którym czcimy Adi Shakti. Jakie jest jej pochodzenie? O tym wam jeszcze nie mówiłam. To jest pierwszy raz kiedy wam mówię, że Adi Shakti jest Pierwotną Matką, Siłą, Siłą Boga, która chciała stworzyć ten świat i sama zdołała to zrobić. Czy nie możecie usiąść? Nie ma tam miejsca? Usiądźcie proszę. Dlaczego oni stoją? (Hindi) Za wami są krzesła, możecie na nich usiąść. To wszystko opada. Niech wam będzie wygodnie jak tylko to możliwe. Nie forsujcie się niepotrzebnie. Mam nadzieję, że wszyscy znaleźli miejsce do siedzenia. Dzisiaj mam zamiar powiedzieć wam o Adi Shakti, to jest bardzo stary temat. 
Adi Shakti jest Siłą Boga i to ona stworzyła cały świat by sprowadzić Jego Królestwo na ziemię. Wyobraźcie sobie, że wtedy nie było niczego poza ciemnością, z tej ciemności Ona stworzyła te piękne, malownicze drzewa i w ogóle całą roślinność. Ona to stworzyła. Ale jaki jest pożytek z tych wszystkich rzeczy, które nie mówią, nie rozumieją, które niczego nie manifestują. Oczywiście niektóre drzewa i kwiaty otrzymują wibracje i dzięki temu rozwijają się bardzo dobrze. Ale nie wszystkie, tylko niektóre. Na przykład powiem wam, że tutaj kwiaty nie mają zapachu. Żadne z nich nie pachną. Chodziłam i szukałam pachnących kwiatów, ale zauważyłam, że kwiaty rosną bardzo duże, o wiele większe niż gdziekolwiek indziej, ale nic poza tym. Nie mają zapachu. Podczas gdy w tak biednym kraju jak Indie kwiaty wydzielają niesamowity zapach, nawet małe kwiatki pachną. Więc co jest wyjątkowego w zapachu w Indiach i nigdzie indziej? Niektóre kwiaty mogą trochę pachnieć. Ale nie ma zapachu w kwiatach, które przecież są tak pięknie uprawiane, z taką miłością i dbałością. Wiele dzikich kwiatów w Indiach ma zapach. Jaki jest tego powód? Mówią, że gleba w Indiach posiada zapach. Jak to jest możliwe? Ale to jest fakt. To, o czym mówię nie jest jakąś zwykłą opowiastką, lecz faktem, że większość kwiatów, które rosną w Indiach ma zapach, a tutaj nie, podobnie jak w innych krajach, pojedźcie do Norwegii, Niemiec lub też gdzieś indziej, nie wyczujecie zapachu w kwiatach. 
To jest bardzo szokujące. Kiedy ten świat został stworzony, zapach występował tylko w niektórych miejscach. Szczególnie w miejscu, które nazywamy Indiami. Trudno uwierzyć w to, że tu i gdzie indziej za granicą nie ma pachnących kwiatów. Więc teraz narodziliście się tu, przynieśliście ze sobą ten zapach. Jesteście ludźmi, którzy są zrealizowanymi duszami, dlatego musicie rozprzestrzeniać zapach, zatem wasza odpowiedzialność podwaja się, myślę, że musicie rozprzestrzeniać zapach. Ten zapach jest rzeczą wrodzoną. Nawet jeśli, jak mówimy ta gleba nie pachnie, nie szkodzi, ludzie mają zapach w sobie, w swoim zachowaniu i wyrozumiałości. Poza tym istnieje spokój, do którego dążą. Nie mówię, że są spokojni, ale że dążą do tego stanu. To znak, że mają w sobie ten zapach, że mają go. W człowieku tym zapachem jest jego natura, temperament, to jaki jest i w jaki sposób zachowuje się wobec innych. te wszystkie kraje nadal nie rozumieją, że trzeba uzyskać ten zapach. Gdyby były tego świadome, wtedy wszystkie wojny od razu by się zakończyły. Wszystko to by się skończyło, a oni wiedzieliby, że wszyscy jesteśmy jednością. Nie należymy do tych różnych krajów, które stworzyliśmy. Podziały stworzyliśmy my, a nie Bóg. To jest wasz kraj, to jest ich kraj, walczymy w imię kraju. Ten kraj nie należy do nikogo. Należy do Boga. Ale ludzie w swej głupocie walczą o swoje kraje mówiąc: 'to jest nasz kraj, to jest nasz kraj'. Podróżowałam dużo po świecie i nie powiedziałabym, że jakikolwiek kraj do kogoś należy. Jeżeli chcecie posiadać kraj to powinniście mieć ów zapach. Powinniście mieć usposobienie, które spowoduje, ze wszyscy będą czuć, że jesteście z krajów, które mają ten zapach. Nie musicie się sprzeczać.
A tu wszędzie jeden kraj walczy z drugim. Cały czas czyta sie w gazetach ten nonsens, jak kraje walczą ze sobą. Im bardziej są rozwinięte, tym lepsze. Mam nadzieję, że w tym rozwoju urosną duchowo i uzyskają ten zapach. Myślę, że ten duch walki pochodzi od szatana. Zabijają siebie nawzajem, zabijają innych, niszczą cały świat. Z powodu tego co się dzieje, czuć wstyd gdy czyta sie gazetę. sahaja yogini nie powinni w żaden sposób popierać walki. Oni są po to by dać ten zapach ludziom, by przynieść szczęście, radość, a nie po to by walczyć. To jest jeden z obowiązków sahaja yogina, nikt nie powinien łączyć się w nienawiści, walce, w tworzeniu problemów. To te demony walki zniszczyły zapach gleby. Gdy ludzie zaczną kochać, gleba odzyska zapach. Po pierwsze, musimy nauczyć sie kochać nawzajem, i nie wolno nam nikogo nienawidzić. Jest tak wiele sposobów nienawiści, to również jest cechą ludzką. Zwierzęta nienawidzą, ponieważ są zwierzętami. Ludzie nie mogą być zwierzętami. Jesteśmy ludźmi i jako ludzie powinniśmy mieć w sobie miłość, a nie nienawiść. Ponieważ jesteście sahaja yoginami powinniście rozwijać swój potencjał miłości, zamiast rozwijania sposobów walki i krytykowania innych. Krytykować jest bardzo łatwo, ale spróbujcie zrozumieć, że nasza gleba jako taka nie ma żadnego zapachu.
Co zrobić żeby ten zapach się pojawił? Może się to stać tylko wtedy, gdy ludzie będą się kochać nawzajem. To jest najważniejsze. Całe stworzenie powstało z miłości. Jaki miałby być inny powód powstania tego wszystkiego? Po co to wszystko? Żebyście mogli się wspaniale poczuć. Wszystkie te drzewa są po to żebyście czuli sie dobrze, byście czuli się jednością z przyrodą. W tym sensie ludzie niczego ni dali stworzeniu. Nie mówię o sahaja yoginach. Oni są rzadkością i są wspaniali, robią dobrą robotę, ponieważ wiedzą, że miłość jest najwyższą wartością. Ale powinniście również pokazywać innym, że chcecie ich kochać, ponieważ oni mają kochać się wzajemnie. Miłość była przyczyną stworzenia świata. Jaki byłby inny powód, żeby tracić tyle energii na stworzenie kontynentów, i tych wszystkich krajów. To nie po to byście walczyli ze sobą, żebyście się nienawidzili i byli egoistami, ale żebyście się kochali i mieli więcej braci i sióstr. W Sahaja Yodze czujecie właśnie to, że wszędzie macie braci i siostry. Po przybyciu tu dzisiaj byłam bardzo szczęśliwa widząc ludzi z całej Europy, a także z Indii. Jak to możliwe? Ponieważ wy rozwinęliście tą miłość. Ponieważ wy macie tą miłość, tą wrodzoną miłość. Więc gdziekolwiek jesteście, kogokolwiek spotykacie, ludzie powinni mówić: "widzieliśmy sahaja yoginów, którzy są samą miłością". Oni wcale nie przejmują się kim jesteście, jakie stanowisko zajmujecie, oni wiedzą tylko to, że jesteście sahaja yoginami, a sahaja yogini kochają innych sahaja yoginów. To jest wielkie osiągnięcie. Tego nigdy nie było, bo gleba nie miała zapachu, ludzie też go nie mieli. Teraz to się zmieniło. Teraz jesteście zdolni by kochać się, pomagać sobie, rozumieć siebie i nie krytykować, obrażać czy zniesławiać. Mówię to, ponieważ jest was mało. Ilu ludzi jest sahaja yoginami? Sami widzicie, bardzo mało. Musimy mieć ich więcej. Oni zrozumieją, że jesteśmy całością z krajem, który jest krajem miłości. Kiedy tak się stanie będziemy mogli rzec, iż Sahaja Yoga została wypracowana. Cały czas powinno nam towarzyszyć zrozumienie innych i chęć pomagania sobie nawzajem. Sądzę, że sahaja yogini dobrze się rozumieją i kochają. Ale powinni oni jeszcze bardziej przekroczyć własne możliwości. Wielu ludzi nie rozumie, że Sahaja Yoga nie jest tylko dla nich, że jest dla całego świata.
Musicie dać ją innym i doprowadzić do powstania Jedności w Miłości. Będąc w miłości nie widzimy złych rzeczy. Po prostu cieszymy sie miłością. Zadajmy sobie następujące pytania podczas dzisiejszej Pujy: Czy jest w nas nienawiść do kogokolwiek? Czy mamy jakieś negatywne uczucia w stosunku do kogoś lub do jakiegoś kraju? Powinniście spróbować się egzaminować. Jeżeli jesteście prawdziwymi sahaja yoginami to nie uderzycie nikogo, ale będzie kochać wszystkich, jak siebie samych. Miłość jest największą rzeczą jaką Bóg podarował ludziom i to powinniście starać się rozwijać. Jestem bardzo szczęśliwa, że przebyliście całą tą drogę by świętować ten pierwszy dzień. Pierwszy dzień waszego wzrostu w Sahaja Yodze jako Sahaja Jogini. Jeżeli sahaja yogini będą sie rozprzestrzeniać i będzie ich coraz więcej, to wtedy nasza praca będzie wykonana. Ponieważ będziecie się cieszyć radością jedności. Mamy to zrobić tak, żeby stać się jednością. Nie ma powodu by krytykować się nawzajem lub nienawidzić, najważniejszą rzeczą jest by się kochać. Wiem, że wielu sahaja yoginów osiągnęło już ten poziom. Są też tacy, którzy cały czas walczą, oni jeszcze nie osiągnęli tego poziomu. Ale nie jest ich dużo. Sahaja Yoga oznacza, że jesteśmy jednością.
Wspólnie jesteśmy sahaja yoginami, a nie osobno. Jeżeli to zrozumiecie, naprawdę będziecie świętować dzisiaj wielki dzień Adi Shakti. Dlaczego Adi Shakti stworzyła ten świat? Dlaczego to wszystko się wydarzyło? Dlaczego nie myślimy skąd tyle miłości, dobrobytu, który został nam dany? Nigdy nie uświadamiamy sobie gdzie jesteśmy i ile mamy. Tu nie chodzi o pieniądze, lecz o miłość. Kiedy zrozumiecie, że musimy się kochać i nie ma tu miejsca na nienawiść, na zemstę, na nic poza miłością, miłością i miłością. To jest dzisiejsze przesłanie. Musimy się kochać nawzajem. Musimy mieć różnego rodzaju rytuały, ale są one wyrazem naszej miłości. To nie są puste rytuały. To jest miłość! Kiedy macie miłość swej Matki to jak będziecie to wyrażać? W ten sam sposób powinniśmy wiedzieć i przyrzec dziś, że miłość jest dla nas najważniejsza. Powinniśmy kochać. Ludzie nawet nie kochają się w swoich rodzinach. Nie mówię do takich ludzi, wiem. Oni kochają swoje rodziny, swoje wioski, swoje otoczenie. A świat nadal jest pogrążony w wojnach, walce i innego rodzaju problemach. Cały świat powinien się kochać. Nie ma innego rozwiązania jak miłość. W tej miłości nie ma samolubności, ale jest wielka radość, którą powinniście odczuwać i dawać innym. Jestem pewna, że wszyscy to robicie, widzicie błędy innych i nie wpuszczacie niepotrzebnie nikogo w kłopoty. Miłość jest przesłaniem Adi Shakti. Pomyślcie jedna jedyna Adi Shakti stworzyła cały świat. Jak ona to zrobiła? Jak ona to zaplanowała? Jak to zorganizowała? To nie jest łatwa rzecz. Wszystko dla tego, że kochała. To, że wszyscy tu jesteście jest wyrazem jej miłości. Więc aby być jednością z nią, trzeba się nauczyć kochać. Oczywiście w tym wszystkim należy wybaczać. Jeżeli nie wiecie jak wybaczać i znajdujecie błędy w innych, nic nie możecie pomóc. Waszym zadaniem teraz jest kochać. Nie ma tu miejsca na nienawiść do nikogo. Nie myślcie o biciu czy też nienawidzeniu kogoś. To trzeba osiągnąć. Jestem pewna, że to się osiągnie. Tak wśród państw europejskich, jak również tych na kontynencie indyjskim toczy się walka między państwami rozwiniętymi i między mniej rozwiniętymi. Jedno czym się różnią to styl walki. To jest jedyna różnica.
W tym nie ma miłości. Jeśli chcesz mieć miłość musisz mieć współczucie. Powiedzmy obserwuję jakieś państwo x. Jest mi bardzo łatwo skrytykować ten kraj, że jest zły, że ludzie są źli, to i tamto jest złe. Ale mnie się wydaje, że w głębi są oni bardzo dobrymi ludźmi. W jakiś sposób powinnam móc im to wytłumaczyć. Jeżeli zrozumieją czym jest miłość i będą potrafić się nią cieszyć, znikną wszelkie problemy. Tylko ludzie wiedzą jak kochać, nikt inny! Zwierzęta również kochają, ale ich miłość jest ograniczona. Natomiast ludzie - ich miłość jest taka piękna. Ludzie wyglądają pięknie tylko wtedy gdy kochają. Więc nie kochajcie powierzchownie, ale kochajcie tak by cieszyć się tym i by inni również się tym cieszyli. To jest coś co trzeba zrozumieć, a sposób w jaki ludzie to pojmują jest czasem niedorzeczny. Należy więc najpierw zrozumieć czym jest miłość i pojąć czy się kocha czy też nie. Naprawdę kochacie świat, jeżeli kochacie boskie stworzenie, nie macie w sobie nienawiści, ani nie walczycie, lecz widzicie tylko to co dobre. Tak jak matka widzi swoje dziecko, tak i wy powinniście widzieć cały świat jako część tego, co Bóg stworzył dla was. Ten temat jest tak długi, że mogłabym mówić wam o tym przez wiele godzin. Powiem tylko tyle, że dobrze będzie jeśli zrozumiecie choć część z tego, że powinniśmy się kochać wzajemnie. Powinniśmy również mieć wyrozumiałość. Popatrzcie na małe dzieci, one wszystkie się kochają. One jeszcze nie nauczyły się nienawiści.
Lecz jeżeli nie wychowa się ich w odpowiedni sposób, mogą zacząć nienawidzić. Mogą być bardzo niedorzeczne, jak wiele krajów dzisiaj. Walczą, ponieważ nie kochają się. Teraz również sahaja yogini mają wspanialszą pracę do wykonania i wspanialsze życie. Mają pokazać, że miłość to wielka rzecz. Nieważne czy wyznajesz hinduizm, czy jesteś chrześcijaninem, czy coś innego. Jesteście wszyscy ludźmi i macie prawo kochać. I jeżeli tylko uda wam się kochać innych, to mówię wam, że Sahaja Yoga ustabilizuje się na zawsze. Sahaja Yoga potrzebuje miłości jak drzewo potrzebuje wody. Spróbujcie tego w swoim życiu, a przekonacie się że opłaca się kochać. Nie będziecie oceniani za to ile wydajecie, co robicie. To nie jest kwestia liczenia tych rzeczy. To jest tak, jak ocean unosi wszystko wokoło, tak I wy stajecie się typowymi sahaja yoginami. Wszyscy sahaja yogini muszą dzisiaj zdecydować: 'przebaczymy wszystkim, których nienawidzimy'. I będziemy ich wszystkich kochać. Sprawdźmy czy to osiągniemy. Jestem pewna, że tak bo, po pierwsze jesteście duszami zrealizowanymi, a po drugie miłość jest największym darem dla ludzkości. Jeżeli w odpowiedni sposób go wykorzystacie nie będzie żadnych problemów. Dziękuję wam bardzo. 
