Bola to naozaj skvelá, radostná noc. Ani sme si nevšimli, ako ubehol čas. Vaše nadšenie oslavovať Sahasrára pudžu je naozaj obrovské. Neviem si predstaviť, aká je to pre všetkých radosť byť v takomto kolektíve a tešiť sa z blaženosti, ktorú dáva radosť, pokoj a láska. Niektorí ma prekvapili svojím veľkým talentom, ktorý ukázali, keď to tak nádherne zahrali. Individuálne boli veľmi, veľmi dobrí, je to niečo veľmi prekvapivé, a nielen to, ale je vidno, že na týchto umelcov pôsobí božské, o tom niet pochýb. Bola som na Slovensku iba raz, raz som tadiaľ prechádzala a je veľmi pozoruhodné, že dnes vidím toľko Sahadža jogínov zo Slovenska, ktorí zahrali také krásne predstavenie, od Valmikiho až po túto Kali Yugu a potom po Satya Yugu. Neviem, kto ich všetky tieto veci naučil, lebo ja som im nehovorila všetky tieto veci, pokiaľ si dobre pamätám. Ale ako vidíte, ich srdce je teraz otvorené pre Sahadža jogu a pre božské požehnania, všetky tieto myšlienky prichádzajú alebo pritekajú, je to neuveriteľné! Ak to ukážete Indom, budú prekvapení, ako ste mohli zistiť podstatu toho všetkého a ako krásne ste to opísali a to veľmi dramatickým spôsobom.

Znova cítim, že toto je naozaj božská „výroba“, alebo možno „prejav“ božského prostredníctvom vás. Je to nemožné, nedokážete si to ani predstaviť, nevedeli ste tento jazyk, nevedeli ste nič o Indii a zrazu prídete s takým krásnym stvárnením, tak krásnymi výrazmi, že sa to nedá ani uveriť! Našťastie, generálny riaditeľ našej indickej televízie a vysielania je teraz Sahadža jogín a povedal mi: „Matka, tvoje zahraničné programy, prines ich a môžeme ich vysielať ako epizódy“, takže toto bude vysielať a to budú všetci ohromení (Indovia), ako ste dosiahli takéto majstrovstvo. Myslím tým aj tých, čo hrali na klavír a tiež na violončelo, je to neuveriteľné. Také umenie predviedli a pritom sa báli, že by to mohlo byť trochu nudné, ale to vôbec nebolo nudné, bol to najpríjemnejší večer, aký som zažila, musím za to pogratulovať organizátorom [potlesk]. Viem, že ste pracovali veľmi tvrdo, pretože podmienky tu nie sú také dobré, a neviem, koľko ste museli urobiť, aby ste to tu vyzdobili a pripravili a myslím, že je to naozaj pozoruhodné! Myslím si, že je to kolektívna radosť, ktorá prináša všetky tieto plody vašej radosti. Inak nerozumiem, neviem si predstaviť, ako sa to všetko pripravilo za tak krátky čas a v úplne perfektnom stave, všetko je tak dobre urobené, je to neuveriteľné. Pre mňa je to naozaj veľká radosť, cítim také veľké požehnanie, pretože akúkoľvek takzvanú prácu som urobila ja, neviem, keď mi ľudia hovoria: „Pracuješ tak tvrdo“, a to všetko, ale ako sa to dostalo do tohto stavu je ťažké pochopiť. Nevedela som, že Sahadža bude s vami všetkými pracovať tak rýchlo, nikdy mi to nenapadlo a myslela som práve na ten čas, keď som si myslela, že som prelomila Sahasráru, a vtedy som nemala ani len tušenie o takejto budúcnosti, ktorú vidím za svojho vlastného života, a som vám za to veľmi vďačná. Dnes si naozaj myslím, že má každý veľmi otvorenú Sahasráru a všetci sa tešia, všetci sa naozaj tešia, povedala by som celá atmosféra, plus hudba a všetok ten humor, každý účinkujúci a tiež tí, ktorí hrali na bicie nástroje ako tablá a ďalšie. Bolo to všetko skutočne veľmi, veľké prekvapenie. Každý, kto to uvidí, bude ohromený, čo môže Sahadža joga urobiť s vami, ľuďmi, ktorí nikdy nevedeli, čo je indická hudba, a ktorí nikdy nepoznali našu mytológiu. Ako ste to vylíčili, snažím sa zistiť, kto vám povedal všetky tie príbehy tak správne, úplne správne. Nech vás Boh všetkých požehná a chcem, aby ste si len užívali život, užívali si všetko, každú chvíľu na Sahasrára pudži. Dnes som vám veľmi vďačná, že ste všetci vykonali toľko práce. Myslíte si, že ja som tvrdo pracovala, ale nemyslím si, že som pracovala tak tvrdo, ako ste pracovali vy, a všetko to vyústilo do tohto krásneho prejavu vašej lásky ku mne. Ďakujem vám veľmi pekne, ďakujem.