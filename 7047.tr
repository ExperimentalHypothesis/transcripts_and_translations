Yeni yıl günü yapılan konuşma, Ganapatipule (Hindistan), 1 Ocak 1988.

Hepinize mutlu bir yeni yıl dilerim!

Tanrı bu yıl hepinizi tüm Tanrısal güçleri ile kutsasın. Bütün seçilmiş neşe çiçekleri ve mutluluk üzerinize dökülsün. Tanrı, büyük Sahaja Yogiler olmanız için size bilgelik versin ve yeni bir dünya sizlerle güzelce yaratılabilsin.

Bu gün hepinizle, burada biraya gelmekten dolayı çok mutluyum. İlk gün eminim pek çok rahatsızlık olmuş olmalı ama Sahaja Yogiler hiç bir rahatsızlık hissetmezler.

Hepinizin burada olması, birbirinizle biraraya gelebilmeniz, birbirinizle Sahaja Yoga hakkında konuşmanız, önemlidir. Dünyanın diğer kısımlarında neler olduğunu anlamaya çalışın. Beni dinlemediğiniz zamanlarda, bazen ortaya çıkan belli bazı problemler var. Bu yüzden yüzmek hakkında, zamanlama hakkında ne söylediysem lütfen buna uyun. Eski şartlanmalarınızı bırakmalısınız, demek istiyorum ki, bilgeliğin ve anlayışın yeni bir yaşamına başlamalıyız.

Bu gün bizlerin, geleceğimiz için, Sahaja Yoga için, yaşamlarımızı inşa etmek için kimi kararlar vermemiz gereken, kalplerimizde yeminler etmemiz gereken gün. Bütün programlarımızı biliyorsunuz. Yarın evlenecek olanların son listesini size vereceğiz. Aynı zamanda, evleneceğiniz kişilerle de biraraya gelmelisiniz. Onlarla konuşun ve onlar hakkında bilgi edinin.

Bu gün çok fazla şey söylemek istemiyorum. Yeni yılda ilk ne yaparsanız, bütün yıl boyunca başınıza o gelir derler ve Ben her zaman böyle konuşmak istemiyorum. Çünkü çok fazla konuşuyorum. Yeni yılın keyfini çıkarmanın en iyi yolu, şimdi, bundan böyle ne yapacağımıza karar vermektir. Önümüzdeki yıl neye ulaşacağız ve bu sayede biz geriye bakıp, bir yılda bu işi yaptık diyebiliriz. Bu yüzden geçmişi unutun ve önemli bir tarih olan bugünü düşünün, buradayız. Kendimiz hakkında karar vermeliyiz. Günahsız bir yaşam süreceğimize karar verelim. Günahsız bir yaşam süreceğiz ve Sahaja Yoga’ya tam bir bağlılık göstereceğiz. Geçmişi unutun. Geçmiş şartlanmaları.

H.H. Shri Mataji Nirmala Devi

