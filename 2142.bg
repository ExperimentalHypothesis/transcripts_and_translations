Наваратри Пуджа

Лутраки, Гърция – 21 октомври 2001 г.

Днес сме се събрали тук, за да направим пуджа на Деви. Тази пуджа беше изпълнявана многократно и Деви беше помолена от Девите (Божествата) да ги спаси от тиранията на злите хора. Днес също имам чувството, че сега сме попаднали в странна ситуация – мисля, че има хора, които сами по себе си са демони, а също и такива, които са хипнотизирани от тях - които се опитват да правят нещо, което никога не би трябвало да правят. Но те не знаят, че всичко има своята кулминационна точка. И тази точка е достигната, когато всички добри хора, особено Сахаджа йогите, следва да насочат цялото си внимание за разрушението на такива ужасни личности като Махишасура.

В онези дни беше много просто, защото демоните дойдоха като демони и можеше да се види, че са такива - цялото им поведение доказваше, че са демони. Защо го направиха? Защо бяха жестоки? Защото така наречените ”човешки същества” - каквито те не са в действителност - са по природа дяволски и те искат да сторят нещо, с което да могат да унищожат човешките същества и добрите хора. Очевидно е, че е дошло тяхното време да бъдат разрушени.

По никакъв начин не бих могла да бъда срещу исляма или дори да критикувам Мохамед. Той беше божествен, без съмнение, и се опита да върши Божествена работа. Но извън нея се появиха глупави хора, които приеха  дяволските. Ще бъдете изненадани да узнаете, че в исляма има седемдесет и четири групи! Те казват: “Ние следваме една религия”. Но не е така. Освен тях, има някои, които са наистина зли хора и наричат себе си с името девбандхи, защото това е място в Индия, и също са наричани уахаби.

Аз ги познавам отдавна, защото в бащиния ми дом имахме много мюсюлмани, които работеха като готвачи, шофьори, слуги. Тези уахаби са много интересни хора, защото не вярват дори в Мохамед. Ако им кажете, че Мохамед е казал това и това, те отговарят: “Не, ние не вярваме в Мохамед”. “ Тогава в кого вярвате?” “Ние вярваме в Аллах”. “ Срещали ли сте Го? Виждали ли сте Го, та да вярвате в Него?”

В цялото им поведение имаше жестокост, която беше вродена, много жестокост и когато баща ми да я видеше, той им казваше да напуснат. Защото те винаги действаха зловещо и така се отнасяха към другите.

Никога не съм мислила, че нещата ще достигнат до това състояние. Те бяха предимно от Афганистан, представяте ли си, повечето. Разбира се, те измъчваха също и други афганистанци. Където и да отидеха, техният специалитет беше голямата жестокост. Не всички афганистанци - съвсем не - а някои от тях. Те дойдоха в Индия от Афганистан и има различни видове афганистанци. Някои от тях бяха много мили, приятни, услужливи, много хубави хора. Но други бяха изключително жестоки. В началото не разбирахме какво е това. Но тъй като баща ми беше образован човек и познавач на исляма, той ни каза: ”Те не са ислямисти. Наричат себе си  уахаби и не са ислямисти”. Днес мога ясно да видя това. Не че в други религии или групи няма лоши хора, но тези уахаби тайно създаваха различни групи. Те не са много. Ето какво ми каза Моят баща: “Един ден те ще станат много експлозивни и биха могли да се опитат напълно да разрушат света.” Отначало не можах да разбера, защото в крайна сметка те изглеждаха само като човешки същества. Но той ми  каза: “Те са напълно маскирани и веднъж започнат ли с тяхната жестокост, няма да знаеш какво да правиш”.

В нашата страна имахме един окупатор наречен Мохамед Шах Дали (мюсюлмански нашественик – бел.пр.). Той беше изключително жесток човек, невероятно жесток и дори избиваше мюсюлманите, защото неговата идея беше, че не бива да почиташ Мохамед, защото Той е казал: “Аз не съм божествен”. Аз казвах същото, за да се спася от глупави хора. Години наред трябваше да казвам: “Аз не съм божествена”. Но когато хората почувстваха Моите вибрации и всичко останало, те повярваха. Онези, които повярваха в Мохамед, никога не бяха разбрани от онези хора. Те са много, много жестоки и тъй като не вярват дори в Мохамед, не можете да спорите с тях за нищо, не можете да обсъждате с тях какво е написано в Корана, защото те не вярват в Корана, не вярват  в Мохамед, а в Аллах. Бог знае откъде имат връзка!

Странно е как постепенно започнаха да хипнотизират - така например, имаше ужасни гуру, които идват като такива и хипнотизират. Виждали сте такива хора – хипнотизиращи другите. Толкова много от тях бяха разобличени и още толкова ще бъдат. Това бяха хора, интересуващи се главно от пари, трупащи пари в името на религията. Но по това време хората не виждаха техните жестоки методи и тяхната жестокост.

Тази жестокост започна да нараства. Знаете, че сме ходили до светеца Низамудхин. На това място само Аз открих, че има медресе –  медресе означава “училище”. И в него те приемаха малки деца. Само бог знае как всичко беше планирано толкова добре -  имам предвид, не мога да кажа, но само в Делхи има 120 медресета. Никой не знаеше на какво ги учат там, как ги хипнотизират, по какъв начин го правят.

Случи се, че веднъж отидох на това място – Низамудхин - и там срещнах хора, които пееха песни и т.н. В тях открих истинско чувство на любов. Те всички почувстваха дълбоко Моята  любов и започнаха да идват в Сахаджа Йога. Аз не знаех, че на това място има медресе. Попитах ги: “Защо вибрациите тук са такива, Низамудхин беше един аулия (светец – бел.пр.). Защо това място няма добри вибрации?” Между впрочем, получавах много лоши вибрации. Тогава те ми казаха:” Майко, тук има медресе”.

Сега, вижте как работи злото. Нормално злото работи така - като отива и създава някакви групи, някакви войни и убива хора. Те бяха малко, но жестокостта беше тяхната религия. По какъвто и начин да живееха, искаха да бъдат жестоки. В онези медресета имаше хора, които ги учеха как да бъдат жестоки, как да мразят. Така започна ”обучението по омраза”, така добре втъкано  в тези  медресета по целия свят.

Сега, както знаете, Пакистан и Индия непрекъснато воюват. Но този път Пакистан разбра: “Ако се бием с Индия по този начин, ще бъдем наричани терористи”. Затова те казаха: “Не, в нашата страна няма да има тероризъм”. Но самите те - и този нов господин (президентът Мушраф, бел. пр.) – са глупави, изпращайки около 65 учени и посланици в Афганистан да се обучават в тези медресета как да бъдеш жесток. Можете ли да си представите?! Да преподават ненавист?! Естествено, има много мюсюлмани, които не са такива, но ако не почитате Мохамед и се предполага, че сте мюсюлманин, в какво ще се превърнете?

И така, всички тези грешни идеи се разраснаха и ислямът се раздели на много групи. Това - добре, но да има такъв вид група, която е срещу цялото човечество, беше най-опасният план! Не зная колко мюсюлмани също знаеха за това. Те разпространиха тези медресета по цял свят и хората, излизащи от тази институция, станаха много, много жестоки. Първата жестокост беше спрямо жените. Жените бяха третирани с такова презрение, без абсолютно никакво уважение. Това само по себе си показва, че няма кой да ги контролира. Това не е писано в Корана, не е описвано от Мохамед. Той каза: ”Бог е милостив, Той дарява мир”. Всичко, което направи, беше напълно божествено, без съмнение. Но начинът, по който някои от тези хора взеха страната на сатанинските сили, доведе до неразбиране на исляма от хората.

Ислям означава “да се отдам”. Тези, които са отдадени, сте вие хора. Отдаден означава този, който е скъсал с похотта, алчността и всички тези врагове, и е над обикновените хора. Друго нещо беше много интересно да се отбележи, че Мохамед е казал: “Във времето на Възкресението ръце ви ще говорят”. Той ясно каза това. Естествено, тъй като то беше написано на изцяло поетичен език, хората можеха, ако поискат, да го изопачат. Но Мохамед никога, никога не би могъл да каже...(кратка пауза).

Много шокиращо е, че в днешни времена хората са възприели толкова изкривени идеи. Причината за това е, че са развили устойчивост към тях. Евреите развиха такава устойчивост. Тази омраза е отговорна, омразата между двете страни. Бих казала, че сега това са две различни...(кратка пауза )...толкова е очевидно.

Сега в Сахаджа Йога вие вярвате в пълното, невинното, в обикновеното съвместно съществуване. А онези хора вярват, че определено има различни групи хора...(кратка пауза)... Сега каква е нашата отговорност? Какво би трябвало да направим ние? 

  Преди всичко, трябва си правим интроспекция. Да предположим, че сте роден хиндуист. Трябва да седнете и да откриете дали мразите някого, защото той е мюсюлманин. Вие не можете да мразите! Не можете да мразите някого, защото той е мюсюлманин. Защото ако сте мюсюлманин, защото ако сте отдаден, как можете да мразите някого? Ако сте отдадени, ако сте посветени на Божественото как, тогава, можете да бъдете срещу Божественото? Тези заблуждаващи идеи трябва да бъдат отхвърлени. Да предположим, че сте хиндуист - тогава нямате никаква право да мразите когото и да било! Определено е така! Думата “хинду” идва от река Синдху, защото Александър Македонски не можеше да каже “Синдху”, а казваше “хинду”. И оттогава много хора придобиха тази ужасна омраза в Индия. Но жестокостта не беше цел. Тя беше спасителната точка. Те не искаха да измъчват хора. Затова тази склонност да се измъчват или мразят хората има други източници. И това е, както можете ясно да видите, че те открито мразят. Да мразиш е много лошо качество. Едно от най-опасните неща е омразата. Затова всички вие трябва да знаете...(кратка пауза)... добре. Сега ние имаме...(дълга пауза)...

За Мен е много болезнено, че ние, човешките същества,  мразим другите, когато знаете, че любовта е толкова поразително, красиво чувство. Защо тогава се обръщате към омразата? Защото хората са ви впечатлили, казали са ви лъжи - затова мразите. Какво постижение само! Първо, да  бъдеш човешко същество, а след това да бъдеш личност изпълнена с омраза! Вече не знам какво ще последва!

В онези дни беше естествено за Богинята да убива. Тя убиваше такива хора...(дълга пауза )... Много тъжно е, че Бог е създал човешките същества от амеба до това ниво. И как можем да мразим някого?! Ето това се случи!

Разбира се, сега Сахаджа (Йога) е различна. Сахаджите знаят как да се наслаждават на Любовта. Те харесват това. Те му се радват. Можете да го видите. И ако по някакъв начин вие хората успеете да преодолеете тази омраза - някак си, по някакъв начин- с вашата собствена сила на волята, отричайки и не подчинявайки се на всичко, което бе казано на човешките същества, сигурна съм...(дълга пауза)... Много трудно ще бъде на тези хора, дошли на земята, преминали през всякакъв вид обучение, пожелали да  подобрят условията, общуването си, приятелствата да  паднат до дълбините на омраза... (дълга пауза)...

Сърцето ми просто плаче. В какво време съм дошла на тази земя, където трябва да гледам човешките същества мразещи се помежду си. Те говорят за “любов” и “омраза”. Това е много сериозно, вие, които сте децата...(кратка пауза)... те ще свършат така...(дълга пауза)... Искам да кажа, че вече имам опит, че ако ви кажа, ще бъдете шокирани. Как хората пропаднаха толкова дълбоко до дъното на злото.

Имаме знанието да разбираме себе си. Мразим ли някого? Приемаме ли идеи, които не би трябвало да имаме или да правим неща?...(кратка пауза)... Имате ли такива неща във вас? Просто ги открийте! Мразите ли други хора?  

Идеите напълно развалят човешкия ум. Идеите, които са изцяло като животинският инстинкт, въобще не са добри за човешките същества. Но това е, което се случва и продължава да се случва...(кратка пауза)... Ако сте беден, добре, но мразейки не ставате богат. Ако изпитвате някакви затруднения, тогава ваша отговорност е да ги преодолеете, а не да просперирате благодарение на тях. Всичко това трябва да свърши. Изненадващо е, че изобщо не се интересуваме какво правим. Да, вие трябва да имате вярно усещане и разбиране накъде отиваме. Ако имате погрешно разбиране за някого, по-добре го изхвърлете, напълно. Някой се опитва да ви притеснява, добре. Но нямайте лошо отношение към такъв човек. Много изненадващо е как ние никога не виждаме тези неща - колко грозни са и колко странни, как разрушават нашата личност.

Вие може да сте способни да коригирате някои хора...( дълга пауза )... Аз никога не осъзнах как всички наши дейности като Сахаджа йоги бяха толкова важни! Трябва да отделяме толкова много време. Не да се занимаваме с безсмислени, с повърхностни неща, а с нещо сериозно, което е вътре в нас или напротив - да се освободим от повърхностните и безсмислените неща. Ако Аз ви попитам: ”Колко хора мразите?”, може да кажете “Двадесет” и...(дълга пауза)...

Виждате ли, цялата тази атмосфера във всичко това, ме изпълва с такова разкаяние, че  просто не знам какво ние, Сахаджа йогите, ще правим. Какви са техните планове? Моля ви, бихте ли погледнали вътре в себе си и помислили каква съзидателна работа вършим ние и каква разрушителна сме извършили. Имате нужда от голям шок, за да  разберете това.

Аз харесвам начина, по който провеждаме програми и пуджи, и всичко останало, но ако запитате Моето Вътрешно Същество, зная, че То е много, много нещастно, много болно. В това време, какво трябва да правите като Сахаджа йоги...(кратка пауза)...като Сахаджа йоги, най-минималното е  да насочите напълно вниманието си. И тогава трябва да кажете на всички...(кратка пауза)...Вижте, проблемът в Сахаджа Йога е, че всички вие започвате да се наслаждавате на себе си и тогава не виждате какво се случва наоколо. 

Трябва да ви кажа, че сега  Аз съм по средата на война между мита...(кратка пауза)... Това е едно място, то е – не знам какво да кажа- това е (което е) вътре в нас, където ни дебнат някакъв вид слабости, които ние не се опитваме да преодолеем...(кратка пауза)...

Сега бих искала да ви помоля, всички вие да медитирате върху себе си и да видите за себе си какво не е наред... (кратка пауза)...

Това е голям шок, а какво могат да направят Сахаджа йогите, за да го преодолеят? Какво могат да направят, за да разбият тези ужасни начини на човешки живот? Това е възможно със Силата на Любовта - вие можете да се справите! Но трябва да развием тази сила в сърцата си. Помислете за това! Това е голям урок сега за всички нас - да видим за себе си наред ли сме. Или продължаваме да мразим другите? Каква е функцията на нашият ум - да мрази или да обича? И ако тази любов ви просветли, ще  се изненадате - ще бъдете такава огромна сила за Мен. Аз не мога да се боря с всичко това сама. Трябва да имам хора, които истински да развият тяхната любов -  и нищо друго! Това е едно от предизвикателствата днес за всички нас, за всички Сахаджа йоги  по целия свят. Това не е само битка между вярващи и невярващи, не само между Сахаджа йоги и не- Сахаджа йоги, но битка, в която всички сме едно и ще се преборим. На всяко едно ниво трябва да бъдем много по-фини.

Много важно е да погледнем в същността на нещата днес - също ли сме част и частица от злото, което действа? Или ние сме свободни от него и готови  да се бием с него?

Това е голяма битка и Аз се надявам тя да бъде окончателната. След нея няма да има повече жестокости срещу човешките същества, нито повече битки, защото тя е между  ракшасите и нас самите. Тя не е “обикновена”. И това трябва да бъде обяснено също на онези, които поддържат злите сили. И още нещо, което може да ми кажете: “Майко, как ще разберем кои са против и кои не са?”.  Но вие сте знаещи, вие сте Сахаджа йоги, знаете кои са на грешната страна. Аз зная, че Сахаджа йогите могат да спасяват и могат да насочат по правилната пътека на познанието и любовта. Но бъдете внимателни с пропагандата на злото, която продължава.

Искам да докосна най-дълбоката част на вашите сърца, която да помири...(кратка пауза)... Сигурна съм, че можете да разберете размерите на опасността, която дебне! Може би няма да останат никакви човешки същества, може би няма да останат никакви деца. Защото ако неща от този сорт победят, ще бъде много трудно, много трудно...(дълга пауза)...Цялото ми съществувание се започва да се тресе, разтърсва се. Всички вие би трябвало да погледнете във всяко кътче, във всеки ъгъл на живота - къде продължават тези разговори? Къде са хората, говорещи за жестокости? Какво става?...(дълга пауза)... Каквото и да мисля...(кратка пауза)... не е едно, не са две, то е за всички нас...(дълга пауза) ...

Битката, която Аз водя, е от много сериозен характер, без съмнение. Но ако всички вие можете да се биете колективно, колко много ще можем да извършим!...(дълга пауза)... Всички Мои усилия, разбирания, сили, всичко сега е във вашите ръце и това е, за което трябва да бъдете подготвени. Не само четейки нещо или говорейки за това, а трябва вътре в себе си да съградите  силата  на  любовта.

Сигурна съм, че с отварянето на Сахасрара  ще го направите. Но опитайте се да прочетете нещо, да разберете нещо със Силата на Любовта. Това е много дълбок въпрос и когато говорите за това, наполовина Аз съм вътре, наполовина - отвън. Трябва да ви кажа обаче, че всички вие трябва да развиете това и само тя (Силата на Любовта) ще образува много силна опозиция на “злите сили”, както ги наричат... (кратка пауза)...

Моите пълни благословии са върху вас и искам индивидуално от всеки един от вас да изработи това. Колко хора обичате, колко хора...(кратка пауза)... Това трябва да откриете.

Надявам се, че вие хора разбрахте какво искам от вас да направите...(кратка пауза)...Идва нова генерация ...(дълга пауза)...

Всички вие, всички вие сте в Моето Сърце, Аз ви обичам много и искам вие хора да дойдете като войни и да се биете заедно с Мен. Казаха ми също, че има някои хора, които образуват групи - изключително негативно отношение! Днес това, от което имаме нужда, е пълна солидарност. Затова, ако видите такива хора, кажете им да се държат както трябва! Няма полза да ги правим Сахаджа йоги.

Аз съм сигурна - и това е наистина почувствано със сърцето ми - в моето желание, че вие трябва да станете наистина войни на любовта и мира. Защото това е, заради което сте тук, заради, което сте родени.

Така че, наслаждавайте се на себе си!

(Шри Матаджи прави намасте.)