Adi Shakti Puja: Sahaja Yogini muszą transformować innych, 20.06.1999 Canajoharie, USA

To wielka przyjemność widzieć was wszystkich zebranych tutaj, w miejscu tak odległym od szalonego tłumu. To jest takie piękne miejsce, które ma wibracje. (Oni nie słyszą.) Czy teraz mnie słyszycie? W porządku. Teraz wszystko jest w porządku. Wybrałam to miejsce nieoczekiwanie z bardzo grubej amerykańskiej gazety. Wibracje po prostu wystrzeliły a Ja powiedziałam: "Co to jest, skąd to przychodzi?" I było tam małe ogłoszenie, a Ja powiedziałam: "To jest miejsce, do którego musimy się udać. To miejsce ma tak wiele wibracji nawet w ogłoszeniu".

Więc możecie sobie wyobrazić, jak przychodzi informacja. To przychodzi z wibracji i tak właśnie było tutaj, a to miejsce zostało wybrane przez Boską Siłę, i stało się to tylko w jeden dzień. Taka cudowna rzecz wydarza się w jeden dzień! Zabierało im to tak wiele czasu, aby to uzyskać, i nagle powiedziałam im: "Lepiej to uzyskajcie". Wszystko się udało i teraz jesteśmy tutaj w najpiękniejszej atmosferze. Wiecie oczywiście, że Indianie zostali wypędzeni i przybyli tutaj, aby się ukryć. Oni ukrywali się w tym miejscu, aby nie zostali zmiażdżeni i zniszczeni na zawsze. Ta era się skończyła, ta era dominacji, wchodzenia na cudzą ziemię, okupowania jej i uważania tego za wielkie ucztowanie, wszystko to teraz się skończyło, ludzkie zrozumienie poszło znacznie dalej; i oni rozumieją, że to jest grzeszne, to jest złe, cokolwiek zrobiliśmy, było złe. Ale tych ludzi już nie ma. A dzieci i wnuki tych dzieci, tych ludzi, którzy byli dziećmi Boga, zrozumieli, że im się to wszystko nie podoba; ponieważ nie macie prawa zabierać komuś ziemi w taki sposób i traktować ją jako własną.

Oczywiście ziemia nie należy do nikogo, jakkolwiek tam, gdzie się urodzicie, to jest wasza ziemia, i ta ziemia musi być zachowana przez tych, którzy się tutaj urodzili, którzy ją posiadają.

Ale ten rodzaj agresji trwa od wieków. Teraz nadszedł czas, aby z tym skończyć, raz na zawsze porzućcie tego rodzaju przygodę wchodzenia na czyjąś ziemię lub do czyjegoś domu i okupowania go.

Ale istnieje inny rodzaj agresji, który teraz widzę, to, że oni wchodzą w umysły ludzi poprzez ich mowę, poprzez wszystkiego rodzaju agresywną postawę, i to umysł sam staje się niewolnikiem. Dzisiejsze czasy są takie, że ludzie nie mają wolności, aby myśleć o tym, co jest dobre a co jest złe, i także kierować się ku temu, co właściwe. Oni muszą akceptować wszystko, co się dzieje wokół, wszystko, co jest niemoralne, wszystko, co jest destrukcyjne. Trzeba to akceptować, ponieważ nadal nie mamy wystarczającej ilości Sahaja yoginów, którzy mogliby sprzeciwić się wszystkim tym perypetiom współczesności.

Poza tym odkrywamy, fałszywych guru, którzy atakują - szczególnie w Ameryce. Ameryka jest naprawdę przeklęta przez to, że miała pieniądze, więc wszyscy złoczyńcy świata przybyli tutaj - tylko wyobraźcie sobie. Samo posiadanie pieniędzy nie jest błogosławieństwem. Oni wszyscy tu przybyli i ograbili bogatych ludzi i zarobili mnóstwo pieniędzy.

Ten rodzaj wyzysku jest dużo bardziej niebezpieczny, ponieważ umysł zostaje zrujnowany. Widziałam, że wielu ludzi zostało zrujnowanych, szczególnie wielu poszukiwaczy zostało całkowicie zrujnowanych. Mam nadzieję, że narodzili się na nowo i dostali swoją Samorealizację.

Poszukiwanie tam jest, bez wątpienia, ale pojawiły się wszelkiego rodzaju przeszkody, są tam wszelkiego rodzaju pokusy. I tak, pomimo tych wszystkich poszukiwań, żarliwych poszukiwań, szczerych poszukiwań, oni wpadli w pułapki, i nie mogę wyjaśnić, dlaczego tak się stało, ale tak się stało - trzeba to widzieć. To sprawia, że ​​jesteście bardzo smutni i nieszczęśliwi. Ale nadal jest tak wielu, wy jesteście teraz ocaleni. I na tym Sądzie Ostatecznym podnieśliście się z tego poziomu na ten nowy poziom, z którego, jestem pewna, będziecie mogli uratować wielu

[poszukiwaczy]

. Każda osoba może uratować co najmniej tysiąc osób, jeśli tak wielu z nas spróbuje, to byłoby bardzo, bardzo wspaniałe, bardzo wielkie wyzwolenie dla tego świata, który wszyscy powinniśmy uratować.

Więc musicie znać pierwszą, pierwszą powinność każdego Sahaja yogina, którą jest teraz ratowanie innych, mówienie o Sahaja Yodze, aby wypracować Sahaja Yogę w różnych miejscach.

Na przykład teraz, byłam zaskoczona, że oni pracują z dziećmi, które są wykorzystywane. One są również w Indiach, my działamy w różnych miejscach, takich jak więzienia, wojsko. Więc możecie podjąć wszelkiego rodzaju działania, możecie wejść w różnego rodzaju miejsca agresji i ratować ludzi.

Ale najgorszy ze wszystkich jest atak na niewinność w tych krajach zachodnich, szczególnie w Ameryce. Niewinność jest atakowana i to jest coś, co jest bardzo niebezpieczne, ponieważ dzieci dostają tę mutację w bardzo młodym wieku i co się z nimi stanie?

Musimy więc myśleć o tych wszystkich niewinnych dzieciach, co możemy dla nich zrobić, jak możemy je ocalić, jak możemy to wypracować. Troskę należy teraz przenieść z siebie na innych. Dostaliście dobrze swoją Realizację, to dobrze; skorygowaliście siebie, absolutnie doskonalicie się; to wszystko istnieje, ale co jest teraz do zrobienia? W jakim celu to światło tutaj oświeca? Ono jest dla innych.

Więc teraz Sahaja yogini muszą żyć dla innych a nie dla siebie. Będą mieli całą energię, będą mieli całe wsparcie, i będą mieli wszystkie błogosławieństwa. Więc my musimy żyć dla innych. A to jak żyjemy dla innych jest bardzo proste, polega na trosce, troszczeniu się o wszystko. Troszczycie się o Matkę Ziemię, troszczycie się o swoich sąsiadów, troszczycie się o ludzi, którzy cierpią na całym świecie.

Podczas czytania gazety, będziecie zdumieni, jak wszystko się dzieje, jak ludzie cierpią. Musimy zrozumieć podstawowy fakt, że dopóki transformacja nie zaistnieje, nie możemy zmienić tego świata. A wy wszyscy możecie transformować innych, więc to jest wasz obowiązek, to wasza praca: transformowanie innych ludzi i mówienie im, czym jest Boska Miłość. Miłość to jedyny sposób, w jaki możemy to wypracować. To coś w rodzaju wielkiego przetarcia, które powinno wejść w tę ciemność agresji, i które rozjaśni wiele miejsc, wiele serc, wielu ludzi.

To jest ocean, ocean wspaniałości. Ta boska miłość jest tak wielka i tak potężna a jednocześnie bardzo, bardzo delikatna, taka, że możecie ujrzeć naturę, jak drzewa rosną: do każdego liścia docierają promienie słońca, każde drzewo ma swoje własne miejsce. Musimy tak dużo nauczyć się od natury, ponieważ natura jest związana z tą miłością. W naturze nie ma agresywności. Ona jest pod pełną kontrolą Boskiej Miłości. Z takim zrozumieniem, kiedy docieracie do Sahaja yoginów, powinniście także wiedzieć, jaka powinna być wasza postawa, jak powinniście się poruszać, jak powinniście z nimi rozmawiać, jak powinniście ich zrozumieć, jak powinniście wyrażać swoją miłość. Teraz jest to całkiem możliwe, nie jest to trudne. Nie powinniście się bać, czy być nieśmiali. Ale w słodki sposób możecie z nimi rozmawiać, możecie się z nimi komunikować, możecie powiedzieć im; ponieważ to był ten czas, to miało się wydarzyć, dlatego Adi Shakti musiała przyjść. Bez niej nie byłoby to możliwe.

Były tam wszystkie inne inkarnacje, ale najpierw one były tylko na jedną czakrę, a następnie musiały ugruntować siebie [w ich relacji] z ludźmi, z ludźmi wokół. Oni próbowali i wypracowali to, ale tak naprawdę to nie działało w prawdziwym sensie tego słowa. Więc musiała przyjść Adi Shakti, która ma je wszystkie

[inkarnacje]

w sobie. One wszystkie są z nami, cały czas chcą wam pomóc osiągnąć wszystko, czego chcecie. One tam są - te święte wibracje są z wami w każdym rodzaju dobrej pracy, którą podejmiecie, w każdym rodzaju pracy Sahaj, której się podejmiecie, te wibracje będą z pewnością was prowadzić, pomagać wam, wspierać was i kochać was.

Będziecie zaskoczeni, jak ludzie, kiedy zaczną pracować dla Sahaja Yogi, są błogosławieni pod każdym względem. Trzeba więc zdecydować się na urzeczywistnienie wszystkich waszych marzeń. To, co musicie zrobić, to jedynie wiedzieć, że celem waszego życia jest szerzenie Sahaja Yogi. Nawet teraz wielu Sahaja yoginów pisze do Mnie, "Matko, to się ze mną dzieje, tamto się wydarza, mój ojciec jest taki, matka jest taka" - ale bardzo niewielu. Praktycznie to już się skończyło.

Kiedyś oni pisywali wszystkie listy w takim stylu, ale teraz, myślę, że wszyscy zostali udoskonaleni, nie wiem co się stało. To jest wyjątkowy czas, w którym światło jest wszędzie, natura jest absolutnie z wami. Możecie zobaczyć, jak działa natura, jak próbuje wam pomóc i wesprzeć was, i jak chce wszystko dla was wypracować. Należy to po prostu zrozumieć i poczuć, że jesteście czymś wyjątkowym, i że macie całą pomoc, każdy z was. To nie jedna osoba, dwie osoby, to nie dziesięć osób - to jest całe mnóstwo, jakby cały ocean jest po to, aby wam pomóc, pomóc wam przepłynąć, aby uratować tak wielu. Nie widzieliście takiego oceanu, gdzie jest tak ogromna głębia, a wszystkie fale próbują was uratować, sprawić, że będziecie pływać w królestwie radości.

Wszystko to wam się przydarzyło, ponieważ tam jest cel. To nie tylko dlatego, że zrobiliście ‘poorva punyas’ i wszystko to. Wiele osób mówi: "Z powodu poprzedniego życia dostaliśmy to". To prawda.

Taka może być przyczyna, ale rezultat jest taki, że teraz jesteście zdolni do dawania Realizacji ludziom, i to jest to, co musicie robić. Przybyliście tu na to pustkowie, i stąd wzniesiecie się, aby błogosławić wszystkich ludzi na świecie. Szczególnie Ameryka powinna być błogosławiona nieustannie, ponieważ jest to Virat, to jest Ziemia Shri Krishny, a ludzie zawsze będą starali się was naśladować, kopiować was.

Sprawy się poprawią, jeśli dostaniecie błogosławieństwa różnych lotosów, które macie w sobie, bez wątpienia. Ale co z tym robicie, co z tym robicie? I to jest bardzo ważne. Teraz jedynym, co musicie zrobić dla siebie, jest przyjrzenie się swojej własnej aktywności, jakie działania podjęliście. Musicie dowiedzieć się, co zrobiliście i co możecie zrobić. Kiedy medytujecie, myślcie o sobie, jak bardzo wzrośliście, co zrobiliście, co daliście innym. Cokolwiek dostaliście, dopóki się tym nie podzielicie, to się nie powiększy.

To jest podstawowe prawo i to działa. Widziałam ludzi, którzy są Duszami Zrealizowanymi, którzy są bardzo dobrzy, którzy wiedzą wszystko o Sahaja Yodze, ale nie są jeszcze tak pewni siebie, ani tak głęboko. Wszystko to jest możliwe tylko wtedy, jeśli wy sami zaczniecie tworzyć nowych Sahaja yoginów, i więcej Sahaja yoginów - nie dla popularności, ale dla ich dobra i dla dobra ogółu.

Poproszono Mnie, żebym przyjechała i została w Ameryce, wtedy Ameryka bardzo się poprawi. Więc teraz oto jestem. Przyjechałam tutaj, zostałam tu, i zdecydowanie kieruję [na to] całą Moją uwagę, ponieważ jest to bardzo ważna, bardzo, bardzo ważna czakra, którą jest Ameryka. A ten bardzo ważny kraj, robi czasami bardzo głupie rzeczy.

Nie powiedziałbym, że powinniście zająć się polityką - nie. Nie powiedziałabym, żebyście wchodzili w jakąś opozycję i tworzyli grupę - nie. Ale wy także wiecie, że macie moce.

Nawet wasza myśl, wasze pragnienie ma moce. Spróbujcie z tym eksperymentować. Kiedy przeprowadzicie doświadczenie, odkryjecie, że sama uwaga, którą skierujecie na te sprawy, wypracuje to. Jestem pewna, że to się uda. To jest kraj, który zdecydowanie może pomóc w wyzwoleniu ludzkości. Ale przeciwnie, dzieje się na odwrót. Mam na myśli, że zupełnie nie rozumiem amerykańskiej kultury, czym jest kultura amerykańska. Jest czymś - oni coś mówią, robią coś innego. Nie mają właściwego systemu wartości zaakceptowanego przez wszystkich, który jest zbudowany na wieloletnich tradycjach. System wartości jest tak zawiły, tak pokręcony, że jedynie Sahaja yogini, dzięki swojej szlachetności, dzięki swojej wielkości, potrafią wyswobodzić tych ludzi.

Oni mają zabawne pomysły a te dziwaczne pomysły nie powinny was zniechęcać, nie powinny was powstrzymywać, bo wiecie, że one są głupie, są destrukcyjne i zniszczą wszystkie dobre cechy. Powinniście wiedzieć, że odpowiedzialność Amerykanów jest znacznie większa niż odpowiedzialność jakichkolwiek innych Sahaja yoginów, ponieważ oni są akceptowani i uważani przez Boską Moc za najbardziej kompetentnych, najbardziej skutecznych ludzi. Boska Moc myśli, że teraz możecie iść naprzód, możecie tak wiele zrobić. I zobaczmy, że mamy moc i maszynę, ale jeśli maszyna nie działa, jaki jest pożytek z mocy? Ona jest bezużyteczna. Więc maszyna musi działać i ona działa, ona rozprzestrzenia, ale musimy podwoić nasze wysiłki.

Myślałam o inicjatywie jakiejś pracy społecznej, tak, że to dotrze, to zostanie zauważone przez wielu ludzi. Pracowaliśmy na subtelnym poziomie, ale teraz musimy pracować na powierzchni. Jesteśmy na subtelniejszym poziomie, który osiągnęliśmy a możemy osiągnąć znacznie więcej. Ale powinniśmy wyjść i myśleć, co możemy zrobić na powierzchni, aby ludzie widzieli, czym jest Sahaja Yoga, i co może uczynić dla ludzi.

To wasze osobiste zachowanie, wasze zachowanie jako kolektywu, wasze zachowanie jako narodu, wszystko to zmieni atmosferę, która z założenia jest powierzchowna, żeby ona również stała się subtelniejsza. Mówiłam to w wielu miejscach, ale na tej pujy ważne jest, aby powiedzieć, że jeśli naprawdę stoicie przed Adi Shakti, wtedy musicie wiedzieć, że wasze moce są nieograniczone. Musicie tylko ukazać te moce. To nie jest stacjonarna moc. W niej jest ruch, i jest to odpowiedni rodzaj ruchu. Wie, gdzie wejść, jak to wypracowywać. Teraz spójrzcie na to miejsce. Czy możecie sobie wyobrazić, że myślę o miejscu takim jak to? Ale oczywiście miałam na myśli, muszę powiedzieć, że powinniśmy mieć tutaj jakieś miejsce, bo amerykańscy Sahaja yogini nie mieli żadnego miejsca do spotykania się - to wszystko. I zobaczcie, jak je dostałam!

Ale chęć zrobienia tego wszystkiego, powinna być u was na subtelniejszym poziomie, a wtedy to działa. To działa, to jest jak magia, mówię wam. Teraz macie wiarę w siebie i decydujecie o tym. Jestem tak bardzo szczęśliwa, że to zostało osiągnięte z taką łatwością - niewiarygodne, z taką łatwością. Absolutnie, nic wielkiego nie zrobiono. Sposób, w jaki to dostaliśmy, był taki prosty, że podobnie jak inny Sahaja yogin (osoba, która miała nam to sprzedać), tak się podekscytował, że po prostu nam sprzedał, koniec. Nie musieliśmy nic robić, aby go przekonać ani rozmawiać z nim lub targować cenę - nic. A on nam to sprzedał.

W ten sam sposób, czegokolwiek pragniecie na subtelniejszym poziomie, staje się wspaniałą siłą, która porusza się samodzielnie, która wie, gdzie iść, jak wejść, w jaki obszar, i to robi. To jest coś, czego wszyscy powinniśmy doświadczyć i wypracować to z całkowitą pewnością siebie.

To jest miłość i troska, którą mamy. To jest moc, która dała nam Samorealizację, i jest to moc, która dała nam to wzbogacenie osiągnięć. Jestem pewna, że wszyscy, którzy tu jesteście, zrozumiecie jak tego dokonano - tak szybko. To jedna z rzeczy, która powinna wam uświadomić, co jesteśmy w stanie zrobić, co jesteśmy w stanie osiągnąć. A kiedy myślicie o tak wielu ludziach, którzy są zagubieni w bagnie ignorancji, powinniśmy naprawdę poczuć od środka tę troskę i to pragnienie: "Jak mogę pomóc tym ludziom?" I będziecie zaskoczeni, gdy tylko tak pomyślicie, ta Boska Moc, ta Siła, wejdzie. Zapomnijcie o drobiazgach i małych problemach, one są niczym. Macie za sobą coś tak potężnego. To prawda, że ​​cały ten Wszechświat został stworzony, wszystko zostało stworzone, a potem wy zostaliście stworzeni i wszystko to jest zrobione. Ale największą rzeczą, jaką ta Moc zrobiła, jest stworzenie Sahaja yoginów.

To jest najlepsza rzecz. Tych, którzy mają wiedzę, tych, którzy mają czystą wiedzę i tych, którzy mają Boską Miłość w swoich sercach, cóż to jest za niesamowita osobowość. Tylko o tym pomyślcie, a dostaniecie wszystkie możliwości, aby wyrazić tę miłość.

Niech was Bóg błogosławi.