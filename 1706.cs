Narozeninová púdža: Pokud opravdu milujete svou zemi, nikdy nemůžete být nepoctiví, 21/03/2001, (nekontrolováno), Nové Dillí, Indie

Dnes jste se všichni rozhodli, že oslavíte mé 78. narozeniny. Dali jsme sem krásné balónky, jaké se dávají dítěti k jeho narozeninám tak milujícím způsobem. Včera jsem vám řekla, že musíte poznat sami sebe. Zkuste také zjistit, když milujete mě, jak moc dokážete milovat ostatní. Bude mnohem jednodušší zjistit to pomocí introspekce, nakolik milujete ostatní a jak se o ně staráte. Když se to stane, okamžitě se vyřeší mnoho problémů v Sahadža józe. Dokonce i v Sahadža józe, musím říct, lidé stále baží po penězích. Myslí si, že je to místo, kde mohou vydělat nějaké peníze. Jsem překvapena. Toto není oblast, kde to opravdu můžete dělat. Budete okamžitě odhaleni. Naopak, jestliže se staráte o svou moc v Sahadža józe jako lídři a zástupci lídra a nevím, co všechno, pak se také hluboce mýlíte. Toto není místo pro něco takového. Pro to se můžete dát na politiku, nebo vydělávat peníze na dostizích nebo něčím takovým. Když přicházíte do Sahadža jógy, pak to, co musíte získat, je oceán lásky ve svém srdci a také ho hledat v druhých. Je to láska, která vám pomáhá dělat všechno tak jemně, tak krásně. Jak jsem vždy říkala, pokud opravdu milujete svoji zemi, nikdy nemůžete být nečestní (nepoctiví). Nebudete mít žádný jiný zájem, než získat svoji svobodu nebo cokoliv chcete pro svou zemi udělat. V této zemi jsme měli velké mučedníky, možná je někteří z vás neznají. A to, jak nesli svůj mučednický život, bylo dáno jen tím, že milovali svou zem. Vaší zemí je duchovnost. Je to země úplné radosti z vašeho Já. Je to země, kde není nic než mír. A když milujete tuto zemi, jak můžete mít takové nesmyslné představy o penězích, moci a podobně? Nemůžu to prostě pochopit. Jak velmi dobře víte, nikdy v životě jsem se o tyto věci nezajímala. Samozřejmě, potřebujeme peníze ke své práci, ke všemu. Ale neexistuje žádný důvod honit se za nimi nebo po nich toužit. Jsem překvapena, že i po tolika letech mé tvrdé práce existují stále lidé, kteří dělají takové hloupé věci, což nemohu pochopit. A takoví by měli vědět, že budou okamžitě odhaleni. Tento rok je rokem odhalení, jak jsem vám minule řekla. Naprostého. Jestliže nemáte žádnou lásku pro Sahadža jógu, jestliže nemáte žádnou lásku pro svou Matku, budete se honit za těmi nesmyslnými věcmi a učiníte sami ze sebe nějaký zmatek. Pokud se chcete zničit, můžete jít někam jinam, ale ne v Sahadža józe. V Sahadža józe, musíte vědět, že musíte být zcela odevzdaní a čestní. Měli byste se těšit svojí čestností, měli byste se těšit svojí láskou, měli byste se těšit svojí štědrostí, vším. Budete odhaleni, bezpochyby. Ale kam se pak podějete? Jaké bude vaše postavení? Jestliže děláte všechny tyto věci, jdete cestou, po níž lidé odcházejí do pekla, měla bych říct. Protože jestli poté, co jste přišli do ráje plného lásky, jestliže se stále zajímáte o tyto nesmyslné věci, pak skočíte velice rychle do pekla. Vidím to zcela jasně. Neměla bych to říkat na svých narozeninách, ale toto je rok odhalení. A buďte velice opatrní! Nikdo toho letos nebude ušetřen. Co dělat, ačkoliv mám dnes narozeniny, musím vám to říct, nedá mi to. Jak víte, jsou zde určité síly, které proudí. A každý rok zjišťuji, že se začínají projevovat různé síly. A toto je doba, kdy začíná působit síla odhalení. Ať jste lídr nebo ne, pokud děláte cokoliv nečestného, budete odhaleni a po zásluze potrestáni. Nemusí vás potrestat Sahadža jóga, ale je tu mnoho způsobů, jak se tato síla může projevit. Tím prvním způsobem je to, co nazýváme 'alakšmí'. Alakšmí znamená, že v době, kdy budete potrestáni, budete překvapeni, prostě zbankrotujete. Nebudete mít žádné peníze. Budete odhaleni. Možná půjdete do vězení. Takže ačkoliv je dnes velmi příznivý den, musím vám říct: "Nebuďte nepřízniví." Ve včerejší přednášce jsem vám vysvětlila, že musíte znát, jaké jsou vaše síly. Čím se můžete těšit, co můžete dávat a co můžete vypracovat. Ale nejdřív musíte vědět, zda jste toho schopni, nebo to děláte pro něco jiného? Byla jsem ohromena, když jsem slyšela, že po tak mnoha letech se lidé ještě nevzdali takových pokušení, která měli a stále mají. V den narozenin si musíte vzpomenout, kolik let jste už strávili v Sahadža józe. Musíte si uvědomit všechno hezké, co jste zažili a co prožíváte každý rok, když máte radost v době mých narozenin, a také si uvědomit, jak jste do takového stavu vyrostli. Jak jste se změnili a jak jste se těšili a jak jste vstřebali všechny kvality Sahadža jógy. První a nejdůležitější kvalitou sahadžajogína je, že musí být zcela čestný (poctivý). Nepřišel, aby zde vydělal peníze. V žádném případě. Nepřišel, aby zde získal moc. Ale přišel, aby vyrostl do nového, krásného světa, který vytváříme. Musíme utvořit tento svět pro celou Zemi, pro všechny lidi, dokonce i pro ty, kteří jsou v džunglích, kteří jsou ztracení v Himálájích, všude musíme roznést toto krásné vnímání anebo krásnou existenci sebeúcty a důstojnosti. Je velice důležité vidět, jestliže jste opravdu svým Já, vážíte si svého Já? Včera jsem říkala: „Poznejte sami sebe.“ Je-li tomu tak, vážíte si sami sebe? Nejdříve je velice důležité, vážit si sám sebe. Jestliže nevíte, jak si sami sebe vážit, a honíte se za zbytečnostmi, co se pak dá na to říct? Jaké jsou kvality, které jste vstřebali v Sahadža józe? Kromě toho, že jste začali podnikat, nebo něco podobného? Je to velmi smutné, ale jsou zde lidé, kteří se stále ničí v bahně všech těchto věcí. Překonali jste mnoho věcí, já vím. Vím, že jste dosáhli tolika věcí, které jsou skoro nemožné, nemožné pro lidskou bytost. Dostali jste se přes všechny tyto nesmysly. Ale přesto jsou mezi vámi někteří lidé, kteří stále vězí v páchnoucím bahně nesmyslu. Je hezké, že slavíte mé narozeniny s takovým nadšením a štěstím. Je tak pěkné, vidět to všechno. A já bych chtěla, abyste vy všichni byli mými ozdobami, na celém světě by měli vidět, že vy jste mými dětmi a že jste lidé tak velkých hodnot a tak velkého porozumění. Jste mými dětmi, opravdu jsem pro vás pracovala v tom smyslu, že každý okamžik svého života jsem na vás myslela a chtěla to vypracovat tak krásným způsobem, abyste se stali vskutku dobrými lidmi, ideálními lidmi, mimořádnými, rozumnými lidmi. Takže je to den, kdy byste měli cítit, že se oslavují vaše narozeniny. Jakmile jste zcela vyčištěni, stáváte se nirmal absolutně čistou osobností lásky. To je ten den, kdy se slaví vaše narozeniny a moje také. Musím vám říct o těchto věcech, protože něco se dostalo do mé pozornosti a jsem opravdu šokována, jak někteří lidé stále nechápou svoji hodnotu, nechápou svoji cenu, a proto jsem vám onehdy říkala, že musíte znát své Já. Především, vlastní Já je Duch. Je to Duch, odraz Boha Všemohoucího. Pokud chcete žít jako všichni ostatní obyčejní, nesmyslní lidé, měli byste zůstat mimo Sahadža jógu. Když si však myslíte, že byste měli opravdu ukázat svoji hodnotu příchodem do Sahadža jógy a pokud máte být na sebe hrdí, pak se pokuste porozumět tomu, že v Sahadža józe byste neměli mít všechny ty slabosti. Když Kundaliní stoupá, prochází šesti čakrami a osvěcuje je. Budu vás tolerovat do určité hranice, ale Kundaliní vás potrestá. Bude dělat to, co je potřeba, aby vás napravila. Bude to dělat do určitého bodu. Ale potom, když zjistí, že není možné vás napravit, pak nevím, co se stane a jak to bude fungovat. Je velice jednoduché přijít do Sahadža jógy, usadit se v ní a vypracovat to. Ale pokud jdete proti sobě, pokud se zkoušíte chovat jako velmi obyčejní, zbyteční lidé, pak nemůžete zůstat v Sahadža józe. Budete vyhozeni. A jakmile budete vyhozeni, kde skončíte? Co se stane? To víte velmi dobře. V tomto příznivém dni vás musím požádat, abyste byli přízniví, abyste nedělali nic, co je nepříznivé. Říká se tomu Protokol. Existují ale malé, maličké věci, které ukazují, že jste přízniví. Velmi malé, subtilní věci, které ukazují, že jste přízniví, které se nemusíte učit. Přichází to automaticky, spontánně a vy se těšíte svojí příznivostí. Protože jste svatí, protože jste nirmal. A těšíte se touto kvalitou v sobě. A když se to stane, jsou to vaše narozeniny. Byli jste znovuzrození, jak víte. Všichni jste byli znovuzrození. Byli jste znovuzrození, ale stále jste byli děti, a teď jste dospělí. Ale tento růst musí být vidět ve všem. Když člověk roste, dělá všechno možné proto, aby projevil sám sebe. Stejně tak vy, když jste dospělí, musíte ukázat, že jste dospěli v Sahadža józe, že jste velmi hlubocí a že jste vyšší osobou. Viděla jsem, že i některé malé děti jsou tak vyspělé, tak rozumné, že jsem někdy překvapená, že to jsou znovu narození velcí svatí. Jsou to znovu narození velcí lidé. Když se ale stále honíte za nesmyslnými věcmi, když jste stále plni chtíče a nenasytnosti, raději sami opusťte Sahadža jógu a můžete najít nějaké jiné místo, kde to budete moci dělat. Je to něco překvapivého, jak lidé nerozumí svému postavení v Sahadža józe. Váš růst je vcelku velmi dobrý. Vím, že existuje hodně lidí, kteří jsou nádhernými sahadžajogíny, kteří jsou skutečně velkými sahadžajogíny a mají plné právo nazývat se sahadžajogíny nebo mahajogíny. To je však možné a rozeznatelné jen tehdy, když opravdu vyrostete uvnitř sebe a váš Duch září jako křišťálově průzračný oceán lásky. Nyní, bylo ustaveno spojení. Máte vědění o všech čakrách. Víte, jak zvednout Kundaliní. Víte rovněž, jak lidi uzdravit a jak je léčit. Se vším tímto věděním a vším tímto životem, který jste získali, je to jako s mlékem, které dáte svým energiím, a pak se musíte stát energickými. Nemůžete být letargičtí. Když jste letargičtí, pak nejste sahadžajogíni. Musíte se pohybovat s tímto světlem ve svém srdci, že víte, co je toto Já a víte, co máte dělat pro druhé. Určitě jste museli být také velcí hledající v minulých životech a toto dřívější hledání vás přivedlo k Sahadža józe. Nyní s tímto hledáním, když jste teď tady a stále hledáte ony nesmyslné věci nemohou růst, nemůžete růst. A takoví lidé také nemohou pomoci druhým, aby rostli. Takže hlavní věc, které je třeba porozumět, je – nakolik jste vyrostli ve své lásce? Podívejte, člověk, který je strašlivý, který je velmi přísný, který velmi drsně mluví, to není sahadžajogín, v žádném případě. Ale ten, který se stará, dbá o druhé, který miluje a je velmi šlechetný (štědrý) - to je skutečný sahadžajogín. Jste lidé zvláštních kvalit. A tyto kvality musí být vidět ve vašich životech. Vím, že mě velice milujete. Vím, co jste udělali pro oslavu mých narozenin. Stejně jako tu máte tolik těchto ozdob, tak jak už jsem vám řekla, vy jste mými ozdobami. A vaše životy jsou mými ozdobami. A to, jak se chováte, to, jak znáte své Já, to bude tolik ceněno všude na celém světě. Není to pro nic jiného, jen abyste pamatovali na to, že vy všichni musíte růst. Musíte se stát velice velice hlubokými osobnostmi. Musíte růst uvnitř sebe a slavit své vlastní narozeniny. Každý den se pokuste vidět své zážitky, co jste viděli, koho jste potkali a jak mluvili. Chci říct, Já znám tolik jmen, znám jméno prakticky každého. Znám ve skutečnosti Kundaliní každého. Vím také, čí Kundaliní je v pořádku a čí ne. Znám tolik lidí a tolik se mi jich ptá - 'jak to, že znám tolik lidí, a jak si je všechny pamatuji?' To nevím. Ale jakmile někoho vidím, vidím jeho Kundaliní. A podle této Kundaliní vím, kdo to je. Mohou to být tisíce tisíce Kundaliní. Ale já vím, kdo je kdo, protože je mám ráda. Když máte někoho rádi, tak víte, jaký je. Není to hloupá láska, jak říkají, romantická. Je to velice hluboký cit. Je to, jako když vstoupíte do nádherné zahrady svého srdce a všude kolem cítíte nádhernou vůni. Když pomyslíte na ty krásné lidi, kteří byli kdysi velkými svatými, velkými zachránci lidí a teď jsou sahadžajogíny, vnímáte to s takovým vděkem, že jste dosáhli toho stavu kolektivní radosti. Nikdy jsem vám nedávala žádná omezení. Dělejte, co chcete, dělejte věci, jak je chcete dělat, nikdy jsem vás neobtěžovala záležitostmi okolo peněz ani ničím jiným. Je to ale testovací prostor. Je to testovací prostor, kde stojíte. Když nevyzkoušíte sami sebe, jak poznáte, jak daleko jste zašli? Tak jste studentem, jste zkoušejícím a jste také tím, kdo vám musí dát vysvědčení. A tak se děje to, že začínáte rozumět tolika věcem, kterým jste nikdy nerozuměli. Ty znalosti – tak zvané znalosti – to není žádné poznání, protože je to všechno faleš, je to všechno mentální. Ale to skutečné, absolutní vědění na vás sestoupí o každém, o každém aspektu, o všem, co vás obklopuje, o všem tak zřetelně víte. A tak by se mělo stát, že budete vnímat zcela zřetelně, velice, velice zřetelně, v jaké jste situaci, kde jste a co děláte. Ne že byste měli o něco méně sil. Máte všechny síly. Ale pro ně musíte jít hlouběji dolů. Je to jako se studnou. Ve studni je voda. Ale pokud vaše vědro neklesne dolů, jak může vytáhnout vodu? Když je vaše vědro plné kamení, k čemu vám je potom ta studna? Stejně tak máme všechno v sobě – jak jsem vám říkala včera. A Sahadža jóga je cesta, jak se dostat do hloubky a nalézt sami sebe, jež je tak krásné, čisté. A to je to, čím je možné se těšit. A ne všemi těmi nesmyslnými věcmi, za nimiž se honíte a myslíte si, že jsou důležité. Už jsem vám říkala, že 'šuddha ičcha' je Kundaliní, šuddha ičcha – čisté přání. Protože ostatní přání nejsou nikdy naplněna. Zkusíte koupit jednu věc, potom – nemáte radost. Chcete koupit něco dalšího. Nemáte radost. Chcete koupit další. Nemáte radost. Protože to není skutečné přání. Je to princip ekonomiky, že stále nejste spokojeni. Pořád kupujete, kupujete, kupujete, kupujete... A nakoupíte tolik věcí, a nakonec se stane to, že celé hospodářství zkolabuje. To je to, co se děje v Americe. Má to v sobě tu vlastnost, že cokoliv děláte, to se vám vrátí zpátky. Jen u duchovního růstu tomu tak není. Ten kvete, voní, je nádherný. Je to tak krásný zážitek, být sám se sebou, jako byste vstoupili do nádherné zahrady Ráje. Když chcete mít toto cítění, vzdejte se všech nesmyslných představ, vzdejte se všeho světského nesmyslu. Vzdejte se všeho a pak budete cítit, že jste opravdu plně tam, kde máte být. Nebudete mít žádné pochyby, nebudete po ničem dychtit. V žádném případě se nebudete cítit nespokojení. Avšak někteří lidé jsou stále na velmi základní úrovni, vím. Vím, neříkala jsem jim to. Protože vím, že toto je rok, v němž budou všichni odhaleni, bezpochyby. Pak jaký má smysl dělat něco, v čem budete odhaleni a celý svět Sahadža jógy se na vás bude dívat jako na kriminálníky nebo jako na osoby, které si nezasluhují žádnou úctu. Dostaňte se z toho ven. A když jste tady, tak abyste překonali hodně schodů na cestě vzhůru, musíte se dívat vzhůru a ne dolů. Musíte se dívat, jaké jsou ty schody, po nichž musíte vystoupit. A kam se po těch schodech dostanete? Řeknu vám to. Do té nádherné, vonící zahrady. Zahrady vašeho Já, která je tak nádherná. Místo toho se ztrácíte ve špíně světa, jako je ztraceno mnoho jiných. Tak proč jste přišli do Sahadža jógy? Vzdejte se těch nesmyslných představ. Pokuste se přijmout duchovnost. Čistou duchovnost. Čistota je to slovo. Čistotu musíte mít. A čistota uvnitř je to, co můžete velice jednoduše ustavit pomocí Sahadža jógy. Váš stav svědka se musí zdokonalit. Stav svědka se musí projevit natolik, že skončí tyto reakce vašich předsudků a vašeho ega. Nebudete už více reagovat, ale budete pouze pozorovat a to vědění, které je skutečné, vždy přichází skrze pozorování. Pokud nevíte, jak být svědkem, tak veškeré vědění, které máte, máte pouze prostřednictvím svého ega nebo prostřednictvím svých předsudků. Není to absolutní vědění. Takže abyste měli o čemkoliv absolutní vědění, co pro to musíte udělat je, že musíte dosáhnout bodu absolutna. Dosáhnout bodu, kdy jste úplně čistí, ryzí, nirmal. Neodsuzujte se, pokud máte nějaké chyby. Musí tu být, neboť jste všichni lidské bytosti. Ale všechny tyto chyby můžete úplně napravit svou silou duchovnosti. Co proto musíte udělat? První je introspekce. Prvně zkuste zjistit, oddělte se od sebe a řekněte: „Nazdar pane, jak se máte?“ Začněte tímto. „Haló, jak jste na tom?“ Začnete se vidět z vnějšku a odstraníte všechno to, co nejste vy. Toto poznání vlastního Já k vám přijde, když toto poznání chcete. Mělo by to být čisté přání, poznat vlastní Já. Jste bezpochyby výjimeční lidé. Jste vybráni, abyste byli zcela výjimeční, bezpochyby. Něco ve vás musí být, že jste se dostali na tuto úroveň, kde se pokoušíte stát se vlastním Já. Já je úplně sebeuspokojující. Nepotřebuje nic k tomu, aby bylo spokojeno. Ve skutečnosti je to zosobněná spokojenost. Pouze věci vidí, pouze se dívá na věci, pouze pozoruje věci a když cokoliv pozoruje, tak ví. Ví. Není nutné vysvětlovat – to je to a to je tak. Není potřeba nic příliš vysvětlovat. Zcela vyjadřuje sebe sama. Pokud jste ryzí osobností, vaše přání jsou ryzí a máte pouze čisté přání stoupat. Takže opět musím mluvit o Kundaliní – že musíte mít Kundaliní, jež zcela upevňuje samu sebe uvnitř vás, jež se zcela projevuje ve vás, úplně ozařující vaše vlastní Já. Taková Kundaliní by to měla být a to je možné pouze tehdy, když nebudete dělat potíže jejímu růstu. Když jí dovolíte růst, tak roste a působí. Jak víte, začala jsem tuto práci teprve roku 1970. Ne proto, že bych nemohla začít dříve, ne proto, že v tomto světě byli všichni lidé špatní, ale proto, že jsem sama čekala, až budu schopná pracovat se všemi druhy Kundaliní. Musela jsem vypracovat všechny ty permutace a kombinace, které tu byly. A právě tehdy jsem si pomyslela, že pokud budu schopná vytrvat na cestě, při níž by všechny tyto kombinace bylo možno vypracovat stejným způsobem, pouze pak Kundaliní vzestoupí. A fungovalo to, uskutečnilo se to. S upřímným přáním. Protože jsem byla velmi smutná kvůli lidem, kteří utrácejí své životy něčím velmi nesmyslným. Z ničeho nedokážou mít radost, k ničemu nemají opravdový vztah. Nic opravdu nemilují, a dokonce ani nejsou milováni. Nemohou milovat, nejsou milováni a trpí. Takže, bylo to z mé strany záměrné jednání, musím říct, že jsem velmi důkladně pozorovala lidské bytosti. Proč to takto dělají? Proč se tak chovají? Proč nemají porozumění? Proč jsou krutí? Proč křičí? Proč bijí? Proč to všechno dělají? Kvůli nerovnováze uvnitř. Ale jestliže začnete s introspekcí, pak vidíte ty nerovnovážnosti. A nyní víte, jak se vyléčit a skutečně to můžete vypracovat. Musíte pouze pracovat na svých čakrách, vidět, která čakra je napadána, kde je problém. Musíte mít k sobě takovou úctu, že se stanete sami sobě lékařem a budete o sobě vědět všechno. „Toto není se mnou v pořádku. Proč jsem tam napaden? Proč je napadena tato čakra? Proč se to děje?“ Takto se musíte vzdělávat, což bude možné pouze tehdy, pokud budete mít zkušenost se všemi těmi napadeními. Je to proto, abyste vyrostli. Vyrostli v ohromné lidi, ve velké osobnosti. Velmi úžasné lidi, kteří tvoří historii, kteří mají úctu. Všichni ti velcí světci byli také velkého formátu, ale nevěděli, jak zvednout Kundaliní. Což vy víte. Vy máte to jedinečné vědění, jak zvednout Kundaliní. Jak posuzovat Kundaliní. Jak porozumět, kde je problém. A také víte, jak říct člověku o jeho problémech velmi krásně – s láskou. Takže to poselství vašeho Ducha je, že máte milovat jeden druhého. Jestliže někoho nemáte rádi, tak co je v nepořádku? Proč ho nemáte rádi? Co je špatného na té určité osobě? Je-li to sahadžajogín a je-li to dobrý sahadžajogín, je to ze závisti? Je to z nenasytnosti? Nebo je to z lačnosti, že jste stále takoví? Tato jednota v celém světě – bratrství - je to něco, z čeho bychom skutečně měli mít radost, tak krásně z toho mít radost. Podívejte se na všechny ty věci tady, je mezi nimi taková harmonie. Takové souznění, protože je vše uděláno s láskou. Jestliže děláte cokoliv s láskou, tak je to velmi harmonické. Vytváří to takovou harmonii mezi lidmi. Vidíte tu radost ze vzájemné společnosti jeden druhého, tu radost ze vzájemných úspěchů. Je to tak radostné, že to nejsem schopna vyjádřit slovy. Je to nemožné. Slova vám nemohou vypovědět ty pocity, které máte. Jak jsem již řekla, cítíte se jako v zahradě Edenu. Takový druh pocitů byste měli mít, když to vnímáte vy sami. Protože když znáte sami sebe, ve skutečnosti znáte svou vlastní bytost. A jste tak šťastní, že vaše vlastní Já je tak nádherné, že vy jste tak nádherní, že jste tak radostní, že to všechno máte. Vědět to všechno uvnitř sebe je skutečně, skutečně tolik prolnuto vůní radosti. V takovém stavu musíte být. Občas to vidím, když rozradostnění tancujete a zpíváte, je to něco velmi dobrého. Ale váš Duch by měl stále tancovat radostí z nejmenších věcí, z malých věcí, které byly vytvořené, řekněme, že uvidíte něco uměleckého, vidíte nějaký projev laskavosti, vidíte projev vděčnosti a vy vnímáte tu hloubku toho pocitu. Například dnes jsem viděla vlajku, kterou jsme vytvořili, když jsme dosáhli nezávislosti. Viděla jsem, jak tato vlajka byla vztyčována, přičemž ta druhá byla spouštěna. Nejsem schopna vám popsat ty pocity, které to provázely. Takové pohnutí, že pravda zvítězila nad lží, že spravedlnost byla vyzdvihnuta nad nespravedlnost. Ten cit je stále tak silný, že se dokonce na tu vlajku nemohu ani dívat a jestliže ji vidím, tak se mi vybaví celá ta historie. Celá ta věc. Kolik lidí se obětovalo, kolik tam bylo utrpení. Jak moc pro to lidé museli bojovat. To všechno ta vlajka symbolizuje. A vy symbolizujete to všechno. Symbolizujete všechny ty ideály. Symbolizujete všechno to utrpení. A symbolizujete všechno, čeho musí být dosaženo pro zdokonalení lidských bytostí. Musíte toho pro ostatní hodně dosáhnout. Musíte pracovat uvnitř sebe. - Co můžete udělat pro ostatní? Čeho můžete pro ostatní dosáhnout? Jaký je nejlepší způsob, jak přijmout ty kvality uvnitř sebe, abyste se stali naprosto jedinečnou osobností. Jak jsem vám řekla, bylo mnoho velkých vůdců a mnoho velkých lidí, na které hodně lidí vzpomíná. Co byste měli vidět? Co je udělalo tak velkými? Proč na ně lidé stále tolik let vzpomínají? Dala jsem vám sochu Šivadži Mahárádže. On byl další duše, velká duše, která měla takové principy a takový zkrášlující život, v jeho jazyce, v jeho postoji, ve všem. Kromě toho byl velmi statečný člověk. Jakmile tohle máte, nebudete utíkat před ničím, co je důležité. Nebudete mít strach z ničeho. Nebudete chodit kolem dokola, ale budete vědět, jak najít řešení a jak to vypracovat. To se vám stane, pokud skutečně poznáte sami sebe. Budete mít takové síly odvahy. Nebudete žádný dobrodruh, ale bude to podpořeno moudrostí. Budete mít odvahu, ale s moudrostí. A to je to, co je vaše Já, jež vám dá hodně moudrosti a hodně odvahy. Není to bojovný duch, není to násilná povaha, není to hrubá povaha. Ale je to velice tichý, krásný, odvážný postoj. Existuje příběh o jednom čínském světci. Když ho jeden král požádal, aby naučil bojovat jeho kohouty – byly tam kohoutí zápasy, tak Číňan řekl: „Dobře, přines sem svého kohouta. Já ho to naučím, jak bojovat.“ A čínský světec musel dát nějakou moudrost do kohoutí hlavy, dokážete si to představit? A když je vzali na ten zápas, tak viděli, že ten kohout jen stál. Neútočil, ani neutíkal, jen stál. A všichni kohouti utekli z bojiště. Protože v tom postoji byla síla moudrosti a síla odvahy. Odvaha projevovaná tichým postojem je velice mocná. Nemusíte nikoho bombardovat. Nemusíte nikoho zabíjet. Ale musíte se postavit s odvahou. Ale musíte se postavit s odvahou. Působí to velmi zdvořile, velmi sladce, když projevíte odvahu tohoto druhu. Vím, že mnoho z vás takových je. Není v tom žádný konflikt, žádný boj, jen postoj s odvahou a konání všeho, co je správné, a to je docela možné. Protože vy teď máte spojení s Všemocným. Máte spojení s Paramčajtanjou a to vypracuje všechno. Jsem velice, velice šťastná, že dnes vidím, že tolik z vás jsou tak dobří sahadžajogíni. Tolik z vás. A když najdete někoho, kdo není, prosím, řekněte mi to. Prosím, povězte mi. Prosím, zjistěte, jestli existuje někdo, kdo se pokouší druhé utlačovat, kdo se snaží všechno řídit, kdo se snaží vydělat peníze, kdo se snaží vyjadřovat nenasytnost a chtivost. Takže jakmile to vypracujete, měli byste vidět, že toto je oblast, kterou nazýváme 'dharma judha'. Dharma judha znamená válka náboženství, ale ne způsobem, jakým ji lidé bojují. Naše dharma judha je ta, že stojíme na dharmě. A dharma neznamená náboženství, ale je to Višva Nirmala Dharma. Stojíme na našem náboženství. A jsou negativity, které můžeme nazvat adharmou, které bojují. Takže stůjte na své dharmě. Dokud nejste dharmičtí, nemůžete v Sahadža józe ničeho dosáhnout. Viděla jsem lidi, kteří jsou například v zahraničí a mají podivné představy. A oni přijdou a řeknou mi: „Matko mám manželku, ale zamiloval jsem se do jiné ženy. Tak co mám dělat?“ Řekla jsem: „Běž pryč, to je vše. Prostě běž pryč.“ Nebo někdo může říct, manželka může říct: „Matko, podívej, mám vztah s jiným mužem. Co mám dělat?“ Řekla jsem: „Běž pryč, to je všechno. Prostě běž pryč ze Sahadža jógy. Nejsi dobrá pro Sahadža jógu a Sahadža jóga není dobrá pro tebe.“ Je to úplné vyvržení. Nemají co do činění se Sahadža jógou. Také v Indii... Také v Indii máme problém s nečestností. Jsou tu nečestní lidé. Myslím, že to je náš zvláštní temperament. Jsme velice zkorumpovaní lidé. Indie se stala tak zkorumpovaná. Nemohu tomu uvěřit. Byla jsem tady před 35 lety a nikdy jsem neslyšela o korupci. Teď se stali tak zkorumpovaní a to je to, co vstupuje také sem, také do Sahadža jógy. Když tohle vstoupí do Sahadža jógy, tak budou jen odhaleni a potrestáni. Ne mnou, ne vámi, ale jejich vlastní Kundaliní. Takže každá země má svou zvláštnost, alespoň co se týká toho, dělat něco špatně. Nejsme tady, abychom dělali něco špatného, nejsme tu, abychom se projevovali jako špatní lidé, ale jsme tady proto, abychom dokázali, že jsme dokonalí, že jsme nádherní lidé. A to je, co je Já. To, že jsme dokonalí. Nemusíme se projevovat podle toho, jací jsme byli. Je to nové království, kterého jsme dosáhli. Je to nová oblast, které jsme dosáhli. A těšme se touto úžasnou oblastí. Myslím, že mě všichni chápete, že se dnes trochu obávám o lidi, kteří stahují Sahadža jógu dolů. A oni by měli pochopit, že já rozumím všemu. A když se jim něco stane, neměli by mne obviňovat. Je to jasné, že nejsou v žádném případě nijak blízko Sahadža józe. Sahadža jóga vás čistí každý den. Vidíte nějakou zkušenost, vidíte jednoho člověka, vidíte nějakou událost a čistí vás to. To je to znamení. Například vidím nějakého nečestného člověka. Okamžitě se začnu dívat - „Doufám, že já sama nedělám nějakou nečestnost!“ Jen si to představte, že jste tím dozorcem, opravnou silou sebe samých. Kde stojíte? Stojíte v tom opravném bodu, anebo se s tím ničíte? Včerejší přednáška se všem velice líbila, ale to, co říkám, je jejím pokračováním. To, že jste velcí lidé, že můžete zachránit celý svět. Musím říct, že jsem nikdy neočekávala, že se to stane za mého života. A stalo se to a já vás vidím jako velmi velké, velmi velké lidi. Obzvláště ženy to musí více vypracovat. Protože já jsem žena a žena má zvláštní schopnost milovat a snášet. Očekávám od vás všech, že se stanete krásnými sahadžajogíny. A svět nepřesvědčí nic jiného než vaše práce, vaše schopnosti a také vaše síla milovat. Tolik věcí jsem viděla a zažila s vámi, lidé. A když o nich přemýšlím, cítím se skutečně velice šťastná. Viděla jsem lidi, kteří zvládli a postarali se o tolik věcí, které byly složité a vypracovali to. Takže teď tady jsme pro nový svět. A ten nový svět a nová rasa sahadžajogínů musí ukázat své výsledky. Musí ukázat své síly, svou odvahu a své porozumění. Není to vážné. Není to lehkovážné. Ale je to radostné. Je to jen radost, kterou musíte mít ze sebe samých. Říkám vám všechno to, protože toto je všechno ve vás. Ve vaší síle. Stále to ve vás sídlí a to jste také přijali. Takže vám všem přeji všechno nejlepší k narozeninám. Abyste se znovu narodili a získali nové porozumění a novou osobnost. Zkuste tu osobnost přijmout, zkuste ji respektovat. To je ta osobnost, jež je vaše vlastní Já. Nechť vám Bůh žehná!
