56. EVLİLİK YIL DÖNÜMÜ KUTLAMALARI

07.04.2003 Sofya Koleji Oditoryumu, Mumbai

Sir C.P. Srivastava’nın konuşması:

Evliliğin cennetten çıkma olduğu söylenir ve benim durumumda bu kesinlikle doğru. Ben tüm evrendeki en şanslı adam olmalıyım.

Sizin Shri Mataji’niz olağanüstü bir eş, olağanüstü bir anne, buna eş derecede olağanüstü bir büyükanne ve büyük-büyükanne oldu. Tüm bu 56 yıl boyunca mükemmel yemekler hazırlayarak ve her zaman ilgilenerek beni şımarttı. Bu onun cömertliği sayesinde gerçekleşti, ofiste çok çalışmam gerekiyordu ama sonra evde olan harikulade bir şeye dönüyordum.

Tüm akrabalarıma karşı çok müşfik davrandı. Bilirsiniz, akrabalar eve geldiklerinde onlara, aynen kendi kızlarına muamele ettiği şekilde davrandı. Çocukları arasında asla bir ayırım yapmadı.

Bana sunduğu aile, verdiği iki kız evlat olağanüstü, Kalpana şu anda burada. Ben, 56 yıl boyunca bana verdiği her şey için Ona teşekkür etmek istiyorum ama Ona dünya için yaptığı şeyden dolayı çok, daha da çok teşekkür etmek istiyorum. Yeni bir insanlık yarattı. Bir başka kişinin yapamadığı, bildiğim veya okuduğum kadarı ile bir başkasının yapamadığı şekilde binlerce ve binlerce melekleri oldu, iyiliğin kendisi ile evlenmiş insanlar, saflıkla evlenmiş, tek bir insanlık ailesi konsepti ile evlenmiş insanlar.

Biliyorsunuz dünyada bu gün her yerde savaş var. Gazeteleri okuyun, her yerde problem olduğunu göreceksiniz ama Onun dünyası olan, burada oturmakta olan, güzel saf ve iffetli ve insanoğlunun geleceği olan sadece bir dünya var.

O, doğum günüm vesilesi ile sizleri Sahaja Yogiler yaratmaya çağırdı. Eğer her biriniz, yüzden  fazlaı kişiyi değiştirebilirseniz dünya yaşamak için çok farklı bir yer olacaktır dedi. Sizlere bunun boş bir konuşma olmadığını söylemek istiyorum. Bu dünyada ihtiyacımız olan en önemli, en hayati şey. Şimdi bir seçim söz konusu, seçim çok açık, ya insanlığı kurtarma yönünde ya da yok oluş yönünde ilerleyeceğiz. O, bu dünya da bulunan tek güç. Dünya üzerinde benim bildiğim bir başka güç yok. O, doğu ve batıyı, kuzey ve güneyi bir araya getiriyor.

Bir yerlerde yaptığım bir konuşmamda söylediğim gibi, bunlar denizcilik için yönler, insanlığı bölmek için değiller. İnsanlık bir bütün. O, tüm inançlardan, tüm ırklardan, tüm dinlerden insanları bir araya getirdi. Bu gün bu işi yapan tek bir kişinin ismini verebilir misiniz? Hepsi bölüyorlar. Hepsi “Benim Tanrım en iyisidir” diyorlar. Düşünebiliyor musunuz, iki tane Tanrı olabilir mi? İki tane Kadir-i Mutlak Tanrı bulunabilir mi? İki Tane Kadir-i Mutlak Tanrı yok. Sadece bir tane olabilir ve O, Onun yegane enkarnasyonu.

Shri Mataji’nin konuşması:

Hepinize bu yıl dönümünü kutlamak üzere sevginizle buraya geldiğiniz için kalpten teşekkürlerimi iletmek istiyorum. Size teşekkür etmekten fazlasını yapamam. Gerçekten nasıl oldu da sizler Benim yapmakta olduğum alçak gönüllü işi takdir ettiniz. Bundan da öte, bu sadece sevginin işi. Sevgi insanoğlunun en büyük kalitesi ve eğer sizler bunu geliştirebilirseniz o zaman diğer her şeyi unutacaksınız. Çünkü sevginin kendi ödülü vardır. Ve ödül orada, ben görebiliyorum.

Benim herkesi çok sevmekten başka bir özel tarafım yok. Hiç kimsenin kınanması gerektiğini düşünmeyin çünkü insanların tüm problemi ile beraber geldiklerini gördüm, sevgi verme kapasitesine sahip olduklarında küçük akılları daha büyük bir alana dönüşür. İnandığım şeyin çok güzel çalıştığını sizlere söylemeliyim. Kaçınızın sevgimi anladığınızı ve kendinizin de sevgiyi yaydığınızı görmek çok hoş. İnsan olarak problemimiz tek bir tane, bu da bir birimizi nasıl seveceğimizi bilmememiz. Eğer bunu anlayabilirsek o zaman tüm bu sevgiyi anlayabiliriz. Biz gerçekten bu sevgiden neşe duyuyoruz. Hiçbir şeyi kurban etmemiz, hiçbir şeyden vazgeçmemiz gerekmiyor. Hepsi orada,  sadece neşe duyun. Bu iki taraflı. Siz başkalarına sevgi vermekten neşe duyarsınız. Belki bazı deneyimleriniz iyi olmayabilir ama insanların pek çoğunun birbirini sevmek yönünde özel bir mizaçları vardır ve bunun paylaşılması bundan neşe duyulması gerekir. Ben bundan neşe duydum ve sizlerde bundan neşe duydunuz. Bu yüzden sizlere buna devam edin ve sevginizi her yere yayın demeliyim.

Tanrı hepinizi kutsasın.

[Bir taraftanda,  Jee bhar aaya bhai bolne par (Anne güler) – Kalp konuşmaktan mahçup oldu]