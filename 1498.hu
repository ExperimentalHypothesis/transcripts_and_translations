https://vimeo.com/93025618

Adi Shakti Puja, Cabella Ligure, Olaszország, 2001/06/03

„Az Adi Shakti munkája”

Ma az Adi Shaktit tiszteljük. Úgy gondolom, ez a legfontosabb Puja, mert az Adi Shakti ereje az, amely önmegvalósulást adott nektek, amely az igazságot, az együttérzés és szeretet erejét adta nektek. Ez az erő vált külön Sada Shiva-tól és amely maga akarta megteremteni a teljes univerzumot, univerzumok egész sorát. Teremtő és szerető természetű, szeretetével vitte végbe a nagyszerű teremtést, e világ teremtését is.

Ez különlegesen kiválasztott bolygó, mely oly gyönyörűen a nap és a hold közé került, a középpontba, hogy végül megteremtődhessenek az emberi lények. Az Ő nagyszerű munkája ez, melyet olyan szeretettel és gyengédséggel végzett és azzal a nagyon nagyszerű céllal, hogy gyermekei meg fogják ismerni az igazságot és meg fogják kapni a végső tudást önmagukról és minden másról. A Bibliában olvastátok miként jött el az Adi Shakti kígyó alakjában és mondta az emberi lényeknek, hogy meg kell ismerniük a tudást. Ádámnak és Évának, különösen Évának. És ők beleegyeztek, hogy egyenek a tudás gyümölcséből. Különben olyanok maradtak volna, mint az állatok, olyanok, akik nem tudnak semmit az élet finom dolgairól. Talán egy kicsit magasabb rendű állatok.

Amint ettek a gyümölcsből, elkezdték érezni, hogy van abban valami rossz, hogy nem viselnek semmiféle ruhát. Ezért szedtek a fáról néhány levelet és befedték magukat. Így jött az első tudás, a szemérmességé, mert Shri Ganesha megalapozódott. Az Ő hatására kerültünk annak tudatába, hogy el kell takarnunk a testünket. Már nem vagyunk állatok többé. Csak az állatok nincsenek ennek tudatában, de náluk rendjén van, mert nem felegyenesedve járnak. A szemérmesség tudásával felvértezve, az emberek fokozatosan gyönyörű nemzetekké kezdtek növekedni. De olyan sok dolog van még, amit tudnunk kell, aminek tudatában kell lennünk. Sok mindennek vagytok a tudatában, de amíg nem nyeritek el a spirituális felébredést, amíg nem kapjátok meg az önismeretet, addig a többi tudás egyáltalán semmit nem jelent. Csakis ezzel az önismerettel váltok erőssé. A valódi erő a szeretet és az együttérzés ereje.

Ma, azt láthatjátok, hogy az egész világ harcban áll. Az embereket megpróbálják megóvni a háborúktól, ezért hatalmas védelmi berendezéseket hoznak létre. Úgy tűnik, az egész világ őrülten verseng, hogy elpusztítsa egymást, hogy megsemmisítse egymást. Versenyeznek, versengenek becsvágyban. Mindez harcokhoz, majd még nagyobb háborúkhoz vezet. Egy darab földért harcolnak. Olyan tudatlanok. Vajon, amikor meghaltok, magatokkal tudtok-e vinni akár egy csipetnyi földet is? Amikor megszülettek, ökölbe szorított kézzel érkeztek, amikor meghaltok, nyitott tenyérrel távoztok. Mit visztek akkor magatokkal? Rendben van, lehet, hogy nem akartok semmit magatokkal vinni. De vajon élvezitek azt, amit oly nagy dolognak gondoltok, amiért harcoltok? Miért folyik ez a küzdelem az ostoba emberek között? Meglepő, hogyan adják fel az emberek a békéjüket, a józan eszüket, amikor egy darab földről van szó. Az egész dolog nagyon rossz irányba halad és a teljes pusztuláshoz vezet. Ez az embereknek olyan sok szenvedést okozott már a tudatlanságuk miatt, aminek szokásaikat, a vonzódásaikat, a beállítottságukat köszönhetik és ami annyira rombolta őket és ami le fog rombolni egyenként mindenkit. Az embereknek észre kell térniük és az önismeret felé kell fordulniuk. Az önismeret az a kulcs, melyet a Megváltó az embereknek kell hogy adjon.

Oly sok szent élt a földön, annyi szufi, a Tao emberei, a Zen emberei. Az önmegvalósult lelkeknek mindenféle fajtája eljött. Mindannyian szenvedtek, kínozták őket, nem értette őket senki. De mostanra eljött számotokra annak az ideje, hogy megismerjétek az igazságot. Azt az igazságot, amely nem száraz, az igazságot amelyben együttérzés van és amely felölel mindent és amely létezésünk teljes értelmét feltárja előttünk. Miért vagyunk ezen a földön? Mi a célunk? Mit kell tegyünk? Az Adi Shakti ereje, a szeretet és az együttérzés ereje, olyan, amely először megismertet benneteket önmagatokkal. Számotokra a szeretet nagyon-nagyon korlátozott valami. Nem vagytok tudatában a saját létezéseteknek. Csak képzeljétek el milyen hatalmas feladat ez számotokra, mennyire komolyan tudatába kell kerüljetek, először saját magatoknak. Ez rendkívül fontos. Először saját magatoknak kell tudatában legyetek. És most rendelkeztek Szellemetek fényével. A Szellem fényében láthatjátok, kik vagytok. És láthatjátok milyen messzire jutottatok, milyen rosszat cselekedtek, milyen kárt okoztok magatoknak és megvan az erőtök, hogy ebből kigyógyítsátok magatokat, hogy megjavuljatok és hogy öntudatra ébredjetek.

Ezek a legfontosabb idők. Sohasem jön el számotokra újra ez az idő, sohasem volt ilyen eddig a történelemben és a jövőben sem lesz. Ez az az idő, amikor nemcsak a tudatosságot, nemcsak az önismeretet kapjátok meg, hanem azt is tudjátok, hogyan kell azt csinálni (másoknak megadni). Egyébként a szentek, a Tao és a Zen emberei leírták, milyen az az ember, aki rendelkezik önismerettel, hogyan viselkedik, milyen a stílusa, mennyire különbözik a többiektől. De egyikük sem beszélt arról, hogyan lehet ilyenné válni. Senki sem volt képes arra, hogy ezt elmondja. Senki sem volt képes arra sem, hogy ezt megtegye, mert valószínűleg legtöbbjük nem tudott a Kundaliniről. És azok, akik tudtak róla, azok sem beszéltek erről az embereknek.

Az Adi Shakti legnagyszerűbb munkája az volt, hogy a Kundalinit a keresztcsontba helyezte. A Kundalini nem azonos az Adi Shaktival. Az Adi Shakti sokkal nagyobb dolog, sokkal tágabb, sokkal mélyebb, sokkal erősebb, sokkal különlegesebb. A Kundalini az Adi Shakti erejének a visszatükröződése és amikor felemelkedik, tudjátok mi történik veletek és hogyan kapjátok meg az önmegvalósulásotokat. De nagyon ébernek kell lennetek, vajon valóban nagyon nagyon együttérzők vagytok-e? Ha együttérzők vagytok, az első dolog aminek meg kell történnie az együttérző emberrel, azt hiszem az, hogy segít másokon, hogy felszabadít másokat. Nem elégszik meg azzal, amit ő maga elért, saját maga önmegvalósult állapotával. Nem elégedhet meg.

Mi szüksége volt az Adi Shaktinak arra, hogy mindezt az erőfeszítést megtegye, hogy olyan keményen dolgozzon, hogy tudja ezt, hogy nagyon-nagyon keményen dolgozzon. Kora gyermekkoromtól fogva nagyon keményen dolgoztam, nagyon-nagyon nehéz időkön, emberi felfogás szerint. De a legrosszabb számomra az, amikor azt látom, hogy azok az emberek, akiknek Én önmegvalósulást adtam, azok akik önmegvalósultak, nem éreznek felelősséget mások iránt és ha éreznek is, akkor is nagyon-nagyon kismértékben. Nem rendelkeznek azzal az együttérzéssel és azzal a szeretettel, amivel ma meg kell mentenünk a világot, meg kell mentenünk az emberiséget. Ez nemcsak hogy a mi legfőbb feladatunk, hanem az egyetlen feladatunk, amit meg kell tennünk. Az összes többi dologgal semmit sem érünk el. Csakis a saját erőfeszítéseitekkel, személyes erőfeszítéseitekkel, hogy önmegvalósulást adjatok másoknak és hogy megadjátok nekik ezt a tudást. Nagyon -nagyon könnyű megérteni ezt a tudást, mely semmi kétség, nagyon finom. Elmondtam nektek, hogy a kvantum elmélet, amiről most a tudósok beszélnek, azért van, mert látták a fénynek a csodálatos hullámait és megpróbálnak felfedezni valamit róluk.

Az nem lehetséges, hogy néhány Sahaja Jógi a többiek fölé emelkedjen. Közületek mindenkinek tudnia kell, hogy nagyon különleges dolgot kaptatok. Még, ha a Himalájába vonultatok volna is, ha böjtöltetek volna, még ha éveken át zengtétek volna is Isten dicséretét, ha mindenféle rituálét elvégeztetek volna, vezekeltetek volna, akkor sem kaphattátok volna meg az önmegvalósulásotokat. Ez nem lett volna lehetséges. Én ezt tudtam. Ezért kellett nagyon keményen dolgoznom, szembenéznem mindenféle problémával, zűr-zavarral, feszültséggel, csak azért, hogy ti mindannyian meg legyetek teremtve. Ti mindannyian az Én kezeim vagytok. Dolgoznotok kell. Minden ujjnak dolgoznia kell. Ez az, amiről beszéltem nektek, hogy most a mi felelősségünk látni, hogy nem csak magunk válhatunk Sahaja Jógikká, hanem azt is, hogy ez a virágzás ideje és nagyon sok Sahaja Jógi kell legyen. Ez az Adi Shakti munkája. Próbáljátok ezt megérteni. Ez nem valamelyik szent munkája, valamelyik inkarnációé, nem valamelyik politikus munkája és nem valamelyik nagy vezetőé. Ez az Adi Shakti munkája, melynek eredményei annyira nyilvánvalóan mutatkoznak meg bennetek. Nektek kell látnotok ezt.

Tudom, hogy őszinte vágyatok, hogy megörvendeztessetek Engem, látom mennyire szerettek, mennyire a kedvemre akartok tenni. A legnagyobb dolog, amit a kedvemért tehettek, hogy terjesztitek a Sahaja Jógát. Nagyon különleges, rendkívül nehéz áldást kaptatok. Nem kellett érte semmi erőfeszítést tegyetek, nem kellett semmit fizetnetek érte, nem kellett belebetegednetek a sok rituáléba, spontán módon kaptátok meg. De ez nem azt jelenti, hogy ez születésetek jogán jár nektek. Ez az Adi Shakti munkája. És az Adi Shakti munkájának meg kell mutatkoznia az életében, az együttérzésben anélkül, hogy jutalmat kapnátok érte. Az emberek megpróbálják vallásukat terjeszteni, azzal, hogy együttérzést mutatnak a szegények irányában, gondoskodnak a szegényekről és hátrányos helyzetükről. Nincs szükség arra, hogy a Sahaja Jógik ezt csinálják. Amit tenniük kell az az, hogy átalakítják a többi embert. Találjatok rá megoldásokat és módszereket, hogyan alakíthatjátok át a többieket, hogyan terjeszthetitek az Adi Shakti üzenetét. Használjátok erre az elméteket és tudni fogjátok, hogyan tehetitek ezt.

Állandóan sürgető vágyunk kell legyen, hogy olyan módszereket találjunk, amelyekkel terjeszthetjük a Sahaja Jógát. Különben olyan ez, mint mikor, ahogy Krisztus mondta, néhány mag a mocsárba hullik, kicsirázik, de sohasem növekszik. Csak akkor növekedhettek, a szó valódi értelmében és válhattok valami nagyon-nagyon különlegessé és igazivá, ha tudjátok, mit vagytok képesek megtenni. Nem kétséges, hogy Nekem van egy látomásom és erről eddig elég sokat beszéltem, de ha ez a Pujával fejeződik be, az nem elegendő. Tudom, hogy néhány ország nagyon nehéz eset. Próbáljatok rájönni mi a probléma. Vajon miért olyan nagyon nehéz? Éles figyelem kell hozzá, hogy észrevegyétek, hogyan pusztítja magát a többi ember. Olyan ez, mintha ugyanannak a játéknak a része lenne, mint amit az utolsó ítéletnek hívunk. De együttérzésünkkel és szeretetünkkel, mentsünk meg annyi embert, amennyit csak lehetséges. Ez az Adi Shakti munkája és nem egyik szentnek, vagy inkarnációnak a munkája. Semmi kétség, ők mindannyian jelen vannak. Mindannyian velünk vannak, hogy állandóan segítsenek minket.

De, emberek, ti bírtok az Adi Shakti erejével, amely nagyszerű, nagyon átható, amely csodálatos és annyira hatékony. De addig amíg nem kerültök tudatába saját erőiteknek, hogyan fogjátok elvégezni a munkát? Olyan lesz az egész, mint egy halott gépezet, amely mindennel fel van szerelve, de nincs aki működtesse. Egyfolytában nagyon veszélyes időket kellett átélnem és néha úgy éreztem, lehet, hogy új születésre lesz szükségem. Olyan nehéz dolgom volt. De mostanra, számotokra nagyon könnyűvé váltak a dolgok. Úgy van ez, hogy, aki az utat építi, annak nagyon keményen kell dolgoznia, de azok akik később járnak az úton, észre sem veszik milyen könnyen jutottak hozzá. De ha felismerik ezt, akkor azt is fel fogják ismerni, hogy jó, ha minél több ember jár az úton, amelyet annyi türelemmel, megértéssel és szeretettel hoztak létre.

Valóban azt kell látnom, hogy, ti Sahaja Jógik megteszitek a tőletek telhető legjobbat, hogy megváltoztassátok ezt a világot, amelyet meg kell változtatni. Az a helyzet, hogy az emberiséget csakis rajtatok keresztül lehet megmenteni és senki máson keresztül. Sem elnökön, sem miniszterelnökön, sem miniszteren keresztül. Ezeknek az embereknek egyike sem képes megváltoztatni és megmenteni a világot. Ti vagytok erre jogosultak, ti kaptátok meg ezt az erőt. Vajon felismeritek saját státuszotokat, saját lényeteket, mely oly magasra emelkedett? Ez nincs meg. Ha ez a felismerés megvan, akkor mindannyian elindultok, hogy kifejezzétek szereteteket és együttérzéseteket a többi ember iránt, hogy felismerjék kik is ők valójában. Csakis a Sahaja Jógával menthetitek meg ezt a világot. Nincs más út. Bármit is próbálhattok, mondjuk segíteni szegényeket, segíteni ezeket, vagy azokat. Ez nagyon-nagyon felszínes dolog. A legjobb dolog, ha minden embernek önmegvalósulást adtok, akivel találkoztok. Látjuk a gyerekeket, akik felnőnek és látom hogy, nagyon jó Sahaja Jógik válhatnak belőlük is. De még előtte, fel kell mutatnotok saját érdemeiteket, hogy mit tettetek. Ez nem statikus munka, hanem nagy mozgalom, amelynek valóban nagyon egyedülállónak kell lennie. Amíg nem teszitek meg ezt a nagyszerű lépést, nem tudom, kit okolhatunk majd a Végítéletért. Nektek kell megalapoznotok az emberiség küldetését.

Ne tekintsetek magatokra úgy, mint senkikre. Sohasem kaphattátok volna meg az önmegvalósulást, sohasem jöttetek volna Hozzám. Olyan sok ember közül, ti voltatok azok, akik Hozzám jöttek és kérték az önmegvalósulást, amit megkaptatok. Tudjátok, hogy ezt nem lehet erőltetni. Nem lehet ráerőltetni senkire az önmegvalósulást, ezt a tudatosságot és ennek a tudatosságnak a növekedését sem lehet erőltetni. Nektek kell a figyelmeteket fejleszteni, hogy önmagatok mélyére hatoljatok és nektek kell látnotok, hogy mit tettetek eddig. Ha még mindig a pénzproblémákkal vagytok elfoglalva, hatalmi problémákkal, ezzel, vagy azzal a problémával, akkor ti magatok vagytok a probléma és nem vagytok Sahaja Jógik. A Sahaja Jógi fölötte áll minden másnak és nagyon hatalmas. Az erőt ők (Sahaja Jógik) fogják elérni, a szeretet és együttérzés erejét. Ez nemcsak szavakban szeretet, vagy tettekben szeretete a másiknak, hanem hatalommal bíró személyiséget jelent, amivel rendelkeztek majd, ami csak a nagyszerű Isteni fényt sugározza és ami képes megfogni az embereket.

Mindannyiótoknak nagyon bátor személyiséget kell kifejlesztenetek. Meg kell mondjam fejlődtek az emberek. Régebben mindenki levelet írt Nekem arról, hogy mi a baja az apjának, a dédanyjának stb. Ez már elmúlt. Sokkal kevesebb ilyen van, sokkal kevesebb. De ahelyett, hogy olyan emberekről beszéltek Nekem, akik betegek, akik elbuktak, olyanokról, akik még mindig olyan állapotban vannak, amin már nem lehet segíteni, a figyelmeteknek meg kell változnia. Ha valaki valahol rákos lett, legalább tíz fényképe érkezik Hozzám. A vezető ír Nekem, a helyettes vezető ír Nekem, mindenki ír Nekem, hogy ez meg ez történt. Vajon miért? Ez az Én dolgom? Az illetőt meg lehet gyógyítani. Vannak kórházaink. Meggyógyulhat a fényképek által. De a figyelem, az együttérzés, mindig azokra irányul, akik fizikailag, mentálisan, érzelmileg, az anyagiak terén úgymond szenvednek. Ugyanígy van a házasságok esetében is.

Ez nem a ti feladatotok, sem pedig az Enyém. Ha valaki beteg, fogjon egy fényképet és dolgozzon magán és ha ez nem működik, az azt jelenti, hogy nem. Nincs arra szükség, hogy ti gyógyítsátok őket, dolgozzatok rajtuk és ha nem sikerül, akkor megírjátok Nekem, hogy ez és ez az ember beteg. Mi olyan fontos? Olyan sok egészséges ember van körülöttünk, először miért nem velük foglalkoztok? A mi feladatunk nem az, hogy meggyógyítsuk az embereket. A jóindulat, az együttérzés helyénvaló. Természetes dolog, hogy a figyelmünk a beteg emberek, vagy a szegények és szenvedők felé felé fordul. De mi van a Sahaja Jógával? Ha van egy beteg ember, száz Sahaja Jógi fogja őt istápolni. Mi ennek az oka? Ez vajon együttérzés? Nem, nem az. Azt akarják bizonyítani, hogy meg tudják gyógyítani azt az embert. Ez nem együttérzés.

Ma az az együttérzés, hogy az embereket Sahajivá formáljuk át, jó emberekké. Ez az Adi Shakti szeretete. Hiszen azok, akik megszülettek, mindenképpen meg is kell haljanak. Természetesen nem szabad ridegnek lennünk, de a figyelmünk azon kell legyen, hány embernek adunk önmegvalósulást. Nagyon általános, hogy az emberek inkább belemerülnek az úgynevezett gyógyításba, a segítésbe és az ilyen dolgokba. Rendben van. Vannak problémák a házasságokban is, néhányan szenvednek, nem akarnak együtt maradni. Rendben van, ha nem tudják hogyan kell együtt élni, hagyjátok őket. Sokan vagyunk a világon értelmes emberek. Sok egészséges ember van a világon. Hogyan akarhattok olyan emberekkel küszködni, akik nem akarnak együtt élni és problémáik vannak? Nem ez a ti feladatotok. Először is ti spirituális munkások vagytok és nem szociális munkások. Természetesen, mellékesen végezhettek szociális munkát is. Az nem baj. Mellékesen. De a legfőbb dolgotok, hogy átalakítsátok az embereket. A legnagyobb betegségük a hitványság, a kegyetlenség, mások kínzása, a harag. Mindezek a betegségek, melyek belül vannak és nem kívül, meggyógyíthatók. Ez az amire szükség van. Mindegyik ország harcol a másikkal, gyötrésnek, a pusztulás állandó veszélyének van kitéve.

Az egyetlen dolog, amit tehettek, hogy önmegvalósulást adtok nekik. Világosan kell látni, mi történik, amikor önmegvalósulást adtok valakinek, aki értékeli azt és felnő hozzá. Akkor védelem alatt álltok. Tökéletesen védettek vagytok. Ki védelmez benneteket? Rendben van mondhatjuk, az Adi Shakti. De van egy pusztító erő is, amely a világban működik. Nem negatív erő, hanem Shiva pozitív pusztító ereje. Ha Ő azt mondja, hogy az Adi Shakti munkája jól megy, akkor boldog. De Ő ott ül és figyel minden egyes embert, a Sahaja Jógik minden egyes munkáját, ha valami valóban nagyon rosszat talál, akkor pusztít, és Én nem tudom Őt megfékezni, pusztít. Én nem tudok addig a pontig elmenni. Ő pusztít és nem csak hogy pusztít, hanem ezreket képes elpusztítani. Ha valahol valami súlyos elemi csapás van, pld. földrengés, valamilyen hurrikán. Mindezek Shiva munkája által történnek. Ezen nem tudok segíteni. De, ha valóban önmegvalósulást adtok az embereknek, akkor ez elkerülhető.

Természetesen, azt kell mondjam, az Adi Shaktinak köszönhető, hogy belefogott a világ teremtésének a munkájába, a ti teremtésetekbe és hogy benneteket Sahaja Jógivá tett. A ti felelősségetek szintén nagyon fontos. Nem lehettek felelősek. Talán Én éreztem a felelősségemet. De van egy különbség. Én sohasem éreztem úgy, hogy ez az Én felelősségem. Sohasem éreztem azt, hogy ez az Én feladatom. Sohasem éreztem azt, hogy meg kell tennem. Megtettem. Ez a lényeg. Ilyenfajta személyiségetek kell legyen. Nagyon alázatos módon kell megtegyétek. Nagyon csodálatos módon. És akkor majd meglepődtök, amikor látjátok mennyire védelem alatt álltok, milyen nagy támogatásban részesültök és mennyire működik minden. A legnagyobb öröm akkor ér benneteket, amikor azt tapasztaljátok, hogy képesek vagytok, képesek vagytok megváltoztatni az életüket. Sohasem fogtok ehhez hasonló örömöt érezni, még akkor sem, ha mondjuk megütitek főnyereményt a lottón, vagy valami nagyon jó állást kaptok, nagy nevet szereztek magatoknak, vagy elnyertek valami nagyon nagy kitüntetést.

A Sahaja Jógik teremtése felett érzett örömnek nincs határa, annyira örömöt adó dolog. Olyan testvériség, olyan nagy szolidaritás, ahogy ezt hívják, alakul ki közöttünk. Olyan nagy egység. A szeretetnek olyan nagy élvezete, az együttérzés élvezete. Ez az élvezetnek egy más szintje. Nem olyan, mint a mindennapi élvezetek. Nem Tőlem kell hogy, féljetek, de féljetek saját magatoktól. Tekintsetek magatokba és vizsgáljátok meg magatokat, mit tettetek eddig, mit tettetek, mivel megvilágosultak vagytok. Ha a megvilágosult emberek nem képesek fényt adni, akkor mi a haszna, hogy legyenek. Nézzétek meg ezeket a kicsi-kicsi gyertyákat, akármilyen kis fényük is van, árasztják ezt a fényt. Elégetik magukat, hogy fényt adhassanak. Ha mi nem tudjuk ezt a fényt tovább adni, akkor mi értelme a megvilágosodásnak? Megvilágosodni, nem csak saját magatok számára jelent fényt. Ez a szeretet fénye, az együttérzés fénye, amely Isteni és nem átlagos, nem közönséges, ahogy a filmekben látjátok. Ez Isteni szeretet, amely működik. Ezért van, hogy néha kicsit elgyengít, amikor azt hallom, hogy Sahaja Jógik pénzügyekbe, csalásokba keverednek. Törvénybe ütköző dolgokat követnek el. Ezt képtelen vagyok megérteni, nem tudom elhinni.

Miután megkaptátok a legmagasabbrendű dolgot, miért akartok ilyen alacsonyrendű dolgokat művelni? Mert még nem is éreztétek meg, mit is kaptatok. Nem ismertétek fel, hogy mit is kaptatok. És nem tisztelitek saját magatokat. Ha még mindig ugyanazon a szinten vagytok, mint régen, akkor azt kell mondjam, nem szolgáltattatok igazságot sem Nekem, sem önmagatoknak. Meg kell tegyük. Egyedül, segítség nélkül csináltam és meg kell mondjam, abban az értelemben, hogy borzalmas emberekkel kellett foglalkoznom. Nagyon önző, nagyon kegyetlen emberekkel. De nem számít. Olyan gyönyörű madárkákra leltem. De meg kell tartsátok a ragyogásotokat és ezen kell munkálkodnotok. És akkor nagyon boldog leszek, tudva azt, hogy a Sahaja Jóga terjed. Megvilágosítja és megfogja az embereket, és nagy sebességgel terjed. És az emberek valóban eljutnak a béke, az öröm és a boldogság birodalmába. Ez az Én álmom és remélem mindannyian meg fogjátok ezt valósítani. Nagyon köszönöm.