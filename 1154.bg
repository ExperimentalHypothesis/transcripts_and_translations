7 юни 1982
Беседа пред сахаджа йоги
Nirmala Palace – Nightingale Lane Ashram, London (England) | Translation (English to Bulgarian) - VERIFIED
07.06.1982 г.
Беседа пред сахаджа йоги
Nirmala Palace - Nightingale Lane Ashram, London (England)

Трябва да кажа, че имахме много добра среща, много успешна обиколка в Португалия, а още по-добра в Испания. Португалия е място, където здраво са работили "гуру", защото хората са твърде простодушни. И понеже са твърде простодушни, върху тях е оказано силно влияние. И наистина срещнах много болни хора там, които са били при "гуру". Били са само две–три години с тях, но са лошо повлияни. Изненадващо е как всичко излиза наяве и може би ще сме в състояние да работим много по-добре в Португалия.

Португалците имат много вино, много пият, наистина пият. Имам предвид, че имат всякакви вина в страната си. Много голям проблем на това място е, че имат много вина. И мисля, че пиянството ги прави крайно летаргични. Тази летаргия е провалила империята. Можем да видим, че мястото е огромно. В смисъл че сградите, ако обърнете внимание, са много красиво направени – много сгради с разнообразна архитектура – и всичко това изглежда запустяло. Причината е, че хората, които по онова време бяха доста заможни, живееха добре, но постепенно безработицата започна да се настанява; много стачки. Имам чувството, че точно това се случва в тази страна – безработица и истински глад. Първоначално получаваха помощи за безработица и пр., като нас тук. Но постепенно това спря. Много е лошо, че всички трябва да зависят от родителите си. Няма друг начин. Нямат източник на приходи. Индустрията е слабо развита. Това е една от най-бедните страни в цяла Европа. Това ме накара да се замисля за Англия. Трябва да знаем, че тази страна също може да се озове пред такава фаза, ако не се вземем в ръце сега.

Отклонявате вниманието си към Фолклендските острови и пр. - добре, но това не може да ви нахрани. Трябва да разберем, всички сахаджа йоги трябва да разберат, че всички трябва да имат нещо като научна степен, нещо черно на бяло. Много е важно. Въпреки че всички сте реализирани души и сте духовно много надарени, всичко е налице, но трябва да мислите за цялото. Ако напълно се срине производителността на страната и способността ѝ да се съвзема, вие също ще се сринете. Така, че вниманието ви сега трябва да се насочи... Разбира се, не трябва да сте материалистично настроени, но трябва да сте по-активни. Дори по отношение на Сахаджа йога – в медитирането, в изработване на нещата в себе си. Летаргията няма да ви е в услуга. Съществува такава инерция, такава инерция, че докато наистина не вложите цялата си воля, тази инерция вероятно няма да бъде сразена, може би ще е много трудно. Дори в Сахаджа йога. Много е лесно да се измъкваш, като обясняваш: "О, аз станах сутринта, но това се случи, онова се случи...". Мисля, че симптомите са много опасни и вие като сахаджа йоги трябва да сте големи патриоти в това отношение, трябва да мислите за това. В края на краищата вие символизирате англичаните. Каквото и да се изработи във вас, ще заработи и в останалите. Така че поведението ви към самите вас и към атмосферата като цяло е много, много важно.

Отношението към Сахаджа йога също трябва да бъде разбрано много ясно. Представете си някакъв махараджа в Индия, който живее в голямо охолство, живее като господар и издава заповеди, а после губи всичко. Но продължава да говори като господар, държи се като господар. Всичко прави по старому. Въпреки че царството, което е управлявал, го няма, той продължава да говори така на всички, защото навиците са изградени. Мисля, че умът също си е изградил навик. Цялата атмосфера е натоварена с такова его! Отдавна.

Ето защо отношението и към Сахаджа йога трябва да е по-смирено, много по-смирено, защото без смирение не можете да се справите. Това е нещо, което трябва да разберете. Въпросът не е в това чрез ума да казвате или да обяснявате нещо. По принцип човек трябва да е изключително смирен. Преди всичко голяма привилегия е да се получи Реализация. Знаете това. По-голяма привилегия е да се прави това, а най-голямата е да си сахаджа йоги. Привилегията, която имате, е много голяма. Малцина я имат. И вие сте тези, които са специално избрани. Обаче все още липсва смирението спрямо Сахаджа йога. По отношение на Сахаджа йога. Например трябва да помолите: "Направете ме по-добър сахаджа йоги, по-смирен сахаджа йоги, състрадателен сахаджа йоги, по-благ сахаджа йоги. Премахнете егото ми". Трябва да разберем, че това е много важно, защото каквото се изработва във вас, ще се осъществява и в държавата. Арогантността е такова нещо, че чрез егото никога няма да разберете, че сте били арогантни. Никога няма да осъзнаете как говорите на другите, как се държите към тях, защото има его. Ако стоите на тъмно и има светлина, но е покрита с нещо, как ще разберете къде е светлината? Трябва да има смирение. Защото вие, хора, имате много развити мозъци, много развити, свръх развити. И този мозък винаги може да ви каже: "О, ти си по-добър от другите". Винаги: "Другият не е добър, а третият е безполезен. Знаеш ли, ти си най-добрият!". Това са типични за мозъка наставления! И когато това започне да се случва, много е трудно да се види, че този, който казва това, се е объркал, защото от отправната точка, от която гледате, не можете да видите какво казвате. Всичко, което виждате, се свежда до това, сякаш вие трябва да се разпореждате, вие трябва да искате нещо. Разбира се, сега качеството много се променя. Всички стават много, много, много благи и трезвомислещи. Сега никой нищо не изисква от Мен. Например: "Трябва да ми дадеш това, Майко! Трябва да го направиш! Трябва да се погрижиш за мен! В края на краищата аз бях във вашия Какстън хол веднъж. Как смееш да не се грижиш за майка ми, при положение че ѝ се случи злополука?!". Нещо подобно. Това приключи сега. Това приключи. Сега качеството се подобрява и човек е започнал да се учи как да се присмива на собственото си его и пр. Но лично Аз мисля, че трябва да се осъзнае, че щом представлявате тази държава пред своята Майка, тогава нещата трябва още да се подобрят: "Все още трябва да се усъвършенствам. Трябва да вървя напред. Трябва да напредна и да развия красотата на смирението."

Например в Португалия Ми казаха, че Лорд Байрон, когото мисля за безполезно създание, напълно негодно за нищо , и във всяка минута съжалявам, че е бил създаден на тази Земя, отишъл там и...  Синтра е много красиво място. Отишъл там и е казал: "Синтра е твърде красиво място, за да бъде похабено за португалците". Трябва да е било казано от г-н Лорд Байрон, който и да е той. Типично! И това жегва всекиго. Всеки има чувства. Но помислете си, ако беше казал това за вас! Човек трябва да развие един вид смирение: "Все още трябва да се уча, все още имам какво да постигам, това трябва да се изработи". Когато се постигне такова отношение, тогава действате по друг начин. Обръщате се към себе си – какво сте направили за Сахаджа йога. Един въпрос. Прост въпрос. Ти какво си направил за Сахаджа йога? На колко души си дал Реализация? Колко хора си бил в състояние да излекуваш? Колко мир имаш в себе си? Доколко си изпълнен с блаженство? Колко състрадание имаш? Доколко имаш прошка и търпение за другите? Колко можеш да споделяш? Тези неща са характерни за сахаджа йогите: така разтваряте черупката си, ставате колективни. В каква степен разбирате другите? В каква степен разбирате какво означава да даваш на другите? Какво сте дали на другите, дори на материално ниво? Да видим. Тези въпроси трябва да си задавате. На много материално ниво трябва да се задават тези въпроси, на много материално ниво, защото светлината слиза до материалното ниво.

На колко хора можете да простите? Вие сте реализирани души. Пророци сте, без съмнение. Можете да правите другите пророци, обаче трябва да имате и качество. Качеството на пророка е неговото благородство. Толкова е благороден! Благородство! В сравнение с другите хора, които не са реализирани души, той е по-благороден, по-достоен, много по-прощаващ. Така че отношението към другите като цяло ще се промени. Той е покорен. Трябва да сме покорни в Сахаджа йога. Трябва да се подчиняваме на добрата си воля. В противен случай сте трудни хора. Невъзможно е! Никой нищо не може да направи за вас. Ако сте като трън, как може някой да ви помогне? Така че качеството на един сахаджа йоги се измерва с друг вид мярка. Не по начина, по който човешките същества мерят качеството на другите човешки същества. Например някой има добър вкус, така наречен! Тогава хората казват: "О, той е велик, има добър вкус!". Или ако има голяма кола: "О, той е голям човек!". Или той говори така, или върви така, или казва това, онова, всякакви такива неща. Или се задава такъв въпрос: "Защо каза така?!". Всякакви такива думи, знаете ли. Звучат Ми много грубо. "Защо постъпваш така?!" Самият този вид език не съществуваше в английския език. Днес езикът е толкова променен и е много груб, много арогантен и много нараняващ. Така че първо попитайте себе си. Защото Сахаджа йога ще се разпространи, разбира се, бавно, но сигурно, надявам се, единствено чрез вашия образ. Вие сте отражателите.

Поставяте хиляди Мои плакати.Аз съм толкова уникална, зная. Ще кажат: "Добре, да махнем тази уникална личност. Не става! Да видим какви са учениците". Така че в действителност това, което е на по-ниското ниво на животните, е важното. Както на по-ниското ниво на животните царят е важният. Например тигърът трябва да убие едно животно, голямо животно. Само той може да прави това. До появата на човека навярно е така - правилото е, че оцелява най-силният, управлява, този който има надмощие над другите. Сега е точно обратното. Нещата са напълно променени.

Доколко сте свободни в идеите си? Или все още се отъждествявате със старите си идеи. Обаче свободата не означава слободия, в никакъв случай! Свобода означава да уважавате свободата на другите. Най-важното условие на свободата е, че трябва да уважавате свободата на другите. Дори Бог уважава вашата свобода. Не може да ви даде Реализация, ако не я желаете. Не може насила да ви я даде. Така че уважавайте свободата на другите. Но това не означава, че като уважавате другите, трябва да има своеволие. Ако някой своеволничи в Сахаджа йога, излиза от нея. Не влизането е толкова важно – казвала съм ви сто пъти – а изхвърлянето.

Понякога имам усещането, че трябва да ползвам някакви лепила, за да лепя. Може би колелото се завърта много бързо и някои от недопечените е възможно да бъдат хвърлени обратно във фурната. Чувствам, че в държавите, в които ходих... Наричат Испания все още полуразвиваща се, Португалия – развиваща се. Не зная какво мислят за Италия – както и да я наричат. Много смирени хора, много смирени, още от първия ден, всички до един. Който и да дойде – от първия ден! Много са смирени. И понеже са смирени, са чувствителни към Мен. Защото трябва да сте наистина много смирени, за да сте чувствителни към Мен. Това е факт. Защото Аз съм твърде обикновена, наивна, сякаш нищо не разбирам. Изглеждам така, сякаш нямам познание за нищо. Много семпла жена, говори по много обикновен начин, много е дружелюбна. Добре. Така че, за да Ме разберете, трябва да сте изключително смирени. Ако не можете да стигнете това ниво на смирение, не можете да Ме видите и не можете да Ме разберете. Колкото повече започвате да разбирате, толкова по-смирени ставате, естествено, защото знаете какво е това.

Много пъти съм ви говорила за смирението, но опитът Ми в тези страни, когато отидох, беше, че хората там са много смирени, много смирени относно Сахаджа йога, изключително смирени бяха. Дори новите хора бяха много смирени. Испанците са същите, изключително смирени. Дон Ми беше казал, че имат его на тореадор, но тези, които дойдоха този път, бяха толкова смирени. Бях удивена. Дори ако можех да ги докосна, това беше достатъчно за тях. Никой не Ме дърпаше за ръката, нищо такова.

Това, което човек трябва да разбере, е, че имаме някои неща от миналото си, които трябва да отпаднат. Езикът трябва да е крайно смирен. Опитайте се да четете... Не зная чий език е толкова смирен. Може би Моят, не зная. Но се опитайте да четете книги, в които хората говорят на смирен език – смирен начин на говорене. Ще му се наслаждавате, наистина ще му се наслаждавате. Смирението е славата на сахаджа йогите. Това е единственият начин, по който ще израстват. Все едно да се вкоренявате надолу, и надолу, и надолу.

Самите хора, които отидоха от тук, бяха удивени от смирението на хората, които бяха там. Бяха много удивени от начина, по който нещата се получаваха там, от начина, по който ни помагаха и правеха всичко за нас. И сега съм сигурна, че в Испания ще имаме много, много хубав център. Разбира се, посланикът е много, много смирен човек, познавате го, твърде смирен. Възможно е да дойде тук. Искам някой ден да го поканя и тук, в ашрама. Той и съпругата му ще са тук. Посланикът беше много благ и Ме покани в дома си. Направи много хубаво чаено парти. Покани индийците и пр. Индийците Ме помолиха за едно нещо. Ще се шокирате. Казаха: "Има ли нещо, от което да зависим? Може ли да вземем Ваши снимки? Нещо, което да има някакви вибрации. Трябва ли да ползваме Ваша снимка при своето боготворене?". Можете ли да си представите?! Първо казах: "Няма нужда. И така ще стане", защото не исках да кажа: "Вземете Моя снимка". Жената беше толкова разочарована. Каза: "Не, трябва да има снимка или нещо друго, което можем да ползваме. В края на краищата как може така?!". Само си представете!

А тук първото, което изниква, като голяма змия, е: "Защо снимката на Майка? Тя трябва да ни даде Реализация, трябва да реши всичките ни проблеми, всичките ни болести, всичко, но защо Нейната снимка?! Това е прекалено!". В това можете да видите егото на хората.

Във връзка с ашрама бях помолила Ник да изработи определени правила и разпоредби. И трябва да кажа, че... Разбира се, Ник трябваше да каже как стоят нещата, както вие Ми казахте. Някой Ми каза, че той е трябвало да бъде малко по-деликатен в правилата и т.н. Но да предположим, че някой не е деликатен. Вие трябва да знаете, че това е казано от Майка и трябва да го направите.

Всъщност когато казвате "не" на него, казвате "не" и на Мен, нали? Защото Аз го изпратих. Аз му казах. Казах му: "Трябва да изпълниш тези неща". Ако не му позволявате да ги осъществи, той вероятно трябва да бъде строг. Да предположим, че с по-деликатни средства нещо се провали. Тогава какво ще правим? Но наистина не зная. Ако дори след Реализацията не правите нещата, какво трябва да направим? Можете ли да предложите? Имам предвид, че трябва да уважавате всекиго. Но дори да уважавате, ако хората стават сутрин в 8 ч., какво трябва да направите? Какво трябва да се направи? Просто ни кажете. Джон, кажи Ми. Имам предвид, че наистина е изненадващо. Сега сте пророци. Разбирате ли качеството си, какви сте, какво ви е дадено? Тогава ние какво трябва да направим за това? Вижте, това са толкова прости неща. Също като децата! Ако сте в общежитие, ви карат да ставате сутрин, да се миете, да се приготвите и да излезете. Ако не слушате никого... Искам да кажа, че това е просто нещо. Тогава какво да се прави с пророците? Просто Ми кажете. Това не е проблем дори в Австралия. Но англичаните щом отидат в Австралия, създават проблеми. Виждала съм. "Сали?!" "Какъв е проблемът?! О-о!" Можехте да видите как контрастираше егото ѝ. Абсолютно! Можах много ясно да видя това. Много егоистично! Макар да каза, че е била във... Къде беше? Джърси. И бхутовете са я хванали там. Всичките бхутове бяха егоистични. В това е въпросът. Такъв контраст! Щом трябва да израстваме като едно тяло и сте просветлени, неразделна част от едно и също тяло...

Да допуснем, че този пръст каже: "Не, не, няма да го направя!". Някой например се впуска в голяма атака или нещо подобно и тази ръка каже: "Не, няма да работя", тогава какво може да се направи? Всъщност за Мен това е много голяма дилема, защото една ръка, накарана насила да прави нещо, никога няма да го направи правилно. Ако не я накарате насила, тогава какво се случва с тази ръка? Имам предвид, просто вижте! Старанието е много важно.

Не трябва да приемаме нещата за даденост. Приемаме себе си за даденост, всичко – за даденост. Не е правилно. Трябва да работим усилено. Сами трябва да постигаме нещата. Дори да има 10 000 сахаджа йоги тук, какво ще се случи? Качеството е толкова лошо, нали? Трябва да ставате сутрин и да медитирате. Трябва да израствате. Все още трябва да израствате. Знаете, че сте толкова малко. Трябва да ползвам само вас. Разбира се, никой не може да ви накара насила. Дори да ви накара, такъв работник няма да помогне в Сахаджа йога. Това е. Повярвайте ми. Не може. Така че хората, които не са никъде, къде се намират? Затова на всекиго кажете какво да прави.

Например Уорън в Австралия – също. Имаше завист в това отношение, ужасна завист: "Защо трябва той да ми казва?!". Защото в теб самия няма някой, който да ти каже! В това е проблемът. Във връзка със спането възлагам това на един човек. Добре, този човек ще им каже. Но после този човек ви казва, а вие изпитвате завист. Искам да кажа, че това не е характерно за един пророк. Пророкът никога не завижда, защото знае, че е постигнал своите сили. Той има своя собствена сила и неговата сила е в отдаването. Той не е доминиращ. Вие не можете да видите другата страна. Мислите си, че могъщество означава да седнете върху нечия глава: "Аз съм много могъщ!". Както жената, ако може да накара съпруга си да "върви по гайдата" ѝ, си мисли: "О, аз съм най-властната жена, живяла някога!". Нещата стоят по друг начин – жената е толкова любяща, че съпругът ѝ не може да се справя в живота без нея. Такъв вид сила. Толкова е блага, че съпругът не може да се справя без нея. Такава трябва да е силата на един пророк. Тези неща са много дълбоко вкоренени в нас. Така че осъзнайте този факт и го отстранете. Цялата ценностна система е с главата надолу. Казвам ви, цялата ценностна система е с главата надолу.

Вижте собствения Ми живот. Като съпруга на еди-каква си личност от Мен се очаква да ходя по бижутерски магазини, да купувам диаманти, да ги нося, да стана голяма дама с такива токчета, да вървя с вдигната глава и да правя всякакви неща. Искам да кажа, че това е нещо нормално, очаква се да е така. И да крещя на шофьора, да крещя на слугите, да крещя на всекиго и да се държа по такъв начин. Ето това е властта. Така жените изразяват позициите на съпрузите си. Но положението на един пророк е друго. Пророкът утвърждава силите си чрез обич: "Колкото ти ме мразиш, аз те обичам двойно. Винаги, колкото и да ме мразиш, ще те обичам двойно повече". Тогава какво ще се случи? Обаче за да обича, човек трябва да жертва, трябва да дава, трябва да понася. Обичта не виси във въздуха. Това е нещо, което хората не разбират. Обич не е само да се говори за нея или ако си малко нежен към някого. Не е това. Но дори и търпението носи радост, защото в края на краищата правите това заради любовта. Щом любовта носи радост, тогава това, което се понася, не е много. Вие правите това в името на любовта. Докато тя не бъде споделена, не можете да се наслаждавате. Така че първо трябва да сме строги към себе си – мисля, че е добра идея – и да обичаме другите. Може би това е начинът, по който можем да осъществим нещата. По Божия милост имаме много хубаво място като ашрам. Дори бихме могли да осигурим по-добро място. Вие сте благословени от Бога хора. Никой не може да повярва, че можахме да намерим такова хубаво място. Но какво сме готови да направим за него? В това е въпросът, трябва да кажем.

Не приемайте нещата за даденост. Трябва да ви предупредя. Зная, че Англия е сърцето, но в Божията обител могат да се създадат много сърца, не е толкова трудно. Така че трябва да се внесе повече хармония. Ще се удивите, във Франция е толкова хармонично, толкова красиво! Постоянно откривайте собствените си грешки. При дадените обстоятелства трябва да посоча някого, лично, и бих казала Ник. Защото сега Ник не върши никаква работа. Много систематична личност е. Това е добре. Има някакви проблеми, знам. Вие също имате проблеми, нали? Но той е на разположение днес и той е този, който ще върши това. Приемете това. Трябва да разбирате защо Майка е посочила някого. Приемете това. Защото...

Голям танц е всичко това. Опитват се да забавляват. Вижте това танцуване. Усещат напрежението в ситуацията и се опитват да ви забавляват. Това е любов. Знаете ли, те искат да ви накарат да се отпуснете, искат да се чувствате добре, да сте радостни. Погледнете ги. И ние трябва да се държим по същия начин. Сигурна съм. Сигурна съм – сега и отсега нататък. Мисля, че най-добре е да пишете стихотворения. Може би това е решението? Хайде да видим. Нека всички започнат да пишат стихове. Би било добре. Това трябва да проработи. И да пеете песни във възхвала. Това е много скромен начин, просто много скромен начин. Точно там, в сърцето ви, обитава изворът на цялата красота. Просто се обърнете към него. Това ще даде резултат. Сигурна съм, че ще проработи. Не е много далече. Нека и тя застане там, ще се наслаждава.

Другият въпрос беше, че ще ходите на онази мисия за мир или нещо такова. Какъв мир? За какво става дума? В Брайтън? Празникът на мира. Добре. Казаха Ми, че Кей е написал статия за това. Знаете, че мирът не е нещо външно. Той е вътре във вас и ако можете да чувствате своя мир, само тогава можете да сте миролюбиво настроени към другите. Сахаджа йога е единственият начин. Няма друг начин. На нивото на... Да вземем за пример Фолклендските острови. Да видим. Фолклендските острови са неотложен за решаване проблем. На това ниво няма решение. Няма решение. Те са в правото си да атакуват Фолкленд в отговор, защото онези хора бяха незаконно там, защото това не е демократична страна. Толкова много свои хора са изтребили. Така че англичаните имаха основание. Разбира се, цялата Ми подкрепа беше за тях, защото правото беше на тяхна страна. Това е вярно. Но правдата е малко половинчата, защото за кого да се борим? За тези нереализирани души, за техните права, за какво?

Дори да има демокрация, ако тя е демонокрация каква е ползата да има демокрация? Имам предвид, че ако чрез демокрацията се създават само демони, демонично управление, тогава каква е ползата да има демокрация? Как стои въпросът с така наречения комунизъм? Все глупави хора. За Мен всички са глупави и нищо не могат да постигнат на това ниво. Може да кажете: "Малко". Да, така е. В края на краищата, техните хора бяха под демократично управление. Онези хора трябваше да са си отишли, защото са убили толкова много хора. Аржентина няма работа там. И разбира се, деспотичният закон е против, абсолютно против Сахаджа йога. Така че демокрацията е най-подходяща, без съмнение. Трябва да подкрепяме демокрацията. Но дори демокрация – за какво?! Защо да има демокрация? За да има по-висша свобода? Ако не може да има по-висша свобода, а тя просто да означава слободия... Демокрация да означава, че старец може да се ожени за младо момиче и всякакви глупави неща? Тогава е по-добре да няма. Демокрацията е подходяща единствено за хора, които са дхармични, които са установили своята дхарма. В противен случай наистина се нуждаете от комунистическа държава, която ще установи вашата дхарма най-добре, и да еволюирате по този начин. Но хората смятат, че демокрацията е, за да разрушавате своята дхарма, да имате свободата да разрушавате своята дхарма както ви харесва. "Какво му е лошото?!". Не може да казвате така. Това отново е дилема. Не зная в коя посока да тръгна. Това е друга дилема. За да приключите с дилемата, трябва да кажете на хората, че дори това да е оправдано този път – Фолклендите, агресията – това е в името на мира, защото следващия път няма отново да направят такова нещо. Наистина е в името на мира, защото може следващия път да не опитат такова нещо, онези деспоти. И всичките тези германци са отишли и са се установили там. Така че беше нещо добро. Но все пак това не е мир, убити са много хора. Случило се е това. Защо? Защото хората не са реализирани души. Влезте, влезте. Влезте навътре, има много място тук, елате насам. Всички, които идват за първи път, трябва да минат на тази страна. Можете ли да минете на тази страна, за да не стоите прави? Така че всичките политически институции са голяма шега без Реализация. Хората все още не са напълно човешки същества. Не са напълно развити, защото не са открили своя Дух. Първо трябва да намерите своя Дух. Докато не намерите Духа си, никакъв проблем няма да бъде решен. Щом проблемът ви бъде решен, тоест щом Духът бъде открит, всички други проблеми се решават. Как? Какво ще се случи? Да видим. Какво ще се случи, ако установим царство на реализираните души? Да чуем учения. Какво би се случило? Разбира се, всеки ще става рано сутрин, без съмнение. Освен това? Това е най-трудното нещо. Кажете ми. Каквото и да кажете, ще се случи. Затова ви питам. Никой няма да атакува такава държава. Няма да има държави. Вижте, Бог не е създал никакви държави. Това е лудост, казвам ви.

Когато се родих, се учудих: "О, господи, какво се е случило?!" Бог не е създал нито една от тези държави. Това е нещо много различно от това, което очаквах. Бог е създал красива земя, добре, като тази, едно сари като това. Трябва да имате някакъв дизайн, някакъв образец, затова създаде красиви планини и красиви области. Някои са пустини, някои са богати. За да създаде цялата система, е работил по такъв начин, че да имате екватор, да имате слънце там, така че ветровете да започнат да духат. Всичко е създадено толкова красиво. Така че имате различни видове планини и различни видове места. След създаването на това, човешките същества, бидейки глупави, се разделиха. Това е глупаво. Наистина няма нужда да се делят така. Но създадоха държавите. Нямаше нужда да създават държава. Но се случи така, че в началото създадоха държава, защото искаха да имат, така да се каже, колиба, където да се подслонят в безопасност, след това село, после град, а сега – държава. Какво следва след държавата? Целият свят! Колективно? Този е пробивът – единен свят. Този е. Вярвам в това. За Мен е глупост да го гледаме на толкова много... Не мога да разбера минаването през митниците и пр., носейки паспорта си, този криминален номер и пр.?! Освен това носиш снимката си и после казваш толкова много неща. Впрочем паспортът ми е изцяло запълнен. Трябва да си извадя друг. Така е. Навсякъде като пътуваш, те гледат като престъпник. Гледат ти лицето и после ти удрят печат. "Добре, подпечатан си! Минавай!". Ужасно е! Това е унизително, абсолютно! Това означава, че не е останало достойнство в човешките същества. Тази земя изобщо не ви принадлежи. Това е земята на Бог. И вие, и земята принадлежите на Бог. В действителност нищо не ви принадлежи, честно казано. Съжалявам, че го казвам, но е истина. Така че какво е държавата? Няма държави. Но да няма държави означава също да има една държава в него, в смисъл, че това е един свят. Бил е, е и ще бъде. Имам предвид, че в своята заблуда, в своята халюцинация мислите, че е нещо различно и се биете. Понякога имам чувството, че просто карате сенките си да се бият. Създали сте сенки и те се бият. А вие се биете, просто за да накарате сенките да се бият. Иначе сенките няма да се бият. Всичко това е една сянка. Няма истина в това. На мен така ми изглежда. Всичко е лудост. За какво да се биете? Това е един свят.

Всеки е благословен от Бог. Всички трябва да се наслаждават на Неговите благословии да влязат в Царството на Бог. Той е царят, Той е този, който управлява. В Неговото царство няма такова нещо като държава. Така че светът, в който влизате, е много различен. Там няма алтернативи. Има само едно абсолютно състояние на ума, в което ставате Духът. Това е всичко. Няма да има никаква агресия. Глупаво е да си агресивен. Няма да има никакво потисничество. Глупаво е да правиш така. Никой няма да бъде потискан и никой няма да търпи никаква агресия. Защо?! Откривате ли това в природата? Никой не прави това. В природата се живее в хармония. Дори в царството на животните. Те знаят, че тигърът трябва да се храни с животни и приемат това, че добитъкът има свой собствен живот – край! Дори те могат да разберат тази потребност, но човешките същества не разбират. Тяхната потребност е Духът. А Духът мрази, наистина мрази агресията. Не може, не може, дори и да иска, не може – за Духа е недостойно да е агресивен към някого, недостойно е. Абсолютно. Отвратително е! Така че всички ние ще се наслаждаваме на обичта на Бог, на багословиите Му и всичките ни ограничения ще отпаднат. Така наречените бхутове, както ги наричате, ще се разбягат.

Атмосферата на реалността е много различна. Всичко това е нереално, абсолютно нереално, илюзия е, повярвайте Ми, защото знаете, че Брахма, Неговите божествени вибрации правят всичко. Те осъществяват всичко, дори материалните неща. Всичко могат да постигнат. Освен това ви дават източника на радостта, който ви отвежда в онази атмосфера, в която съществувате и се наслаждавате. Всички илюзии, създадени от човешките същества, ще отпаднат. Всичко това е илюзия, повярвайте Ми, всичко е илюзия. Няма никаква истина в това, изобщо. Но чрез илюзията можете да осъществявате нещата. Много е интересно, че единствено чрез илюзията можете да изработвате нещата, защото, когато ви говоря, трябва да поддържам илюзията, че съм тук. Иначе няма да обърнете никакво внимание. Няма да ме виждате, няма да ме познавате, няма да разговаряте с мен. Така че трябва да имате илюзия. Но Аз зная, че това е илюзия. Това е всичко. Живеейки в този свят, в тази илюзия, ако знаете, че е илюзия, всичко е наред.

Вие ще станете утрешните граждани, без съмнение, от много високо качество. Ще дойде денят, в който ще трябва добре да се консултират с нас. Вече сте видели как погаждам номера на САЩ. Чухте ли как дамата направи грешки, глупавите неща? Открихте ли това? Видях снимката ѝ и казах: "О, тази глупава жена!". Тя просто повдигна ръката си така. Сега осъзнават, че не знаят какво се случва и внезапно изпадат в амок. Всички ще изпаднат в амок и ще трябва да открият как трябва да бъдат контролирани, какво се е случило, как се е случило. Човек трябва да прави всичките тези номера с всички тях. След последната война хората вероятно няма да си служат с много агресивни думи, може би, защото това няма да е популярно. Но ще правят такива глупави неща, за да докажат, че за нищо не ги бива! Всичко това може да се прави. Но вие трябва да знаете, че всичко това е илюзия, всички вие, защото сте нещо различно. Гледате през други очи. Знаете какво е Брахма. Трябва да знаете. И повишете качеството си! Повишете качеството си! Например в обикновения живот някой е слуга, тогава той се облича по определен начин. После изведнъж става офицер. Тогава видът му е друг, върви по друг начин, походката му се променя, стилът му се променя. Сега сте станали пророци и всичко трябва да се промени, независимо дали приемате тази позиция. Но ако сте я приели, ако сте възнаградени с нея, тогава по-добре да е така. Искам да кажа, че не можеш да се обличаш като слуга, ако си офицер, нали? Всичко това е илюзия, пълна илюзия. Цялото това нещо е илюзия. Всичките ваши крале и кралици са като играчки пред вас. Особено г-н Папата, който дойде тук. Внукът Ми каза: "Г-н Капата дойде тук". Попитах: "Капа ли?". Той каза: "Извинявай, Лапа! Той говореше всякакви нелепости!". Попитах: "Откъде знаеш?". "Защото всичките му чакри бяха блокирани." А от него се очаква да е папа!

Епископът на Кентърбъри е друг странен човек. Виждала съм го. Той беше агностик по отношение на всичко. Може би и по отношение на Христос. Той каза: "Аз съм агностик". Какъвто и въпрос да му зададеш: "Аз съм агностик". Има си много добър начин да се измъква! Той е агностик за всичко, защото казва: "За мен това е загадка". Тогава какво правиш там?! Щом това е загадка за теб, ти си агностик. Искам да кажа, че просто не разбирам как е попаднал там. Така че някои хора са се наели с този кръстоносен поход, вярвам, да говорят с него. Имам предвид, как можеш да говориш на сянката си, нали?! Хората живеят в света на сенките, но вие не трябва да се отъждествявате със сенките. Трябва да се отъждествявате с реалността и да гледате на тях като на сенки. По много благороден начин: "Това е една сянка, знаете". Просто отбележете този факт. Но не по агресивен начин. Проявете съчувствие към тях. Кажете: "Не, не, господине, не е така. Много грешите. Това е сянка на живота". Цялото християнство е обречено, защото започнаха да тичат след сянка.

Този г-н св. Павел – не зная как е влязъл в Библията. Ти си теолог, Джон, кажи Ми. Как влезе той? Имам предвид, за всекиго ли, който каже, че е видял Христос, се допуска, че може да влезе в Библията? Как е влязъл той? Имам предвид, че към проповедите, думите му, писмата му се отнасят като към писма от Библията, след Христос. Преди Христос всичко е наред, но след Христос. Каква е достоверността им? Не разбирам. Достойна ли е за доверие тази личност, която влиза там като авторитет? Как? Защо никой не възрази?! Този човек е убивал толкова много хора преди това. После изведнъж става нещо и започва да твърди: "Аз върша делото на Христос" и пр., и пише писма до коринтяните и всичките онези хора, и т.н. И защо писмата, които пише, стават Библия? Можете ли да си представите?! Какво е направил той през живота си? През половината от него е убивал, а през другата половина е бил самозванец. Радвам се, че сте забелязали. Но човек с право може да попита: "Защо? Защо той е там?". Започнал е с умението си да привлича хората, той прави всичко това. Видях го най-напред в Индия. Има една черква "Свети Павел". Всички са обсебени хора. Един мой чичо беше свещеник там. Беше силно обсебен човек, много избухлив, ужасен! Когато видях това, пожелах да видя библията на св. Павел, за какво е писал. Бях удивена. Казах си: "Нека вие, хора, да я прочетете и сами да видите". Това ужасно харизматично движение е анти-Бог дейност, абсолютна анти-Бог дейност. Ако говорите с господина, трябва да му кажете за това – че това е обсебване. Църквата на адвентистите от седмия ден и Петдесетниците са същото нещо. Ямайците правят... Всички са велики духовно развити хора – духовно – в кръчмата! Искам да кажа, че трябва да има някакви норми, нали, за човек, за когото се предполага, че е пророк или нещо подобно, че има нещо общо с Бог.

Светът стига до положение, в което хората разбират. Но щом започнат да проявяват неуважение, опасността е тази: щом започнат да пренебрегват тези неща, защото са митове и фалш, ще пренебрегнат и Бог, и цялата истина за Него. Могат да станат комунисти. Това е най-лесният начин. После няма връщане назад. Това е опасна ситуация. Когато говорите с него, трябва да го предупредите: "Вашите черкви вече продават тук". Никой не ходи на черква.

Относно околната среда. Провежда се среща за околната среда. Това също може да се реши единствено чрез Духа. Всички екологични проблеми могат да се решат само ако сте духовно издигнати. В противен случай не можете. Опитайте каквото и да е. Все едно да кърпите небето. Вижте сега, много дълбоко вкоренено е това, че не разбираме, че Духът е най-практичното нещо. Мислим, че Духът е като пияница. Духовният човек е култ, пияница, най-ненормалният. Странен е. Или удря хората, или бяга от тях. Тази е представата, която имаме за духовната личност. Но просто виждате, че сте духовни – след известно време ще откриете, че е невъзможно да ползвате пластмасата, защото ще знаете, че пластмасата ви дава ужасни вибрации. След известно време наистина ще откриете, че е противна. Не е проблем за кратко време да се седи върху пластмасова седалка във влака, всичко е наред, но да седите в дома си върху пластмаса през цялото време ще е ужасно; и постоянно да носите изкуствено палто – тялото ни ще откаже. Когато хората се пробудят духовно, ще се откажат от всички тези глупави неща. Тогава може да кажат: "Какво ще стане с машините?". Машините са направени за нас, не ние - за машините. Това е друга концепция: каквото и да е създадено, е за нас, не ние – за него. Добре, няма значение. Нищо лошо няма да се случи с машините. Те трябва да се ползват за всичко, което е обществена работа. Например за моторните ви коли, за влаковете ви, трамваите – всякаква обществена работа, която е навън. Най-много да ги ползвате за домовете. Но за личните потребности трябва да ползвате ръчно изработени неща, ръчно направени неща. На духовните хора им харесва да носят нещо, което е направено ръчно, което е истинско. Аз не мога да нося найлоново сари. Не че съм много суетна, но просто не мога да го понасям. Ако след известно време не махна чорапите си, които са найлонови – какво да се прави – вибрациите Ми спират напълно. Така че няма да сте в състояние да носите нещо найлоново непосредствено до кожата си, до тялото си, да ядете храната си, всичко – в пластмаса, да готвите в пластмаса. Прекалено е. Слава богу, мисля, че готвенето е невъзможно, нали? А другото нещо е алуминият. Много е вреден. Няма да сте в състояние да ползвате алуминий. Ще опитате или с бакър, или с месинг, така мисля. Ръчно изработени неща може да имаме, защото са направени на ръка, така че имат вибрации. На хората ще им харесва да имат ръчно изработени неща. Това е една част. По този начин отстраняваме неравновесието в света. Развиващите се страни могат да създават ръчно изработени неща. Не можете да ги биете с компютрите, нали? Вие продължавате да откачате по компютрите си, но ще трябва да се върнете назад. Трябва да разбирате цялото. Ако не разбирате цялото, това е, което се случва. Като откачени компютрите продължават да вървят напред. Къде? В канала, в една голяма планина.

Сега са създали големи планини от пластмаса. И не знаят какво да правят с това. А сега какво ще правят с компютъра? Ще създадат по-големи планини от пластмаса. Може би ще образуват едни Хималаи от компютрите. Затова развиващите се страни не трябва да се опитват да следват тези откачени хора, от една страна. Трябва да развиват своите ръчно изработвани неща и пр., защото онези трябва да се върнат назад. Ръчно изработените неща в тази страна са много важни и много скъпи. Не ви е грижа дали са смачкани или не са. Но в Индия трябва да вземете найлони, защото се казва, че найлонът е символ на развитие. Може би не на свръх развитие, но на развитие. Така че трябва да се насочат към найлони и пластмаси, и към неръждаема стомана, и алуминий, ако е възможно! Това е, което правим. По този начин се потребява по-малко, и се ползват по-малко неща от вашата Майка Земя, защото при ръчната изработка не може да произвеждате като луди, както прави машината – като ракшас поглъща всичко и произвежда още. Тя трябва да живее така. Това не е икономично. Когато имате ръчно изработени неща, ги цените повече, грижите се по-добре за тях, чувствате се по-добре, по-удобно ви е и няма нужда да сте така находчиви – да произвеждате машинно. Идеята за находчивост отпада.

Развиващите се страни също трябва да си научат урока. Те вървят след вас. Препускат. Опитват се да тичат по-бързо, но не могат. Слава богу, не могат. А трябва да останат верни на себе си. Едната част на държавата трябва да прави едно нещо, другата част трябва да прави нещо друго. Но вие, хора, трябва да се грижите за машините. Добре. Имам предвид – какви неща можете да изработвате ръчно? Някаква керамика, мисля. Извинения, да се извиня ли за това?! По-добре правете това, което знаете по-добре и оставете другите да правят това, което правят по-добре, и споделяйте. Ако това равновесие се установи, няма да има агресия. Проблемът с безработицата може да се реши. Всички проблеми могат да се решат, ако се насочите към ръчно изработени неща. Трябва да се насочите към ръчно изработени неща толкова, колкото е възможно. Сахаджа йогите трябва да ползват ръчно изработени неща. Нямам предвид колите, а неща за лична употреба. Дори бих казала, че сапуните, които ползвате, са ужасни. Сапуните, които имате в Англия, изобщо не са предназначени за вашите кожи, за кожата на един сахаджа йоги. Не мога да ги понасям. Това, което трябва да ползвате, са естествени сапуни, които можете да вземете от която и да е държава. Но естествени сапуни, направени от естествени масла. Храната също - трябва да ядете естествена храна, повече естествена храна отколкото изкуствена. Всичко, което ще направи живота ви по-добър, това, което се нарича алтернатива. Алтернативата е важна, но не означава да тръгнете с биволска кола. Може да изнасяте своите влакове в Индия или колите си в Индия и да взимате натурални продукти от там. Взаимно разбиране. Защото сме неразделни частици от едно цяло и просто не можем да съществуваме единствено чрез собствения си растеж, защото ставаме зловредни. Едната клетка изяжда другата. Трябва. Ако имате машини, трябва да изядете другата, защото произвеждате толкова много, трябва да намирате пазари, трябва да ги доставяте, трябва да ги изпращате и трябва да имате други страни, които да експлоатирате. Хората хранят огромно уважение към Махатма Ганди, но не зная дали разбират какво каза той за машините. Това не означава хората, които работят с машини, да се откажат от тях. В никакъв случай. Но с някои производства може да се приключи. Например пластмасовите играчки за децата са ужасни. Дори не могат да се намерят дървени играчки сега, нищо друго, само пластмаса. Те пипат пластмаса. Имам предвид, представете си, вие не можете да понасяте никаква пластмаса! Това е, което един разумен сахаджа йоги трябва да разбере.

Ето как можете да решите и проблема с околната среда. Слава богу, някак с вашето влияние, при толкова много машини, всички хора от Запада – щастлива съм да разбера, че дори в Португалия – осъзнават стойността на ръчно изработените неща. Но в Индия, ако предложите на някого ръчно изработени неща, ще каже: "О, Господи!" Нямат пари. Но за неръждаемата стомана: "Велико!". Ще ви дадат чай в чаша от неръждаема стомана. Много е велико! Ако я поднесете в керамична чаша: "О, какво е това селско изкуство?!". Трябва да им се каже. Но ако вие създадете търсене, ще е добре за тях. Ще се грижат за ръчното производство. Но тук не можете да направите много. Виждала съм, че го няма онзи добър вкус, онази сръчност, липсват, загубили са ги. Малцина са запазили това качество. Дори ако трябва да скроят едно палто с ръцете си, не могат да го направят. Трябва да ползват машина, която крои по 25 палта наведнъж. Освен това съществува и проблемът, че трябва да имате точно определена фигура, защото моделите прилягат само на определени фигури. Не можете да си имате своя фигура. Всички трябва да сме излезли като от машина. Всички трябва да имате онази фигура, иначе нищо не ни става. Така че това е идеалната фигура. И всеки работи в тази посока. После се появяват нови машини за този вид неща и идва новата мода. Това е толкова изкуствено, всичко, направено от човека, е изкуствено. Като се започне с демокрацията, през политиката ви, икономиката ви и се стигне до всичките ви така наречени творчески идеи – всичко става толкова изкуствено.

Днес хората не могат да рисуват. Ако видите това, което рисуват, просто оставате поразени. Не знаете, какво ли е това: "Там сякаш има ръка, нали? Виждаш ли?". "Да, вижда се нещо." Нищо не могат да правят! Не можем да имаме Шекспир, не можем да имаме Гоген, не можем да имаме никого от такъв калибър. Не можем да имаме например Абрахам Линкълн. Можем да имаме само машини, болтове и винтове, добре затегнати: "Ти си затегнат, ти си затегнат!". Всеки е добре завинтен. Имам предвид, къде отива този мозък? Къде ще отиде сърцето? Какво ще прави то тогава? Не може да спре, защото, докато съществувате, сърцето трябва да бие.

Цялата тази изкуственост трябва да бъде преодоляна от сахаджа йогите. Отговорността е много голяма. Такъв голям градеж трябва да носите върху раменете си, а основополагащите камъни трябва да стават сутрин, за да бъдат изваяни правилно. Приключвам лекцията Си днес. Бог да ви благослови. Става ми неловко. Бихте ли изключили камерата, моля? Днес дойдох специално, за да дискутираме относно...