Dnes sú narodeniny Guru Nanaka a oslavujú ich po celom svete. Je to prekvapujúce, s takým nadšením som sa nestretla ani v Indii, po prvýkrát to bolo publikované v mnohých novinách a urobili pre to všetko. Guru Nanak rozprával len o Sahadža joge. Vždy hovoril, že všetko, čo je vonkajšie je len predvádzanie sa. O náboženstvách povedal, že postenie sa, cestovanie na púte atď. sú len rôzne spôsoby predvádzania sa a vy musíte hľadať to, čo je vo vás. To, čo je vo vás, to si musíte upevniť. O ničom inom nehovoril. A vôbec nehovoril o rituáloch. Potom prišiel guru Teg-Bahadur, zajtra je jeho deň mučeníkov, on mal tiež rovnaký názor. Ale posledný guru, nakoľko vtedy bola vojna, zaviedol nosenie Kada (železného náramku), nosenie dlhých vlasov, to všetko zaviedol on. Ale Guru Nanak hovoril len o Duchu, povedal že všetko ostatné je zbytočné, vysvetlil to veľmi jasne, ale nikto na to nedbá, čo napísal. Chodia len s prstom po riadkoch, ale riadne to nečítajú, ak by sa to poriadne čítalo a s porozumením a implementovalo do života, tak  potom by skončil celý zmätok spleti slov, ale všetci sú v tom zamotaní. ( ... ). Oni nehľadajú vo svojom vnútri tak, ako by mali. Ako chcú nasledovať sikhské náboženstvo, keď nehľadajú vo svojom vnútri a to je to, čo sa majú naučiť. Oni to volajú sikkhi, napísali sme to a čítajte to. Všetci veľkí svätci v tých časoch, aj predtým aj potom vedeli, kto je svätec a kto nie, ich básne a slová dali do Granth Sahib a  preto je Granth Sahib tak veľmi uctievaná. Pretože ľudia, ktorí v tých časoch boli veľkí guruovia urobili naozaj veľa práce, aby všetky tie duchovné poznatky zhromaždili a dali do Granth Sahib.

V Sahadža joge to robíme tak, že nenasledujeme konkrétneho svätca alebo inkarnáciu, všetkých si vážime a uznávame, takto to robili aj oni vtedy. Ale všetko, čo bolo vtedy bolo povedané, všetko to zostalo len na úrovni slov, nikto nešiel hlbšie. Kabira napísal, „toľko sa učili, až sa vzdelanci stali úplne hlúpymi“, takže oni vychovali hlupákov. Teraz sa nevedie žiadna vojna, tak nie je potrebné, aby nosili turbany, nie je potrebné, aby mali kacche (spodné prádlo, ktoré sa viaže so šnúrkou, nie s gumou) a nie je potrebné, aby so sebou nosili hrebeň a pod. Všetky veci dodržiavajú tak, ako sa dodržiavali vtedy. Ale alkohol pijú. Nemajú problém s pitím alkoholu. Guru Nanak prísne zakázal alkohol. Ten, kto sa zaoberá svojim vedomím, nemôže vôbec podporovať alkohol. Na jednej strane budú piť alkohol, na druhej strane veľmi prísne dodržiavajú nosenie turbanov, dýk, hrebeňov atď., chcú vytvoriť niečo ako klan a chcú byť súčasťou klanu. Pravé preto, keď robia toto, tak zmena ktorá sa má stať vo vnútri, stane sa len vo veľmi malej miere. Takže, takto to s nimi všetko prebiehalo a neviem, ako začali robiť rituály a úplne sa zamerali na vonkajšie veci. Pozornosť venovali len vonkajším veciam. Všetko čo rozumejú, to ide z vonka. Presmerovať týchto ľudí k nám by nemalo byť vôbec zložité, lebo my robíme to, čo Guru Nanak vtedy povedal. Rozdiel je v tom, že oni to neurobili, my to robíme a oni to nerobia. Hovorili o dosahovaní “Sahadža Samadhi”, a ako? Tak sa odpovedalo, že sa to stane vďaka Kundalini, aj to bolo povedané, ale kto ju prebudí, to nebolo povedané. Pokiaľ ide o realizáciu, Ja si myslím, že Guru Nanak ju nedával nikomu. Guru Nanak mal dvoch žiakov a tým obidvom dal Realizáciu. Ak jeden človek (guru) dá Realizáciu len dvom svojim žiakom! Aký to môže mať výsledok? Takže ľudia si vybrali Jeho (Guru Nanaka) vonkajšiu podobu a s tým začali a spravili veľké veci, vy to vidíte, postavili veľké chrámy, toľko všetkého a nič s tým nezískali. Len veľmi málo ľudí sa im podarilo zmeniť, tí, ktorí ho nasledujú sa volajú Sardarovia. Ako im povedať pravdu? Ale teraz začali Sikhovia prichádzať do Sahadža jogy. Videla som, 8 až 10 Sikhov, chodia do Sahadža jogy a nosia turbany. Ak chodia bez turbanov, tak už neviem kolkí sú. Jeden z nich je Namdhari Sikh. Namdhari Ma uznávajú. V Bankoku je veľa Namdhari Sikhov. Veľa z nich prišlo na program, asi päťdesiat, šesťdesiat. Oni nosia biele turbany. Ja neviem, ako sa odlišujú od iných Sikhov, ale oni nasledujú to, čo povedal Guru Nanak. Takto vznikajú odnože náboženstiev. Ja neviem, kde sa to dostali, bojujú medzi sebou. Na čo? Guru Nanak povedal jasne: „Som prorokom moslimov a guru hinduistov. Tomuto ľudia nemôžu rozumieť, pokiaľ človek nie je realizovaný, tak tomuto nemôže porozumieť a toto (realizácia) sa muselo stať, ale Guru Nanak nás na to pripravil. Oni všetci vás pripravili a na koniec je Mojou prácou, aby sme dokázali robiť to, o čom Oni hovorili. Avšak veci šli opačným smerom a mnoho hľadačov sa stratilo, nikto nevie kde!

Hovorila som o Gyan Devovi, bol to naozaj veľký ... On patril ku náboženstvu Nath. Písal o Kundalini, ale jeho žiaci sa nazývajú Varkaris. Oni robia divadielko, v rukách držia dve veľké činely, obidve spolu vážia asi kilo, hrajú na nich a chodia do Pandari Nath, Pandar Pur. Nosia šaty, ktoré sa volajú lattar a to znamená roztrhané jutové šaty a sami sa považujú za tých, ktorí sa obetovali. Jeden mesiac im trvá, kým tam prídu a celou cestou hrajú na činely a žujú tabak. Títo ľudia, čo si hovoria Varkari potom vytvorili náboženskú vetvu, a čo je špeciálne na tejto náboženskej vetve je to, že chodia na Gyan Devovu procesiu, Gyan Deva nikdy nenosil na nohách topánky, ale títo ľudia položia jeho sandále na nosidlá a s nimi putujú z dediny do dediny. Chodia do dvadsiatich piatich dedín. Keď príde procesia do dediny, tak dedinčania im ponúkajú jedlo a občerstvenie. Potom idú do ďalšej dediny a aj tam im dedinčania ponúkajú jedlo a občerstvenie. Je to nový spôsob žobrania.

A po tretie Gyan Deva  sa narodil v Alandi pri Pune, ( ... ), a tam ženy nosia na hlave ťažké hlinené črepníky naplnené zemou, v ktorej rastie Tulsi a vážia najmenej 3–4 kilo a kráčajú v sprievode do Alandi. Toto som videla na vlastné oči a nerozumiem tomu. Ľudia veľa zarábajú v mene Gyan Devu. Nerozumiem tomu, ako toto môžu ľudia uznávať.  Ľudia si výberu nejakého svätca a v jeho mene začnú zarábať peniaze. A takým to spôsobom bola zničená celá jeho práca. Nie len to, jeden pán robí veľké prednášky o Gyana Devovi, zarába veľa peňazí len na prednáškach, a hovorí o ňom, čo sa mu zachce a ľudia ho počúvajú. Plno ľudí má takýto druh slepej viery.

Rovnako je to aj s Guru Nanakom. Vidím, že nikto nevie čo Guru Nanak povedal a čo nepovedal. Guru Nanak vytvoril Čandigarh (mesto), hovoril o Čandi. Hovorili o mojom príchode na Zem. Všetko je vysvetlené, ale nikto to nepočúva ani nepozerá.  Takto sa to stáva so všetkými (prorokmi a inkarnáciami). Teraz sa takéto niečo nemôže stať, lebo mnohí ste dostali sebarealizáciu. Nakoľko, už poznáte pravdu, teraz už nemôžete prijať faloš. Aj keby z toho vznikla nejaká faloš, tak skončí. Tak veľa ľudí na svete získalo svoju Sebarealizáciu, že žiadne klamstvá sa teraz nemôžu šíriť. Všetko, čo som povedala, je nahrávané, nikto to nemôže prekrútiť. Práve preto som nepísala knihy, keď je to nahrávka, tak si to musíte vypočuť, keď je to kniha, takto ju čítate bez porozumenia, je lepšie písať menej kníh, viacej by mali mať nahrávok na počúvanie. Počúvaním to vojde do hlavy, čítaním sa len zabávajú. Aký je z toho úžitok?

A teraz, čo sa stane so Sahadža jogou? Teraz to nemôžu prekrútiť. Už dosiahli určitú úroveň, už to nemôžu prekrútiť, verím tomu. Nerobte zlé veci.

Toto sa musíme naučiť od Guru Nanaka z toho, čo povedal, z mnohých kníh, ktoré napísal, aj z Gurvani, všade sa hovorí o tom, že máte poznať seba samého. Ale čo ľudia robia? Avšak v Sahadža joge sa takéto veci nebudú diať, nakoľko som vás všetkých tak pripravila, že sa to nemôžete zmeniť, aj keby ste to chceli, nestane sa to. To čo sa už stalo, tak sa stalo.

( ... )Veľa utráp musel podstúpiť, mal rozsiahlu tvorbu, ale nedal ľudom prebudenie, teraz hovoríme o tom, že nedal prebudenie, nedal im tento zážitok. ( ... ) Dá sa to dosiahnuť len s prebudením. Pravé toto by mali všetci pochopiť, že my neodbočíme zo správnej cesty, nevytvoríme iné učenie, to je veľmi dôležite. My sme Sahadža jogíni, rozumieme Sahadža joge jasne a tak hlboko, že už nie je potrebné z toho vytvoriť niečo iné. Stále existuje zopár  ľudí, ktorí navrhujú iné riešenia. To všetko je zbytočné. Úplne, ako by som to povedala.., určitým spôsobom zavádzajú, žiadna pravda nie je v tom, čo hovoria. Všetko diktujú, toto musíte urobiť takto a toto takto, nikdy som to nepovedala. Ľudia ešte robia veci, ktoré som nikdy nepovedala. Teraz budú počúvať na vlastné uši a dozvedia sa, ako to je. To, čo pochopíme počúvaním, nie je možne pochopiť čítaním.  Pochopia, že toto nepomôže, keď to nebolo povedané takto nebolo povedané, prečo to tak potom robíte. Ale toto je kvôli starým zvyklostiam. Robia to, kvôli starým zvyklostiam ale aj podľa toho, do akého prostredia sa narodili a takto to potom pokračuje. Pokiaľ sa tohto človek skutočne nezbaví, tak sa naozaj nemôže ponoriť do skutočnej podoby Sahadža jogy. Ja som z vás urobila špeciálnych ľudí, vy ste špeciálni ľudia, poznáte skutočný význam náboženstva, všetko poznáte, poznáte seba a druhých, môžete ľuďom dávať Realizáciu, dnes môžete rozumieť všetkému.  Takže teraz ste sa stali dokonalými. Teraz nie je prečo to pokaziť.

Takže dnes som myslela na Guru Nanaka, koľko veľa pracoval a čo všetko musel strpieť, ani nemal dobrú manželku, mal veľmi veľa trápenia, aj na priek tomu, čo všetko vytvoril, ale v akom stave je to dnes? Tak isto sa to stalo s Ježišom Kristom, aj s ostatnými. To isté sa stalo aj s Mohamedom Sahibom. Najviac sa to stalo s Guru Nanakom, pretože on prišiel medzi poslednými a veľa vysvetlil, veľa práce vykonal. Po ňom prišiel Sainath, Sainath povedal, nič netreba robiť, všetko je zbytočné, jasne povedal. Ak sa niečo začne, tak ľudia to časom pokazia nakoľko nedostali prebudenie, po prebudení sa veci, samozrejme, zmenia, ľudia sa jednotia a začnú veciam rozumieť, bez toho je to veľmi náročné. Ale Sai Nath nič také neurobil, on neorganizoval ľudí, nespájal ich, nič. Mal svojich nasledovníkov a to bolo celé. Ani Ja som to neorganizovala, nemáme žiadnu organizáciu, nič. Po realizácii, ľudia automaticky začnú fungovať organizovane, takým spôsobom, ako orgány v jednom tele, nič nie je organizované, aj tak všetko funguje.

Všetkým vám naveky žehnám!

Dávajte pozor na to, aby ste neprekrútili to, čo ste získali, to by bol najväčší hriech. Neprekrúcajte to, zo žiadneho dôvodu. Nemalo by dôjsť ku prekrúcaniu.

Naveky vám žehnám!

J.S. Šrí Matadži Nirmala Devi