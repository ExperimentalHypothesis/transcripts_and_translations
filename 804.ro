Copiilor mei flori
Sunteţi supăraţi pe viaţă
Asemeni copilaşilor
Ce şi-au pierdut Mama în Întuneric,
Chipul trădându-vă disperarea
În faţa zădărniciei călătoriei voastre.
Voi purtaţi Urâţenia pentru a descoperi Frumuseţea, Numiţi totul fals în numele Adevărului,
Secătuiţi emoţiile pentru a umple cupa Dragostei. Copiii mei iubiţi, dragii mei,
Cum să obţineţi pacea pornind războiul
Împotriva voastră, a propriei fiinţe, a bucuriei înseşi? De-ajuns cu eforturile renunţării,
Masca artificială a consolării.
Aflați acum pacea în petalele florii de lotus,
În poala Mamei voastre iubitoare.
Vă voi împodobi viaţa cu flori minunate,
Iar clipele vi le voi umple cu parfumul bucuriei.
Vă voi binecuvânta creştetul cu Dragoste Divină, Căci nu vă mai pot îndura chinul.
Lăsaţi-mă să vă port în oceanul bucuriei
Pentru a vă contopi fiinţa cu Cel Suprem
Care zâmbeşte în potirul Sinelui vostru
Ascuns în taină, nedându-vă pace nicicând.
Fiţi atenţi şi-L veţi afla
Vibrându-vă fiecare fibră cu bucurie extatică,
Întreg Universul cu lumină inundând.
Mama Nirmalā