19 oktober 1985
Navaratri Puja
Weggis (Switzerland)

Vandaag is een grote dag van Navaratri, we zitten op de grens van de zesde en de zevende dag. Van de zesde op de zevende dag is het moment waarop Mahasaraswati haar werk beëindigde en de incarnatie van de Shakti zelf begon. Om twaalf uur vandaag neemt de Devi dus de taak van Shakti op zich. Natuurlijk weet je dat Mahakali en Mahasaraswati, allebei de krachten van Shri Sadashiva zijn. Adi Shakti transformeerde zichzelf eerst in Mahakali, die de kracht van het verlangen is. Maar al deze krachten zijn niets anders dan de kracht van Gods liefde. In de reeks (manifestaties) van deze grote liefde van God, moest Adi Shakti dus eerst de kracht van het verlangen worden. Op dezelfde manier moeten de Sahaja yogi's die deze kracht van liefde bezitten het volledig verlangen in hun hart hebben. Het verlangen om lief te hebben. Dat verlangen is heel anders dan de andere soorten menselijke liefde die we hebben gekend. In andere soorten menselijke liefde, als we relaties hebben met anderen, hebben we verwachtingen, en daarom is het erg teleurstellend.

Onze verwachtingen zijn altijd hoger dan ons begrip en onze werkelijkheid. En dus lijden we aan teleurstellingen en frustraties. En de liefde die voedend en vervullend moet zijn wordt een ondankbare taak. Wanneer zij dus in de mens weerspiegeld wordt, wordt zij het verlangen om door iedereen geliefd te worden, niet om van anderen te houden. Iedereen zou van jou moeten houden, maar het gaat erom in hoeverre je van een ander houdt. Natuurlijk is iedereen voor zichzelf! In feite heeft dus niemand lief. Maar als het op echte liefde aankomt dan wordt opoffering vanzelfsprekend. Je noemt het geen opoffering, maar je noemt het een voorrecht. Wij zeggen dat het een voorrecht is om liefde te geven.

Het is een grote kans dat we kunnen liefhebben. Het is ons grote geluk dat we kunnen liefhebben. Het is de zegen van God dat we kunnen liefhebben en geven. Het geven begint dus wanneer je verwezenlijkt, de liefde niet begrijpt maar verwezenlijkt, de kracht van liefde die zich uitdrukt. Dat is de derde kracht, die zich begint uit te drukken. Want hierna wordt iemand actief, 'kriyashil'. Zo gaat de actie van start waarbij die staat van liefde geven bereikt wordt. Om te beginnen gaan we op zoveel manieren reageren. Zoals ik al zei, gaan we verwachten en denken dat we van anderen houden. Daar handelen we naar.

In die waanzin dat anderen van ons moeten houden, dat anderen ons moeten respecteren, dat anderen moeten denken dat we geweldig zijn, ons moeten erkennen beginnen we van iets anders te houden dat niet zo belangrijk is. We gaan dus eerst naar geld, geld wordt een heel belangrijk punt. We denken dat als we geld hebben, mensen van ons zullen houden. We worden erg machtig als mensen met geld, als rijke mensen. Dus gaan we geld verzamelen, we beginnen van het geld te houden. Maar geld is niet de waarheid; we houden niet van de waarheid. Wanneer we van het geld gaan houden beginnen we na te denken over geldproblemen. Zulke mensen kunnen zo gierig worden dat ze zelfs tegenover God gierig worden. Ze hebben eigenlijk nooit geld, want als je je geld niet kunt uitgeven, heb je geen geld. Als het niet beschikbaar is, wat is dan het nut om al het geld te hebben?

Zo hebben ze problemen omdat ze van geld houden en niet van God Almachtig. Ze maken zich zorgen om geld maar niet om de waarheid. Daarmee gaan ze naar een tweede ding: macht. Ze willen macht hebben; ze willen president worden, ministers en bureaucraten en zo meer. Ze willen macht hebben: ze denken dat door het hebben van grote macht, mensen hen zullen respecteren en van hen zullen houden. Maar ze verdrinken in angst. Wat ze krijgen is angst. De hele tijd hebben ze angst. Ook mensen met geld hebben angst. Daarom staat er in de Bijbel: het loon van de zonde is angst.

Wat is zonde? Zonde is de waarheid niet liefhebben. Dat is zonde. Als je niet van de waarheid houdt, dan is dat zonde. Als je je dus zorgen begint te maken over je posities... Zoals wanneer de president denkt dat hij zijn baan gaat verliezen, de vicepresident denkt dat hij ontslagen wordt, de premier denkt dat hij misschien niet verkozen wordt, de bureaucraten denken dat ze hun baan zullen verliezen, dat ze geen promotie zullen krijgen of zoiets, dan zullen er problemen zijn. Al deze mensen lijden aan een vreselijk gevoel van angst. Ze hebben geen enkele vrijheid. En in die categorie gaan mensen zo ten onder aan angst, dat het nog erger is dan mensen met geld. Want als ze eenmaal verloren zijn, zijn ze verloren. Ze kunnen nooit meer herstellen.

Geen kans meer. Zodra je de verkiezingen verliest, ben je verloren, niemand zal naar je omkijken. Ik heb mensen gekend die een hele hoge positie hadden en zodra ze die positie verliezen kijkt niemand naar hen om, ze lopen gewoon door, anders zijn er minstens honderd auto's om hen op te vangen. En als ze eenmaal hun baan kwijt zijn, kijkt er zelfs niemand meer naar hen om. Ze wandelen gewoon als gewone mensen. Zelfs als ze al deze dingen zien gebeuren, deze waarheid die zo duidelijk voor hen staat, ze houden zich niet aan die waarheid, ze beseffen die waarheid niet, ze hebben dat besef niet in zich. Ze begrijpen het een tijdje, en ze gaan er achteraan. Wanneer die persoon dan sterft, zien ze een man met geld, een rijke man die vergeten is, niemand bekommert zich om hem, die een rijk man was. Integendeel, wanneer die mensen, de premiers en al die hooggeplaatste mensen sterven, komen er meteen boeken uit over hun privéleven: alle smerige dingen die ze deden en alle vreselijke dingen die ze deden en wat voor leven ze leidden. Er is geen geurigheid in hun leven, geen idealisme.

Niets. Omdat ze de verantwoordelijkheid die ze hebben tegenover het publiek en tegenover zichzelf niet begrepen hebben en ze hebben een puinhoop gemaakt van hun privéleven. Daarom komen er daarna dit soort reacties. Laatst las ik een interview met een zeer bekende acteur. Hij is een gerealiseerd geboren man, dat weet ik, maar hij is helemaal doorgedraaid. Hij zegt: “Ik denk, wat is er mis met drinken, wat is er mis met gokken? Wat is er mis met roken? Want ik ga tenslotte toch dood... en wie heeft er dan nog last van? Stel dat ik kanker krijg, wat dan nog? Ik ga hoe dan ook dood.

Waarom dan niet genieten van deze pleziertjes van het leven?” Maar hoe zit het met de dood? Je gaat ermee door. Dan zal alles wat je gedaan hebt naar buiten komen, en mensen zullen niet graag een foto van jou in huis hebben. Kinderen zullen naar je spuwen. Hoe zit dat? Je leven is niet wat het nu is tijdens de drie, vier jaar of tien jaar of vijftien jaar van je zogenaamde succes. Maar wanneer je sterft zal al deze gekte verdwijnen, en zullen de mensen de waarheid over jou vertellen. Zo eindigt deze macht van populariteit. Deze goedkope populariteit, dit goedkope soort behandeling van jezelf geeft je een persoonlijkheid die niet aanbeden zal worden, die niet geaccepteerd zal worden. Niemand zal je citeren als iets groots.

Een tijdje kan het blijven doorgaan, maar in het geheel gezien heeft zo iemand de mensheid niets gegeven. Zo werkt de kracht van Saraswati. Mensen komen in actie om de resultaten te bereiken als je macht verwerft. Maar ze zouden in actie moeten komen om de waarheid te ontdekken. Saraswati zou je de aanloop moeten geven om de waarheid te ontdekken. Zodat je, wanneer je op die rare plekken en in die straten dingen doet, je ontdekt dat dit niet het pad is: "We hebben het gemist. Het pad is ergens anders. We zijn het kwijt. Laten we het echte pad ontdekken, want dit geeft geen vreugde." Dit kan men van anderen leren, van de geschiedenis, van zoveel andere dingen en van je eigen ouders, van je samenleving en van jezelf en ook van je kinderen.

Als je wilt leren, dat is de kwaliteit van Saraswati pujari's, dat ze naar gyana gaan, ze gaan naar de realiteit. In de Veda's, in het begin van de Veda's, wordt gezegd dat: als je door het lezen van deze vier Veda's, de 'vida' niet krijgt, 'vida' is de kennis op je zenuwstelsel, wat realisatie betekent, dan heeft het geen zin om deze Veda's te lezen. Het eerste punt van Saraswati is dat je door het lezen, door het proces van Saraswati's manifestatie, een punt moet bereiken om te begrijpen dat dit een moordende competitie is, en dat we eruit moeten geraken. We moeten eruit stappen. Wanneer dat gebeurt, dan begint de Mahalakshmi Tattwa in jou te werken, dat is de derde tattwa, die begint te werken. Mahalakshmi Tattwa begint dan haar liefde in haar volle omvang uit te drukken door het evolutionaire proces in de mens. De mens begint tegelijkertijd te evolueren. Hij ziet als een getuige wat er aan beide kanten gebeurt en hij gebruikt zijn Mahalakshmi kracht. In het eerste deel van de Mahalakshmi-kracht begint hij uit de gewone sleur van de familiebanden te geraken en de andere menselijke banden van macht, geld, lust en begint hij zich op een hoger niveau te bewegen. Hij geeft ons een nieuw idee van populariteit door de waarheid te vestigen.

Want door de Mahalakshmi kracht ontdek je de waarheid op je centrale zenuwstelsel en uiteindelijk is dat het licht van een verlicht brein. Wanneer de Mahalakshmi kracht zich begint te manifesteren, begin je aan anderen te denken. Niet op materieel niveau, dat mensen op materieel vlak lijden, “Nu zijn er mensen in Ethiopië, wie zal hen redden? We moeten hen wat voedsel geven, dit, dat." Nee! Ze gaan naar de wortels van de problemen. Waarom? Of ze denken niet dat er een gelijke verdeling van geld en rijkdom moet zijn. Nee. Dat is oppervlakkig.

Want waar het ook gebeurt, zijn mensen niet gelukkig. Ze hebben het gevoel dat ze geen vrijheid hebben. De mensen die geld hebben zijn niet gelukkig omdat ze een demonisch leven leiden. Waar ze vrij zijn, gedragen ze zich als duivels. Geen gevoel van het geheel, geen gevoel van collectiviteit. Wanneer ze zo worden, beseffen ze zelfs niet dat ze demonisch geworden zijn. Alles wordt een groot martelaarschap. Ze vechten voor land, ze vechten voor naties, ze vechten voor rechten. En ze doen allerlei vreselijke dingen. Ze beginnen mensen te vernietigen, mensen.

Alle onrust van vandaag is het gevolg van de rechterkant zou ik zeggen, vooral in het westen en ook alle Arabische landen. En in het Oosten is het van de linkerkant - de onrust. Het is erg verrassend dat het ook erg contrasterend is. Het is een raar dilemma voor mij, Ik kan het soms niet begrijpen dat waar ze zo kieskeurig zijn over kuisheid, ze zo bezorgd worden over kuisheid en alles, dat ze problemen hebben met de linkerkant. Ze doen puja, ze hebben shraddha, ze zijn als katholieken, kunnen we zeggen, het zijn nooit rijke mensen, zelden, behalve in Zwitserland, Ik denk dat iedereen hier rijk is. omdat ze zo op geld gericht zijn. Waar de mensen dus rechts zijn, als ze hun kuisheid verwaarlozen, niet bezorgd zijn over de rechterkant, hebben ze de problemen van de rechterkant, dat is heel verrassend. De reden is dat waar ze te veel aandacht besteden aan het kuisheidsgedeelte ze er te veel in opgaan. Stel nu dat iemand een puja doet. Hij doet gewoon puja, puja, puja van 's morgens tot 's avonds, zonder enige activiteit.

Heel gemakkelijk om puja te doen, niet? Kom gewoon naar beneden, iemand doet puja voor je, je krijgt de vibraties, mooi gezegend, ga naar huis. Er hoeft niets gedaan te worden, geen activiteit. Er is dus geen evenwicht. Ze doen dus puja en denken: “O, ze hebben het heel goed gedaan.” Nee, als je een rechts iemand bent, dan zal puja je helpen, maar niet als je een links iemand bent. Puja helpt wel, natuurlijk, mijn puja zal helpen, zonder twijfel, aan beide kanten, want ik ben noch links noch rechts of waar dan ook. Dus het puja gedeelte wanneer ze ... Stel dat een man een puja doet voor een Devi. In India hebben ze veel moed nodig om puja te doen voor een Devi, jullie weten dat niet. Saptashati. Daar gebeurt het dat, afhankelijk van de manier waarop mensen dat doen, ze bezeten kunnen raken, ze kunnen het niet begrijpen.

Allereerst hebben ze een standbeeld van iemand dat gemaakt is door een of andere vreselijke kerel. Wanneer ze de puja van die Godin doen, zijn ze godvrezend, alles is goed, we hebben tempels waar ook, we kunnen zeggen, swayambhu's zijn van Moeder Aarde, die worden aanbeden en ze zouden in orde moeten zijn, maar nee! Ze raken bezeten. Waarom? Omdat de meeste ervan, deze tempels, bezocht worden door geesten omdat ze daar allerlei tantrische dingen doen. En als mensen daar puja's gaan doen wat gebeurt er dan met hen? Dat ze aangevallen worden, ze worden linkser. Nu de Moslims en anderen die geloven in een God die 'nirakara' is, die vormloos is, zij gaan naar de rechterkant. Er is een vormloze God, het is mooi, vormloos, God is overal, in mij, in jou, God is in iedereen, iedereen is God. Zelfs als je een duivel bent, ben je God.

Er is niets mis met wie dan ook, iedereen is God! Het begint met dat principe. Ze gaan dus naar de kant van het bovenbewuste en ze worden demonisch. Dan moeten ze vechten, omdat ze duivels zijn. Duivels moeten vechten; hoe kunnen ze anders bestaan? Ze vechten, ze vallen aan, ze gaan naar andere landen, vallen hen aan, nemen hen gevangen, de hele tijd denken ze eraan anderen aan te vallen. Ze zijn agressief op een subtielere manier, zo zijn de media in het Westen tegenwoordig agressief. Er zijn zoveel soorten agressie en voor hen is agressie iets heel dharmisch. Voor alles. Ze stellen directe vragen, arrogant, beledigend en wreed, ze worden wreed.

Zo begint de onrust als we de kracht van Saraswati of de kracht van Mahakali op een verkeerde manier gebruiken. Daarom moeten we in Sahaja Yoga vóór de Puja overgaan tot veel bedrijvigheid. Je moet de hal versieren, je moet bloemen halen, je moet alles prachtig organiseren. Kijk naar de rozen, hoe mooi ze zijn. Dan begin je jezelf in evenwicht te brengen met al deze bezigheden. En dan ga je zitten voor de puja. Zoals je overdag werkt, en 's nachts slaapt. Om te rusten, om de plek te krijgen, moet je actief zijn. Zoals ze de Himalaya moeten beklimmen om meditatie te bereiken, want als je moe bent, kun je daarna uitrusten. Als je anders iemand neemt om te mediteren, laten we zeggen, iemand uit Zwitserland, een zeer hectisch iemand, dan zal je lijm op hem moeten smeren om hem tot rust te brengen, want hij zal de hele tijd buiten zichzelf zijn, weet je, Hij zal de hele tijd aan het springen zijn!

De activiteit moet dus voor de puja komen en het evenwicht moet gevestigd worden. De dames moeten dus de sari's uitzoeken en de bloezen en dit en dat en ze moeten zich zorgen maken over het schikken van de bloemen, het regelen van dingen, dit, dat. Veel activiteiten! We moeten reizen. Voor Engelsen was het nodig om helemaal vanuit Engeland te reizen, om hun geld en kamers en alles te regelen om hier te komen, om naar de kant van de toekomst te gaan, om te bedenken wat ze gaan betalen, hoe ze hun leningen gaan terugbetalen! Al dit plannen voor de toekomst moeten ze doen vooraleer ze naar Zwitserland komen. Omdat Zwitserland de meest actieve plaats is, is het beter om de puja hier te houden, zodat zij niet zo actief zijn! Zo regelt de Devi alles. De spirituele groei begint dus te evolueren. Daarin, in je spirituele groei, is het spel van de Devi al eeuwen lang de Navaratri.

Navaratri: daarom is het de belangrijkste puja. In Sahaja Yoga is Navaratri de belangrijkste puja. Hoewel we in de moderne Sahaja Yoga kunnen zeggen dat Sahasrara Dag dat is, omdat je zo je Realisatie begon te krijgen. Maar als je het geheel van historische gebeurtenissen in de evolutie bekijkt zul je ontdekken [dat] het Navaratri is dat je naar de Sahasrara heeft gebracht. Zonder de hulp van de Devi in verschillende stadia van je spirituele groei, had je niet in een positie kunnen komen om je zelfrealisatie te krijgen. Alle stappen die je in het verleden nam, worden vandaag dus aanbeden en worden gebruikt om de Devi te bedanken voor wat ze deed om je tot hier te brengen. Het is dus als een dankbetuiging. Zonder haar werk was er niets gebeurd. Als we lezen over de Devi, over haar incarnaties: kunnen we zien hoe ze op aarde kwam om haar bhakta's te redden, mensen die probeerden te groeien om deze bhavasagara over te steken, hoe hard ze werkte, hoe ze de duivels bevocht, hoe ze vocht, ze doodde de demonen eigenhandig, ze nam de verantwoordelijkheid op zich om de mensen de bhavasagara te laten oversteken. De guru gaf je de kracht om dharma te hebben, maar zij is degene die je naar buiten bracht.

Zelfs zij die dharmisch waren, konden het niet vanwege de demonische druk. Zij is degene die in haar eentje vocht met haar krachten van vernietiging. Zij vocht uit liefde voor jullie. Zij bracht jullie naar dit niveau. En toen nam ze een mildere vorm van incarnatie aan. Zelfs in de tijd van alle guru's, nam zij de vorm aan van Janaki, zoals je weet de dochter van Janaka, toen van Fatima, de dochter van Mohammed Sahib en Nanaki, de zus van Nanaka. In die vormen ondersteunden en voedden deze krachten de Guru Tattwa. En later, of soms tegelijkertijd, incarneerden ze in mildere vormen om mensen te helpen groeien. Vandaag is dus de dag van dankbetuiging. Zoals de Guru Puja een dag van dankbetuiging aan je Guru is, aan degene die je raad heeft gegeven, degene die je over de waarheid heeft verteld, degene die je de waarheid heeft onderwezen en je realisatie heeft gegeven.

Zo is de Devi puja is een dankbetuiging omdat zij jou in haar eentje, als een liefhebbende moeder, onder haar sari beschermde, voor je vocht, vocht met elke vijand die er was, met elk soort probleem dat zich voordeed en je uiteindelijk op Sahasrara-niveau bracht en je dan realisatie gaf. Het is een echte dankbetuiging aan de Moeder. We kunnen dus zeggen dat Navaratri een soort Moederdag is waarop je haar bedankt die gewoon onophoudelijk werkte voor haar kinderen. Moederschap is veel belangrijker dan het guru-zijn. Want de guru is degene die je traint, die je efficiënt maakt. Maar de Moeder vergeeft je, houdt van je, steunt je en leert je lief te hebben. Ze heeft enorm veel geduld en enorme liefde en ze doet het in haar eentje. Ze verwacht niets van je - absoluut onzelfzuchtig. Onzelfzuchtig' is een heel klein woord moet ik zeggen, het is zo'n expansief mededogen dat alles wat verkeerd is opslokt, oplost, verteert, absorbeert. Navaratri is dus een zeer grote dag voor alle Sahaja yogi's, want toen nam ze haar vorm aan als Sita, als de kracht van Shri Rama, stil potentieel, lijdend.

Hoeveel heeft ze niet geleden! Hoeveel heeft ze niet geleden! Toen nam ze de vorm aan van Radha. Toen kwam ze als de vijf krachten van Saraswati, als de vijf vrouwen van Shri Krishna. Toen kwam ze als Maria: dat was het grootste lijden, denk ik, om de Zoon gekruisigd te zien worden. Het lijden, het stille, geduldige lijden, ze moest er doorheen. Al dat drama was te veel om te zien Ze onderging dat allemaal omdat jullie allemaal je Agnya Chakra moesten oversteken. Ze moest haar kind opofferen. Voor een vader is dat gemakkelijk, voor een moeder heel moeilijk. Nu zijn jullie allemaal moeders, dus velen van jullie zullen weten wat het is om een kind te hebben en hoe je je daarbij voelt.

Nadat ze dat gedaan heeft, komt ze in de staat waarin ze jou zelfrealisatie moet geven. Het is een werk dat, zoals je weet, enorm veel geduld vergt. Enorm veel geduld en begrip. De mens is, naarmate de tijd vorderde, zonder twijfel geëvolueerd voor realisatie, maar ook geëvolueerd tot zeer rare, domme, onbetrouwbare onzinnige gedragingen. Het is onmogelijk te begrijpen hoe ze te werk gaan met hun domme ideeën en hoe lastig ze kunnen zijn! Ze kunnen heel onbetrouwbaar, raar en lastig zijn in die mate dat het soms zelfs moeilijk is om te vergeven. Ondanks dat zijn zo velen van jullie vandaag hier, in Europa, in het land van de Guru, die realisatie hebben gekregen. De trots van de Moeder, de vreugde van de Moeder kent geen grenzen, zonder twijfel. Het is zoiets geweldigs om haar kinderen hier te zien zitten om alle krachten van haar te ontvangen. Nogmaals, wanneer we ons in deze situatie bevinden, moeten we het eerste principe kennen waarmee alles begon: dat is de kracht van de liefde.

Het is de kracht van liefde die jullie in deze staat heeft gebracht en het is de kracht van liefde die je zult uitdrukken en manifesteren; je zult evolueren. Nu, na het komen tot Sahaja Yoga worden ook de verleidingen subtieler en subtieler. We proberen Sahaja Yoga te doen, we proberen Sahaja Yoga te verspreiden, soms voor de krachten. Misschien ben je eenzaam, dus wil je meer Sahaja yogi's hebben. Misschien doe je het omdat je denkt dat je zo je krachten verspreidt. Ik zie zelfs dat er problemen zijn met leiderschap, ego-problemen. Iemand wordt tot leider benoemd en dan voelt een ander zich slecht, dit, dat gaat allemaal door. Ik zie het drama gebeuren. Net als kleine kinderen vechten ze. Wat is dit leiderschap?

Het is gewoon kunstmatig! Het staat niet eens in een krant! Zoals zij schijnregeringen hebben, hebben wij een schijnleiderschap. Dan vechten mensen daar dus voor - dit wordt alsmaar subtieler. De machtsstrijd wordt steeds subtieler. Dan komen er weer geldproblemen. Sommige mensen denken dat Sahaja Yoga een hele grote gelegenheid is om geld te verdienen. Of sommige mensen denken: “We kunnen aan veel geld geraken, want Moeder zegent mensen met geld, welvaart, dus laat ons bij Sahaja Yoga aansluiten”. Maar ze geven geen cent uit, zie je, beheer het gewoon. Nee!

Zo is het niet. Het is andersom! Het is weer een ander dilemma, dat in India, een arme plek in vergelijking met jullie allemaal, iedereen geld doneert. Alle bestuurders in elk centrum, waar er ook bestuurders zijn, moeten minstens vijfduizend roepies doneren om bestuurders te worden. Natuurlijk krijg ik er niets voor, maar ik moet, ik weet niet hoeveel, zelf gedoneerd hebben... om de bestuurder van Sahaja yogi's te worden! Maar je moet doneren. En wanneer je weer gierig wordt, betekent dat weer hetzelfde. Je hebt banksaldo's, maar de bron is op en je hebt niets meer over. Het banksaldo moet bij God zijn. Dan geeft hij je meer rente dan het kapitaal.

Is er een bank die dat doet? In ieder geval niet de Zwitserse Bank! Je moet betalen om geld bij hen te bewaren. Zo gaat dat. Je moet aftappen. Probeer altijd naar de bron te gaan. Dit wordt subtieler en subtieler in de zin dat mensen denken dat hun kinderen nu gerealiseerde zielen zijn. En dan? Ze zijn toch geen goden? Ze raken zo betrokken bij hun kinderen, ik bedoel, dit is nog zo'n domheid die vrouwen overkomt.

Maar voor hen is hun kind zo belangrijk, ze raken zo gehecht aan het kind. Ik bedoel, eerst verwaarloosden ze de kinderen, nu raken ze zo gehecht aan hun kinderen dat ze er de hele tijd uitzien als vastgelijmde mensen. En zulke kinderen kunnen niet goed groeien tenzij je hen vrijheid geeft. Geef ze de volledige vrijheid om te groeien. Maar begeleid natuurlijk, zodat ze majestueuze mensen zijn, dat wil zeggen Sahaja yogi's, ze worden gerealiseerd geboren als een Sahaja yogi, en zouden zich als een goede Sahaja yogi moeten gedragen. Heb een verstandhouding, praat met hen, vertel hen hoe ze zouden moeten zijn. Ontwikkel dat zelfrespect in hen dat ze zo moeten zijn. Niet om ze aan je vast te lijmen. Dat is niet de manier. Kinderen zullen nooit goed groeien, zelfs niet lichamelijk, als je hen aan jezelf vastlijmt.

In het Westen zie ik nu nieuwe ideeën opkomen dat de kinderen aan de moeder vastgelijmd moeten worden. Dit gaat van het ene uiterste naar het andere uiterste. Ze zullen erg links worden. Zelfs als ze volwassen worden qua leeftijd zullen ze niet volwassen worden in hun hersenen. Ze zullen niet volwassen worden in hun gedrag als ze aan de moeder gekluisterd zijn. Als ze een tijdje huilen, een klein beetje, maakt niet uit, maar de kinderen moeten apart van de moeder slapen. Je moet je kinderen niet de hele tijd op je schoot houden. Dat is helemaal niet nodig. Maar dit is niet wat het kind wil, het is de moeder die dit soort dingen wil. En ik heb ook vaders gezien die aan hun kinderen vastgelijmd zaten en dan zeggen ze: “Moeder, mijn kind is verwend, hij is zo, zo.” Zulke kinderen raken heel snel bezeten als je de kinderen afhankelijk van je maakt.

Ze zullen heel snel bezeten raken. Als je hen te onafhankelijk maakt: “Je staat er alleen voor”, zoals anderzijds, toen we in Oxted waren een meisje van zeven jaar ons kranten kwam bezorgen. En ze was de dochter van een lord! Om ongeveer vijf uur 's ochtends, in die kou, kwam ze op de fiets helemaal naar boven om die kranten te bezorgen. En toen ik haar moeder zei: “Wat doe je? Het is heel gevaarlijk, dit kind is in gevaar, het is een meisje, hoe kun je haar dat aandoen?” zei ze: “Nee, nee, ze moet op zichzelf zijn.” Dus, de ene kant is op zichzelf zijn en de andere kant is hen vastlijmen, dat is weer dezelfde subtiele houding van bezitterigheid. Het is bezitterigheid, “Dit is mijn kind, ik moet voor het kind zorgen, het kind is een gerealiseerde ziel, dit, dat.” Niet alleen jouw kind is een gerealiseerde ziel, in Sahaja Yoga is ieders kind is de gerealiseerde ziel. Hoeveel doe jij voor andermans kinderen? Of zorg je alleen voor je eigen kind? De gewoonte zou moeten zijn: als je één ding voor je kind koopt, koop dan nog twee dingen voor een ander kind.

Koop betere dingen voor een ander kind en mindere dingen voor jouw kind. Laat je kind zijn spullen delen met anderen. Als je iets koopt, koop dan telkens iets dat het kan delen. Leer het hoe het moet delen. Want ook al zijn het gerealiseerde zielen, met zulke moeders en vaders worden ze weer dezelfde gierige mensen van vroeger: ruziënd, vechtend, elkaar slaand, elkaar lastig vallend. Wees dus voorzichtig! Omdat ze gerealiseerde zielen zijn, zul je verrast zijn, ze zullen extreem, extreem gemakkelijk voor je zijn. Geef ze aan andere Sahaja yogi's om mee om te gaan, vertrouw op hen, laat hen voor ze zorgen. En het gevoel van homogeniteit komt door kinderen. Kinderen zijn degenen die elkaar binden.

Maar, “Raak mijn kind niet aan! Dit is mijn kind!” Je sluit de deur zodra er iemand binnenkomt. Zo ga je terug naar dezelfde manier van doen als jullie moeders. Er is geen oorlog in Sahaja Yoga. We zijn in de regering van God. Dit besef moet komen. Het is niet nodig om al deze nutteloze dingen op te zoeken, deze genoegens van het leven. Begrijp je verantwoordelijkheid dat je op de eerste en laatste plaats Sahaja yogi's bent en in het midden en wat is je plicht als Sahaja yogi's? Dat je volledig toegewijd bent aan de verbetering van en de vrijgevigheid voor anderen. Dat is het enige dat je zal voeden om te groeien.

Als je zo voor je kinderen zorgt, als een gek, zal het je niet helpen. Je zult problemen krijgen. Als je je kinderen verwaarloost, zul je problemen krijgen. Kom dus naar het midden en wees gewoon getuige van dat alles. Van elke Sahaja yogi die in het begin naar Sahaja Yoga komt, is het een veel voorkomende tekortkoming. Ze sturen me de lijst van vijf generaties aan deze kant en vijf generaties aan deze kant “Mijn vaders, broers, zussen, dit, dat, echte neven, deze is echt ziek. Dus alstublieft, Moeder, breng er uw aandacht op.” En wanneer ik mijn aandacht erop vestig, keert mijn aandacht terug, ik kan het niet vinden. Eerst begint het zo. Goed, in het begin zeg ik: “In orde, ze zijn net binnengekomen.” “Maar je weet het niet”, dit zijn tentakels die je naar beneden houden, ze staan je niet toe om op te stijgen in het domein van God. In het domein van God wordt voor alles wat van jou is, zelfs je haar, gezorgd door de Almachtige God.

Alles! Kun je dat begrijpen? Kun je dat beseffen? Het wordt allemaal gedaan door miljarden en miljarden krachten van Adi Shakti. Wat kun je zelf doen? Niets! Behalve je zorgen maken en ongerust zijn. Als je dus gewoon gelooft en die kracht vandaag aanneemt dat je in het domein van God bent, dat actieve welwillendheid is, de aard ervan is actieve welwillendheid 'hita' (हित) zoals we zeggen. Als je ziek bent, is het voor jouw bestwil. Als het goed met je gaat, is het voor jouw bestwil.

Als je geld hebt, is het voor jouw bestwil. Als je geen geld hebt, is het voor jouw bestwil. Alles doet goed voor jou in het domein van God. Beoordeel het niet volgens je eigen maatstaven. Wie denk je een persoon te zijn die welwillend is in deze wereld, buiten mij? Echt, in de ware zin van het woord? Veronderstel, je neemt een man neemt die zeer rijk is; is hij welwillend? Nee. Is hij gelukkig? Nee.

Wordt hij gerespecteerd? Nee. Hij moet tenminste een gerealiseerde ziel zijn om ergens in de buurt van die beschrijving te komen. En als je moet opstijgen in het domein van God, moet je weten dat alles door zijn kracht werkt: je activiteit, je inactiviteit, je slaap, alles werkt door zijn krachten van liefde. Liefde kan nooit kwaad doen, kan nooit vernietigen. Ga er een beetje verder in en het overlaadt je met bloemen. Maar begrijp je eigen aard: stel dat je iemand bent met een linkse aard. Meestal heb ik gezien dat linkse mensen altijd mijn puja's willen doen. En de persoon met een rechtse aard organiseert. Doe het andersom.

Je moet je aard kennen, jezelf in evenwicht brengen en dan het Koninkrijk van God binnengaan. Zoals je bijvoorbeeld een deur binnengaat, en je draagt teveel op je rug, wat betekent dat je iemand bent met een linkse aard. Neem dan de last van je rug op je hoofd en ga binnen. Maar als je te veel op je hoofd hebt, leg de last dan op je rug en ga naar binnen. Omdat je moe bent. Doe het elke dag. Stel dat deze hand moe is, dan draag je het over in de linkerhand. In een vliegtuig zie ik mensen lopen met de tas in één hand en wanneer die moe is, dragen ze hem automatisch links - automatisch. Zij zijn geen Sahaja yogi's! Zo is het ook in het leven, als je teveel eenzijdig bent geweest, probeer dan de andere kant te gebruiken en breng jezelf in balans.

Navaratri is de dag bij uitstek om je het evenwicht te geven. Degenen van wie de rechterhand moe is, zullen de kracht in de linkerhand krijgen. Degenen met een vermoeide linkerhand zullen de kracht in de rechterhand krijgen om de last te delen. Dus degenen die geldproblemen hebben, zullen hun geldproblemen oplossen. En degenen die slaapproblemen hebben, zullen hun slaapproblemen oplossen. Maar je kunt zeggen: als iemand beide heeft, wat doet hij dan? Ik ken iemand, ik heb daar gewoond, in dat land waar ze beide problemen hebben, ze slapen veel en ze hebben geen geld, en het kan hen niets schelen! Wat moeten we dan doen voor zulke mensen? Natuurlijk zal ik het niet vertellen, maar je moet er iets aan doen! Je moet iets bedenken.

Ze bewegen gewoon niet en als je het hen vertelt, is het antwoord: “Ik weet het. Ik weet dat ik veel slaap; Ik weet dat ik zo ben. Ik weet het. Ik weet het.” Dat is alles. Wat zeg je dan? Het stopt je volledig. Je kunt niet verder. Als ze het weten, wat valt er dan nog meer te vertellen? Er staat daar een hele berg om je helemaal af te maken. Dus, men moet iets doen.

Iedereen moet iets doen. Iemand werkt het uit, iemand doet een deel van het werk, en een ander helpt niet. Dan kan dat niet voltooid worden, het is een collectief werk, dat kan niet! Eén persoon kan het niet doen. Ik heb gezien dat het zo gebeurt. Het is een collectief werk. We komen dus tot de situatie dat Navaratri vandaag niet het werk van Moeder alleen is, wat ze tot nu toe deed, het is het werk van ieder van jullie. Ik kan het niet alleen. Als ik dat kon, was het niet nodig geweest dat jullie hier waren, zou ik het vliegtuig gebouwd hebben, jou erin gezet, een of andere duw gegeven, het op slot gedaan hebben. Dat is niet mogelijk.

Jullie moeten allemaal je eigen vliegtuigen dragen. Bouw het op en draag het zelf met waardigheid, niet als kleine kinderen. Je moet dus volwassen worden. En voor die volwassenheid is het een collectief iets dat moet plaatsvinden. In het begin leren ze je op school dat twee plus twee gelijk is aan vier. Maar als je naar de universiteit gaat, moet je het zelf doen, het probleem zelf oplossen. En zo is het vandaag de dag. Sahaja Yoga is goed, je krijgt je realisatie in deze moderne tijden, maar de volwassenheid moet komen, anders is het nutteloos. Tot het zaadje was het goed, maar als het eenmaal ontkiemd is moet het een boom worden, anders is het nutteloos. En dat moeten jullie allemaal samen doen, elkaar helpen, elkaar begrijpen.

En iedereen moet eraan werken. Zelfs als één persoon lijdt, lijd ik. Het hele ding is collectief geworden. De Devi is collectief geworden. Het is een onderneming. Het is een onderneming, ik weet het, een te groot deel. Er was geen andere uitweg. Het is als de kruisiging van elk deel van je (mijn) lichaam, elke cel van je (mijn) lichaam. Maar het is goed. Dus vandaag, in plaats van je schuldig te voelen, zou je gevuld moeten zijn met een enorme moed en een enorm enthousiasme: dat we het moeten doen, omdat Moeder ons de kracht heeft gegeven.

We kunnen het; niets mag ons tegenhouden. En we gaan elkaar helpen. Eén persoon doet één taak, niemand zal ernaar kijken, zie je, ze zullen gewoon niet bewegen! “Ik weet het, ik zit, ik weet het. Ik doe niets, ik weet het.” En in Sahaja Yoga is het nog subtieler geworden, “Ik wil het doen, maar er is een bhoot in mij die me niet toestaat het te doen.” Ga dan weg met je bhoot! Dat is wat het is. Al deze argumenten zijn dom, ze hebben geen waarde in Sahaja Yoga. Dat wil zeggen dat je de betekenis van Sahaja Yoga niet begrepen hebt, je hebt je eigen betekenis niet begrepen, en je hebt geen respect voor je leven. Dat is wat het is. Als je je overgeeft aan zulke gedachten, dan is het niet goed.

Maar vandaag moet je jezelf en mij in je hart beloven dat je vervuld zult zijn met dat enthousiasme en die shakti. De tijd is gekomen. Die van jullie echte yogi's gaat maken. Volledige toewijding. Stel je voor wat deze PLO mensen doen, onbevreesd. Ik bedoel, zelfs in Kali Yuga zijn allerlei mensen die je om je heen ziet, zo toegewijd aan iets onzinnigs. Waarom kunnen wij niet toegewijd zijn aan zoiets zinnigs? Ze zijn nergens bang voor, het zijn waaghalzen. Waarom kunnen wij zo niet worden? Wat is er mis met ons?

Ieder van ons moet dus dat enthousiasme hebben en “Ik ben zelf een instelling. En ik ga het doen, ik ga geen misbruik maken van het ashramleven, mooi gesetteld in de ashram. Heel goed en goedkoop, zie je.” Nee! We gaan ook allemaal verhuizen en ergens anders wonen. Voorlopig is de ashram goed. Maar geef dan meer ruimte aan anderen die komen. Je stapt eruit. Ga weg en verblijf ergens en werk het uit. Dan in de ashram: “Dit is mijn huis, ik heb er geld voor uitgegeven, dit zijn mijn meubels, dit is dit ding, dat ding.” Eigenlijk zou je moeten weten hoe je moet leven van een touwtje of, zoals ze zeggen, van een veter. Natuurlijk heb ik nu het gevoel dat er in elke ashram zoveel meubels zijn, dat ze dat moeten doen.

Het is beter om met een klein budget te leven. Dus de tapasya begint. Ga zelf in boetedoening. Maar dan hoor ik, “Moeder, ik doe een tapasya, ik eet maar een keer.” Waarom? Wie vraagt je om tapasya te doen? Geniet! Geniet van je tapasya! Dan is het Sahaja, anders is het onzin. Geniet. Als je kunt genieten van je tapasya dan ben je sahaja; Met enthousiasme.

Kijk naar deze PLO's, kijk naar deze mensen, zeggen ze, “We gaan tapasya doen”? Niets daarvan. Je hebt voorbeelden van mensen om je heen. Maar we kunnen niet zeggen dat ze bezeten zijn door bhoots. Of zelfs als ze dat zijn, hoe zit het dan met jou? Je kunt beter voor de verandering eens bezeten worden door sahaja bhoots! Alleen op die manier kun je gemotiveerd worden. Zeg dus tegen je verstand: “Geen uitleg, niets aan te doen. Ik ga laten zien wat ik waard ben!” Maar als de aandacht er alleen maar is om indruk te maken of om in mijn aandacht te zijn of om contact met mij te hebben, om mij te schrijven of zoiets, dan helpt dat helemaal niet. Ik ben slechts een spiegel, en je ziet jezelf in mij, op de ware manier.

En ook deze spiegel zit vol maya. Een duivel kan dus in deze spiegel kijken en er voor hem uitzien als een heilige. Als hij ego heeft, kan hij er voor zichzelf uitzien als een heilige. Of als hij een links iemand is, zou hij kunnen denken dat hij de incarnatie van Bhairava is - dat zou kunnen. Maar als hij waarheidsgetrouw is, kan hij duidelijk zien dat hij het hoogste van het hoogste is, hij is een Sahaja yogi. En weet dat het een maya is, zolang je jezelf zo niet ziet. Om dus te beseffen dat je veel bereikt hebt door je realisatie te krijgen, om zoveel hoger te stijgen boven al deze kleinzielige ideeën. Elk idee is kleinzielig, of het nu om economie, politiek of filosofie gaat, elk "isme", alles is kleinzielig voor een Sahaja yogi, omdat geen van hen zelfs maar zoveel weet over Gods domein. Waar ze het over hebben is economie! Ze weten niets over zijn politiek.

Ze weten helemaal niet dat er een wonderbaarlijke kracht is die het hele universum regeert, en die zo efficiënt is. Die nooit faalt. Zo op het juiste moment, zo verstandig, zo interessant, dramatisch. Zie hoe we al deze dingen in een mum van tijd hebben gereserveerd. Hoe we op deze plek kwamen. Ik moest deze puja hier houden. Dit alles weet je. Hoe ik hier kwam. Zie het wonder werken. Hoe de krachten van het Goddelijke werken.

Jij bent het juiste instrument van het Goddelijke. En er is een andere kracht waarover ik je vertelde centripetaal en centrifugaal - en je zou eruit gegooid kunnen worden. Wees dus voorzichtig op dat punt. Zie jezelf in alle oprechtheid onder ogen! Laat je niet vertroetelen door je ego of somber maken door je superego! Zie jezelf gewoon als een krachtig instrument van liefde. Maar in liefde word je niet aanmatigend. Gestaag, mooi, zachtjes geef je er aandacht aan. En zoveel kracht kan geboren worden. Je zult verbaasd zijn dat water, dat er voor ons zo onbelangrijk uitziet, zoveel kracht in zich heeft.

Je weet wat hydrostatica is. Deze Moeder Aarde die er zo eenvoudig uitziet: We lopen op haar met onze voeten. Ze houdt ons bij elkaar. Ze draait zelf met zo'n snelheid, Ze houdt ons op haar vast. Ze doet duizenden en duizenden geweldige klussen, deze grote Moeder Aarde, ze ziet er zo eenvoudig uit. Zij is zo krachtig. Op dezelfde manier ben jij opgebouwd uit deze Ganesha Tattwa die zo fantastisch is. Deze Navaratri zou je die kracht moeten geven, die negen krachten van negen chakra's. Zeven chakra's: dat weet je al. Daarboven word je zelf de meester, en dan word je zelf de kracht.

Moge God je zegenen!