Diwali Puja. Piru Gölü, Los Angeles yakınları, California (USA) – 29 Ekim 2000.

Bu Diwali Pujayı Amerika’da kutlamamız, tüm dünya için büyük bir gün. Bu çok önemlidir. İnsanlar burada para kazanabilirken, bazen de çok fazla para yüzünden tamamen mahvolmuş insanlar da var.

Diwali’den bahsettiğimiz zaman şunu anlamalıyız, bütün bu ışıklar Diwali gününde neden varlar? Sudan doğmuş olan, suyun üzerinde duran Lakshmi ile bu ışıkların kombinasyonu nedir? Bu birleşim neden var? Lakshmi suyun üzerinde duruyordu, bildiğimiz üzere O bir refah sembolüdür ve bizim zenginleşebileceğimiz insan farkındalığı içine bina edilmiştir. Hayvanlar zenginleşmezler. Onların hepsinin kendi maryadaları (sınırları) vardır, ağaçların kendi maryadaları vardır. Sadece insanoğlu zenginleşebilir. Ancak onların kendi maryadalarına dair bir duyarlılıkları yoksa, o zaman yıkım vardır, tüm dünya için yıkım.

Bu yüzden ışıklar vardır, Lakshmi’nin kutsamalarına sahip olan bütün insanlar kendilerini aydınlatmak zorundadırlar, onlar ışığa sahip olmak zorundalar ve onlar başkalarını da aydınlatmalıdırlar. Ama gerçekte, onlar sözüm ona Laksmi elde eder etmez, kesinlikle kör olurlar ve Laksmi’nin kutsamalarının arkasında neyin olduğunu unuturlar.

Her şeyden önce, gördüğümüz gibi, Lakshminin sembolü neyi temsil eder, size bunu daha önce de anlattım, Lakshmi’si olan bir kişi çok cömert olmalıdır. O bir eli ile başkalarına verir. Lakshmi’si ile cimrilik yapan bir kişi kesinlikle Lakshmi prensibine karşıdır. Ve böylesi cimri olan bir kişi, asla kutsamalardan neşe duyamaz ve yavaş yavaş, daha ve daha da fakir olmaya başlar. Sol el ile vermeye başladığınız zaman, bu sizin Lakshmi’nizin size gelmesi için kapıyı açtığınız anlamına gelir.

Arkasından Lakshmi’nin lütfu üzerinize gelir ve Lakshmi’nin bu lütfu, sizin koruma sağlamak zorunda olduğunuzu gösteren başka bir yöndür. Parası olan insanlar, bunu korumalıdırlar. Kimi korumalı? Sıkıntıda olan insanları korumak, zalimlikle karşılaşan insanları korumak, yardıma ihtiyaç duyan yetimleri korumak. Bütün bunlarla ilgilenilmeli ve sizin sorumluluğunuzdaki insanlara koruma sağlanmalıdır. Yani bu, sağ el ile yapılmalıdır. Lakshmi’nin sembolü budur.

Ve yukarıda gördüğünüz gibi Onun pembe renkli nilüferler tutan iki tane eli var. Pembe renkli nilüfer, kalbinizde sevgi olması gerektiğini gösterir. Pembe, sevgi ve şefkatin simgesidir.
Size daha önce de söylediğim gibi, Lakshmi’si olan bir kişinin, herkesin davet edildiği bir evinin olması gerekir. Lotusun tüm böcekleri davet etmesi gibi, bir sürü dikeni olan böcekler bile, böcek gelir ve bütün gece boyunca orada rahatça uyur, lotus yapraklarını kapatır, böylece böcek sıkıntı ile karşılaşmaz, rahat olur. Bu yüzden, bu evler misafir kabul etmeli, onları oldukları gibi kabul etmelidir ve onlar, sanki evinize Tanrılar misafir gelmiş gibi çok iyi muamele görmelidir.

Fakir insanların zengin olanlardan daha misafirperver olduklarını gördüm. Ülkeler içinde aynı şey. Yoksul olan ülkeler, zengin olan ülkelere göre daha misafirperverdir. Zengin ülkelerde göçmenler var, hepsinin ülkelerindeki bu misafirlerden, onların bu insanlardan uzak durmak gibi bir problemlerinin olması çok şaşırtıcıdır. Bu yüzden, Lakshmi sembolleri söz konusu olduğunda, onlar gerçekten de yanlış bir yolda ilerliyorlar.
Çok önemli bir diğer sembol ise, Onun bir lotusun – nilüferin- üzerinde durmasıdır. Görkemli, güzel lotuslar Onu taşıyorlar. Ama lotus, Onun baskı yapmadığını, bir dengesizlik olmadığını, etrafında güç olmadığını gösterir. Ama insanların para sahibi olduğu bu ülkelerde, onlar her tarafa güç saçmaya çalışıyorlar. Parası olan, daha güçlü bir insan olur. O zaman her şey güç olur. Para güçtür, sevgi güçtür. Bu gücün içinde Tanrısallık yoktur, bu bir baskı, saldırganlık ve kendi kendine önem verme gücüdür.

Lakshmi'nin tüm bu sembolleri çok inandırıcıdır, bugün, bir kişinin ya da bir ülke ya da bir milletin parası olduğunu söylediğimizde, onlar olmaları gerekenin tam tersidirler. Bunun sebebi onların aydınlanmamış olmalarıdır. Onların kalplerinde ışıklar olması gerekir, Diwali'de gördüğümüz gibi, ışık olmalıdır. Aydınlanma olmadan bu zengin insanlar, sözüm ona Lakshmipathi’ler, (Lord Vishnu, Shri Lakshmi’nin kocası) saçma sapan hale gelirler. İşte bu yüzden, ışık olmalıdır. Çünkü Lakshmi ile bir kişi kesinlikle kör olabilir. Sözüm ona Lakshmi, para sahibi olmanın, sizin zengin olduğunuz anlamına gelmediğine dair doğru bir anlayışı size vermez. Bu ne anlama geliyor? İşte bu yüzden kişinin ışıklara sahip olması gerekiyor. İçinizdeki Tanrısallığın ışığına sahip olmadığınız sürece, Lakshmi'nin bu büyük sembolünü anlamazsınız.

Fakat Sahaja Yoga'da biz, Lakshmi'nin Maha-Lakshmi olması gerektiğine inanıyoruz. İnsan daha büyük bir insan olmak zorundadır: Maha-manav. Bu ne anlama geliyor? Lakshmi'nin Mahalakshmi olması gerekiyor. Mahalakshmi, sahip olduklarınızdan dolayı sizin tam olarak tatmin olmanızı sağlayan bir Deitydir. Tam bir memnuniyet. Sadece bu da değil, siz “ben her neye sahipsem bunlar benim için yeterli değil. Benim başka bir şeye sahip olmam gerek!” diye düşünmeye başlarsınız. Para değil, başka arabalar değil, başka televizyonlar değil, daha başka şeyler değil, benim, bana gerçek bir tatmin sağlayacak daha başka bir şeye de ihtiyacım var.” Ekonomi yasalarına göre, sizler asla tatmin olmazsınız, biliyorsunuz; hiçbir şey tatmin edici değildir. Yani birinden diğerine, diğerinden bir diğerine, bir şeyler satın almaya devam ediyorsunuz. Ama Mahalakshmi prensibi içinizde parladığında, artık daha fazlasını istemezsiniz. Bunu başkalarına vermek ve cömertliğinizin tadını çıkarmak istersiniz. Bu, şimdi sizin Lakshmi'den, Mahalakshmi'ye doğru gittiğinizin ilk işaretidir.

Lakshmi prensibine dek, siz körsünüz ve istediğiniz şey her neyse, siz daha fazla şey, daha çok şey ve daha da çok şey istiyordunuz. Bu bittikten sonra, ışığa sahip olursunuz; Aydınlanma. Bu dört şeyin hepsini doğru yaptığınızda - bunlar cömertlik, koruma ve misafirperverlik ve merhamettir - o zaman başka bir hareket moduna girersiniz, çünkü siz hiçbir şeyin tatmin edici olmadığını, hiçbir şeyin doyurucu olmadığını bilirsiniz. Bir şeyden diğerine koşuyorsunuz, sonra da bir başkasına, daha sonra da bir diğerine. Ve böyle kişiler kolektif oldukları zaman, onlar insanları para kazanabilecekleri bir şekilde kendilerine çekmenin yollarını ve yöntemlerini başlatırlar. Bunun pek çok yolu var. İtalya'dayken, Ben oradayken ayakkabı almak istedim. Dükkâna gittik ve orada sadece tek bir tür ayakkabı vardı, Benim giymediğim bir türden, bu yüzden de “Hayır” dedim. Onlar “şimdi, sadece bu tür ayakkabılar var” dediler. “Sadece bu tür mü?” “Her dükkânda aynısı olacaktır. İnsanların hiçbir duyarlılıkları yok, içlerinde ışık yok” dedim. Bu durumda, gelecek yıl ise başka bir stil olacaktır. Her ne üretirlerse, üretilen şey her zaman yenidir. Geçen yıl veya daha önceki yıl üretilmiş olan ayakkabılar, bir şekilde hurda olurlar. Bu çok büyük bir iştir. Yani, bu şekilde başlayan büyük iştir bu ve birçok insan iflas ediyor, birçok insan onurunu tamamen kaybediyor ve ahlaksızlık tuzağına düşüyor.

Bu yüzden, eğer siz bu Lakshmi prensibini unutursanız, uygun şekilde Mahalakshmi prensibine gidemezsiniz. Ve Mahalakshmi yolunda, siz başka tür bir kişilik bulabilirsiniz çünkü eğer kalbinizde ışık varsa, o zaman bu para işinin tatmin edici olmadığını görmeye başlarsınız. Birinden diğerine değişmeye devam ediyorsunuz. O zaman siz, bu durumda “ne yapmalıyız?” diye düşünüyorsunuz. Kalbinizdeki bu ışıkla, şimdi Mahalakshmi prensibini takip etmeniz gerektiğini keşfedersiniz, yoksa kaybolursunuz. Yani, Mahalakshmi'yi düşündüğünüz zaman, gerçek bir yaşam tatminine sahiden sahip olabileceğiniz yolu aramaya başlarsınız.

Amerika’daki gibi, insanların çok fazla parasının, her şeyinin olduğu ve aynı zamanda da, maksimum sayıda arayış içinde olan kişinin bulunduğu bir ülke demek istiyorum, maksimum sayıda. Ben Amerika'ya ilk geldiğimde, Mahalakshmi prensibi olmasına rağmen, onlar ne arayacaklarını bilmiyorlardı ve hepsinin, her türden sahte guruyu takip etmeleri Beni şok etti. Delirdiler sanırım, neyin takip edileceğini anlayamadılar. Bunun için, Lakshmi tattwa'nın, kendileri de Lakshmi'nin köleleri olan her türden sahte guruyu izlemeye başladılar. Lakshmi tattwa’ya karşı çıkanlar anlamında, onlar köledirler. Ve işte hepsi bu şekilde kayboldular, birçoğu bu ülkede kayboldu ve onların yanlış tip insanları takip etme şekillerinden şok olmuştum, Ben sadece, bu ülkede gerçekten bir şeyler yapılması gerektiğini düşündüm. Ve 9 yıl boyunca Amerika'ya hiç gelmedim. Bunun için üzgünüm, çünkü arayanlar ters yönde hareket ediyorlardı. Arayışın ne için olduğunu, sizin neyi aradığınızı anlamadılar. Birileri, “ben on altı yaşındayım ve ben hepinizi aydınlanmış ruh yapabilirim” dedi. Ve Bana, onun bir silahın içinde parlak kırmızı kumkum koyup, bunu patlattığını ve insanların hepsinin, kendilerini cennette hissettiği söylendi. Böylesine aptalca bir davranış; bunun onların aklına nasıl geldiğini bilmiyorum. Bu kadar aptal bir hale nasıl geldiler, anlayamıyorum. Bu yüzden geri döndüm ve "bu insanlara Ben pek de fazla yardımcı olamam" dedim.

Sonra, başka çeşit bir moda başladı. Mesela siz herhangi bir partiye veya herhangi bir şeye katılmaya gitmişseniz, onların söyleyebileceği şey şu olur, “bakın şimdi, başka bir guru geldi. Bu çok daha ucuz ve satışta” derler. Ben, “Dünya liderleri olması gereken bu kadınlara ve erkeklere bakın ve onlar nasıl bu şekilde konuşabilirler ki?” derdim. Zengin insanlar arasında bu şekilde konuşmak çok yaygın bir şeydi.

Bu ülke çok çok büyük insanlarla kutsandı, bildiğiniz gibi, çok büyük insanlarla. Abraham Lincoln, ne tür bir adamdı veya hatta George Washington. Bütün bu insanlar, Mahalakshmi kalitesini gösterdiler ama insanlar onları pek de fazla düşünmediler ve dünyayı ele geçirmenin yeni bir metodunu çalıştırmaya başladılar çünkü, o zaman, bu güç fikri akıllarına geldi, para ile her şeyi alabilecekleri, eğer paramız varsa, herkesi bizimle uyumlu şekilde dans ettirebiliriz fikri akıllarına geldi.

Paraya ilişkin bu davranış şekli ve insanoğulları, kesinlikle şeytani idi – bu durum ülkelerinin mahvolmaya başladığı bir aşırılığa dek vardı. Aile sistemine ne oldu? Ne oldu? Neden aile mahvoldu? Onların Lakshmi prensibi hakkındaki yanlış fikirlerinden dolayı. Kadınlar, boşanma sayesinde çok fazla para elde ettiler. Yani, bu ülkede kocasından sekiz kez boşanmış bir hanımla tanıştım ve onun şimdi dokuzuncu kez boşandığı Bana söylendi ve bu kadın çok zengin oldu. Ama onun utanması yok. Ve herkese şunu söylüyor, “Amerika’ya gelmenin en büyük avantajı bir boşanma” Yani, sorun nedir? Sorun, insanoğullarının aydınlanmış olmamalarıdır. Ve onların eğer paraları varsa ve onlar eğer bu şeylerin peşinden koşuyorlarsa, cehenneme gitmeliler, onların yaptığı bütün bu akılsızca, saçma sapan şeyleri sizlere anlatmama gerek yok.

Ve uyuşturucunun, içki içmenin ve her tür şeyin negatif bir gücü başladı. Demek istiyorum ki, öyle bir körlük, öyle bir aptallık ki, anlayamazsınız. Para kazanma aktivitesi ile beyinleri sanki tamamen küçüldü. Öldükleri zaman ne giyeceklerini, o zaman giyecekleri elbiseleri, kıyafetleri seçen insanlar gördüm. Komik geliyor. Köpekleri öldüğü zaman bile, böyle detaylı ayarlamalar yapıyorlar. Gömülmek için kullanmak istedikleri tabutlarını bile seçerler.

Yani parayla beraber yeni bir problem başladı, bu da seçmekti, siz hangi seçeneğe sahip olacaksınız. Ve insanlar bu seçimle oynadılar. Size en iyisinin hangisi olduğunu söyleyip, sizi aldatabilirler. Nedendir bilmiyorum ama paralı insanlar en aptal olanlar, eğer çok ahlaksız değillerse, salaklar, kesinlikle salaklar. Herhangi bir kişi onları aldatabilir. Yani çok zengin olan bu insanların özelliğinin ne olduğunu Tanrı bilir, onlar çok hilekâr olabilirler, çok ahlaksız olabilirler, kendi kendilerini yok edebilirler ama çoğunlukla en aptal olan insanlar onlardır. Çünkü onların konuşma şekilleri, siz nereye bakacağınızı bilemezsiniz, onların bir şeyler hakkında ne dediklerini anlamazsınız. Yani o zaman, burası aptalların ve salakların ülkesi olur ve siz onlarla nasıl başa çıkacağınızı ve daha yüksek bir yaşam hakkında onlarla nasıl konuşacağınızı bilemezsiniz. Özgürleşmiş bir şahsiyet için veya kendisine Mahalakshmi prensibi bahsedilmiş kişi için bu Lakshmi tattwa, çok daha büyük bir prensip oldu. Böyle bir kişi başkaları tarafından aldatılabilir, başkaları tarafından rahatsız edilebilir ama o kişi buna benzer bütün engelleri aşmak için, kendi iç gücüne sahiptir.

Yani bu Mahalakshmi prensibi oturtulmalıdır ama kişi, “neden?” diyebilir, “Mahalakshmi prensibi sahibi olmanın avantajı nedir?” diyebilir. Mahalakshmi prensibi geldiği zaman, tarif edilmiş olan ve bir insanda tamamen tezahür eden dokuz tane Lakshmi vardır, navadha, yani dokuz tane.

Onlardan birisi, bizim Gruhalakshmi adını verdiğimizdir. Gruhalakshmi, aile anlamına gelir. Eş çok muhteşem birisi haline gelir. O bayan bir şeylere itiraz etmez, tepki vermez ama duyarlıdır, çocuklarını çok güzel bir şekilde yetiştirir. Aksine, bayanın Gruhalakshmi olmadığı yerde, o bayan erkek gibi çalışmasından dolayı gurur duyar. Onun için bunun anlamı şudur, işi onun için önemlidir, banka hesabı önemlidir ama bir Gruhalakshmi’nin banka hesabı onun ailesidir, çocuklarıdır. Bu bayan, eğer buna sahip değilse, o sadece kendinin çok büyük olduğunu, kendisinin bu adamla şu adamla rekabet edebileceğini düşünür.

Kadınlar, kendilerinin en büyük kapasitesinin sevmek olduğunu anlamıyorlar. Lakshmi bir kadın ve bütün Tanrıçalar kadın, bu nasıldır? Bu tanrıçaların kalitesi nedir, bu onların kendi kalitelerinin, kendi tabiatlarının kutsamalarını insanların üzerine dökmeleridir.

Bu yüzden, paramız olduğu için biz erkeklerden daha iyiyiz diye düşünmek, en büyük aptallıktır. Paranız olabilir ama çocuklarınız mahvolacaktır, aileniz mahvolacaktır. İyi bir aile meydana getirdiğinizde, siz güzel bir, etrafınızda çok güzel bir evren meydana getirisiniz. Bunun gibi olan evren üzerine evrenler bütün dünyada güzel bir âlem yaratabilir. Kurban edeceğiniz hiçbir şey yok, her şeyden neşe duyun. Söylediğim gibi, siz misafirperverliğinizden neşe duyun, cömertliğinizden neşe duyun, hissetmediğiniz cömertlik bir cimriliktir veya sizin için bir sıkıntıdır ama siz sadece neşe duyun, demek istiyorum ki, en azından Ben neşe duyarım. Eğer siz birilerine bir şeyler verebilirseniz, en büyük kutsama budur. Yani bu salak insanlar, kendileri gerçek aptallarken, cömertliğin aptallık olduğuna inanırlar.

Bu yüzden çocuklarına uygun bir ev yaratmak, bu gün çok büyük bir iştir ve bu yapılmalıdır. Orada, yine bencillik gelir. İnsanoğulları yaşamda pek çok engelle karşılaşır çünkü nedendir bilmiyorum, o her şeyden neşe duymaz. Bu nedenle de bencillik doğar ve onlara sadece kendi çocuklarını seveceklerdir, sadece kendi kocalarını seveceklerdir veya sadece kendi karılarını seveceklerdir. Bu iyi bir aile yaratmaz. Ben global bir aileden bahsediyorum. Bizim için herkes aydınlanmış bir ruhtur ve onların ailesi ile bizim ailemiz birdir. Ama onlar o zaman problem yaratırlar, kötü konuşur, dedikodu yaparlar, Sahaja Yoga’da bile, bizde dedikodu yapmaya devam eden kadınlar olmasına şaşırdım, onların tarzı dedikodu yapmaktır.

Ben Lakshmi ve Mahalakshmi hakkında konuşuyorum çünkü kadınları uyarmalıyım çünkü Lakshmi ve Mahalakshmi’nin büyük sembollerini, büyük prensiplerini yaratacak olanlar onlardır. Yani dedikodu yapmak, bu gün bile Sahaja Yoga’da çok yaygın bir hastalıktır. Ben bunu gördüm, beş altı Sahaja Yogi bir araya geldiği zaman, konuşur, konuşur, konuşurlar. Ne konuşurlar bilemiyorum! Asla Sahaja Yoga hakkında değil! Asla! Konuştukları şey, başka bir kişide yanlış olan şeyin ne olduğudur, kimin yanlış tipte birisi olduğudur, bizim dedikodu dediğimiz şeydir. Ve bu dedikodu bizim için kolektivite içinde büyük problemler yarattı. Bu yüzden Benim tavsiye edeceğim en iyi şey, sessiz kalmaktır.

Evime geldikleri zaman bile konuşurlar! Bizler sessiz olmalıyız şeklinde bir duyarlılıkları yok. Sessizlik olmaksızın, Tanrının serin vibrasyonlarından neşe duyamazsınız. Dedikodu yapmaya ve konuşmaya devam etmek Sahaja Yoga’da çok gelişmiş insanların bir emaresi değildir. İşte bu yüzden kadınların olması gereken ilk şey, çok daha şefkatli, çok daha toleranslı ve eğlenceli olmalarıdır. Çünkü biriyle bir araya gelirsiniz ve onlar derhal “şu kişide şu yanlış, bu kişide bu yanlış” diye size anlatmaya başlarlar, ama buna gerek yok. Ama onlar sadece gelip her türden kötü haberleri verirler. Ama onlar kötü haber vermekten hoşlanırlar ve onlar sadece çok önemli olduklarını düşünürler. Onlar kendilerinin önemli olduğunu düşündükleri zaman, tehlikeli, çok tehlikeli insanlar olabilirler.

Çünkü sanırım Sahaja Yoga’nın değerini anlamak için kadınların erkeklerden daha fazla çalışması gerektiğini düşünüyorum çünkü onların kendi çocukları söz konusudur. Onların aileleri Sahaja Yoga’nın ünitelerinden birisidir. Bunu söylüyorum çünkü şunu fark ediyorum ki, bu çok yaygın, Sahaja Yoga’da kadınlar, olmaları gereken noktada değiller. Çok fazla dedikodu yapıyorlar. Bu yüzden sanırım onlar, mauna yapmalılar, tam bir sessizlik içinde olmalılar, konuşmamalılar. Gerçekten, çok etkili olanlar, büyük iş yapanlar, her zaman sessizdirler. Konuşmazlar. Hatta onların gelip Beni bile görmediklerini gördüm, sadece geride dururlar, özel bir şey olduklarını düşünen kadınlar, en tehlikeli olanlar onlardır.

Yani Lakshmi gücü aslında, ilk olarak, Mahalakshmi’nin olmaları gereken kadınların omuzlarına biner ve bu, onların dünyadaki bütün kadınların hepsinden daha büyük kadınlar olmaları ve kendileri gibi davranmaları için, tüm Sahaja Yogiler için bir meydan okumadır.

Bizim çok, çok iyi, çok büyük Sahaja Yoginilerilerimiz var, buna şüphe yok ama onların tarzı farklıdır ve onlar, bir şeyleri kesinlikle tapılası bir şekilde hallediyorlar. Onlar sadece Sahaja Yoga için çalışıyorlar, kendi şahsi ilişkilerine veya kişisel itibarlarına aldırmazlar, sadece her şekilde Sahaja Yoga’ya yardım etmek isterler.

Sonra Gajalakshmi adı verilen başka bir Lakshmi vardır. Aslında bunun anlamı bir, “Gaja” fil demektir. Bir filin kalitesi nedir, filin belli bir yürüme şekli vardır, o her iki tarafa doğru hareket ederek yürür. Size söylediğim gibi, at gibi yürüyen insanlar gördüm, özellikle de kadınlar, gerçekten! Onlar at gibi yürürler. Bir keresinde bir dans öğretmeni Bana dedi ki, “Anne, bir dans okulu kursam mı?” Bende, “bir dans okulu kurman iyi olur, önemli değil, ama sen onlara dans etmeyi öğreteceğine emin misin yoksa sadece dörtnala mı koşacaklar?” dedim. (Gülüşmeler) “Neden?” dedi. “Çünkü, Benim buradaki kadınlarda gördüğüm şey şu, onlar at gibi yürüyorlar, bunu söylemek zorundayım. At gibi yürüyen bu kadınlar, nasıl dans edebilirler, özellikle de Hint dansı? Bu çok zor” dedim.

Yani, biz dörtnala gitmenin ne olduğunu görmeliyiz, nasıl yürüyorsunuz. Fil gibi mi yürüyorsunuz, yoksa bir at gibi mi yürüyorsunuz? Özellikle de erkekler için, erkekler fil gibi değil, at gibi yürümelidir, tamam mı? (Gülüşmeler) ama olan en kötü şeyde şu ki, erkekler kadın gibi, kadınlar erkek gibi giyiniyorlar. Şimdi ne yapmalı? Neden bu türden bir çılgın dönüşüm gerçekleşti? Neden böyle şeyler yapıyorlar? Kendisi bir erkekken veyahut bir kadının erkek olmasının avantajı nedir? Nedeni şu, bu şunu gösteriyor ki, onlar bazı değişiklikler istiyorlar, önemli olan bazı değişiklikler. Kıyafetinizi değiştirmek istediniz, evinizi değiştirmek istediniz, hatta cinsiyetinizi bile değiştirmek istediniz. Ama bütün varlığınızı neden Aydınlanma ile değiştirmeyesiniz, bu çok önemlidir, değiştiğimizi anlamak çok önemlidir ve biz Sahaja Yoga’nın asaletine sahip olmalıyız- davranış şeklimiz, hareket etme ve çalışma şeklimiz.

Benim deneyimim şu ki, onlar bir kez Sahaja Yoga’ya gelince, genellikle, çok, çok güzel insanlar oluyorlar ve kokusu onların sevgi ve şefkati olan çiçekler gibi yavaş yavaş büyümeye başlıyorlar. Ama nasıl büyüyeceğini anlamayan insanlarda var. İçinde dolaştıkları küçük bir çemberleri var ve sadece durgunlaşır ve cüceleşirler ve sonra da böyle olan Sahaja Yogiler, onlar Sahaja Yoga’yı terk etmeliler.

Bu yüzden akıllarının ne kadar çalıştığını izlemek ve görmek tüm Sahaja Yogilerin sorumluluğundadır. Nereye gidiyorlar? Onlar ne yapıyorlar? Sahaja Yogiler olarak kendi statülerine nasıl erişiyorlar?
Bu yüzden bu Lakshmi ve benim söyleyeceğim Lakshmi’ler ve ayrıca Lakshmipatilerin de Sahaja Yoga içinde, parası olan diğer insanlardan çok farklı olmaları gerekir. Mahalakshmi prensibi size çok ölçülü, dengeli, şefkatli ve sevgi dolu bir mizaç kazandırmalıdır. Eğer size bunu vermezse, içinizde eksik olan bir şey olduğunu bilmelisiniz. Ne de olsa, Sahaja Yoga'ya başka bir şey için değil, kendi büyümeniz için geldiniz. Ve bu büyümeyi devam ettirmek için, kişiliğinizin ne olması gerektiğini, başkalarına göre, hala arayan, hala kör olan diğer kişilere göre, siz bunun ne anlama geldiğini anlama hassasiyetini edinmelisiniz.

Küresel bir kurtuluş sağlamalıyız. Bunun Benim vizyonum olduğunu biliyorum ve geçen gün kaç projenin başladığını sayıyorduk. Sonra, 35'de durmamız gerekti. Hindistan'da hâlihazırda 35 tane proje başladı, diğer ülkelerde de ve bunlar, yalnızca insanları özgürleştirmek içindir. Fakat öncelikle, size söylediğim gibi, Sahaja Yoga'da çalışmak için bağımsız bir kişi olmalısınız. Bu, Mahalakshmi prensibinin kalitesidir, böyle bir insan bağımsızdır. O değersiz şeylere bağımlı değildir. Ancak bu sizin bir sanyasa almanız ve ailelerden kaçmanız, ev halkınızdan kaçmanız, her şeyden kaçmanız anlamına gelmez. Bu bağımsız olmak değildir, bu kaçmaktır!
Ancak bağımsız olmak, sizin her şeye sahip olduğunuz ve hala bağımsız olduğunuz zamandır: yani, bu anlamda sizin kendi kazancınız için endişe duymadığınız anlamına gelir. Eğer gerçekten iç gözlem yaparsanız, bu şeyler çok kolayca olabilir. Ve iç gözlem, meditasyonun en iyi yoludur. Önce iç gözlem yapın ve sonra meditasyon yapın, ardından büyüyeceksiniz. Ve Benliğinizin, Ruhunuzun gerçek neşesi, size aptal, önemsiz şeylere maruz kalmayacağınız bir zevk verecektir. Fakat siz Sahaja Yoga'da herkesin hayran kalacağı harika işler yapacak insanlar olacaksınız, sıradan bir insan, böyle bir şeyi nasıl başarabilir, nasıl çözebilir?

Daha önce de söylediğim gibi, aydınlandıktan sonra son derece yaratıcı olursunuz. Her şeyde yaratıcı olursunuz, özellikle başkalarına aydınlanma vermede ve sanat, müzik, şiir, drama, yazma, hayatınızda da yaratıcı olursunuz; yaptığınız her şeyde. Şimdiye kadar sahne üzerinde hiç bulunmamış pek çok vakayı bile gördük, onlar, hatta çok harika olan, ilham veren konuşmalar yaptılar. Yani yaratıcılık, başkaları için bir ilham kaynağı gibi gelir. Onlar sizi görüyor ve ilham alıyorlar. Siz gölgede kalan ve arkada oturanlar değilsiniz. Açıkça ortaya çıkarsınız, gurur duymadan veya saldırganlık göstermeden, alçakgönüllülükle ve sizler başkalarına çok güzel duygular iletiyorsunuz, kendiniz ve başkaları hakkında, kolektif bilincinizle ilgili bu öyle bir anlayış ki.
Bakın, kolektif bilinç ve başka şeyler hakkında, birçok insan konuştu. Geçen gün bunu gördünüz, Jung gibi pek çok insan vardı ve başka bilim adamları da vardı ve bunun hakkında konuşan başka filozoflar da vardı. Ama siz bunu elde ettiniz, sizler kolektif bilinç deneyimine sahipsiniz. Buna rağmen, Sahaja Yoga'daki ilerlemenizde, Sahaja Yoga içinde, eğer geride kalıyorsanız, bu yanlış bir şey olduğu anlamına gelir. Kafanızda taşıdığınız bir çeşit yüktür. Ama bağımlılıklarınız sayesinde, kafanızda taşıdığınız bir sürü şey olacaktır.

Sahaja Yoga'da her şeye dâhil oluyorsunuz ve siz bağımsızsınız. Ve sizin çok iyi bildiğiniz böylesi bir mucize gerçekleşir, Benim onu tarif etmeme gerek yok. Bu sayede Mahalakshmi prensibi ile birlikte, yeni bir kişilik ortaya çıkar. Mahalakshmi prensibi, sizi arayışınıza götüren ve gerçekliği, gerçeği öğrendiğinizde ise sizin ilerlemenizi sağlayandır.
Ancak Mahalakshmi prensibi ile siz aydınlanmanızı elde edersiniz. Bunu çok iyi biliyorsunuz, sadece Mahalakshmi kanalı sayesinde yükseliyor ve aydınlanmanızı elde ediyorsunuz. Bu yüzden büyük bir Sahaja Yogi olmak için, siz Mahalakshmi prensibine dikkat etmelisiniz.

Şimdi, kendisinin ucuz popülerliği önemsediğini gördüğüm insanlar var. Başkaları için her şeyi yapacak insanlar tanıyorum, bunu yap, şunu yap ama bu sadece popülerlik içindir. Esasen anlaşılmayan bir şey yok, esasen her ne yaptıysanız, onlar bunun ucuz bir popülerlik için olduğunu anlamıyorlar mı? Sahaja Yoga'da bir seçim ile mücadele etmek zorunda değilsiniz, seçimlerde oylarınızı kullanmak zorunda değilsiniz. Ama gerçekte ne olur, Sahaja Yoga'nın bu dinamizmine sahip olan kişi, sadece ortaya çıkar. Herkes onu bilir. Konuşmamak, etkilememek, gösteriş yapmamak, ucuz popülerliğin peşinden gitmemek, bunun yerine içinizde büyümek. Bunun için ne yapmanız gerektiğini söyleyemem. Bir ağaç nasıl büyür? Kendi kendine. Sizler Sahaja Yoganın yaşayan örneklerisiniz. Peki, nasıl büyüyeceksiniz? - Kendi kendinize. Kendi başınıza büyüyeceksiniz: Tanrısal olan tarafından, size verilen bir sözdür bu. Ama siz bunun iç gözlem ve meditasyon yoluyla ve tam bir adanmışlık ve bağlılık dediğimiz şey sayesinde büyümesine izin verin.

Geçen gün size shraddha kelimesini anlattım - bu sadece dua etmek değildir, sadece inanca sahip olmak değildir, shraddha sizin kalbinizde sahip olmanız gerekendir, özveri ve bağlılığınızla elde etmenin keyfi- bu shraddha olarak adlandırılmalıdır. Sadece bu şeyde işe yarayacaktır bu. Kendinize ve Sahaja Yoga'ya bir inanca sahip olmalısınız. Sahip olduğunuzu biliyorsunuz, o insanlar bunun hakkında konuşuyorlardı, ama siz buna sahipsiniz! Kolektif bilincin ne olduğunu biliyorsunuz. Kendinizin kolektif bilinçte olduğunuzu biliyorsunuz. Ama onun içine ne kadar büyüdüğünüz görülmelidir. Bu çok önemlidir.
Bunun için, bu kısa sürede Lakshmi'nin tüm niteliklerini size tarif etmemize gerek yok - Lakshmi prensibine sahip bir kişinin tüm bu özel niteliklere sahip olması gerektiğini anlamaya çalışın, aksi takdirde o kişi Lakshmi'ye ibadet eden birisi değildir. Ve işte böyle, Ben bugün kalbinizin içini aydınlatılan ışıklar sayesinde hepinizi Lakshmi prensibinin doğru bilgeliği ve doğru anlayışı ile kutsardım.
Tanrı sizi kutsasın. Tanrı sizi kutsasın.

Puja sonrası konuşma

Hepinize çok mutlu bir Diwali dilerim. Ve size önerdiğim gibi - hepimiz bunun üzerinde çalışmalı ve Mahalakshmi prensibinin önemini anlamalıyız.
Hayatınızda eğer insanlar sizin çok huzurlu, iyi, yardımcı, kolektif insanlar olduğunuzu görürlerse, ancak o zaman Sahaja Yoga yayılır. Benim ne dediğimle ya da ne yaydığımla ya da ne yaptığımla olmaz.
Her zaman Sahaja Yogilerin sosyal hizmet işi yapması gerektiği hissine kapıldığım bir gerçektir. Bütün hayatım boyunca sosyal hizmet uzmanı oldum ve bir şekilde sosyalistim, fakat yaptığım tüm bu şeyleri Benim gizlice veya başka bir şekilde yaptığımı söyleyebiliriz, fakat kimi insanlar bunu biliyordu, bu yapılacaktı ve pratik olarak pek çok durumda bağışlanmış olmaya hazırdı.

Bunu başlangıçta bağışlamamamın nedeni şu, Ben dürüst olan ve işi dürüst bir şekilde yapan insanların var olduğunu görmek istedim. Çünkü insanlar sosyal hizmet adına sadece sömürmek istiyorlar. Günlerce beklememin nedeni bu ve bunlardan bazılarını zaten Ganapatipule veya hastane, ayrıca Dharamshala okuluna vermiş olmama rağmen, sonuçta hepsi verildi. Ama şimdi daha fazlasını vermek istiyorum. Bunu bilmediğim gibi, Amerika'da, Canajoharie'de satın aldığımız arazinin Benim adıma alındığını duydum; ve şaşırdım çünkü oradan gelen hiçbir gelir yok, bu tür bir şey yok, ve Ben buna orada karar verdim ve o zaman, bunun Amerika’daki Ebedi Yaşam Vakfı kolektivitesine verilmesi gerektiğine karar verdim. Bütün isteğim, bu şeylerin hallolması. Fakat Sahaja Yoga'ya göre, sizin kendi Ganapati’niz, Ganesha’nız, Toprağın annesi, anavatan, başlangıç yapacağınız bir yer olmadan, bu form almaz, hiçbir şey yapmaz.
İtalya'da bile çok büyük bir toprağım ve bağışlamak istediğim bir evim var. Bir diğeri de Daglio denilen yer, Ben onu İtalya kolektivitesine bağışlamak istiyorum.
İtalyanlar, Ben onları çok iyi, dürüst ve özverili buldum. Bunu sömürmeyeceklerini biliyorum. Aynı şekilde, herhangi bir arazi satın aldığım veya bir şeyler inşa ettiğim her yerde, bunların çoğunu bağışlamak istiyorum. Ama işlerin dürüst bir şekilde hallolup hallolmadığını bir göreyim.

Yani, şimdi bu sizin ilginizi çekiyor. Ve bir Sahaja Yoginin bir yetimhaneye kurmak ya da bir yetimhaneyi işletmek için Madras'a (Hindistan’da bir şehir) gittiğini öğrenmek Beni mutlu etti. Çok iyi bir fikir, çünkü yetim çocukları düşünün, yoksul kadınları düşünün, kanser gibi korkunç hastalıklardan mustarip olan insanları düşünün – başkalarını da - iyileştirebiliriz. Bu yüzden bir hastane kurdum ve şimdi bizim Delhi'de başka bir hastanemiz daha olacak. Himalaya’ların eteklerinde bir arazi satın aldığımda, bu da sizin için iyi bir haber. Çok büyük, sanırım 55 hektarlık bir arazi. Ayrıca, Ayurveda için çok nadir sebzeler yetiştirebileceğimiz ya da alabileceğiniz başka bir arazi de satın aldım, böylece acı çeken ve tedavi edilebilen insanların kullanması için bu ilaçları kolay bir şekilde çok ucuz bir fiyata mal edebilirler. Bunun gibi, pek çok proje yapıldı ve hepsi geldiler. Mesele şu ki, Sahaja Yogilerin toplayamadıklarını, onların para bağışladıklarını gördüm. Seminerlerde verdikleri para hariç. Ve tüm bunlar, sizin seminerde verdiğiniz para ile alınıyor. Elbette bu giderin geri kalanı da kitaplarımdan ve yaptığımız diğer şeylerden geliyor.

Bu nedenle, seminerde verdiğiniz para ne olursa olsun, kesinlikle, kesinlikle, kesinlikle, kesinlikle Sahaja Yogaya gelmeyip, Sahaja Yogilerden faydalanılabilecek olan insanların iyileştirilmesi için kullanıldığını anlamanız önemlidir. Bu yüzden cimri olmamanızı rica ediyorum. Bana para vermenize gerek yok, ama sizin cimri bir mizacınız olmamalıdır. Çünkü hiçbir avantajı olmadan, para kazanmanın faydası nedir? Öyleyse hepiniz nasıl bağış yapılacağını öğrenmelisiniz, Bana değil ama onların sahip oldukları bu yeni fikre bağış yapmak, Benim mi açıklamamı istiyorlar, onlar bir Vakıf kurmak istiyorlar, tamam. Onu çalıştırmak için uygun insanları bulduktan sonra, Vakıf kurmayı dert etmiyorum. Çünkü biz, geri kalan aptal insanların yaptıklarını yapmamalıyız.
Ve sizden, hepinizden biraz cömert olmanızı rica ediyorum. Cömertlik, katılmamızın çok önemli olduğu bizim dünyamızın sosyal tarafına doğru olmalıdır.
Umarım, değişmediğimi anlamışsındır. Şimdi bu düzgün bir şekilde giden yol. Önce çok tehlikeli bir dağa tırmanmak zorunda kaldık ve şimdi ise anladığımız bir yere geldik.

Bu anlayışla, sadece bu tür bir işe ihtiyaç duyacağımız zaman, bağışlayabileceğiniz bir miktar para toplamanızı söylemek istiyorum. Ki bu kundalini uyanışı ile değildir ama sonra Kundalini'yi de uyandırabiliriz. Kundalini'nin uyanışının sonuçlarını göstermeliyiz, sadece sizin için değil, sadece sizin gibi aydınlanmış insanlar için değil, tüm dünya için. Bu benim vizyonum ve Ben bu vizyona göre işimi yapıyorum. Ve şimdi bildiğiniz gibi, Ben bu sorumluluğu hepinize bırakıyorum.
Umarım kendi sorunlarınızdan, kendi aptalca sorularınızdan başka şeyleri düşünmenizin önemli olduğunu anlayacaksınız çünkü her zaman gördüğüm şey şu, liderler bile yanlış bir şey yapmış insanlardan taşıyarak Bana bir tür saçmalığı alır getirirler.
Birinin hasta olup olmadığını, birisinin şu bu olup olmadığını Bana söylemenize gerek yok. Neden siz tedavi edemiyorsunuz? Bunu Bana neden getirmeniz gerekiyor? Bu liderlerde yaygın olan bir uygulamadır. Bu yüzden, Bana böyle bir problem getirmemenizi rica ediyorum ve kendi problemlerinizi siz çözmeye çalışın. Sorununuzu bir kere çözdükten sonra şaşıracaksınız ve neye sahip olduğunuzu bileceksiniz. Ama her seferinde Bana başvurmanıza gerek yok.

Bana başvurmanız gerekli değildir, çünkü Benim yapacak çok işim var ve birileri hastalanırsa, onlar her zaman Bana atıfta bulunmaları gerektiğini düşünüyorlar. Bir şey olursa, Bana iletmeleri gerekir. Bana başvurduktan sonra bile, hepiniz diyeceksiniz ki: “Bu kişi kanser olmuş, bu hasta, şu hasta.” Size söylemek istemiyorum, ama bu kişide bir yanlışlık olmalı. Böyle olan herhangi birisinden bahsetmek istemiyorum, ama o kişi hasta olduğuna veya o kişide bir şeyler yanlış gittiğine göre, onda yanlış giden bir şey olmalı, çünkü normalde Sahaja Yoga’nın ona yardımı olmalı. Sahaja Yoga meditasyonunun yardımı olmalı. İşe yaramalı, pek çok şeyi halletti. Çok hasta olan bazı insanlar bile, tek bir kere Cabella'ya geldiler, Ben orada değildim, onlar iyi oldular. Öyleyse, içinizde çok güçlü olması gereken inançla, bu gerçekleşecektir.
Bu yüzden bazı insanlar Beni bu şekilde rahatsız etmeyi alışkanlık haline getiriyorlar. “Bu iyi değil, bu öyle değil...” “merkezimizde bu oluyor, şu oluyor.” Neden hepiniz bir araya gelip tüm sorunlarınızı çözemiyorsunuz? Tüm bu sorunların sizin tarafınızdan çözülebileceğini anlamanız çok hoş olacaktır, Ben orada olmak zorunda değilim. Her zaman yanınızdayım, her zaman sizinle beraber olan Benim, bu yüzden kesinlikle sizin kontrolünüz altında olan bütün bu şeyler için Bana gelmenize gerek yok. Eğer böyle değilse, sözde liderliğinizden vazgeçersiniz. Çünkü liderlik, Sahaja Yoga ilkelerini başkalarında uygulayabilmeniz ve çözebilmeniz gerektiği anlamına gelir. Umarım bunu anlarsınız.

Bir Diwali gününde bazı şeyler söylemek zorunda kaldım, ama ışıkla kişi, karanlık noktaları görüp bunu temizlemeye çalışmalıdır.
Bu yüzden tüm liderlerinden, sahip olduğunuz tüm bu küçük küçük problemlerle Beni rahatsız etmemelerini rica ediyorum. Kontrol etmeye çalışın, çözmeye çalışın, deneyin, görün, güçleriniz var, yapabilirsiniz, hepiniz yapabilirsiniz. Her zaman Bana ulaşmak zorunda değilsiniz, çünkü çok fazla şey yapılmalı ve amansızca yaptığım pek çok şey hallolacak. Ama sizde ülkenizdeki, bulunduğunuz yerdeki probleminizi çözmeye çalışmalısınız. Ama eğer yeterince bilge değilseniz, eğer büyümemişseniz, o zaman bu olur, Ben bunu gördüm, Bana söyleyeceksiniz. Ve siz kendinizin çok önemli olduğunu düşünüyorsunuz çünkü siz Bana söyleyebilirsiniz. Bu şekilde değil! Kendiniz yapmalısınız. Ne yapabileceğinizi, nasıl yardım edebileceğinizi ve başkalarına nasıl yardım edebileceğinizi kendiniz öğrenmelisiniz.

Ayrıca, biz sürekli olarak Sahaja Yoga'da iyi olmayan insanlara bakmak için burada değiliz. Ve çoğunlukla olduğunu gördüğüm gibi, bunlar sadece biraz, kendi pozisyonları konusunda çok hırslı olan, böyle yapmaya çalışan insanlar.
Bu yüzden tekrar tekrar bunu istemek zorundayım: Lütfen, lütfen, herhangi biriniz lider veya başka bir şeyseniz, Bana telefon etmeyin, Bana yazmayın. Çünkü Ben her gün bu kadar çok şeyin olduğunu gördüm, kağıtlar, zarflar - her gün – Ben ne yapacağımı bilemiyorum. Bana yazmaya gerek olmadığını size nasıl anlatacağım. Eğer sorunu çözemezseniz, bitti! Başa çıkabileceğiniz basit bir şey alın. Başa çıkamayacağınız zor olan bir şeye ihtiyacınız yok. Bunun arkasında, bu bir bilgeliktir. Bilgeliğiniz varsa, kendi sorunlarınızı çözersiniz, özellikle de liderinizle birlikte ve eğer liderler mantıklıysa, onlar asla, asla Bana sıkıntı çıkarmazlar.

Ben bilmek zorundayım, lider olan bazı insanlardan size bahsetmek zorundayım, bir kere olsun Bana “Bu yanlış ya da şu yanlış” dememiş olan, hiçbir şey söylememiş! Onlar sorunlarını tamamen çözdüler. Onlar sizin idealleriniz olmalılar ve siz işte bu şekilde çalışmalısınız. Bu, Anneniz için çok neşe veren bir şey olacak, çünkü şimdi sizler ortaya çıktınız, güce sahip olanlarsınız, güçlerinizi hissedin, güçlerinizi anlayın, sorumluluklarınızı anlayın ve işlerin nasıl yürüdüğünü görünce şaşıracaksınız.
Her şeyden önce hepinize tekrar tekrar çok mutlu bir Diwali diliyorum, gelecek sene ve tüm yaşamınız için çok mutlu, müreffeh bir hayat diliyorum.
Tanrı sizi kutsasın. Çok teşekkür ederim. Teşekkür ederim.
Onlar, hepinize bazı hediyeler getirdiler. Lütfen onları alın, tadını çıkarın.
Tanrı hepinizi kutsasın.

Ve sessiz olun! Bazen burayı bir balık pazarı gibi hissediyorum çünkü konuşacak ne var bilmiyorum! Tamamen sessiz olmalısınız. Bugün ne kadar çok vibrasyon var, hiçbir fikriniz yok!
Eğer siz vibrasyonları emiyorsanız, Ben yorulmam. Emmelisiniz, vibrasyonları emmelisiniz. Buraya, vibrasyon almaya, daha fazlasını elde etmeye ve şundan bundan konuşarak vaktinizi boşa harcamaya gelmediniz. Hayır! Siz buraya büyümek için geldiniz. Eğer bunu anlarsanız, bunun size yardımı olacağını düşünüyorum. Teşekkür ederim.