Shri Mahalakshmi Puja. Sangli (India), 6 Gennaio 1986.

Spero che tutti voi abbiate gradito il soggiorno a Ganapatipule. Il problema è stato che non abbiamo potuto organizzare la cucina più vicino ai vostri alloggi e, mentre eravate qui, avete camminato parecchio. Ma penso che camminare sia stato piacevole e debba avervi aiutato. Fa bene per la diarrea e altri problemi che avete.
In realtà avevo visto il posto prima, ma non tutti gli alloggi e residenze. Ma, per vostra informazione, ora qualcuno mi ha donato un acro di terreno, gratuitamente, vicino al mare, dall’altra parte. È bellissimo. E tutti voi dovreste inviargli una lettera di ringraziamento. Così per l’anno prossimo sono sicura che potremo organizzare qualcosa di molto migliore, in un modo molto più collettivo.

Il prossimo tour sarà, come sapete, attraverso Puna, Rahuri, Akluj. Questi posti sono di grande importanza per noi, perché Rahuri è il luogo nel quale hanno governato i miei antenati, quindi un posto veramente potente, perché erano grandi Devi bhakta (devoti della Devi). Anche tutti i Nath, come Machindranath, Gorakhnath, tutte queste grandiose anime evolute chiamate avadhuta, che erano incarnazioni dei grandi maestri primordiali, lavorarono in quella zona. Sono quelli che per primi parlarono apertamente della Kundalini. Poi Puna, come sapete, è chiamata Punyapattanam, è un luogo sacro da secoli. Poi andrete in un posto chiamato Nira, che è un fiume che porta il mio nome ed ha intorno parecchia terra che abbiamo acquistato e che useremo per l’agricoltura. Lì vedrete anche il fiume Bhima, nel quale farete il vostro bagno mattutino godendovi il fiume. 

Lì siete anche stati invitati ad una cerimonia. Organizzano una grande cerimonia per due giorni. È per questo che non verrò, perché non potrei fare nessun programma in quei giorni, ma voi divertitevi lì. Poi andrete in un altro posto interessante, chiamato Wani, che è una stazione collinare ed una località molto bella, dove c’è anche una diga; poi tornerete indietro. Colgo questa opportunità per parlarvi, perché raramente ho tempo di parlare con voi.

Ora, per quanto riguarda questi eventi esterni, dovrebbero tutti dare nutrimento alla vostra ascesa. Dovete rendervi conto di quanto avete raggiunto interiormente, quale tipo di temperamento avete sviluppato, quanto distacco, quanto senso della collettività, quanta generosità. Tutte queste cose devono essere esaminate. Giudicate voi stessi, non chiedete agli altri di giudicarvi. Quanto equilibrio, quanta saggezza, perché tutte queste cose dovrebbero stabilizzarvi in modo da darvi il necessario equilibrio. Non so per quanti anni ancora potremo fare questo, ma la ritengo un’ottima cosa, perché ora vedo la differenza nelle vibrazioni delle persone. Inoltre, fra prima di cominciare (il seminario) a Ganapatipule ed oggi, c’è una enorme differenza. In effetti, ora sento la brezza fresca provenire da voi!
Quindi, l’ascesa è ciò a cui si deve rivolgere maggiormente l’attenzione ed è l’interesse primario per tutti noi. Siete venuti qui per la vostra ascesa. So che devono esserci state molte difficoltà e molti inconvenienti; alcuni si sono anche scottati la pelle, mi dispiace per questo. Ma in questo Paese, l’esagerazione è considerata sconveniente, e dovremmo cercare di evitare di esagerare in qualsiasi occasione. Esagerando, effettivamente andiamo a destra o a sinistra, perciò per favore evitate di esagerare in ogni cosa. Per esempio, potreste amare molto fare il bagno nel fiume Bhima, ma è molto piacevole in un certo punto dove l’acqua è bassa; invece, non dovreste andare dove l’acqua è profonda Sono solo preoccupata di questo aspetto, perché si deve ancora imparare a capire che occorre avere il completo autocontrollo, senza andare in luoghi pericolosi. Oltre ad essere pericolosi per voi, sono pericolosi per l’intero movimento di Sahaja Yoga ed anche per me, perché mi preoccupo e mi agito molto se vi succede qualcosa.
La cosa principale è mantenersi al centro. Non andate agli estremi per alcun motivo. Tutti vi rispettano se state nel centro, ma se andate agli estremi pensano che ci sia qualcosa di sbagliato, di fondamentalmente sbagliato in voi. E questo sconvolge anche tutto il programma. Pertanto il mio consiglio è di rimanere al centro, senza esagerare niente, mantenendo tutto nei giusti limiti; perché per voi è faticoso viaggiare così, affrontare questo sole. Questo è il periodo più freddo in Maharashtra, per cui potete immaginare: cos’altro avremmo potuto fare? Dobbiamo ottenere i risultati con il massimo delle combinazioni. 
E mi dispiace per le persone che si sono scottate; in effetti è perché ho dovuto curarle e quant’altro che ho tardato tanto, e tutto il programma ha tardato e tardato: insomma, è troppo. Ma ora basta. Per favore, non esponetevi affatto al sole, non ce n’è bisogno, ne avete avuto abbastanza. Il sole scioglie il cervello e fa impazzire la gente in questo Paese: se ci esponiamo al sole finiamo per impazzire. Deve accadere qualcosa anche al cervello; quindi è meglio che non vi esponiate affatto al sole, attenetevi a questo. Solo per un po’ va bene, ma non sedetevi al sole. È molto invitante, lo so, perché voi non avete il sole (nei vostri Paesi di origine, ndt); ma i raggi del sole sono anche in questa stanza, dappertutto. Per cui non dovreste assolutamente andare a sedervi al sole. Potrebbe crearvi veramente dei problemi perché il sole ad Akluj sarà proprio forte, e ve lo dico anche perché potrei non essere con voi. Quindi per favore badate a voi stessi, è l’unica cosa che potete fare per me.

Riguardo a voi stessi, dovete fare la vostra meditazione, dovete preoccuparvi della vostra ascesa e non lasciare le vostre cose qua e là, state attenti. Sono molto felice di quanto vi abbiano apprezzato nel tempio di Mahalakshmi, che vi abbiano rispettato e vi abbiano dato qualcosa nel vostro oti; è stato dolcissimo da parte loro accettarvi così rapidamente nel loro modo di essere e nella loro comunità. Hanno detto: “Non riuscivamo a distinguere chi è indiano da chi non lo è”, perché penso che a Ganapatipule anche la vostra pelle sia diventata un po’ meno pallida; forse per questo hanno detto: “Non riuscivamo a distinguerli”. È ottimo che ora le cose funzionino in modo tale che stiamo acquisendo temperamenti un po’ omogenei.
Riguardo ai Puja, dato che prima ne abbiamo già celebrati tre più un quarto a Ganapatipule, anche qui farete tre Puja. Durante questi tre Puja sono sicura che, essendo un gruppo più tranquillo, otterrete molto di più, e le cose andranno molto meglio. Se avete qualche problema, potete farmelo sapere, possiamo sistemare tutto. Solo una cosa, state attenti a non sovraffaticarvi, non siate affamati e non mangiate troppo. Qualsiasi cosa spinta all’eccesso non aiuterà per questo viaggio. Penso che in questo secondo gruppo raggiungeremo molto di più di quanto abbiamo conseguito prima. Quindi, quelli del secondo gruppo dovrebbero cercare di condurre una vita normale, con una maggiore attenzione allo Spirito e all’ascesa.
Da ultimo, ma non meno importante, la grande notizia è che molti altri vogliono fidanzarsi. Sarò molto contenta di fidanzarli, a Puna o a Rahuri. Sarà un’ottima idea, per quelli che vogliono fidanzarsi. E se ci sono ancora persone che vogliono sposarsi, fatemelo sapere. Forse potremmo riuscire ad organizzare qualcosa a Rahuri. Ma la cosa migliore riguarda chi vuole fidanzarsi, è molto semplice da fare ed è una buona idea. Così fatemi sapere, prima di lasciare Puna, chiunque voglia farlo.  

Ora, se avete domande o qualcosa da dire, per favore ditelo adesso, perché non avrò altre possibilità di parlare così con voi, dato che qui siete un piccolo gruppo; altrimenti è sempre in un Puja, ed ora a Puna troverete almeno il quintuplo della gente.
Sì? Cosa dice? Difficoltà con l’attenzione – cosa? … Di che si tratta?

[Domanda: Lei vuole sapere come stabilizzare l’attenzione e come approfondire la meditazione.] 
Il punto è: dove va la vostra attenzione? Cercate di guardarvi più intorno… Vedete, prima di tutto nella meditazione dovete esaminare questo. Ci sono molti altri che potranno spiegarvi, ci penseranno loro. E in secondo luogo, la cosa migliore è rivolgere lo sguardo verso Madre Terra. Concentrarsi su Madre Terra è la cosa migliore. Mentre camminate, tenete lo sguardo rivolto verso Madre Terra. Se qualcuno vi parla, mantenete lo sguardo verso Madre Terra. Così assorbirete meglio ogni cosa e sarete più stabili, va bene?
È ottimo pensare in questi termini, poiché la nostra attenzione non dovrebbe essere sprecata. Gradualmente vi stabilizzerete. Penso che la maggior parte di chi tra voi è venuto per la prima volta, all’inizio troverà qualche difficoltà ad adattarsi, ma poco a poco ci riuscirà. Infatti, innanzitutto la nostra attenzione si rivolge a cose insignificanti, tipo: “Devo sedermi per terra”, oppure “Bisogna viaggiare in autobus”, o a qualcosa di sporco che vedete da qualche parte. L’attenzione si indirizza sempre verso i difetti, le mancanze, la sporcizia, perché l’ha sempre fatto. Ma poi inizia a dirigersi verso posti bellissimi. In cose piccolissime iniziate a vedere la bellezza, in cose piccolissime iniziate a vedere il Divino. Ed è allora che dovreste rendervi conto che la vostra attenzione gioirà di tutto.
Ma normalmente vedete che l’attenzione, specialmente il tipo di attenzione che noi abbiamo, si rivolge a cose sbagliate. Dov’è la mancanza? Cominciamo a giudicare ogni persona, ogni luogo. Ora, prendiamo questo posto, visto che siete seduti qui: per me è meraviglioso, per voi potrebbe soltanto essere qualcosa fatto di latta, o altro; comincerete a pensare così. Per me è splendido perché vedo qui questi bellissimi sari appesi e meravigliose decorazioni floreali fatte benissimo, qualcosa di davvero speciale. E lo sfondo, ed il resto, realizzati con grande cura. Come sono arrivati fin lì, come sono riusciti a legare quelle cose? È notevole. Mi vengono in mente tutte queste cose, e comincio a sentirmi traboccare di gioia che i miei ragazzi abbiano lavorato sodo per fare queste decorazioni, e che le abbiano realizzate così bene. Mi vengono in mente tutte queste idee e mi sento molto edificata. Non vedo la latta o niente del genere. È a ciò che vedete, che va la vostra attenzione.
Quindi cercate di vedere qualcosa di bello. Ci sono così tante cose belle che si possono vedere. Ora, ciò che io vedo è il cuore dei miei figli, il modo in cui hanno fatto le cose. Se siete profondi, potete notare con quanta dolcezza hanno drappeggiato i sari, come hanno sistemato i fiori, come hanno fatto tutto. Quindi, si tratta di attenzione: dove si dirige? Quando pensate a voi stessi: “Ci sono le mie comodità? Dovrei avere questo, dovrei avere quello”, non c’è gioia. La gioia risiede nel vedere la parte più profonda di ciò che hanno fatto per noi, come hanno lavorato per noi, come hanno portato le cose per noi, come hanno cucinato per noi con amore. Voi non state facendo nulla in confronto a ciò che stanno facendo queste persone, senza dubbio. Andate in giro come dei re, veramente, mentre loro hanno dovuto realizzare tutto. Specialmente a Ganapatipule è stato molto difficile. La gente è dovuta venire fino da Nagpur, sono venuti in cinquanta a cucinare per voi. Il denaro non è tutto. Anche se pagate, non potete farlo. È l’amore, è il sentimento, è l’attenzione, è la generosità di aver cura degli ospiti.
Ed è per questo che si dovrebbe gioire di quanto hanno fatto per noi, del piacere che ne traiamo. In questo modo il vostro cuore diventerà sempre più profondo. Ma se avete un cuore convesso, che guarda sempre ai difetti, alle lacune ed altro, o che pensa: “Cosa dovrei comprare, cosa dovrei acquistare?” …
Tutto questo può farvi impazzire. Ma se volete acquistare qualcosa di bello con un buon cuore, troverete proprio qualsiasi cosa vogliate. E potete farlo molto rapidamente. Ieri, quando ho fatto grandi  acquisti per tutti i centri – penso del valore di, forse, centomila rupie – per tutti i centri in India, ci ho impiegato un attimo. Essendo per loro, per me è stato molto più facile. Se fosse stato per me, non credo che l’avrei fatto così bene. Sarete sorpresi, ma non compro mai niente per me, non ne ho il tempo. Voi mi regalate così tante cose che non ho nemmeno bisogno di comprare.
Quindi, conta il modo in cui guardate e fate le cose, il modo in cui agite. E ieri il negozio in cui sono andata era tutto pieno di profumi. Tutto lì era profumato, e tutti lo sentivano. È proprio perché l’intera situazione mi dava gioia, gioivo nel fare per gli altri. Ma non sono “altri”: chi è l’altro? I sahaja yogi per me non sono gli altri. Sto facendo per me stessa, ma per il mio essere più ampio, più elevato. È così che dovreste guardare alle cose, va bene? Allora ne gioirete.

Shri Mataji parla in Marathi: [*Ciò che devo dire ora ai sahaja yogi di Sangli, è che qui abbiamo celebrato un puja parecchio tempo fa ed anche un altro di recente; e, sempre a Sangli, sono usciti molti articoli sui giornali ed è per questo che qui è stato fatto molto lavoro. Inoltre, Sahaja Yoga può stabilizzarsi qui perché l’atmosfera è molto bella e silenziosa, e tutti qui sono pronti ad aiutare. Pertanto, ai sahaja yogi di Sangli voglio fare un piccolo regalo che per favore dovrebbero accettare, è la mia richiesta. C’è un altro regalo che però è ancora nel negozio. Quando sarà qui vi daremo anche quello. Chi lo ritirerà?*]
Ho comprato molte cose, ma non le hanno ancora consegnate, così ne ho una da dare loro. [*Portatelo, venite adesso.*]. Questo è il nostro sahaja yogi, il signor Tawde, che qui è un funzionario molto importante. L’ha fatto lui. Questo è il signor Mali, che è il funzionario – il “funzionario” di? -  è il funzionario responsabile dell’agricoltura in questo distretto, che controlla l’agricoltura dell’intera zona, ed ha ricevuto la realizzazione nel 1975. Ora è assegnato qui, quindi è venuto per il puja. Tutta la sua famiglia è qui. Così, per il signor Tawde, che ha fatto tutto questo bel lavoro per voi, fate un bell’applauso. Qui c’è anche il signor Yadav Sahib  che ha pubblicato tutto sul giornale, che è qui l’uomo della stampa. Per il signor Yadav, fate un bell’applauso.
Ricoprono posizioni molto importanti, ma sono così umili… guardate. Lui qui è il responsabile di tutto, è l’ingegnere. E l’altro è il responsabile di tutte le attività agricole in questo distretto, il funzionario responsabile. E l’altro ancora è il redattore del giornale.
Vedete, quando la gente diventa piena di ego, non si rapporta proprio con l’ambiente circostante. Non si rende conto della propria distanza. È come una palla che lanciate e sale per aria, senza rendersi conto di essere solo un pallone gonfio d’aria. Per questo li chiamiamo palloni gonfiati, capite? 
E le persone davvero solide, che hanno una solida preparazione e una solida educazione, non si fanno trascinare dall’ego, non se ne lasciano irretire. Loro, innanzitutto, diventano molto umili, cercano di imparare e diventano più umili, provano ancora ad imparare e diventano più umili. Come Newton, che disse: “ Io sono come un bambino piccolo che raccoglie sassolini sulle spiagge della conoscenza”. Uno del livello di Newton ha detto questo. Ma oggigiorno è difficile trovare gente così. Ho trovato però persone molto erudite – ne ho viste anche in Occidente – che sono molto umili; dai loro scritti, da tutto il loro comportamento potete vedere che sono molto umili. L’umiltà è un segno di conoscenza. Quando un albero è carico, si piega verso il basso. Quando è carico di frutti, si piega verso il basso. Allo stesso modo, chi detiene la conoscenza si china, è molto umile.

Discorso in Marathi: [*Il puja di oggi è veramente molto importante, perché oggi è il puja di Shri Mahalakshmi, è l’importanza che attribuiamo a Shri Mahalakshmi in Sahaja Yoga è pari a nessun’altra Shakti. Infatti Shri Mahalakshmi è la Shakti del canale che chiamiamo della Sushumna, vi risiede, e tramite lei viene attivato il sistema nervoso parasimpatico. Per fortificare questa Shri Mahalakshmi Shakti, nella nostra evoluzione sono avvenuti molti eventi, fra cui il più importante è stato l’incarnazione di Shri Mahalakshmi. Shri Mahalakshmi si è incarnata molte volte, ed è tanto coraggiosa da aver assunto forma umana nascendo in questo universo, e svolgendo un lavoro enorme.
È sorprendente che nessuno ci abbia informato su tutte queste incarnazioni di Shri Mahalakshmi, e che nessuno ne abbia una profonda e dettagliata descrizione. Il principio di Shri Mahalakshmi si basa sul principio di Shri Lakshmi. Ciò significa che la madre di Shri Lakshmi è Shri Mahalakshmi, dovremmo dire che lei è la madre di Shri Lakshmi. Ciò indica che, quando Shri Lakshmi giunge agli esseri umani, Shri Lakshmi è dotata di equilibrio, una donna nella forma di una Devi. È così equilibrata da stare in piedi su un loto. Ha in mano due fiori di loto: uno di essi è rosa, e rappresenta la tenerezza. Il significato del loto rosa è che, una persona che sia lakshmipati, possiederà Shri Lakshmi: significa che nel suo carattere vi sarà questa qualità rosa, che nel suo carattere vi sarà dolcezza. Non sarà arida.

La seconda cosa è che, se osserviamo un fiore di loto, se anche un’ape dovesse entrare nel loto, vi troverebbe posto; sebbene abbia molti aculei, perfino l’ape trova posto in un loto. Significa che anche lei vi viene accolta. Le persone che hanno Shri Lakshmi, accoglieranno chiunque, chiunque sia l’ospite. Baderà al confort di ognuno, che si tratti di un ospite piccolo o grande. Si prenderà cura di ognuno in conformità alla loro condizione sociale, sarà ospitale con ciascuno allo stesso modo./Si prenderà cura di ognuno; quale che sia la loro condizione sociale, sarà ospitale con ciascuno allo stesso modo.
Il terzo è che  – (Shri Mataji mostra con le mani: la mano sinistra nella posizione di dare, la mano destra nella posizione di proteggere) – il significato di questo gesto è che si dovrebbe essere generosi. Se nella mano di una persona non c’è generosità, costui non è un lakshmipati. Danat (la qualità della generosità) è una qualità che dà tanta gioia, e non può essere paragonata con l’acquisto di nessuna cosa. 
Chi ottenga il potere della generosità, lo considero il più grande di tutti, perché avrà raggiunto il punto culminante dell’evoluzione dell’umanità. Si dovrebbe essere capaci di donare con generosità. Come Shri Lakshmi dona con la mano sinistra, allo stesso modo, anche chi sia  lakshmiputra (che indica il principio di Lakshmi in un uomo) dovrebbe dare generosamente con la sua mano sinistra, in un modo tale che non se ne accorga nemmeno la sua mano destra. Dare con la mano sinistra significa donare in modo molto sahaj (spontaneamente), senza sforzo. E tutti i desideri devono soltanto derivare dalla generosità. In questo mondo ci sono davvero moltissime cose materiali, e penso che in tutto questo vi sia un unico aspetto importante, ossia che possiamo donarle agli altri. Mediante la generosità possiamo mostrare la grandezza del nostro cuore. Possiamo mostrare il nostro affetto e calore, ed è per questo che tutte queste cose hanno importanza, altrimenti non c’è nessun valore nelle cose materiali.
Ci sono così tante statue swayambhu. Fra esse, la statua di Shri Mahalakshmi è considerata la più importante da noi in Sahaja Yoga. Per sua grazia, la nostra Kundalini riceve un sentiero per salire, o Lei dona questo canale per la sua ascesa. Questo canale, il canale di Shri Mahalakshmi, è sopra il principio di Shri Lakshmi. 
Ora questa mano (destra), questa è così. È il simbolo della protezione. Ha due significati: protezione – dare rifugio a tutti, questa mano dà protezione a tutti. Ma in realtà vediamo proprio l’opposto. I lakshmipati esercitano molta pressione e incutono paura a tutti. Al contrario, Lei (Lakshmi) sta semplicemente tranquilla su un loto, non ostentando niente di speciale che la riguardi. Invece, la gente ha bisogno di automobili e quant’altro, per dimostrare che è molto ricca e superiore agli altri..
Al contrario, lei non esercita nessun peso o pressione sugli altri. Sta in piedi con tale leggerezza, con tale delicatezza che nessuno sarà disturbato a causa sua. Il vero lakshmipati siederà da qualche parte in un angolo, siederà con piena fede e silenzio, e se ne andrà senza far rumore. Anche se vuol dare qualcosa, la darà e poi dirà: “Shri Mataji, questa è una donazione da parte mia, ma per favore non riveli il mio nome, e la accetti semplicemente. L’ho offerta ai Suoi Piedi di loto, ora è finita, non ho più niente a che vedere con essa”. Quando gli dico che io non prendo denaro, ma che deve essere versato in un fondo fiduciario (per cui dobbiamo conoscere il nome del donatore) risponderà: “Può versarlo a nome di chiunque altro, non ho obiezioni. Io l’ho donato a Lei, non voglio che il mio nome sia pubblicato. Soltanto se Lei vuole rivelare il mio nome all’ufficio delle imposte, non è un problema, altrimenti non voglio che si faccia il mio nome”. Chiederà molto umilmente che non si riveli il suo nome. Questo possiamo definirlo un vero lakshmipati.
La mano (destra) di Shri Lakshmi punta verso l’alto in questo modo. Questo significa che la vostra attenzione dovrebbe essere al di sopra, rivolta a scopi più alti. Così quando una persona diventa lakshmipati, la sua attenzione è tale che comincia a pensare: “Ora sono diventato lakshmipati, ma come posso ora raggiungere Dio?” Quando questo stadio subentra in un essere umano, questi ha ricchezza, riceve molta prosperità. Diventa ricco; e poi, quando ha la sensazione di non aver ottenuto la ricchezza interiore, si può dire che il principio di Shri Mahalakshmi è stato risvegliato in lui. E, nel principio di Shri Mahalakshmi, la Kundalini è risvegliata. Quando è risvegliata, è per questo che diciamo: “Ude, Ude, Ambe”: “Shri Kundalini, ora per favore risvegliati.” Lo diciamo nel tempio di Shri Mahalakshmi, perché lei può risvegliarsi solo nel canale di Shri Mahalakshmi. E così viene risvegliata nel canale di Shri Mahalakshmi e poi attraversa i chakra superiori, salendo e penetrando completamente il chakra del Sahasrara.
Ora vediamo quante incarnazioni di Shri Mahalakshmi abbiamo avuto. Innanzitutto, il principio di Shri Mahalakshmi è molto vicino ad un guru; è una relazione colma di amore e purezza. Se osserviamo dall’inizio, accanto ad ogni Adi Guru, lei nacque come figlia o sorella. Ad esempio la figlia di Janaka era Shri Sita, che era l’incarnazione di Shri Mahalakshmi, il principio di Shri Mahalakshmi. Sita era Shri Mahalakshmi, ed era la figlia di Janaka. Poi la sorella di Shri Nanaka – Nanaki – era Shri Mahalakshmi. La sua relazione era sororale. Allo stesso modo, la figlia di Maometto, Fatima, era Shri Mahalakshmi. Dopo di lei, Radha: Radha era l’incarnazione di Shri Mahalakshmi. E dopo lei, Maria: Maria era Shri Mahalakshmi, e la Sua relazione era di purezza/virginale. Era così pura che con la sua purezza dette alla luce  Shri Cristo. Era la forma della Vergine nella sua completa purezza. Ed essendo l’incarnazione della Vergine, in virtù della propria purezza, ebbe un figlio puro come Cristo. Quindi anche lei era Shri Mahalakshmi.
Grazie a queste incarnazioni di Shri Mahalakshmi, i nostri chakra superiori vengono messi a posto. Ciò significa che il chakra di Shri Rama è nella parte destra del cuore, e lei vi risiede sotto forma di Shri Sita; qui è nella forma di Radha; qui nella forma di Maria. In questo punto si incontrano i tre chakra, ed è per questo che Shri Mahakali, Shri Mahalakshmi e Shri Mahasaraswati, tutti questi tre poteri si incontrano. Incontrandosi, formano un unico potere, quello di Shri Adi Shakti. È per questo che Shri Adi Shakti risiede nel Sahasrara; ma si dice che, nel Sahasrara, l’Adi Shakti esista nella forma di Mahamaya; Shri Adi Shakti esiste, ma nella forma di Mahamaya. È per questo che il risultato di tutti questi tre poteri è stato l’avvento nel mondo di Shri Adi Shakti nella forma di  Mahamaya, la quale può penetrare il Sahasrara di ognuno. Come sapete, lei è dinanzi a voi e sapete tutto al riguardo, per cui non c’è bisogno che vi dica niente di più.

Quindi, in questo modo, a partire da Shri Mahalakshmi, si è incarnata Shri Adi Shakti. Lei ha tutti i tre poteri di Shri Mahakali, Shri Mahalakshmi e Shri Mahasaraswati. Tutti questi tre poteri sono dentro di lei. E solo attraverso questo principio di Shri Mahalakshmi, il nostro puro desiderio – che è Shri Amba, effettivamente il potere di Shri Mahakali – può essere risvegliato. Lei può farlo. Questo è il motivo dell’importanza di Shri Adi Shakti: perché, anche se mediante questi tre poteri è tutto pronto, alla fine, per compiere il lavoro finale, c’è bisogno di Shri Adi Shakti. Questo significa che il lavoro si realizza mediante questi tre poteri. Anche se è molto facile per noi raggiungerlo, anche se lo raggiungiamo facilmente, dovete ugualmente lavorare sodo; altrimenti quel lavoro non può essere fatto. È molto difficile. Se fosse stato possibile farlo eseguire soltanto dall’Shri Adi Shakti, non ci sarebbe stato bisogno di fare tutta questa confusione.
Dovete lavorare sodo, e il vostro supporto è necessario per compiere il lavoro. Ora ci siete voi sul palcoscenico, non io. Potete prendere i miei poteri ed usarli, ma sappiate che ora siete voi sul palcoscenico. Ed è per questo che siete degni di venerazione. Voi siete speciali. Cosa sono io? Qualsiasi potere io abbia, li ho da sempre; non c’è niente di speciale al riguardo. Ma voi dovreste usarli, dovete riceverli, dovete ottenerli, dovreste padroneggiarli. Questo è il vero desiderio di Shri Adi Shakti, il suo puro desiderio. E per questo puro desiderio lotta strenuamente ogni momento. E voi tutti lo avete guadagnato, lo avete raggiunto, accettato con amore, e andando avanti siete cresciuti in esso. Questa è una soddisfazione molto grande per me. E in questa soddisfazione dimentico tutto quanto ho dovuto soffrire in passato. In passato, ho sofferto molto per molti anni. Quanto ha dovuto soffrire Sita, quanto ha dovuto soffrire Radha, quanto ha dovuto soffrire Maria: mi dimentico di tutto quel passato. Mi sento come se non fosse successo niente, e che tutto ciò che accade ora è qualcosa di speciale.
Ma, riguardo a questa incarnazione, va ricordata una cosa: Shri Mahalakshmi si è incarnata in forma umana. Mentre la Devi che chiamiamo Shri Mahakali non si è incarnata in forma umana. È sempre esistita nella forma di una Devi. È per questo che essere nella forma di una Devi è facile, ma incarnarsi come un essere umano è un compito molto difficile. E combattere come un essere umano, e vivere con gli esseri umani è ancora più difficile. Anche vivere entro tutte queste limitazioni umane è molto più difficile. Tutto questo lavoro sotto forma di esseri umani era eseguito da tutti i Deva, ed oggi stiamo sperimentando i frutti benaugurali di tutto il lavoro fatto in passato. 
Il grande lavoro compiuto a Ganapatipule è degno di essere scritto nella storia; è stato fatto un grande lavoro, e si continuerà a fare per ogni anno a venire. Il mio ardente desiderio è che possa continuare almeno per i prossimi tre o quattro anni. Se ciò accadrà, anche voi vi renderete conto che ciò che abbiamo iniziato da Ganapati ha raggiunto perfettamente il Sahasrara. Tutto questo è così aditi (primordiale) che è difficile esprimerlo a parole. E dovreste riceverlo. Dovreste ricevere tutto ciò che mi appartiene, questo è il mio unico puro desiderio. E, quando funzionerà, non desidererò altro.*]

37:13
[*È così – mettete qualcosa sotto i piedi e mettete del kumkum sui piedi. Mettete il  kumkum sui piedi. Chiamate qualcuno, alcune donne. Prendete qualcosa e prendete del kumkum per i piedi. Più in basso. Prendete qualcuno ora. Chiamate le donne. Venite, venite.
38:27
Venite. Prendete un cucchiaio, potete anche prendere un piccolo recipiente. Prendete questo con i bordi curvi. Ecco qua. E chiamate le donne. Prendete il recipiente, sedetevi. Prendetelo.
39:20 
Venite, venite. Lasciate che siano le donne a fare il puja. Vi dirò cosa dovete fare e lasciatelo fare a loro. Non toccatelo, non toccatelo con le mani. Con attenzione, non dovreste nemmeno toccare il recipiente, non toccatelo con le mani, tenetelo ai bordi. Tenetelo soltanto ai bordi, e ora versate. Recitate lo Shri Sukta, recitate l’Atharva Shirsha a Ganapati. Versate, versate.
39:59 
Iniziate i mantra. È corretto. Lasciatelo fare a loro. Non con le mani. Tenetelo qui, in questo modo.
44:59
Ora così, vengano qui tutti gli uomini, prima togliete questo qui, e dite loro di lavare i miei piedi. Versate l’acqua sui piedi e lavateli. Dite lo Shri Sukta. Versate – toglietelo. 

45:28
Non toccate con le mani. Togliete questo, in quel piatto.*]
45:40 
Questo kumkum è ottimo perché è stato vibrato. Dovreste tutti prenderne un po’ [*datene una cucchiaiata a tutti*] più tardi.

[*Portate l’acqua, voi uomini venite adesso.

46:27 
Tua moglie non è qui?
46:40 
Venite, rimanete qui.
46:51
Non toccate con le mani. Portate semplicemente dell’acqua, non acqua calda. Ora aspettate due minuti, quando verranno le donne vi chiameremo.
47:35 
Versate con il recipiente.
49:35 
Il Puja dovrebbe essere fatto in silenzio e pace della mente. Niente andrà male.
54:41 
Avete visto che non hanno usato la parola ‘povertà’, bensì ‘a-lakshmi’, ossia ciò che non è principio di Lakshmi. Non hanno detto la parola “daridrya” (povertà). Non hanno detto ‘distruggere (la povertà) daridrya,’ ma hanno detto “a-lakshmi.” Notate quanto sia sottile. Indica tutto ciò che non è auspicale, tutto ciò che non rientra nel principio di Lakshmi: è un’ampia sfera. Tutto questo è stato scritto dopo aver effettuato molti studi, con una riflessione chiara e corretta. Sentite che vibrazioni.

55:52 
Oh, non in quello. Prima lì dentro c’era l’acqua, non è vero? Fatelo adesso; cosa possiamo farci, ormai è successo. Era quello che stavo dicendo. Ora versatelo, adesso è inutile, non fa nessuna differenza. Ora fate così, adesso ascoltatemi. Versate l’acqua sui miei piedi, e tenetelo da una parte senza toccare l’acqua.*]

57:12 
Da kamal si passa a Vishwa, senza niente in mezzo! [*Avete capito?*] È la descrizione di Mahalakshmi, che gradisce molto il fiore di loto, e poi ama molto l’intero universo. Non c’è niente in mezzo!

58:48 
[*Strofinatelo sulle mani.
58:52 
Ora iniziate la recitazione dei centootto nomi. Avete ancora qualcosa su Shri Mahalakshmi?*]

60:40
È questo che si dovrebbe comprendere, che il Mahalakshmi Tattwa diventa Viratangana, cioè Buddhi, il cervello; dovremmo dire che diventa la consapevolezza. Narayani Shakti, o, come diciamo noi, Viratangana, è il potere del Virata nel cervello. [*Quindi alla fine è il principio di  Shri Mahalakshmi*] – anche il sistema nervoso centrale è Mahalakshmi Tattwa, in un certo senso.
63:40
[*Ora è diventata Mahamaya, a causa del principio di Mahalakshmi lei diventa Mahamaya. Quando il principio di  Mahalakshmi sale, allora diventa Mahamaya. Significa che, per la Devi, quando Mahakali e Mahasaraswati ricevono questa copertura, allora lei diventa Mahamaya. Ciò indica che questo è il metodo del Virata, di Shri Krishna. Creare la maya, la maya divina, è il metodo di Shri Krishna. 
Quando Shri Mahalakshmi incontra Mahasaraswati e Mahakali, questi due poteri, allora si crea Mahamaya, si crea la forma di Mahamaya. Poiché c’è intelligenza, c’è tutto, questo avviene mediante il metodo di Shri Krishna. Come Shri Krishna, il potere di Shri Krishna. Nel caso di Kali Devi o di qualsiasi incarnazione di Mahakali, ciò che è con lei è visibile a tutti, non nasconde nulla. Vedete ogni cosa davanti a voi. Lei sta eretta con la spada in mano, e tutte le sue mani sono visibili.  Mahasaraswati è pura, nel senso che non si sposa: è come una donna, come una vergine, completamente pura, la forma della conoscenza, con indosso un sari bianco. Ma quando il potere di Shri Mahalakshmi si incontra con lei, con questi due altri poteri, allora Shri Mahasaraswati assume un colore. In questo modo si ha varietà, ed inizia a venire tutta la forma di Mahamaya. Mahamaya viene a causa di questi poteri. Questo è Shri Krishna.*]
65:30
Sto solo spiegando a lui che cosa accade: questo principio di Mahalakshmi nasce dopo che il Lakshmi Tattwa si è manifestato: significa che quando la  Lakshmi è stata espressa tramite la ricchezza e la soddisfazione della ricchezza, allora il principio di Mahalakshmi comincia a svilupparsi in noi, e pensiamo alla nostra ascesa. Nel nostro cervello abbiamo tre poteri –Mahakali, Mahalakshmi, Mahasaraswati – al di sopra dell’Agnya Chakra. Lì, dunque, accade che due poteri, Mahakali e Mahasaraswati, vengono benedetti dal principio di Mahalakshmi. Il principio di Mahalakshmi è essenzialmente il principio di  Narayana. Narayana è Vishnu; e Vishnu diventa Shri Krishna. E questa Shri Krishna Shakti che si trova qui diventa lì la Shakti del Virata, cioè Viratangana.

Ma quando Mahalakshmi si unisce a questi due (poteri), allora il potere di Mahamaya inizia a manifestarsi, perché lei è… Sapete come era Krishna, faceva sempre scherzi, nascondeva una cosa, ne faceva un’altra. Tutto questo inizia con questo potere. Questo è il motivo per cui non è visibile così chiaramente. Mentre il potere di Mahakali è molto aperto, il potere di Mahalakshmi è nascosto, come quello di Maria. Nessuno avrebbe potuto credere che Maria, o Radha, o Sita, fosse Mahalakshmi: semplice, riservata, ma molto potente. Ma all’epoca del Sahasrara diventa Mahamaya. La gente non sa come scoprire la realtà dell’Adi Shakti. Lo capite?
69:18
Lei sostiene l’intero universo e diventa lo Spirito, lo spirito dell’intero Vishwa, il Vishwa di cui ha scritto Gyaneshwara. Lui ha detto, “Vishwatmake Devi”: la  Dea dell’intero Spirito dell’universo. Quindi lei diventa l’universo.

71:20
Ci servono due uomini stranieri e due donne straniere che salgano, che siano sposati. Fra tutti, non dovresti venire tu, Richard. Per favore siediti. Tu avrai sempre una possibilità. Vengano quelli che non potranno avere questa possibilità. È il primo ad alzarsi, ve l’ho detto. Per favore siediti. Non dall’Inghilterra, perché gli inglesi hanno sempre la possibilità, per favore. Deve essere dall’Australia, o da luoghi in cui non ne hanno possibilità. Gli inglesi dovrebbero dare la possibilità agli altri. Voi mi incontrate così spesso, siete lì e mi lavate i piedi. Venite avanti. Dov’è suo marito? È inglese, non è vero? Dio vi benedica. Va bene. Chiamate qualche australiano. Non è necessario che saliate insieme a vostra moglie. Ma vengano degli australiani, o degli austriaci, o gente che non ne ha la possibilità. Gli spagnoli vanno bene. Bene. Dio vi benedica. Gli inglesi sono i più privilegiati, direi, non è vero?

73:40
Vuoi strofinarmi i piedi? Non l’hai mai fatto? Va bene, vieni. Ora, tienili con la mano destra e asciugali con la sinistra. Tu hai massaggiato i miei piedi, no? Sì. E voi li avete massaggiati? Li avete strofinati? Avete strofinato i miei piedi con l’acqua? Lo avete fatto, bene, ora fatelo fare a lui. Anche questo …. Sentite ora le vibrazioni. Mettete la mano lì. Meglio? Meglio ora? Bene.

1:54
Dio vi benedica tutti. Dio vi benedica tutti. Dio vi benedica tutti. Dio vi benedica tutti.

