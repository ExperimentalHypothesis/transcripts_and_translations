Shri Ganesha Puja (riassunto?), Perth (Australia), 1 Marzo 1983.

Io credo che la qualità della Saggezza è quella che si sta ancora manifestando in molti australiani, qualità che molti hanno perduto perché si sono rivolti all’aspetto  più grossolano del materialismo.

Shri Ganesha è il tremendo potere purificatore, perché non può essere contaminato da alcunché; qualunque cosa si tenti, esso non verrà contaminato. L’unica cosa   è  che potrebbe retrocedere e non manifestarsi, ma ciò non toglie che esso esista sempre nella sua forma assoluta. Se voi sapete come usarlo, potete purificare tutti  attraverso di esso. Così la responsabilità degli australiani, bisogna comprendere,  è molto chiara, poiché essi vivono in un paese che  è  governato  da Shri  Ganesha;  così  prima di tutto essi devono preservare la loro purezza, la purezza del loro essere.

Molte persone pensano a volte che la purezza si limiti al lato grossolano, che la purezza della vita sessuale sia sufficiente: non è così. Ecco perché il Cristo ha detto “Tu non avrai occhi adulteri”, significando che i vostri occhi dovrebbero essere limpidi e, come sapete, gli occhi rappresentano sia l’ego che il  super ego. Così quando Egli disse che i vostri occhi dovrebbero essere limpidi, voleva dire in effetti che i vostri pensieri dovrebbero essere limpidi.

Ora cos’è che genera il vostro potere; dobbiamo andare in profondità e vedere come vengono creati i pensieri. Il cervello di un essere umano, come sapete, è come una piramide. Si eleva attraverso un punto centrale in forma conica ed è l’epitome, il Brahmarandhra, e quando la mente si eleva a quello stadio negli esseri umani, si verifica un tremendo cambiamento nel modo in cui essa reagisce all’ambiente. Per esempio, un animale se vede una cosa, non ci pensa sopra, in lui non avviene alcuna reazione. E’ solo negli esseri umani che questa reazione ha luogo, a causa della forma conica del cervello; potremmo anche dire che questa attenzione che sta venendo va in un parallelogramma di forze, perché noi nel nostro cervello abbiamo due tipi di densità.

Avviene anche una rifrazione e a causa della rifrazione, questo parallelogramma di forze agisce in modo tale che la vostra attenzione va fuori, reagisce. Quando reagisce, le onde di pensiero iniziano a venire in noi. Avrete visto un lago: se vi gettate una pietra dentro, si producono delle onde che vanno verso la riva, dopodiché è la riva stessa che rimanda indietro un’altra onda. Lo stesso accade agli esseri umani. Quando guardate qualcosa, voi mettete l’attenzione su di essa e da questo nasce una reazione che torna indietro dall’oggetto a voi.

Ora, secondo il Cristo, noi dovremmo avere occhi “non adulteri”, non ci dovrebbe essere adulterio nei nostri occhi. La parola adulterio in senso puro non è poi così negativa. “Non adulterata” si dice di qualcosa che non è stata mescolata a nessun altra sostanza, ne più ne meno. Quando diciamo che il latte è adulterato, vogliamo dire che non si tratta di latte puro, ma che c’è in esso qualcosa d’altro.

Così quando guardate un muro, ad esempio.

Un muro è un muro ecco tutto, che c’è da pensarci su?

Ma una persona che non è un’anima realizzata sarà capace di mettersi a pensare  persino guardando un muro. Ora, a seconda delle sue condizioni, se una persona ha un’anima perversa, io non so cosa potrebbe pensare del muro, perché veramente non so andare agli estremi limiti del pensare, mi dispiace, anch’io dopotutto ho delle limitazioni ...

Tuttavia anche una persona che è normale potrebbe iniziare a pensare a questo muro, a quanto costerebbe e cosa accadrebbe se ecc. ecc., tirando fuori tutti i condizionamenti connessi con il denaro, se si tratta di una persona orientata verso il denaro. Se invece è una persona orientata sull’ego, allora i suoi pensieri reagiranno secondo questa tendenza. Questa è adulterazione, poiché quando guardate qualcosa, cosa c’è poi da pensarci su? La cosa è quello che è, ma noi pensando crediamo di poter risolvere i problemi.

Questo è uno dei miti che hanno gli esseri umani: essi credono che guardando qualcosa ed esercitando il pensiero su di essa si possano risolvere dei  problemi. Ma non è vero. E’ un mito, poiché il pensare è solo un vuoto processo della mente. E’ come un’onda che, giungendo alla riva, pensi di poterla inghiottire o dissolvere completamente. Così il pensiero non è altro che un recipiente vuoto che non trasporta nulla. Non può fare nulla e non può produrre alcun frutto, che dir se ne voglia. Forse questa affermazione potrebbe sembrare molto grossa e voi potreste pensare. “Ma come è possibile, Madre, abbiamo fatto così tante cose attraverso il pensiero...” e via dicendo. Ma non è vero, poiché qualunque cosa abbiate fatto è avvenuta tramite la spontaneità, perché l’inconscio vi ha aiutati, vi ha dato le idee, l’ispirazione: tutto è stato fatto tramite l’ispirazione e non dal vostro pensare.

Ora questo noi non lo vogliamo accettare perché, per poterlo fare, dobbiamo abbandonare il nostro ego che ci fa pensare che abbiamo ottenuto tutto attraverso il pensiero. Ma quando voi pensate, e pensate, e pensate, cosa succede? L’inconscio vi da l’informazione necessaria perché Esso è compassionevole, ha amore per voi, e così, improvvisamente trovate qualcosa lì, pronto. Venite semplicemente sospinti nell’angolo dove troverete ciò che cercate. E a proposito di questo dovete sapere che lo stesso Einstein ha detto che la teoria della relatività si è affacciata alla sua mente da un luogo sconosciuto, poiché ciò che è noto è già lì, sappiamo dov’è. E ciò che è sconosciuto è possibile scoprirlo non con questa mente che pensa, ma solo con la mente illuminata.

Ora il Cristo disse: “Tu non avrai occhi adulteri”; naturalmente l’adulterio come noi lo comprendiamo vuol dire che non dovremmo avere lussuria nello sguardo. Ma io andrei anche oltre a questo e direi che la nostra attenzione deve essere così pura che non dovremmo ricevere nessuna idea di ritorno da ciò che guardiamo, ma solo la parte di essa che ci dà gioia. Se io vedo qualcosa di bello, semplicemente ne gioisco: non penso che dovrei possederla , ne ci penso su e tantomeno ho bisogno di riprodurre l’esperienza. Semplicemente gioisco della cosa per quello che è. Può darsi anche che se ne gioiamo la creeremo di nuovo. Ecco la capacità che uno dovrebbe avere di purificare l’attenzione.

Così a volte le gente crede che Sahaja Yoga sia un sistema molto vittoriano in cui non si può condurre la vita con quelle libertà che abbiamo conquistato,   e in cui non si può  godere  di  quell’abbandono  a  cui  siamo  abituati.   Ma  questa  virtù’ o  questa giustizia che finora abbiamo condannato, sono in realtà i sostegni della nostra vita, la nostra qualità, il nostro oro, la nostra ricchezza, la nostra proprietà, la sicurezza perduta. Per riconquistare tutto ciò dobbiamo solo purificarci: queste cose sono ancora in noi, poiché se sono fondamentalmente eterne, non è possibile che vadano perdute, ne possono essere distrutte per sempre.

E’ come se voi aveste un oggetto di ottone che a contatto con l’atmosfera può rovinarsi e diventare nero; se però lo lucidate ritornerà all’aspetto originario. Nel caso dell’oro, esso non può annerire, ma se lo lasciamo a marcire in una fogna ci sarà impossibile vederlo, perché sarà ricoperto da ogni genere di sporcizia e così penseremo che sia andato distrutto e che non sia più lì. Invece esiste sempre, la nostra innocenza esiste dentro di noi; non è perduta, è solo coperta, proprio come il cielo può essere coperto dalle nuvole, è coperto a causa dell’atmosfera, poiché noi proviamo ad intaccarla in ogni modo.

Ecco perché io vi dico “Non sentitevi in colpa”; perché se vi sentite in colpa allora avete una mano che è debole, una mente che è debole e malferma e non volete purificare voi stessi.

Questa innocenza però esiste in noi tutto il tempo, immacolata, essa esiste dentro di noi.

Dovete solo raggiungerla.

Allora Shri Ganesha è colui che fa il lavoro per noi. E’ colui che purifica. Non solo è la personificazione della purezza, ma fa anche il lavoro per noi. Solo la Deità che è la personificazione della purezza può fare ciò. Prendete il sapone per esempio: il sapone è qualcosa che ha la qualità, che è puro e inoltre purifica. Similmente la nostra innocenza è assolutamente pura, così è essa stessa che ci cura. Considerate solo questo, che Colui che è stato lasciato da parte, che abbiamo sempre represso, che abbiamo minato, a cui abbiamo mancato di rispetto viene in nostro aiuto e risplende dentro di noi.

E’ una tale benedizione che tante qualità esistano dentro di noi, altrimenti gli esseri umani si sarebbero estinti già da tempo. Non ci sarebbe rimasta traccia degli esseri umani, se si considera il modo in cui hanno giocato con la loro castità, che è il vero potere del loro carattere. Così la ragione per cui in ogni religione si insiste  molto sull’importanza di condurre una vita appropriata e sana è che dobbiamo far risplendere questo oro, e potete facilmente vedere come è luminoso il viso di una persona così. Se osservate una persona che vive in modo affrettato, vedrete in lei il pallore di una vita triste e le linee della scontentezza disegnate sul suo viso.

Molto diversa è la persona nel cui essere iniziano a risplendere quei raggi di purezza che sono lo splendore di Shri Ganesha, l’innocenza di Shri Ganesha, la Sua gioia, il modo in cui gode della gioia, il modo in cui manifesta la gioia. Egli è la sorgente di tutte le gioie del mondo.

Ora nella lingua inglese non ci sono nomi per i diversi tipi di gioia, esiste solo una parola, ed io trovo a volte difficile descrivere i diversi tipi di gioia che potete sentire ai diversi  livelli  della vostra evoluzione. Tuttavia quando si giunge al Sahasrara, la gioia lì viene chiamata Nirananda. Ora Nira è un mio nome, questo lo sapete; ananda significa gioia. Nira significa che non c’è altro che gioia: c’è gioia completa, nessuna reazione, il nulla sommerso dalla gioia.

Anche questa qualità evolve a partire dalla qualità di Shri Ganesha.

E’ Shri Ganesha che fa sì che la qualità di Nirananda si evolva dentro di noi. Egli ascende nell’evoluzione gradualmente, finche all’Agnya chakra diventa il Cristo. Questo non significa che Egli entra nell’evoluzione, ma noi possiamo vedere un seme crescere dentro l’albero e alla fine ci troviamo seduti in cima all’albero in gioia, come dei bambini; la gioia che il nostro padre celeste ci ha conferito al livello del Sahasrara.

Ora, anche l’aspetto Puja deve essere compreso.

E’ molto importante in Sahaja Yoga che i nuovi non  vengano esposti a un Puja fin dall’inizio, e per due ragioni. A volte le persone che partecipano a un Puja in realtà non ne sono veramente degne e così hanno delle reazioni negative. Pensano: “Perché fare un Puja, mi sembra un atto servile” e questo genere di cose, poiché non ne sono degne e così devono trovare delle scuse per giustificare la loro indegnità. Prima di tutto quindi dobbiamo verificare se la persona è degna di partecipare ad un Puja o no. Se non lo è,  è molto meglio lasciarla sola finche non lo diventa, perché i dubbi e cose del genere possono ostruire il flusso delle vibrazioni verso le altre persone e inoltre possono creare dei problemi agli altri Sahaja Yogis.

Così non è il caso che le persone partecipino al Puja se non hanno un cuore aperto e la comprensione di cosa esso sia. Fare un Puja a una qualsiasi Deità non è una cosa facile, specialmente se si tratta di Shri Ganesha. Le persone che fanno un Puja a Shri Ganesha devono sapere che naturalmente deve essere una Swayambhu - vuol dire qualcosa che è stata creata dalla Madre Terra. Nessun altro all’infuori di Ganesha dovrebbe essere venerato. E se non si è un’anima realizzata non si può pensare a Lui  o recitare il Suo nome.

Ecco quanto è difficile raggiungerlo. Ma dopo la realizzazione la prima cosa che dovete fare è adorare Shri Ganesha, poiché è su quella base che ricevete la realizzazione. Egli è Colui che prima di tutto è stato crocifisso e poi è risorto, ed è Colui che ha aperto il sentiero della realizzazione per voi. Così voi dovete venerarlo prima di ogni altra Deità con le più grandi offerte sacrificali.

Egli ha conseguito la più  grande ascesa evolutiva per la vostra salvezza ed è divenuto un essere umano per morire e soffrire come un essere umano, così che per voi non fosse difficile ricevere la realizzazione.

Oggi diciamo che è cosa semplice, ma dimentichiamo che c’è stata gente che ha svolto un grande lavoro per voi, per creare il sentiero.

Per esempio, supponiamo che io venga a Perth; quando andavo a scuola ero solita leggere la parola Perth, ma non potevo immaginare che gli indiani avrebbero potuto un giorno raggiungere Perth semplicemente volando su di un aereo. Ma oggi questo è possibile perché c’è stata gente che ha lavorato prece ciò accadesse. Persone che si sono sacrificate. Chissà quanti saranno morti per  creare un aeroplano e quanti avranno avuto shocks e cose del genere. Noi siamo veramente fortunati perché possiamo usufruire dei loro sacrifici a nostro beneficio, ma diamo tutto per scontato.

Similmente noi diciamo che l’ascesa  spirituale è semplice, ma non è così semplice come credete, perché è qualcosa che si è sviluppato da millenni in maniera molto profonda, ed anche la vostra Madre ha lavorato molto duramente per ottenere questo. Così qualcuno ha fatto il lavoro, e se ora tutto è facile dovreste ringraziare le vostre stelle invece di dubitare chiedendovi perché è così e dicendo che volete dare il vostro contributo. Certamente, potete darlo, ma prima di tutto approfittate di ciò che è disponibile, dopodiché potrete contribuire personalmente ad esso.

Se non conoscete un aeroplano normale, come farete a costruirne uno più complicato?

Allora, prima di tutto, sappiate che ciò che è stato ottenuto è la realizzazione del Se e il potere purificatore di Shri Ganesha. Stabilizzate Shri Ganesha dentro di voi. Prima di tutto dovete stabilizzare Lui e poi  potete usare questo potere per gli altri, per voi stessi e per migliorare sempre di più i metodi di Sahaja Yoga che avete  imparato.

Vedete quindi quanto Shri Ganesha sia importante per tutti i Sahaja Yogis, quanto sia importante capirlo in tutti i Suoi aspetti, ma già il principio da solo è una cosa enorme, direi. Il principio è qualcosa di molto diffuso, molto sottile: così, comprendere  Shri Ganesha in tutti i suoi aspetti non è una cosa tanto facile. L’unica cosa che potete fare è diventare uno con Lui, come l’oceano. Se voi diventate uno con l’oceano allora diventate l’oceano.

Semplicemente diventate uno con esso ed ecco come la cosa funzionerà.

Ma se usate il cervello per comprenderlo, allora vi devo dire che non potrete cogliere neanche un frammento di esso. Così la cosa migliore è che voi semplicemente siate umili rispetto all’intero processo e provate a diventare uno con esso; coloro che riusciranno in questo si renderanno conto di essere diventati essi stessi la gioia e di possedere quelle qualità con cui possono donare gioia, pace e beatitudine agli altri. Semplicemente con la loro presenza saranno capaci di creare questo tipo di atmosfera.

Io ho grandi speranze per l’Australia e sono certa che un giorno tutto questo accadrà qui in modo eclatante. E una volta avvenuto qui, otterranno migliori risultati in altre parti del mondo. Io devo lavorare sodo e anche voi dovete farlo per capire l’importanza di questo paese, la vostra importanza come australiani. Così  ecco un grande messaggio per la città di Perth, e questo centro è la porta. Questa  è la porta di Shri Ganesha  e voi dovete trovare più persone che siano dei veri ricercatori  e non litigare con quelli che dubitano di Sahaja Yoga, non litigate. Gradualmente tutti loro verranno, e se non verranno non disperate, si vede che è meglio così.

Allora semplicemente non discutete di questo con loro. Non sprecate le vostre energie con loro. Non sprecate le vostre energie discutendo. Abbiamo altri metodi per convincere: dare loro dei bandhan e tutta la Nirmala Vidya che già usiamo. Così non disperate  e non arrabbiatevi con loro, poiché sono ignoranti, e inoltre ricordatevi del vostro passato  e del modo in cui vi comportavate all’inizio; così vi riuscirà di essere gentili con loro. Siate gentili. Ci accorgeremo che tutti loro saranno  dentro prima di chiudere le porte.

