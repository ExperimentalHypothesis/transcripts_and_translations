Shri Mahalakshmi Puja. Sangli (Indie), 6 stycznia 1986.

Mieliśmy problem ze zorganizowaniem kuchni trochę bliżej miejsca, w którym się zatrzymaliście, skąd musieliście dużo chodzić. Ale myślę, że to spacerowanie było dla was całkiem przyjemne i na pewno musiało wam pomóc. Ono jest dobre w przypadku biegunki i przy innych problemach, które macie. 

Właściwie, widziałam odpowiednie miejsce, ale nie widziałam żadnych hosteli czy miejsc do wynajęcia. Ale musicie wiedzieć, że ktoś podarował Mi ostatnio jeden akr ziemi, za darmo, znajduje się on nad morzem, po drugiej stronie. Jest przepiękny. I za to, wszyscy powinniście wysłać tej osobie list z podziękowaniami. Jestem pewna, że w następnym roku uda nam się zorganizować coś o wiele lepszego, w bardziej kolektywny sposób. 

Jak już wiecie, droga następnej tury będzie prowadziła przez Pune, Rahuri, Akluj. A te miejsca są dla nas ważniejsze, ponieważ Rahuri to miejsce, gdzie rządzili Moi przodkowie, więc jest to bardzo potężne miejsce, ponieważ oni byli wspaniałymi Devi bhaktas. Także wszyscy Nathowie, jak Machindranath, Gorakhnath, te wszystkie wspaniałe, rozwinięte dusze, znane jako avadutas, które były inkarnacjami wielkich Pierwotnych Mistrzów, pracowały na tym terenie. To oni są tymi, którzy od początku, otwarcie mówili o Kundalini. Puna, jak wiecie, nazywana Punyapattanam, jest od wieków uważana za niezwykle święte miejsce. Następnie odwiedzicie miejsce zwane Nira, jest to rzeka nazwana Moim imieniem, dookoła tej rzeki znajduje się spory kawałek ziemi, który zakupiliśmy, z zamiarem wykorzystania go jako teren rolniczy. Również tam, zobaczycie rzekę Bhima, gdzie będziecie rano mogli się kąpać i cieszyć się nią. 

Zostaliście również zaproszeni, aby wykonać pewną pracę. Oni mają bardzo ważne zadanie na dwa dni. Dlatego Ja nie przyjadę, ponieważ nie mogłabym w tym czasie organizować żadnych programów, ale wy cieszcie się tam sobą. Potem pojedziecie do następnego interesującego miejsca zwanego Wani, które jest w górach, to bardzo piękne miejsce, znajduje się tam także zapora, a później będziecie wracać. Wykorzystuję tę okazję, aby o tym wszystkim wam opowiedzieć ponieważ rzadko mam czas, aby z wami porozmawiać. 

Jeśli chodzi o te wszystkie zewnętrzne sprawy, one powinny was odżywić i przyczynić się do waszego wzrostu. Musicie zobaczyć, jak wiele wewnętrznie osiągnęliście, jakiego rodzaju rozwinęliście charakter, jak bardzo jesteście odwiązani, kolektywni i jak bardzo hojni. Te wszystkie rzeczy trzeba dostrzec. Oceńcie samych siebie, nie proście innych, aby was ocenili. Ile macie równowagi, ile mądrości, ponieważ to wszystko powinno was ustabilizować w sposób, który da wam niezbędną równowagę. Nie wiem przez jak wiele lat możemy to jeszcze robić, ale myślę, że jest to bardzo dobre, ponieważ teraz widzę różnicę w wibracjach u ludzi. Nawet zanim zaczęliśmy w Ganapatipule tak jak i dzisiaj, jest ogromna różnica. Właściwie, czuję teraz z waszej strony chłodny powiew! 

Więc dla nas wszystkich wzrost jest głównym przedmiotem uwagi oraz najważniejszą rzeczą. Przybyliście tutaj, dla swojego wzrostu. Wiem, że mieliście wiele trudności i wiele niedogodności, niektórzy ludzie poparzyli także skórę – przykro mi z tego powodu. Ale w tym kraju przekraczanie granic jest postrzegane jako coś niestosownego i powinniśmy spróbować unikać przesady w tym co robimy. Więc przesadzając, w rzeczywistości idziemy na prawo lub lewo, więc proszę próbujcie unikać wszystkiego, co jest przesadą. Na przykład, możecie bardzo lubić kąpiele w rzece Bhimie, to bardzo przyjemne do momentu, gdzie ona jest płytka ale tam, gdzie jest głęboka, nie powinniście iść. Martwię się właśnie o to, ponieważ wciąż należy zrozumieć, że trzeba się całkowicie kontrolować i nie chodzić w miejsca, które są niebezpieczne. Oprócz tego, że jest to dla was niebezpieczne jest niebezpieczne dla całego nurtu Sahaja Yogi a w tym także dla Mnie, ponieważ bardzo się martwię i niepokoję, gdy coś się z wami dzieje. 

Więc najważniejszą rzeczą powinno być utrzymywanie siebie w centrum. W niczym nie posuwajcie się do skrajności. Każdy będzie was szanował, jeśli będziecie w centrum, ale jeśli pójdziecie w skrajności, wtedy oni pomyślą, że jest coś nie tak, zasadniczo coś nie tak z wami. To także możne zepsuć cały program. Więc Moja rada jest taka, abyście trzymali się centrum, nie przesadzajcie w niczym, starajcie się, aby wszystko miało właściwą formę; ponieważ podróżowanie w ten sposób, przy takim słońcu jest dla was bardzo forsowne. To jest najzimniejszy okres w Maharashtrze, więc wyobraźcie sobie, co jeszcze moglibyśmy zrobić? Mam na myśli to, że powinniśmy osiągać rezultaty, poprzez maksymalną ilość kombinacji. 

I jest Mi bardzo przykro z powodu ludzi, którzy zostali poparzeni; i dlatego, że musiałam ich leczyć, byłam bardzo spóźniona, a program się opóźniał, opóźniał, opóźniał, opóźniał – tego było za wiele. Ale teraz koniec z tym. Proszę, nie wychodźcie już więcej na słońce, nie ma takiej potrzeby, mieliście już wystarczająco słońca. A słońce roztapia wasz mózg i sprawia, że ludzie stają się szaleni w tym kraju, jeśli wystawiamy się na słońce, skończymy jako szaleńcy. Ono musi również jakoś działać na mózg, więc najlepiej w ogóle nie wychodzić na słońce – tego się trzymajcie. Możecie wyjść na chwilę, ale nie siedźcie w słońcu. Ono jest bardzo zapraszające, wiem, ponieważ na co dzień nie macie słońca, ale słoneczne promienie są w tym pokoju, wszędzie. Więc, w ogóle nie powinniście wychodzić i przesiadywać na słońcu. To może sprawić wam kłopoty, ponieważ słońce w Akluj będzie całkiem ostre, mówię wam to szczególnie z tego powodu, że może Mnie tam z wami nie być. Więc proszę was, uważajcie na siebie, to jedyna rzecz, którą możecie dla Mnie zrobić. 

Dla siebie, musicie medytować, musicie martwić się o swój wzrost i nie zostawiajcie swoich rzeczy tu czy tam, bądźcie ostrożni. Bardzo się cieszę ze sposobu, w jaki oni tak szybko was docenili w Świątyni Mahalakshmi, że obdarzyli was szacunkiem i podarowali wam coś do waszego oti, to naprawdę bardzo słodko z ich strony, że zaakceptowali was z taką łatwością w ich własnym stylu, w ich wspólnocie, widzicie. I oni powiedzieli: "Nie byliśmy w stanie rozróżnić, kto pochodzi z Indii, a kto nie", myślę, że również dlatego, iż w Ganapatipule wasza skóra stała się blada i być może dlatego oni powiedzieli: "Nie potrafiliśmy rozróżnić, kto jest kim". To bardzo dobrze, że teraz sprawy się wypracowują, że nasze charaktery pomalutku stają się jednakowe. 

Jeśli chodzi o puje, to wcześniej mieliśmy trzy puje a czwartą w Ganapatipule, tutaj również będziecie mieć trzy puje. Jestem pewna, że podczas tych trzech puj, staniecie się bardziej wyciszoną grupą, osiągniecie znacznie więcej i wiele spraw znacznie się poprawi. Jeśli macie jakieś problemy, dajcie Mi znać, możemy to wszystko uporządkować. Jedna sprawa, bądźcie pewni, że nie możecie się nadmiernie eksploatować, ani głodzić czy też nadmierne objadać. Robienie czegokolwiek w nadmiarze, nie będzie sprzyjać tej podróży. Ponieważ myślę, że z drugą grupą osiągniemy znacznie więcej niż osiągnęliśmy poprzednio. Druga grupa powinna starać się prowadzić normalne życie, mieć więcej uwagi na Duchu, więcej uwagi na swoim wzroście. 

Ostatnia, ale nie mniej ważna, jest wspaniała wiadomość, że tak wielu z was pragnie się zaręczyć. Jestem bardzo szczęśliwa, że w Punie czy Rahuri, będę mogła ich zaręczyć. To będzie bardzo dobry pomysł dla tych, którzy chcą się zaręczyć. I jeśli jest jeszcze ktoś, kto chciałby wziąć ślub, dajcie Mi znać. Może będziemy w stanie zorganizować coś w Rahuri. Ale najlepsi są Ci, którzy pragną się zaręczyć, to bardzo proste do zrobienia i to będzie dobry pomysł. Więc dajcie Mi znać przed wyjazdem z Pune, czy ktoś jest chętny. 

Jeśli macie jakieś pytania, czy cokolwiek do przekazania, proszę powiedzcie to teraz, ponieważ nie będę miała okazji z wami porozmawiać, na razie jesteście małą grupą – na pujy jest zawsze inaczej; w Pune będzie co najmniej pięć razy tylu ludzi, ilu was jest. 

Co ona mówi? Trudny okres dla twojej uwagi – co? O co chodzi? 

Ona chce wiedzieć, jak poprawić swoją uwagę i jak wejść głębiej w medytację.

Rzecz w tym, aby wiedzieć, w które miejsca idzie twoja uwaga. Spróbuj lepiej rozejrzeć się dookoła... Widzisz, po pierwsze musisz ustalić to w medytacji i jest też wielu innych, którzy powiedzą ci że to wypracują. Po drugie, najlepszą drogą, widzicie, będzie zwrócenie oczu na Matkę Ziemię. Skupienie uwagi na Matce Ziemi jest najlepszym sposobem. Idąc utrzymujcie wzrok na Matce Ziemi. Gdy ktoś do was mówi, utrzymujcie wzrok na Matce Ziemi. Widzicie, wtedy będziecie wszystko lepiej absorbować i staniecie się bardziej stabilni, w porządku? 

To bardzo dobry temat do zastanowienia się, że nasza uwaga nie powinna być marnowana. Stopniowo będziecie się uspokajać. Myślę, że dla większości z was, która przyszła po raz pierwszy, to może być na początku trochę trudne, aby się przystosować, ale stopniowo to się wam uda. Ponieważ na początku nasza uwaga podąża za małymi, małymi rzeczami, jak: "Muszę usiąść na ziemi" czy "Musicie jechać autobusami", lub za innymi ohydnymi rzeczami, które gdzieś widzicie. Więc uwaga podąża zawsze w kierunku niedoskonałości, do słabych punktów i w kierunku brudu, ponieważ uwaga taka właśnie jest. Ale potem zaczyna podążać do miejsc pełnych piękna. W najmniejszych rzeczach zaczynacie dostrzegać piękno, w najmniejszych rzeczach zaczynacie dostrzegać Boskość. A wtedy, nadchodzi czas, w którym powinniście wiedzieć, że wasza uwaga będzie cieszyć się ze wszystkiego. 

Ale zazwyczaj, widzicie, uwaga, szczególnie ten rodzaj uwagi, który posiadamy, podąża za złymi rzeczami. Jaki jest słaby punkt? Zaczynamy osądzać wszystkich naokoło, zaczynamy oceniać każde miejsce. Spójrzcie na to miejsce, gdy tutaj usiądziecie: dla Mnie jest ono cudowne, dla was może się tylko składać z czegoś jak – te puszki, z tego czy z tamtego; o tym wszystkim zaczynacie myśleć. Dla Mnie jest piękne, ponieważ widzę te piękne wiszące tutaj sari i przepięknie zrobione, dekoracje z kwiatów, coś bardzo wyjątkowego. 

Cała sceneria, wszystko zrobione z taką dbałością. Jak oni zdołali tam wejść i jak udało im się to wszystko tak połączyć? To niesamowite. Wszystkie te rzeczy przychodzą Mi na myśl i czuję się bardzo rozradowana, że Moi chłopcy pracowali tak ciężko, aby to wszystko zrobić i jak wspaniale musieli to zorganizować. Te wszystkie idee przychodzą Mi do głowy i czuję się bardzo błogo. Nie widzę puszek czy czegokolwiek innego. To jest to, co widzicie, tam gdzie wasza uwaga podąża. 

Więc postarajcie się dostrzec coś pięknego. Jest tyle pięknych rzeczy, które można dostrzec. Tym, co teraz widzę, jest serce Moich dzieci, sposób w jaki one to zrobiły, czyż nie? Jeśli jesteście głęboką osobą, możecie dostrzec, w jak słodki sposób oni ułożyli sari, w jaki sposób ułożyli kwiaty, jak oni to zrobili. To jest uwaga: w którą stronę ona podąża? Jeśli zaczynacie myśleć o sobie: "Czy jest mi wygodnie? Powinienem mieć to, powinienem mieć tamto", wtedy nie ma radości. 

A radość płynie z dostrzegania głębszej strony tego, co dla nas zrobili, jak dla nas pracowali, jak przynosili nam rzeczy, jak gotowali dla nas z miłością. Nie wykonaliście żadnej pracy, w porównaniu do tego, co zrobili ci ludzie, nie ma wątpliwości. Poruszacie się tu naprawdę jak królowie... A oni musieli to zrobić. Szczególnie Ganapatipule było bardzo trudnym miejscem. Ludzie musieli przyjechać, aż z Nagpur, pięćdziesięciu ludzi przybyło, aby gotować wam jedzenie. Pieniądze to nie wszystko. Nawet, jeśli zapłacisz, nie uzyskasz tego samego. To jest miłość, to jest uczucie, to jest uwaga, to jest hojność w troszczeniu się o gości. 

W ten właśnie sposób, należy cieszyć się tym, jak wiele oni dla nas zrobili, jak bardzo cieszymy się tym. W ten oto sposób, wasze serce staje się coraz to głębsze. Ale jeśli macie zniekształcone serce, które zawsze widzi coś niedobrego, coś złego, tego typu rzeczy, lub "co powinienem kupić, jaką rzecz powinienem nabyć?" To wszystko może rozsadzić wam głowę. Ale jeśli chcecie kupić coś miłego z dobroci serca, wtedy po prostu znajdziecie wszystko, czego potrzebujecie. I możecie to zrobić bardzo szybko. Gdy wczoraj robiłam wielkie zakupy dla wszystkich ośrodków – o wartości, myślę, być może jednego lakh rupii – dla wszystkich Indyjskich ośrodków a zajęło Mi to tylko chwilę. Dlatego, że to było dla nich, wyszło dużo korzystniej. Jeśli byłoby to dla Mnie, nie sądzę, aby Mi tak dobrze poszło. Ale będziecie zaskoczeni, że Ja nigdy nie kupuję nic dla siebie, nie mam na to czasu. Wy dajecie Mi tak wiele, że nie muszę już nic kupować. 

Więc to jest sposób, w jaki patrzycie na rzeczy, jak je wykonujecie, jak to wypracowujecie. Ten sklep, do którego wczoraj poszłam, był pełen zapachów. Wszystko było przesiąknięte aromatem i wszyscy to odczuwali. Tak było, ponieważ cieszyłam się tym wszystkim, cieszyłam tym, robiąc to dla innych. To nie są inni – kim jest ten inny? Ponieważ Sahaja yogini nie są dla Mnie tymi innymi. Robię to dla Siebie, dla Swojej lepszej istoty, Swojej wyższej istoty. Tak właśnie powinniście podchodzić do sprawy, dobrze? Wtedy będziecie się cieszyć. 

Teraz muszę powiedzieć ludziom z Sangli, że tutaj zorganizowaliśmy kiedyś puję, a jedna odbyła się całkiem niedawno i także w Sangli wielu ludzi przyszło z ogłoszenia w gazecie i dlatego tak wiele pracy zostało wykonane. Sahaja Yoga mogłaby się tutaj przyjąć, ponieważ atmosfera jest bardzo przyjemna i cicha, a także wszyscy ludzie są chętni do pomocy. Tak więc, chciałam podarować ludziom z Sangli mały prezent i bardzo proszę go przyjąć, to jest Moja prośba. Jest jeszcze jeden podarunek, ale nie został jeszcze przyniesiony z targu. Kto chciałby go zabrać? On wciąż jest na targu. 

Kupiłam wiele rzeczy, ale one jeszcze nie zostały dostarczone, więc jedną rzecz muszę im podarować. Podejdź teraz, przynieś to. To jest nasz Sahaja yogin, pan Tawde, który jest tutaj wysokiej rangi urzędnikiem. On to przygotował. Ten dżentelmen to pan Mali, on jest regionalnym – jak nazywamy regionalnego? – on jest regionalnym urzędnikiem do spraw rolnictwa, który opiekuje się rolnictwem całego regionu, otrzymał swoją Realizację w ’75. Obecnie pracuje tutaj, więc przyszedł na puję. Cała jego rodzina jest tutaj. Więc pan Tawde, wykonał dla was całą tę pracę, oklaski dla niego. Jest tutaj także pan Yadav Sahib, który opublikował to wszystko w gazecie, to on jest przedstawicielem tutejszej prasy. Pan Yadav – oklaski dla niego. 

Oni zajmują tak wysokie pozycje, a są tacy pokorni – popatrzcie tylko. To jest człowiek, który tutaj wszystkim zarządza, jest inżynierem. Ten dżentelmen zarządza wszystkim co dotyczy rolnictwa wszystkich regionów, on jest zarządcą. A ten tutaj jest wydawcą gazety.

 Widzicie, gdy ludzie stają się egoistyczni, oni po prostu przestają współgrać z otoczeniem. Nie rozumieją, jak daleko się znajdują. To jest jak z piłką, którą ktoś podrzucił a ona zaczęła się unosić, nie wiedząc, że jest tylko piłką pełną powietrza. Dlatego właśnie nazywacie ich nadętymi, rozumiecie? Więc ci, którzy naprawdę są rzetelnymi ludźmi, którzy otrzymali solidne wykształcenie i solidne wychowanie, oni nie wpadają w pułapki ego, oni nie wpadają w takie pułapki. Oni przede wszystkim stają się bardzo pokorni i starają się czegoś nauczyć, by stać się bardziej pokornymi i ponownie nauczyć się by stać się bardziej pokornymi. 

Tak ja Newton, powiedział: "Jestem jak małe, jak małe dziecko zbierające kamienie na brzegach oceanu wiedzy" – osoba taka jak Newton, powiedziała w ten sposób. Ale obecnie uważam, że trudno jest znaleźć osoby tego formatu. Ale ci, którzy są bardzo dobrze wykształceni, także na zachodzie, są bardzo pokornymi ludźmi; w tym co piszą, w całym ich zachowaniu można zauważyć, że to bardzo pokorni ludzie. Pokora jest oznaką wiedzy. Gdy drzewo obrodzi, pochyla się w dół. Gdy jest pełne owoców, pochyla się w dół. W ten sam sposób człowiek, który ma wiedzę, pochyli się, będzie bardzo pokorny. 

Dzisiejsza puja ma naprawdę wielkie znaczenie, ponieważ jest to Puja do Shri Mahalakshmi, żadna inna Shakti nie jest w Sahaja Yodze tak ważna, jak Shri Mahalakshmi. Ponieważ Shri Mahalakshmi to Shakti, którą nazywamy kanałem Sushumna Ona w nim rezyduje i poprzez Nią aktywuje się parasympatyczny układ nerwowy. Aby Shri Mahalakshmi Shakti stała się silna, w czasie naszej ewolucji miało miejsce wiele wydarzeń, a spośród nich ważnym wydarzeniem była inkarnacja Shri Mahalakshmi. Shri Mahalakshmi wielokrotnie się inkarnowała, Ona jest tak odważna, że przybrała ludzką formę i narodziła się w tym Wszechświecie i wykonała mnóstwo pracy. 

To zaskakujące, że nikt nam nie opowiedział o tych wszystkich inkarnacjach Shri Mahalakshmi i nikt nie posiada głębokiego i szczegółowego opisu na ten temat. Zasada Shri Mahalakshmi oparta jest na Zasadzie Shri Lakshmi. To oznacza, że Matką Shri Lakshmi jest Shri Mahalakshmi, powinniśmy powiedzieć Matką Shri Lakshmi. To oznacza, że kiedy Shri Lakshmi przychodzi do ludzi, Shri Lakshmi jest tą, która daje równowagę, kobietą w formie Bogini. Ona jest tak zrównoważona, że stoi na lotosie. W rękach trzyma dwa lotosy. Jeden z lotosów jest różowy i w nim wyraża się delikatność. Znaczenie różowego lotosu jest takie, że osoba, która jest lakshmipati, będzie miała w sobie Shri Lakshmi, co oznacza, że w charakterze tej osoby będzie róż, czyli, że w jej charakterze będzie słodycz. Taka osoba nie powinna być oschła.

Następną sprawą jest to, że jeśli przyjrzymy się lotosowi, zauważymy, iż nawet jeśli wleci do niego pszczoła, ta pszczoła znajduje w nim schronienie, a ma tak wiele kolców i mimo to znajduje miejsce w lotosie. Oznacza to, że jest również mile widziana. Tak samo osoba, która ma Shri Lakshmi, będzie zapraszać każdego, kimkolwiek by był. Będzie się starała zapewnić komfort każdemu, niezależnie, czy jest to mała, czy duża osoba. Zaopiekuje się każdym zgodnie z jego statusem społecznym, będzie jednakowo gościnna dla każdego. 

Trzecia rzecz jest taka – jej znaczenie jest takie, że powinniśmy być hojni. Jeśli ręka danej osoby nie jest hojna, to taka osoba nie jest lakshmipati. Danat (hojność) to jakość, która daje tak wiele radości i której nie da się porównać do nabywania czegokolwiek. Osoba, która rozwinęła siłę hojności, myślę, że taka osoba jest największa ze wszystkich, ponieważ osiągnęła ona najwyższy punkt w ewolucji rodzaju ludzkiego. Powinniśmy umieć hojnie obdarowywać.

Tak jak Shri Lakshmi ofiarowuje rzeczy lewą ręką, w ten sam sposób osoba, która jest lakshmiputra, także powinna hojnie obdarowywać lewą ręką, w taki sposób, że nawet prawa ręka tak nie umie. Ofiarowywanie lewą ręką oznacza coś bardzo sahaj bez żadnego wysiłku. Całe pragnienie musi wynikać z hojności. I naprawdę w dzisiejszym świecie jest tyle rzeczy materialnych i myślę, że te wszystkie rzeczy mają tylko jedno przeznaczenie a jest nim to, że możemy je dawać innym. Poprzez naszą hojność możemy wyrazić wielkość naszych serc. Możemy pokazać nasze uczucie i ciepło i to dlatego te wszystkie rzeczy mają znaczenie, w przeciwnym wypadku wszystkie materialne rzeczy są bez znaczenia. 

Jest tak wiele posągów swayambhus. Spośród nich, posąg przedstawiający Shri Mahalakshmi jest przez nas w Sahaja Yodze uważany za najważniejszy. Dzięki Jej łasce nasza Kundalini unosi się kanałem Shri Mahalakshmi. Ona jest ponad Zasadą Shri Lakshmi. A ta ręka jest ułożona w ten sposób. Ta ręka symbolizuje schronienie. Ma dwa znaczenia: schronienie – dać schronienie każdemu, ta ręka zapewnia każdemu ochronę. Ale w rzeczywistości obserwujemy coś zupełnie odwrotnego. Lakshmipatis wywierają na innych presję i strach. Przeciwnie, Ona, po prostu stoi w ciszy na lotosie, nie chwaląc się niczym specjalnym na swój temat. Natomiast ludzie potrzebują samochodów, tego czy tamtego, by pokazać, jacy są bogaci i że są lepsi w porównaniu do innych. 

Z drugiej zaś strony Ona nie wywiera na nikogo żadnego nacisku. Ona stoi tak lekko, tak delikatnie, że nikt nie powinien mieć z Jej powodu problemów. Prawdziwy lakshmipati usiądzie gdzieś w kącie, usiądzie z całkowitą wiarą i spokojem, następnie oddali się po cichu. Nawet, gdy będzie chciał coś ofiarować, podaruje mówiąc: "Shri Mataji, to jest prezent ode mnie, ale proszę nie wyjawiaj nikomu mojego imienia i proszę Cię przyjmij go w jakiś sposób. Ofiarowałem go do Twoich Lotosowych Stóp – na tym koniec, nie mam już z nim nic do czynienia". Gdy powiedziałam mu, że nie przyjmuję pieniędzy, a to jest mi tylko powierzane, on odpowiedział: "Można tam umieścić imię kogoś innego, nie mam nic przeciwko temu. Podarowałem Ci ten prezent i nie chcę, aby moje imię było opublikowane. Nie mam nic przeciwko, aby ujawnić moje imię do wglądu dla urzędników podatkowych ale poza tym nie chcę ujawniać imienia czy czegokolwiek". On bardzo pokornie prosi, aby jego imię nie zostało ujawnione. Taką osobę możemy nazwać prawdziwym lakshmipati. 

Ręka Shri Lakshmi wskazuje na górę, w ten sposób. Oznacza to, że wasza uwaga powinna być ponad, w kierunku wyższego celu. Gdy osoba staje się lakshmipati, wtedy jej uwaga zmienia się w ten sposób, że zaczyna myśleć: "Teraz stałem się lakshmipati, ale jak teraz mogę osiągnąć Boga?" Gdy ten stan, pojawia się u istoty ludzkiej, ona staje się bogata i otrzymuje wiele bogactwa. Staje się bogata, a gdy pojawia się w niej odczucie nie osiągnięcia wewnętrznego bogactwa, wtedy można powiedzieć, że obudziła się w niej Zasada Shri Mahalakshmi. W tej Zasadzie Shri Mahalakshmi, Kundalini zostaje obudzona. Kiedy jest obudzona, wtedy śpiewamy: "Udo, Udo, Ambe" – oznacza to: "Shri Kundalini, teraz, proszę obudź się". Śpiewamy to w świątyni Shri Mahalakshmi, ponieważ Ona może zostać obudzona tylko poprzez kanał Shri Mahalakshmi. Dlatego też Ona jest obudzona w kanale Shri Mahalakshmi, a następnie przenika przez czakry wyżej, wznosi się i całkowicie przenika Sahasrara Czakrę. 

Teraz zobaczmy, ile mieliśmy inkarnacji Shri Mahalakshmi. Po pierwsze, Zasada Shri Mahalakshmi jest bardzo blisko z guru – to relacja pełna miłości i czystości. Kiedy przyjrzymy się od początku wszystkim Adi Guru, Ona rodziła się jako Ich córka lub siostra. Tak jak córką Janaki była Shri Sita – Ona była formą Shri Mahalakshmi, była Zasadą Shri Mahalakshmi. i Ona była córką Janaki. Następnie siostra Shri Nanaka – Nanaki – Ona była Shri Mahalakshmi. Jej relacja była siostrzana. Tak samo, córka Mohometa Sahiba, Fatima, Ona była Shri Mahalakshmi. Zaraz po Niej, Radha: Radha była formą Shri Mahalakshmi. Po Niej była Mary: Mary była Shri Mahalakshmi, Jej relacją była czystość. Ona była tak czysta, że poprzez swoją czystość urodziła Shri Chrystusa. Więc Ona przybrała formę całkowicie czystej Dziewicy. Jako że przybrała formę Dziewicy, z powodu swojej czystości, urodziła syna tak czystego jak Chrystus. 

Dzięki tym inkarnacjom Shri Mahalakshmi, nasze czakry w górnym obszarze, zostały ustalone. Oznacza to, że Czakra Shri Ramy znajduje się po prawej stronie serca – tutaj rezyduje Ona pod postacią Shri Sity, tutaj znajduje się pod postacią Radhy, a tutaj pod postacią Mary. W tym miejscu te siły, Shri Mahakali, Shri Mahalakshmi i Shri Mahasaraswati, spotykają się w formie jednej Siły, którą jest Shri Adi Shakti. Ona rezyduje w Sahasrarze, ale jest powiedziane, że w Sahasrarze Ona rezyduje w formie Mahamayi. Adi Shakti jest pod postacią Mahamayi. Rezultat tych wszystkich trzech Sił był taki, że Shri Adi Shakti przyszła na ten świat w formie Mahamayi i że może Ona przeniknąć Sahasrarę każdego. Jak wiecie Ona znajduje się przed wami i wy o tym wszystkim wiecie, więc nie muszę już więcej o tym mówić. 

W ten oto sposób, z tej Shri Mahalakshmi, inkarnowała się Shri Adi Shakti. Ona posiada wszystkie trzy Siły Shri Mahakali, Shri Mahalakshmi i Shri Mahasaraswati. Te Siły są wewnątrz Niej. Ale tylko poprzez Zasadę Shri Mahalakshmi, nasze czyste pragnienie – którym jest Shri Amba, czyli Siła Shri Mahakali – może zostać obudzone. Ona może to zrobić. Dlatego Shri Adi Shakti jest tak ważna, ponieważ poprzez te trzy Siły, nawet gdy wszystko jest już gotowe, to na końcu musi zostać wykonana praca, do której Ona jest potrzebna. Oznacza to, że ta praca jest wykonana przez te Siły. Nawet jeśli to jest dla nas łatwe do osiągnięcia, otrzymujemy to łatwo, to wciąż musicie ciężko pracować; w przeciwnym razie, ta praca nie może zostać wykonana. To jest raczej trudne. Jeśli byłoby możliwe, wykonanie tego wyłącznie przez Shri Adi Shakti, to nie byłoby potrzeby tworzenia całego tego zamieszania. 

Musicie ciężko pracować a wasze wsparcie jest niezbędne, aby wykonać to zadanie. Teraz to wy jesteście na scenie, nie Ja. Możecie wziąć Moją Moc i jej użyć, ale wiedzcie, że to wy jesteście teraz na scenie. Dlatego jesteście godni czci. Jesteście wyjątkowi. Kim Ja jestem? Jakiekolwiek moce posiadam, mam je od zawsze, nie ma w tym nic szczególnego. Ale to wy powinniście ich używać. Musicie je otrzymać, musicie to osiągnąć, powinniście osiągnąć w tym mistrzostwo. To jest prawdziwe pragnienie Shri Adi Shakti, to jest Jej czyste pragnienie. Dla tego czystego pragnienia, Ona walczy bardzo ciężko w każdym momencie. I w tym wy wszyscy zapracowaliście na to, osiągnęliście to, zaakceptowaliście z miłością i idąc dalej rozwinęliście się w tym. To daje Mi wielką satysfakcję. Dzięki tej satysfakcji zapominam o wszystkim, na przykład, jak bardzo musiałam cierpieć w przeszłości. W przeszłości, przez wiele lat, bardzo cierpiałam. Jak bardzo Sita musiała cierpieć, jak bardzo Radha musiała cierpieć, jak wiele cierpiała Mary: Zapomniałam całą tą przeszłość. Czuję, jakby w przeszłości nic się nie wydarzyło i to wszystko, co teraz ma miejsce, jest czymś wyjątkowym. 

Ale w czasach tej inkarnacji, jedną rzecz trzeba zapamiętać, że Shri Mahalakshmi inkarnowała się w ludzkiej formie – w ludzkiej formie. Ale Bogini, którą nazywamy Shri Mahakali, nie inkarnowała się w formie ludzkiej. Ona zawsze istniała pod postacią Bogini. Dlatego przybycie w formie Bogini jest proste, ale przyjście w ludzkiej formie jest bardzo trudnym zadaniem. A walczyć jako istota ludzka i żyć z istotami ludzkimi jest jeszcze trudniejsze. Także żyć, trzymając się ograniczeń istot ludzkich jest znacznie trudniej. Cała ta praca została wykonana przez wszystkie Bóstwa w ludzkich formach i dzisiaj doświadczamy przepięknych owoców całej pracy wykonanej w przeszłości. 

Wspaniała praca, która została wykonana w Ganapatipule jest warta tego, aby opisać ją w historii, wielka praca została wykonana, która będzie kontynuowana każdego roku. Moim gorliwym pragnieniem jest to, żeby kontynuować ją przynajmniej przez następne trzy czy cztery lata. Jeśli tak się stanie, wtedy wy ludzie również to zrozumiecie, że to, co rozpoczęliśmy od Ganapati, całkowicie dotrze aż do Sahasrary. Wszystko to jest Aditi, dlatego tak trudno wyrazić to słowami. I to wszystko powinniście otrzymać. Powinniście otrzymać wszystko to, co należy do Mnie, to jest Moje jedyne, czyste pragnienie. A kiedy to się wypracuje, wtedy nie będę chciała niczego więcej. 

Niech panie zrobią puję. Powiem wam, co należy robić, a wy pozwolicie im to zrobić. Nie dotykajcie tego, nie dotykajcie tego swoimi rękoma. Ostrożnie, nawet nie powinniście dotykać miski, nie dotykajcie rękoma, trzymajcie za krawędzie. Trzymajcie tylko za krawędź, a teraz postawcie. Powiedzcie mantrę Shri Sukta, powiedzcie do Ganapati Atharva Sheersha 

Połóż. Tak jest poprawnie. Pozwócie im to zrobić. Nie używajcie rąk. Trzymaj tutaj. Teraz tak, wszyscy mężczyźni tutaj, najpierw zdejmijcie to i powiedzcie im, aby umyli Moje stopy. Polej wodą stopy i umyj je. Powiedz Shri Sukta. Połóż to i usuń. Nie kładź ręki. 

Usuń to, w tym naczyniu. To kumkum jest bardzo dobre, ponieważ zostało nawibrowane. Wszyscy później powinniście wziąć odrobinę, rozdaj łyżką dla każdego. 

Nie dotykajcie rękoma. Po prostu przynieście wodę, nie gorącą. Puja powinna być spełniana z cichym i spokojnym umysłem. Nic się złego nie stanie. Zobaczcie oni nie użyli słowa "ubóstwo"; "alakshmi" – to oznacza, to co nie jest Zasadą Lakshmi – oni nie powiedzieli słowa daridrya (ubóstwo). Oni nie powiedzieli niszczyć daridrya, ale powiedzieli "alakshmi." Zobaczcie, jakie to jest subtelne. 

Wszystko to, co jest niepomyślne, to, co nie należy do Zasady Lakshmi, wszystko to – to obejmuje szeroki zakres. To wszystko zostało napisane po latach nauki – z jasnym i właściwym myśleniem. 

Zobaczcie, jakie to ma wibracje. Oh, nie do tego. Wcześniej w tym była woda, nieprawdaż?

Zrób to teraz, cóż możemy zrobić, stało się. To jest to, o czym mówiłam. Teraz możecie to napełnić, teraz się już nie nadaje, nie ma to znaczenia. 

Teraz zróbcie to w ten sposób, posłuchajcie Mnie teraz. Polejcie Moje stopy wodą i odstawcie to na bok bez dotykania wody. 

To idzie od Kamal do Vishwa, nie ma niczego pomiędzy! Czy to zrozumieliście? W opisie Mahalkshmi jest, że Ona bardzo lubi lotos a następnie Ona wielbi cały Wszechświat. Nie ma nic pomiędzy tym! 

Potrzyj to swoimi rękoma. A teraz zacznijcie sto osiem imion. Czy wciąż macie imiona do Shri Mahalakshmi? To jest rzecz, którą należy zrozumieć, że Mahalakshmi Tattwa staje się Viratangana, co oznacza Buddhi, mózg – powinniśmy powiedzieć, świadomość, Ona się tym staje. Narayani Shakti lub mówimy Viratangana to siła Viraty w mózgu. Tak więc ostatnią jest Zasada Shri Mahalakshmi – centralny układ nerwowy to także Mahalakshmi Tattwa, w pewien sposób. 

Ja mu tylko wyjaśniam, że Zasada Mahalakshmi rozpoczyna się po tym, jak sama Lakshmi Tattwa zamanifestuje się: oznacza to, że gdy Lakshmi wyraża się poprzez dostatek i satysfakcję z dobrobytu, wtedy zasada Mahalaksmi zaczyna się w nas rozwijać, wtedy dopiero myślimy o naszym wzroście. Wtedy dzieje się tak, że w naszym mózgu mamy trzy Siły – to Mahakali, Mahalakshmi oraz Mahasaraswati – powyżej Agnya Czakry. Ma miejsce to, że dwie Siły, czyli Mahakali i Mahasaraswati, one są błogosławione przez, błogosławione przez Zasadę Mahalakshmi. Zasadą Mahalakshmi jest przede wszystkim Zasada Narayana. Narayana to Vishnu; a Vishnu staje się Shri Krishną. A Shakti Shri Krishny, która jest tutaj staje się tam Shakti Viraty – czyli Viratanganą. 

Gdy Ona miesza się z tymi dwoma, wtedy Siła Mahamayi zaczyna się manifestować, ponieważ Ona jest – Shri Krishna, wiecie jaki On był, On zawsze stosował sztuczki, schował to, zrobił tamto – to wszystko zaczyna się od tej Siły. Dlatego właśnie to nie jest całkowicie otwarte. Tak jak Siła Mahakali, Ona jest całkowicie otwarta; a Siła Mahalakshmi jest ukrytą Siłą, tak jak Mary. Nikt nie uwierzyłby w to, że Mary mogła być Mahalakshmi lub Radhą lub Sitą: prosta, dobrze ukryta, ale bardzo potężna. Ale w czasie Sahasrary staje się Mahamayą. Ludzie nie wiedzą jak odnaleźć rzeczywistość Adi Shakti. Czy nadążacie? 

Ona jest tą, która podtrzymuje cały Wszechświat i Ona staje się Duchem, Duchem całej Vishwy, co opisał Vishwa Gyaneshwara. On powiedział: "Vishwatmake Devi" – Bóg całego Ducha Wszechświata. Tak więc Ona staje się Wszechświatem. 

Możemy mieć dwoje obcokrajowców, dwóch mężczyzn i dwie kobiety mogą podejść ci, którzy są poślubieni. Ze wszystkich osób, Richard ty nie powinieneś podchodzić. Zostań proszę na miejscu. Zawsze będziesz miał okazję. Powinni podejść tylko ci, którzy takiej szansy nie mają. On jest pierwszy do wstawania, mówiłam ci. Proszę usiądź. Nikt z Anglii, ponieważ Anglicy zawsze mają okazję, proszę. To musi być ktoś z Australii lub z innych miejsc, gdzie oni takiej okazji nie mają. Anglicy powinni dać szansę innym. Spotykacie się ze Mną tak często, jesteście tam i myjecie stopy. 

Podejdźcie. Gdzie jest jej mąż? On jest Anglikiem, prawda? Niech was Bóg błogosławi. W porządku. Niech podejdą Australijczycy. To nie ma znaczenia, jeśli nie jesteś żonaty z tą kobietą. Ale niektórzy Australijczycy lub Austriacy czy inni ludzie, którzy nie mają takiej okazji. Hiszpanie, dobrze. W porządku. Niech was Bóg błogosławi. Powinnam powiedzieć, że Anglicy to najbardziej uprzywilejowani ludzie, czyż tak nie jest? 

Czy chciałbyś pomasować Moje stopy? Nigdy nie masowałeś Moich stóp? W porządku, podejdź tutaj. Przytrzymaj prawą ręką, a masuj lewą. Już masowałeś kiedyś Moje stopy, prawda? Już to robiłeś. I masowałeś Moje stopy? Czy masowałeś Moje stopy? Czy masowałeś Moje stopy używając wody? Już to robiłeś, w porządku, pozwól mu to zrobić. Zobacz teraz wibracje. Połóż tam swoje ręce. Teraz lepiej? W porządku. 

Niech was wszystkich Bóg błogosławi. 
Niech was wszystkich Bóg błogosławi. 
Niech was wszystkich Bóg błogosławi. 
Niech was wszystkich Bóg błogosławi. 

