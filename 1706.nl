21 maart 2001
Birthday Puja
New Delhi (India)
Birthday Puja, Delhi (India), 21 maart 2001

Nl vertaling 2021-0221

Vandaag hebben jullie beslist om mijn 78ste verjaardag te vieren.

Jullie hebben op deze verjaardag mooie ballonnen opgehangen als voor een kind op zijn verjaardag, met zulke liefhebbende handen. Gisteren zei ik dat jullie je Zelf moeten leren kennen. Zoek ook gewoon uit hoeveel je van anderen kan houden zoals jullie van mij houden. Het zal veel gemakkelijker zijn om door introspectie te achterhalen, hoeveel jullie van anderen houden en voor anderen zorgen. Zodra dat gebeurt, zijn vele problemen in Sahaja Yoga snel opgelost.

Ik hoor dat mensen zelfs in Sahaja Yoga nog hunkeren naar geld. Ze denken dat het een plek is waar ze wat geld kunnen verdienen. Ik ben verbaasd. Dit is niet de plek waar je dat kan uitwerken. Je zal direct door de mand vallen. Integendeel als jullie bezorgd zijn over je macht in Sahaja Yoga als leiders en assistent leiders en wat nog meer, dan maak je ook een grove vergissing. Dit is niet de plaats daarvoor. Daarvoor kan je in de politiek gaan en om geld te verdienen kan je naar de paardenrennen gaan of zo.

Als je naar Sahaja Yoga komt, laat dan een oceaan van liefde in je hart komen en zoek die ook in anderen. Het is een liefde die je helpt om alles zo rimpelloos, zo mooi te doen. Zoals ik altijd gezegd heb: als je echt van je land houdt, kan je nooit oneerlijk zijn. Je zal geen ander belang hebben dan je vrijheid of wat je ook wilt bereiken voor je land. In dit land hebben we grote martelaren gekend. Misschien weten sommigen onder jullie dat niet. En hoe zij dat leven van martelingen konden volhouden, was enkel omdat ze van hun land hielden.

Jullie land is spiritualiteit. Het is het land waar je volledig van je Zelf geniet. Het is het land waar niets anders dan vrede heerst. En als je van dat land houdt, hoe kan je dan die absurde ideeën hebben over geld en macht en zo verder? Dat begrijp ik niet. Jullie weten heel goed dat ik helemaal niets geef om die zaken in mijn leven. We hebben natuurlijk geld nodig voor ons werk, voor alles. Maar het is niet nodig om er achteraan te gaan of ernaar te hunkeren. Ik ben verbaasd dat na zovele jaren van mijn harde werk sommige mensen nog altijd heel domme dingen aan het uitwerken zijn die ik niet kan begrijpen. En ze zouden moeten weten dat het direct uitkomt.

Vorige keer zei ik jullie dat dit het jaar van de ontmaskering is. Absoluut! Als je geen liefde hebt voor Sahaja Yoga, als je geen liefde hebt voor je Moeder zal je achter die absurde dingen aan lopen en maak je een puinhoop van jezelf. Als je jezelf wilt vernietigen, kan je naar andere oorden gaan, maar niet in Sahaja Yoga. In Sahaja Yoga moet je weten dat je echt toegewijd en eerlijk moet zijn. Je moet genieten van je eerlijkheid, je moet genieten van je liefde, je moet genieten van je vrijgevigheid, alles.

Je zal zonder twijfel ontmaskerd worden. Maar waar ga je dan heen? Wat zal je positie zijn? Als je al die dingen doet, moet je de weg volgen langs waar mensen naar de hel zijn gegaan, zou ik zeggen. Want als je naar het paradijs van de liefde bent gekomen en daarna nog steeds bezig bent met deze onzinnige dingen, dan zal je heel snel in de hel springen. Dat zie ik duidelijk. Ik zou dit niet moeten zeggen op mijn verjaardag, maar dit is het jaar van de ontmaskering. En wees heel voorzichtig! Niemand wordt dit jaar gespaard. Wat kan ik doen? Hoewel het mijn verjaardag is, moet ik het jullie zeggen, het zal niet stil blijven.

Je weet dat er bepaalde krachten zijn die stromen. En verschillende jaren begint er een andere soort krachten te vloeien, en dit is het moment waarop de kracht van ontmaskering er zal zijn. Of je nu een leider bent of niet, als je iets oneerlijks doet, zal je worden blootgesteld en zal je terecht worden gestraft. Sahaja Yoga zal je misschien niet straffen, maar er zijn zoveel manieren waarop deze kracht werkt. Het eerste is wat we 'alakshmi' noemen. Alakshmi betekent dat je, op het moment dat je gestraft wordt, je tot je grote verbazing gewoon failliet zult gaan. Je hebt geen geld. Je wordt ontmaskerd. Je kan in de gevangenis zitten. Hoewel het dus een zeer voorspoedige dag is, moet ik je vragen niet onvoorspoedig te zijn.

In de lezing van gisteren heb ik je uitgelegd: weet wat je krachten zijn waar je van kunt genieten, wat je kunt geven, wat kan werken. Maar eerst moet je weten of je in staat bent om dat te doen, of ben je gewoon het omgekeerde aan het doen? Ik was verbaasd om te horen dat ook na zoveel jaren, mensen dit soort van verleidingen die ze hebben en hadden niet hebben opgegeven. Op (mijn) verjaardag moet je eraan denken hoeveel jaar je Sahaja Yoga beoefend hebt. Je moet alle leuke tijd die je had begrijpen en hoeveel je elk jaar hebt genoten van mijn verjaardag – ook, door te begrijpen hoe je erin bent gegroeid, hoe je bent veranderd, en hoe je hebt genoten en hoe je alle kwaliteiten van Sahaja Yoga hebt opgenomen.

De allereerste kwaliteit van een Sahaja Yogi is dat hij absoluut eerlijk moet zijn. Hij is hier niet gekomen om geld te verdienen. Totaal niet! Hij is hier niet gekomen om macht te krijgen. Maar hij is wel gekomen om te groeien in de nieuwe mooie wereld die wij creëren. We moeten deze wereld creëren voor de hele wereld, voor mensen die overal wonen, zelfs in de jungles, die verdwaald zijn in de Himalaya, waar dan ook. We moeten deze mooie gewaarwording, of het mooie bestaan van zelfrespect en waardigheid verspreiden. Het is heel belangrijk om te zien of je echt het Zelf bent. Respecteer je je Zelf? Gisteren zei je nog: "Ken jezelf". Als dat het geval is, respecteer je je Zelf dan? Het is heel belangrijk dat je eerst je Zelf respecteert. Als je niet weet hoe je je Zelf moet respecteren en je loopt achter nutteloze dingen aan, wat moeten we dan zeggen? Wat is de kwaliteit die je in Sahaja Yoga hebt opgenomen, behalve dat je een bedrijf bent begonnen of zoiets? Het is erg triest, maar er zijn mensen die nog steeds in de modder van al deze dingen vastzitten. Je hebt zoveel dingen overwonnen, ik weet het, ik weet dat je zoveel dingen hebt bereikt die niet mogelijk zijn. Menselijk onmogelijke dingen heb je gedaan - je bent over al deze onzin heen. Maar toch zijn er nog steeds enkele mensen onder jullie die nog steeds in de stinkende modder van de onzin zitten.

Het is fijn dat je mijn verjaardag met zoveel enthousiasme en blijheid viert. Zo mooi om dit alles te zien. En, ik wil dat jullie allemaal mijn versieringen zijn. In de hele wereld zouden ze moeten zien dat jullie mijn kinderen zijn, met prachtige waarden en groot inzicht. Jullie zijn mijn kinderen. Ik heb echt voor jullie gewerkt in die zin dat ik elke minuut, elk moment van mijn leven aan jullie heb gedacht. Ik wilde het op zo'n mooie manier uitwerken dat jullie echt goede mensen worden, ideale mensen, bijzondere mensen met inzicht. Dat is dus de dag waarop je moet voelen dat jouw verjaardag wordt gevierd. Als je helemaal uitgeklaard bent, als je Nirmal geworden bent, een absoluut zuivere persoonlijkheid van liefde, dan is dit jouw verjaardag en de mijne ook.

Ik moet over deze dingen praten want sommige dingen zijn mij opgevallen en ik ben echt geschokt hoe sommige mensen hun waarde nog steeds niet begrijpen, niet begrijpen wat ze waard zijn. En daarom vertelde ik je onlangs dat je je Zelf moet kennen. Ten eerste is het Zelf de Spirit. Het is de Spirit, de weerspiegeling van God Almachtig. Als je wilt leven zoals alle andere gewone onzinnige mensen, dan moet je uit Sahaja Yoga blijven. Maar als je denkt dat je echt je waarde moet laten zien in Sahaja Yoga en als je trots op jezelf wilt zijn, probeer dan te begrijpen dat je in Sahaja Yoga niet al deze zwakheden hoeft te hebben. Als de Kundalini opstijgt, passeert ze de zes chakra's door ze te verlichten. Ik kan tot op zekere hoogte tolereren, maar de Kundalini zal je straffen. Ze zal doen wat nodig is om je te corrigeren. Tot op zekere hoogte zal ze dat doen. En, achteraf, als ze vindt dat het niet mogelijk is om je te corrigeren, dan weet ik niet wat er zal gebeuren en hoe het zal aflopen. Sahaja Yoga binnenkomen, erin bewegen en het uitwerken is heel gemakkelijk. Maar je gaat tegen jezelf in, als je je probeert te gedragen als heel gewone, nutteloze mensen. Dan kun je niet in Sahaja Yoga blijven, je wordt eruit gegooid. Zodra je eruit wordt gegooid, waar ga je dan belanden? Wat zal er gebeuren? Dat weet je heel goed.

Op deze voorspoedige dag moet ik jullie vragen om voorspoedig te zijn. Om niets te doen wat niet voorspoedig is. Ze noemen het protocol. Maar er zijn kleine, kleine dingen die aantonen dat je voorspoedig bent. Heel, heel subtiele dingen die laten zien dat je voorspoedig bent, dingen die je niet hoeft te leren. Automatisch, spontaan komt het en je geniet van je voorspoed, omdat je heilig bent, omdat je Nirmal bent en je geniet van die kwaliteit in je. En als dat gebeurt, is dat jouw verjaardag. Je bent herboren zoals je weet. Jullie zijn allemaal herboren. Jullie waren herboren, maar toch waren jullie kinderen en nu zijn jullie opgegroeid. Die groei moet je in alle opzichten laten zien.

Als iemand groeit, dan gaat hij allerlei dingen doen, om zich uit te drukken. Op dezelfde manier moet je, als je volwassen bent, laten zien dat je in Sahaja Yoga volwassen bent, dat je erg diepgaand bent en heel gevorderd. Ik heb ook sommige kleine kinderen gezien. Ze zijn zo volwassen en zo verstandig dat ik soms verbaasd ben. Het zijn grote heiligen die herboren zijn. Het zijn prachtige mensen die herboren worden. Maar als je nog steeds achter onzinnige dingen aanloopt, als je nog steeds vol lust en hebzucht zit, dan kun je Sahaja Yoga beter aan zichzelf overlaten en kun je een andere plaats vinden waar je dat kunt doen. Het is verrassend hoe mensen hun positie in Sahaja Yoga niet begrijpen. Je groei is over het algemeen erg goed geweest. Ik weet dat er veel mensen zijn die fantastische Sahaja yogi's zijn, die echt geweldige Sahaja yogi's zijn en ze hebben alle recht om zichzelf Sahaja yogi's of Mahayogi's te noemen. Maar dat is alleen mogelijk en voelbaar als je echt binnenin groeit en je Spirit schittert als een kristalheldere oceaan van liefde.

Nu is de verbinding gemaakt. Je hebt de kennis van alle chakra's. Je weet hoe je de Kundalini kunt laten opstijgen. Je weet ook hoe mensen te genezen en hoe mensen te behandelen. Met al die kennis, met al dat ‘leven’ dat je hebt, is het net als de melk die je aan je energieën geeft en dan moet je energiek worden. Je kunt er niet lethargisch over zijn. Als je lethargisch bent, dan ben je geen Sahaja Yogi. Je moet in beweging zijn met deze vlam in je hart, dat je weet wat het Zelf is en dat je weet wat je voor anderen moet doen. Jullie moeten in vorige levens ook grote zoekers zijn geweest, en dat zoeken dat er was, heeft je naar Sahaja Yoga gebracht. Als je door dat zoeken hier nog steeds op zoek bent naar al deze nutteloze dingen, dan kan je niet groeien. En zulke mensen kunnen anderen ook niet laten groeien. Het belangrijkste wat je dus moet begrijpen, is hoe je in je liefde bent gegroeid. Zie je, iemand die angstaanjagend is, die erg streng is, die erg grof praat, is geen Sahaja yogi, echt niet. Maar degene die zorgt voor, geeft om, houdt van anderen en erg gul is, is de echte Sahaja yogi. Jullie zijn mensen met bijzondere kwaliteiten en die kwaliteiten moeten zichtbaar zijn in je leven.

Ik weet dat je heel veel van me houdt. En je weet wat je hebt gedaan om mijn verjaardag te vieren. Jullie hebben hier zoveel van deze versieringen, en ik heb al gezegd dat jullie mijn versieringen zijn en jullie levens zijn mijn versieringen. En de manier waarop je je gedraagt en de manier waarop je je Zelf kent dat zal over de hele wereld zo gewaardeerd worden. Het heeft geen ander doel, dan te onthouden dat jullie allemaal moeten groeien. Jullie moeten heel diepe persoonlijkheden worden. Je moet van binnenuit groeien om je eigen verjaardag te vieren. Probeer elke dag te zien: wat is je ervaring? Wat heb je gezien? Wie heb je ontmoet? Hoe hebben ze gepraat? Ik bedoel, ik ken zoveel namen. Ik ken de naam van praktisch iedereen. Bijna ieders Kundalini ken ik. Ik weet ook wiens Kundalini goed is, wiens niet. Ik ken zoveel mensen. Zoveel mensen vragen me: "Hoe kent u zoveel namen en hoe onthoudt u ze?" Ik zeg: "Dat deel weet ik niet", maar het is zo dat wanneer ik een persoon zie, ik zijn Kundalini zie en door die Kundalini weet ik wie hij is. Er kunnen duizenden en duizenden Kundalini's zijn, maar ik weet wie wie is omdat ik van ze hou. Als je van iemand houdt, dan weet je wat hij is. Het is geen domme liefde, zoals romantiek en zo. Het is een heel diep gevoel. Als je binnenkomt als in de tuin van je hart en je voelt de prachtige geur rondom - als je denkt aan zulke aardige mensen zoals heiligen, grote verlossers en nu de Sahaja yogi's - je voelt je zo dankbaar dat je die staat van collectieve vreugde hebt bereikt.

Ik heb jullie nooit beperkingen opgelegd. Doe wat je wilt, hoe je het ook wilt doen, je kunt het doen. Ik heb jullie nooit lastiggevallen over geld of wat dan ook. Maar dat is een testgebied. Dat is het proefterrein waar jullie in staan. Als je jezelf niet test, hoe weet je dan hoe ver je bent gekomen? Jij bent dus de student, jij bent de examinator, en jij bent degene die jezelf een certificaat moet geven. En wat er in dat geval gebeurt, is dat je zoveel begint te begrijpen, zoveel begrijpt dat je nooit hebt begrepen. Ik bedoel, de kennis, de zogenaamde kennis, is geen kennis, want het is onwaarheid, het is allemaal mentaal. Maar de echte absolute kennis komt tot jou, kennis over iedereen, over elk aspect, over elke omgeving waarin je bent, zo duidelijk weet je het. En, dat zou moeten gebeuren, dat je heel duidelijk moet weten - heel, heel duidelijk - wat er met jou aan de hand is, waar je bent en wat je aan het doen bent.

Niet dat je minder krachten hebt. Je hebt alle krachten, maar daarvoor moet je wel diep gaan. Alsof er een waterput is, er zit water in, maar als je emmer niet naar beneden gaat, hoe kan hij dan het water ophalen? Als je emmer gevuld is met stenen, wat heb je dan aan die put? Op dezelfde manier hebben we alles in ons, zoals ik je gisteren vertelde. En Sahaja Yoga is de manier waarop je dieper kunt gaan en jezelf kunt vinden wat zo mooi, zuiver is, en dat is iets om van te genieten. Niet de andere onzinnige dingen waar je achteraan loopt, waarvan je denkt dat ze belangrijk zijn.

Ik heb je al gezegd: 'Shuddha Ichha' is de Kundalini. Shuddha Ichha, het zuivere verlangen, want andere verlangens nooit worden vervuld. Je probeert één ding te kopen, dan geniet je niet. Je wilt een ander kopen, je geniet er niet van. Je wilt nog iets kopen, je geniet er niet van. Omdat het dus niet het echte verlangen is. Dit is het principe van de economie: dat je nooit tevreden bent. Je gaat door met kopen, kopen, kopen, kopen, kopen. En je koopt uiteindelijk zoveel dat alle industrieën instorten. Dat is wat er in Amerika gebeurt. Het heeft als eigenschap dat wat je ook doet, zich tegen je keert. Alleen de spirituele groei stuit niet terug maar bloeit, is geurig, is mooi. Het is zo'n mooie ervaring om bij jezelf te zijn, alsof je de prachtige tuin van het paradijs bent binnengegaan. Als je dat gevoel wilt hebben, geef dan alle onzinnige ideeën op. Geef alle wereldse onzin op. Je geeft alles op, en dan zul je het gevoel hebben dat je nu heel erg daar bent, waar je moest zijn. Je zult er niet aan twijfelen. Je zult nergens naar hunkeren. Je zult je helemaal niet ontevreden voelen.

Maar sommige mensen zijn nog steeds in een zeer elementair stadium, ik weet het. Ik weet dat ik het ze niet verteld heb, want ik weet dat dit het jaar is dat ze allemaal ongetwijfeld ontmaskerd zullen worden. Wat heeft het dan voor zin om iets te doen dat toch ontmaskerd zal worden en dat de hele wereld van Sahaja Yoga je als een crimineel zal zien? Of als iemand die geen enkel respect verdient. Of je komt eruit - en als je hier bent om veel stappen omhoog te zetten, moet je je ogen naar boven richten en niet naar beneden. Je moet zien welke treden er zijn. Je moet die treden opklimmen. Waar ga je dan met deze treden naar binnen? Ik zeg het je, in die prachtige tuin, die geurige tuin van je Zelf, die zo mooi is. In plaats daarvan ben je verdwaald in de illusie van de wereld zoals er zoveel verloren zijn gegaan.

Waarom ben je dan naar Sahaja Yoga gekomen? Geef die onzinnige ideeën op. Probeer je toe te leggen op spiritualiteit. Zuivere spiritualiteit. Zuiverheid is de wereld. Zuiverheid moet je hebben. En, innerlijke zuiverheid kun je gemakkelijk tot stand brengen met Sahaja Yoga. Je staat van getuige moet verbeteren. De staat van getuige moet zo worden geprojecteerd dat de conditionering en het reagerende ego zal eindigen. Je zal geen reacties meer hebben, maar je zal gewoon getuige zijn. En, de kennis die echt is, komt altijd door waar te nemen als een getuige. Als je niet weet hoe je getuige moet zijn, dan komt alle kennis die je hebt alleen maar via je ego of je conditioneringen. Het is geen absolute kennis. Om absolute kennis over iets te krijgen, moet je dus het punt van het absolute bereiken - het punt bereiken waar je absoluut schoon, zuiver, Nirmal bent.

Veroordeel jezelf niet als je wat gebreken hebt. Dat kan niet anders. Jullie zijn allemaal mensen. Maar al deze gebreken kun je met je spirituele kracht absoluut overwinnen. Wat moet je daarvoor doen? Ten eerste: introspectie. Eerst proberen om het uit te zoeken. Je scheidt jezelf van jezelf en je zegt: "Hallo meneer, hoe gaat het met jou?" Begin daar maar mee. "Hallo, wat ben je van plan?" En, je begint jezelf langs de buitenkant te zien en alles wat niet je Zelf is uit te roeien, te verwijderen. Die kennis van je Zelf komt naar je toe als je de kennis wilt. Het zou een zuiver verlangen moeten zijn om het Zelf te kennen. Jullie zijn ongetwijfeld bijzondere mensen. Jullie zijn allemaal gekozen om heel bijzonder te zijn, zonder twijfel. Er moet iets aan je zijn dat je in deze staat bent gekomen waar je probeert het Zelf te worden. Het Zelf is absoluut zelfvoldaan. Het heeft niets nodig om zich tevreden te stellen. Eigenlijk is het tevredenheid in persoon. Het ziet gewoon dingen, het kijkt gewoon naar dingen, het is gewoon getuige. En terwijl het getuige is van iets, weet het. Het weet. Je hoeft het niet te vertellen: dit is dit of dat is dat. Je hoeft niet te veel te zeggen. Het drukt zichzelf uit als je een zuiver iemand bent, je verlangens zuiver zijn en je gewoon een zuiver verlangen hebt om te groeien. Opnieuw moet ik dus over de Kundalini praten, dat je een Kundalini moet hebben die zich volledig in jou heeft gevestigd. Die in jou volledig tot uitdrukking is gekomen en je Zelf volledig verlicht. Zo'n Kundalini zou er moeten zijn, en dat is alleen mogelijk als je haar groei niet hindert. Als je haar laat groeien, groeit ze en komt het goed.

Zoals je weet, ben ik pas in 1970 met dit werk begonnen. Niet omdat ik er niet eerder mee kon beginnen, niet omdat er allemaal slechte mensen in deze wereld waren, maar omdat ik wachtte op mijn vaardigheid om met allerlei Kundalini's om te gaan. Ik moest alle permutaties en combinaties die er waren uitwerken. En toen dacht ik gewoon dat als ik een manier kon vinden om al deze combinaties op één lijn te kunnen uitwerken, alleen dan de Kundalini zou opstijgen. En het werkte, het gebeurde met een oprecht verlangen! Omdat ik me erg verdrietig voelde over mensen die hun leven doorbrengen in iets heel onzinnigs. Ze kunnen nergens van genieten, ze hebben nergens echt gevoel voor, ze hebben geen echte liefde voor iets, en ze zijn niet eens geliefd. Ze kunnen niet liefhebben, ze worden niet bemind en ze zitten in de ellende.

Het was dus heel doelbewust van mijn kant, moet ik zeggen, dat ik heel goed naar de mensen keek. Waarom doen ze het zo? Waarom gedragen ze zich zo? Waarom begrijpen ze het niet? Waarom zijn ze hardvochtig? Waarom schreeuwen ze? Waarom slaan ze? Waarom doen ze al die dingen? Vanwege het onevenwicht binnenin. Maar door introspectie ga je die onevenwichtigheden zien, en je weet nu hoe je jezelf moet genezen en je kunt het echt uitwerken.

Je moet gewoon aan je chakra's werken. Kijk welke chakra blokkeert, waar het probleem is. Je moet je Zelf zo respecteren dat je je eigen dokter wordt en alles over jezelf weet. Dit is er mis met mij. Waarom heb ik blokkades? Waarom blokkeer ik op die chakra? Waarom gebeurt dit? Dit is de opleiding die je aan jezelf moet geven, wat alleen mogelijk is als je al die blokkades ervaart.

Het is nu aan jou om te groeien. Op te groeien tot fantastische mensen, grote persoonlijkheden, geweldige mensen die geschiedenis hebben gemaakt, die gerespecteerd worden. Al die grote heiligen en zo meer waren ook van hoog niveau, maar ze wisten niet hoe de Kundalini te laten ontwaken, wat jullie wel weten. Je hebt iets speciaals, de kennis hoe je de Kundalini kan laten ontwaken, hoe je de Kundalini moet inschatten, hoe je kan begrijpen waar het probleem ligt. En, je weet ook hoe je iemand op een heel mooie manier en met liefde kan zeggen wat zijn problemen zijn.

De boodschap van je Spirit is dus dat je van elkaar moet houden. Als je niet van iemand houdt, wat is er dan aan de hand? Waarom hou je niet van iemand? Wat is slechte in een bepaald persoon? Als hij een Sahaja Yogi en een geweldige Sahaja Yogi is, is het dan uit jaloezie? Is het uit hebzucht of is het uit lust, zijn jullie nog steeds zo? Dan is de eenheid in de hele wereld van broederschap iets om echt van te genieten. Om zo mooi van te genieten. Zie al die dingen die je hier hebt. Er is zoveel harmonie tussen. Zoveel harmonie omdat het met liefde is gedaan! Als je iets met liefde doet, is het heel harmonieus. Het creëert zo'n harmonie tussen de mensen. Zie je, het plezier van elkaars gezelschap, het plezier van elkaars prestaties geeft zoveel vreugde dat ik het niet in woorden kan beschrijven. Het is onmogelijk. Woorden kunnen je dat gevoel niet overbrengen. Zoals ik al zei, je voelt je alsof je in de Hof van Eden bent. Dat soort gevoel moet in je opkomen als je je Zelf kent. Want als je je Zelf kent, ken je eigenlijk je eigen wezen en ben je zo blij dat je Zelf zo mooi is. Dat je zo mooi bent, dat je zo vreugdevol bent, dat je al deze dingen hebt. Te weten dat jouw binnenste geurig is van vreugde. In die staat moet je zijn.

Ik zie soms als jullie overgelukkig zijn, dat je danst en zingt en doet... dat is iets heel goeds. Maar je Spirit zou de hele tijd moeten dansen bij de kleinste dingen, bij iets kleins dat gemaakt wordt, dat kunstzinnig is, iets wat je ziet, een vriendelijk gebaar, een gebaar van dankbaarheid. Je voelt die diepte van dat gevoel. Ik heb bijvoorbeeld vandaag de vlag gezien. Toen we de Onafhankelijkheid kregen, hebben we deze vlag gemaakt. Ik heb gezien dat deze vlag werd gehesen toen de andere vlag werd neergehaald. Ik kan je niet vertellen welk gevoel me overspoelde. Een gevoel dat de waarheid op een of andere manier de onwaarheid had overwonnen. Dat gerechtigheid het had gehaald van onrecht. Dat gevoel is nog steeds zo sterk, en ik kan de vlag niet eens zien. Als ik ze zie, herinner ik me de hele geschiedenis, de hele zaak - hoeveel mensen offers hadden gebracht, hoeveel martelaren er waren, en hoeveel mensen ervoor gevochten hebben. Daar staat die vlag voor. En, jij staat voor dat alles. Je staat voor al die idealen. Je staat voor al die offers. En, je staat voor alles wat er bereikt moet worden om de mens te verbeteren. Je moet veel bereiken voor anderen. Je moet in jezelf uitwerken wat je voor anderen kunt doen, wat je voor anderen kunt bereiken, wat de beste manier is om die kwaliteiten in jezelf te absorberen zodat je een absoluut unieke persoonlijkheid wordt.

Zoals ik al zei, zijn er veel grote leiders geweest en veel prachtige mensen die door velen worden herdacht. Wat je nu moet zien is: wat heeft hen zo groot gemaakt? Waarom herinneren mensen zich hen nog na zoveel jaren? Ik heb jullie het standbeeld van Shivaji Maharaj gegeven. Nu was hij ook zo'n ziel, een prachtige ziel die zulke principes had, en zo'n verrijkend leven in zijn taal, in zijn houding en alles. En daarbij was hij ook een zeer dapper iemand. Als je dit eenmaal hebt, zul je niet meer aarzelen om iets belangrijks te doen. Je zult nergens bang voor zijn. Je draait er niet omheen, maar je weet hoe je de oplossing moet vinden en hoe je die moet uitwerken. Dit zal je overkomen: als je jezelf echt kent zul je zoveel moed hebben. Je zult geen waaghals zijn, maar wijsheid hebben. Moed met wijsheid zal je hebben. En, dat is wat je Zelf is, wat je veel wijsheid en moed zal geven. Het is geen vechtlust, het is geen gewelddadige natuur, geen onbeschofte aard, maar het is een zeer stille mooie, moedige houding.

Er is een verhaal over een Chinese heilige. Er waren hanengevechten toen een koning deze Chinese heilige vroeg om zijn hanen op te leiden voor het gevecht. De Chinese heilige zei: "Goed, breng je haan hier. Ik zal hem leren vechten." En, de Chinese heilige moet wat wijsheid in het hoofd van de haan hebben gestopt. Kun je je dat voorstellen? En, toen ze hem meenamen voor dat gevecht, merkten ze dat die haan daar gewoon stond. Hij viel niet aan, hij trok zich niet terug, hij bleef gewoon staan. En, alle hanen renden weg van het veld want in die staande houding was de kracht van de wijsheid en de kracht van de moed aanwezig. Moed is zeer krachtig in stilte. Je hoeft niemand te bombarderen, je hoeft niemand te doden, maar je moet rechtop staan met moed. En, dat is een andere kwaliteit die je zal vertonen, die erg beleefd is, erg lief. Je zult er staan met die moed. Ik weet dat velen van jullie zo zijn. Er is geen strijd, er is geen gevecht, alleen maar staan met moed en doen wat juist is. En, dat is heel goed mogelijk, want je hebt nu de verbinding met de Almachtige. Je hebt de connectie met de Paramchaitanya en dat zal alles uitwerken.

Ik zal heel, heel blij zijn om te zeggen dat ik vandaag zie dat zoveel van jullie zo'n goede Sahaja yogi's zijn. Jullie zijn met zoveel! En, als jullie iemand vinden die dat niet is, rapporteer het dan aan mij. Vertel het me alsjeblieft. Zoek alsjeblieft uit of er iemand is die probeert erg onderdrukkend te zijn en die probeert alles te controleren, die probeert geld te verdienen, die probeert om lust en hebzucht te vertonen.

Als je het eenmaal echt hebt uitgewerkt, moet je weten dat dit het gebied is dat we Dharmayudha noemen. Dharmayudha betekent de oorlog van de religie, maar niet zoals mensen het uitvechten. Onze Dharmayudha is dat we voor dharma staan, en dharma betekent niet religie maar Vishwa Nirmala Dharma. We staan voor onze religie en er is een negativiteit, we kunnen het adharma noemen, die aan het vechten is, dus sta je voor je dharma. Zolang je niet dharmisch bent, kun je niets bereiken in Sahaja Yoga. Ik heb mensen gezien, laat ons zeggen in het buitenland, die rare ideeën hebben en mij komen vertellen: Moeder, ik heb een vrouw, maar ik ben verliefd op een andere vrouw. Dus, wat moet ik doen? Ik zei: "Ga weg. Dat is alles. Ga gewoon weg." Of de vrouw kan zeggen: "Kijk Moeder, ik heb relaties met een andere man, wat moet ik doen?" Ik zei: "Ga weg. Dat is alles. Je gaat weg uit Sahaja Yoga. Je bent niet geschikt voor Sahaja Yoga en Sahaja Yoga is niet geschikt voor jou." Het zijn complete buitenstaanders! Ze hebben niets te maken met Sahaja Yoga.

In India hebben we ook een probleem met oneerlijkheid. Het zijn oneerlijke mensen. Dit is ons speciale temperament, denk ik. We hebben zeer corrupte mensen. India is zo corrupt geworden dat ik het niet kan geloven. Ik was hier ongeveer vijfendertig jaar geleden, we hadden nog nooit gehoord van corruptie. Nu zijn ze zo corrupt geworden en dat is wat er binnenkomt, dat komt ook binnen in Sahaja Yoga. Als dat in Sahaja Yoga binnenkomt, zullen ze gewoon betrapt worden en ze zullen niet door mij of door jullie gestraft worden, maar door hun eigen Kundalini. Elk land heeft zo zijn eigen specialiteit als het gaat om verkeerde dingen doen. We zijn hier niet om iets verkeerds te doen. We gaan ons niet manifesteren als verkeerde mensen. Maar we zijn hier om te bewijzen dat we perfect zijn, we zijn geweldige mensen.

Dat is het Zelf - dat we perfect zijn. We hoeven niet verder te gaan zoals we waren. Het is een nieuw rijk, een nieuw gebied dat we hebben bereikt, en laat ons genieten van dat geweldige gebied. Ik denk dat jullie me allemaal begrijpen dat ik me vandaag een beetje zorgen maak over mensen die Sahaja Yoga naar beneden halen. En, ze moeten begrijpen dat ik alles begrijp. En, als ze gekwetst worden, moeten ze mij daar niet de schuld van geven. Het is duidelijk dat ze nog niet eens in de buurt zijn van Sahaja Yoga. Sahaja Yoga zuivert je elke dag. Je ziet één ervaring, je ziet één persoon, je ziet sommige gebeurtenissen en het zuivert je. Dat is het teken. Stel dat ik een oneerlijke man zie, dan begin ik meteen te kijken: "Ik hoop dat ik zelf niets oneerlijks doe." Stel je voor dat jij degene bent die de curator is, een corrigerende invloed op jezelf. Waar staan jullie? Staan jullie op het punt van herstel of op het punt om er mee te stoppen? Iedereen hield van de lezing van gisteren, maar dit is het verlengstuk van die lezing, dat ik jullie nu vertel. Namelijk dat jullie zeer goede mensen zijn. Jullie kunnen de hele wereld redden. Ik moet zeggen, ik had niet verwacht dat dit alles zou gebeuren in mijn leven. En het is gebeurd. En ik zie jullie als zeer grote, prachtige mensen. Vooral dames moeten het meer uitwerken omdat ik een vrouw ben, en vrouwen hebben een speciaal vermogen om lief te hebben en te verdragen. Ik verwacht dat jullie allemaal mooie, mooie Sahaja yogi's worden. En dat niets de hele wereld kan overtuigen behalve jullie werk, jullie capaciteiten, en ook jullie vermogen om lief te hebben. Zoveel dingen heb ik gezien en ervaren over jullie. Als ik eraan denk, voel ik me echt heel gelukkig. Ik heb gezien hoe mensen zoveel moeilijke dingen hebben klaargespeeld en ervoor gezorgd hebben en het hebben uitgewerkt.

Nu staan we dus voor een nieuwe wereld. En in die nieuwe wereld moet een nieuw ras van Sahaja yogi's hun resultaten tonen. Ze moeten hun krachten en hun moed en hun inzicht tonen. Het is niet ernstig. Het is niet frivool. Maar het is vreugdevol. Het is gewoon vreugde die je over jezelf moet voelen. Ik vertel je dit allemaal omdat dit in jou zit, het is binnen je vermogen. Het is de hele tijd binnenin je en je hebt het ook onder ogen gezien. Dus, ik wens jullie allemaal een heel gelukkige verjaardag zodat jullie een nieuwe geboorte hebben en een nieuw inzicht en een nieuwe persoonlijkheid. Probeer die persoonlijkheid te accepteren, probeer ze te respecteren. Die persoonlijkheid is je Zelf.

Moge God jullie zegenen!