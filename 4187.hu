3 március 1996
Mahashivaratri Puja
Bundilla Scout Camp, Sydney (Australia)

Motiváld a figyelmedet!

Ma Shivához, Shri Shivához tartunk puját. Mint tudjátok, Shri Shiva, Shri Sadashiva visszatükröződése bennünk. Korábban már beszéltem a visszatükröződésről. Sadashiva a Mindenható Isten, Aki nézi az Adi Shakti játékát. Azonban Ő az Atya, aki figyeli a saját, vagy az Adi Shakti minden egyes teremtményét. Az Adi Shakti iránti támogatása teljesen, teljes mértékben megerősítő. Nincs az elméjében semmi kétség az Adi Shakti képességei iránt. De, ha úgy találja, hogy az Adi Shaktit, a játéka során, az emberek vagy a világ háborgatni próbálja, vagy megpróbálja tönkretenni a munkáját, akkor haragra gerjed, és elpusztítja az összes ilyen embert, és lehet, hogy az egész világot is.

Egyrészt haragvó, semmi kétség, de másrészt, Ő az együttérzés és  az öröm óceánja. Ezért van az, hogy amikor visszatükröződik  bennünk, megkapjuk az önmegvalósulásunkat, megkapjuk a lelkünk fényét és belekerülünk az öröm óceánjába. Ő a tudás óceánja is, így azok, akik megkapják az önmegvalósulást, megkapják az isteni  tudást, amely nagyon finom (tudás), behatol minden atomba és  molekulába. Ennek a tudásnak az ereje jelen van. Olyan a  természete, hogy együttérzésében még a nagyon kegyetlen  ráksaszáknak is megbocsát, ha azok Neki szentelik magukat. Mivel  együttérzése határtalan, ezért olykor, ugyanazok az emberek,  akiket megáldott, próbálnak gondot okozni az Adi Shakti követőinek. De ez csak azért történik, hogy létrejöjjön egy dráma, egy esemény. Amíg nem játszódik le néhány dráma, addig az emberek nem  képesek megérteni (a dolgokat). Kellett, hogy legyen Ramayána,  kellett, hogy legyen Mahabharáta, kellett, hogy keresztre feszítsék  Krisztust, kellett, hogy megkínozzák Mohamedet. Mindez a dráma  azért történt, mert események nélkül az emberek nem emlékeznek.

Így az emberi lények, spirituális létük során, Shiva áldásai és az Adi  Shakti erői közötti drámák (színjátékok) sokaságát látták  lejátszódni. Amint az idő haladt, ma, a spiritualitás történetében  nagyszerű felfedezés történt, mégpedig az, hogy az emberek  képesek kollektíven megkapni az önmegvalósulásukat, tömegesen.  Ezrek képesek megkapni az önmegvalósulásukat. Na, már most,  tudnunk kell, mi is az az önmegvalósulás, amit megkaptunk. Mit is  jelent és mi a célja (tetőpontja). Először is, el kell, mondjam, hogy  az elme, amiről beszélünk, és amitől függünk, az mítosz. Nincs  semmi olyasmi, hogy elme. Az agy a valóság, nem az elme. Az  elmét mi teremtjük azzal, hogy reagálunk a külvilágra, reagálunk  akár a kondícionálásokra, akár az egóra. Ekként az elme úgy

teremtődik, mint buborékok a valóság óceánjában, de ez, nem a  valóság.

Ezzel az elmével, bármit is határozunk el, tudjuk, hogy az nagyon korlátozott,  csalóka és időnként megrázó. Az elme mindig egyenes irányba  mozog, és mivel nincs benne valóság, megfordul, és visszatér a  kiinduláshoz. Így valamennyi eddigi kezdeményezésünk, minden  eddigi tervünk, úgy tűnik, visszatér hozzánk. Bármi, amit  felfedezünk, nagy pusztító erőként vagy nagyon nagy csapásként  tér vissza hozzánk. El kell döntsük, mit tegyünk, hogyan kerüljünk ki  elménk ezen csapdájából. A Kundalini a megoldás. Amikor felébred,  ebben a felébredt állapotában, az elme fölé emel benneteket. Az  első dolog, meghaladni az elmét. Az elmétekkel sokféle dolgot  megtesztek, de ezektől nem lesztek elégedettek, ezek nem  jelentenek megoldást, és nem fognak segíteni rajtatok. Amikor  elkezdünk túlságosan függeni az elménktől, akkor mindenféle  fizikai, szellemi és érzelmi problémát alakítunk ki. Most a legújabb a stressz, és azt mondják, a stresszre nincs megoldás.

De a Sahaja Jógában megtaláltuk a megoldást, azzal, hogy  túllépünk az elmén, mely olyan, mint egy sorompó a fejlődésünk  során. Tehát meg kell, értsétek, hogy amikor megkapjátok az  önmegvalósulásotokat, a Kundalinitek a figyelmeteket az elmén  túlra vezeti. A külvilágra való reagálás abból származik, hogy  nekünk, emberi lényeknek prizmaszerű az agyunk, vagy úgy is  mondhatjuk, hogy prizmaszerű a koponyánk. Amikor ide belép az  energia – ezt már elmagyaráztam a könyvemben – elágazódik, úgy  is mondhatjuk, megtörik, így a figyelmünk kifelé irányul és  reagálunk. Ha túl sokat reagálunk, akkor ezek a buborékok  borzalmas elmét eredményeznek, ami bármihez vezethet.

Önigazolást ad, kényezteti az egótokat. Az ego és a kondícionáltságok, melyek létrehozzák az elmét, saját megvalósulásuk érdekében kezdik azt használni, mindenféle olyan elképzelés és gondolat felhalmozása érdekében, ami nincs alátámasztva, amelynek nincs valóságtartalma. Ez olyan, mint amikor létrehozunk egy számítógépet és végül a számítógép rabszolgájává válunk. Mi magunk hozzuk létre az órákat, majd az órák szolgáivá válunk. Ilyen módon uralja az emberi lényeket. És amikor egy nagyon erőteljes elmével rendelkező ember elhatározza, hogy pusztítani fog, ahogyan Hitler is tette valamiféle elképzeléssel (a fejében), akkor olyan mértékig pusztíthat, melynek messzire nyúló hatása lesz a kultúránkra, a spiritualitásunkra. Tehát az első lépés, gondolat nélküli tudatosság elérése. Ahol túlléptek az elmén, az elmétek fölé emelkedtek. Ilyenkor az elme nem tud hatni rátok. Ez az első szint, amit gondolatnélküli tudatosságnak hívunk. A

második az, amikor elkezditek látni a Paramchaitanya, a mindent átható Erő működését, és elkezdtek tudatára ébredni, hogy sok igazság van abban, amit Shri Mataji mond. Hogy létezik az az Erő, amely sok mindent kidolgoz. Csodálatos módon kidolgoz számotokra oly sok dolgot. Áldásokat ad, vezet benneteket, olyan sokféle módon segít titeket: jó egészséget, gazdagságot nyújt és a közösség csodálatos tagjainak kiváló társaságát. Világosan láthatjátok, hogy mindez megtörténik. Ma a gondolatnélküli tudatosság elérésének folyamata nagyon egyszerű és könnyű, de fenntartani ezen a szinten nehéz, még mindig reagálunk és gondolkodunk. Bármit láttok, reagáltok. Hogy a gondolatnélküli tudatosság ilyen fokára jussatok, először is a figyelmeteken kell változtatni. Például, egyszer megmásztunk egy nagyon magas hegyet, hogy megnézzünk egy Palitana nevű templomot, Én, a vejem és a lányom.

Tényleg nagyon elfáradtunk, mert meg kellett másznunk nem  tudom, hány lépcsőt, és amikor felértünk, fáradtak voltunk. Volt ott  egy gyönyörű kis faragott márványkupola, ahol megpihentünk egy  kis időre. Nagyon fáradt volt a lányom és a vejem, és azt kérdezték: “Miféle templom ez?” Én közben felnéztem és rengeteg gyönyörű  elefánt faragást láttam. Mondtam a vejemnek: „Nézd, ezeket az  elefántokat, mindegyiknek másféle a farka.” Azt mondta: „Mami,  mindannyian épp haldoklunk, hogyan tudod észrevenni az elefántok farkát?” De ez csak azért volt, hogy a figyelmüket eltereljem a  fáradtságukról. Ezért mondtam, hogy inkább nézzék az elefántok farkait, ami  nagyon más volt.

Tehát amikor az történik, hogy a figyelmeteket állandóan nagyon  kifelé fordítjátok, akkor először is nektek is el kell terelnetek a  figyelmeteket. Például látjátok itt ezeket a gyönyörűen elkészített  dolgokat. Mikor a figyelmetek valami máson van, csak próbáljátok  élvezni ezek szépségét. Nézzétek, gyönyörű szőnyegek vannak itt.  Csak nézzétek gondolkodás nélkül. Mivel nem a tieitek, nincs  fejfájás, valaki máséi, ez nagyon jó. Máskülönben, ha a ti  tulajdonotok, elkezdtek gondolkodni: „Ó, Istenem, leterítettem őket  ide, mi fog történni velük, biztosítva kell, hogy legyenek, vagy más  ehhez hasonló. Ez mindennapos emberi reakció. De, ha nem a  tiétek, képesek vagytok szépen szemlélni.

Csak figyeljétek, és ne gondolkozzatok. Meg fogtok lepődni, amikor észreveszitek a benne rejlő szépséget. Meglátjátok a művészt, aki belehelyezte az örömét, túláradását. Bámulatos, hogy az önmegvalósulás után feltöltődtök ezzel a túláradással, egyfajta hűs ellazulás jár át benneteket, a Kundalinitek felemelkedik, és stabilizálódtok a gondolatnélküli tudatosságban. Bármikor, ha

valamire rátekintetek, valami gyönyörű dologra. Említhetjük a mostani választásokat is, csak figyeljétek azt az embert, akit megválasztottak. Csak pusztán azzal, hogy figyelitek, áldásokat, jobb elképzeléseket kap. Olyan gondolataitok is támadnak, amelyek a valóságból jönnek, amelyek ott vannak: hogyan lehet elősegíteni, hogy ez az ember sikeressé váljon, vagy ez az ország sikeres demokráciává. Mindezek a dolgok megtörténnek, ha a figyelmetek elterelődik a kritizálásról, a reagálásról. Csak figyeljetek, váljatok tanúvá. Próbáljatok meg tanúként szemlélni mindent. Ezt eddig még nem nagyon gyakoroltátok. Azt láttam, bármennyire is elértük az önmegvalósulásunkat, nem ismerjük fel, hogy tanúként kell szemlélni mindent. Amikor a lelketeken keresztül kezdtek el szemlélődni, akkor a másiknak nem a rossz vonásait látjátok, hanem a jókat.

Egyszerűen csak nagyon jó tulajdonságokkal rendelkező emberré  váltok. Ha egyszer megértitek ezt, a tanú állapot kitágul, és  elkezditek élvezni a másik embert. Élvezni kezdtek mindent. Még  egy kis fűszálban is képesek vagytok kedveteket lelni, ha megvan  ez a képességetek. Japánban a Zen rendszer ezen az úton indult el.  Vidhitama volt az az ember, aki elkezdte. Mohákból alakított ki  kertet, különféle nagyon kicsi mohákból. Voltak ott ici-pici virágok is. A kert alig ötlábnyi volt, és kérdőjel alakúnak nézett ki. Felvonóval  kell felmenni, hogy a helyszínre érjünk, egy dombnak vagy hegynek a tetején, ahol mindezt láthatjuk. Mindenféle pici, pici moha van  ott, melyeket különféleképpen elrendezve, gyönyörű kertté alakítva  láthatunk. Amikor nézni kezditek, a gondolataitok megállnak. Mert  annyira csodálatos, hogy amikor a figyelmeteket erre (a kertre) és  teremtményeire irányítjátok, a gondolataitok leállnak. Így kell  gyakorolnotok, hogy kiderítsétek, mi állítja le a gondolataitokat,  mitől váltok tanúvá.

Ha egyszer kialakítjátok ezt a szokást, akkor kellemesen a gondolatnélküli tudatosság állapotába helyezhetitek magatokat. Ezután kezditek megfigyelni, hogyan segített nektek a Sahaja Jóga, milyen áldásos volt, mi mindent értetek el a Sahaja Jóga által. Elámultok majd, ha csak egyszerűen elkezditek megfigyelni azt, hogyan működik mindenhol a Paramachaitanya. Manapság a Paramachaitanya a Krita Yuga miatt vált aktívvá.

Láthatjátok abból, ahogyan körülöttem játszadozik a vibrációkkal. Nagyon sok fényképet láttatok Rólam, ahol jelen vannak ezek a vibrációk. Olyan fényképeket is láttatok, ahol sok Sahaja Jógi ül előttem, és a fejükre van írva a nevem arab nyelven. Olyan sokféleképpen láthattátok, aminek következtében rájöhettek, hogy itt az Isteni játéka zajlik.

Ilyenkor az elme még mindig megpróbál mondani valamit. Ne  hallgassatok rá, csak figyeljetek. A Sahaja Jóga hatását magatokon  kell megfigyelnetek, a saját testeteken. Ne gondolkodjatok róla, de  figyeljétek meg, és meglepődtök majd, hogy mennyire  megváltoztatok.

Hogy nagyon őszinte legyek, amikor Ausztráliába jövök évente, olykor meg sem ismerlek benneteket. Sokkal fiatalabbnak néztek ki, sokkal jobbnak, sokkal boldogabbnak. Nem ismerem fel, kik is ezek az emberek. Ez a tanú állapot, mely egy másik birodalomba visz benneteket, amit kétségek nélküli tudatosságnak nevezünk. Ebben az állapotban képessé váltok arra, hogy önmegvalósulást adjatok másoknak, teljes körű tudást adjatok át a Sahaja Jógáról, hogy beszéljetek nekik. Ki is bocsátjátok... Nézzétek, amikor Én figyelek, felszívom a hőt, ez az Én bajom.

Tehát, az egész állapototok, a spirituális állapototok, annyira áldottá válik. Annyira hatékonnyá váltok, annyira együttérzővé és szeretetteljessé, kiegyensúlyozottá, teljesen megtisztultok valamennyi pusztító eszmétől, minden depresszív elképzeléstől. Ezután valóban úgy álltok ki, mint nagy Sahajik, akik hatalmas munka elvégzésére képesek. Mint, ahogy a minap hallottam, hogy németek és osztrákok mennek Izraelbe, mert úgy gondolják, az ő elődeik ölték meg a zsidókat, és egy nagy központ indul most be Izraelben. Képzeljétek csak el, ahogyan ezek az emberek egyszer csak elérték azt az állapotot, hogy segítség nélkül elmenjenek más országokba. Olyan sokat tettek, Törökországban csakúgy, mint Dél Afrika rettentően távoli helyein.

Mert belül teljesen bizonyossá váltak a gondolatnélküli tudatosságban, éppúgy, mint a kétségek nélküli tudatosságban. De most, hogy egyszer csak elkezdtek növekedni a meditatív figyelemnek köszönhetően, az történik, hogy a figyelmetek megvilágosodik. Most az a feladatotok, hogy motiváljátok a figyelmeteket. Nem csak az, hogy élvezzétek, de az is, hogy motiváljátok, hogy a problémákra irányítsátok. Tegyük fel, hogy nemzeti téren van valamilyen problémátok. Mindannyian erre tudjátok irányítani a figyelmeteket, és akkor ki fog dolgozódni. Mert ti ennek a mindent átható Erőnek a csatornái vagytok, mely egy új világot próbál teremteni a számotokra, új emberi lényeket. Ez az evolúció képes nagyon gyorsan megtörténni, ha mindannyian elhatározzátok, hogy bármi is van most bennünk, motiválnunk kell, irányítanunk kell, és hasznosítanunk kell valamire ezt a figyelmet. Nem szabad elpazarolni. Bármekkora vagyonunk van is, nem szabad elpazarolnunk.

A fő kérdés, amiről most beszélni fogok, hogy mit is jelent az Isteni  Megvalósulás? Az első az önmegvalósulás, de van sok ambíciózus  ember, aki Isteni Megvalósulásban akar részesülni. Az első és  legfontosabb dolog, amit tudnunk kell, hogy az emberek nem  válhatnak Istenné. Ez nem az azzá válás kérdése. Bizonyos értelemben  a Lélekké sem váltatok, mert a Lélek rajtatok keresztül sugárzik, használ  benneteket, ad nektek, gondoskodik rólatok. Ha a Lélekké válnátok,  nem lenne jelen semmiféle test, semmi sem maradna. A testet  érintetlenül hagyva, a Lélek a testen keresztül működik, megadva  nektek minden fényt. De az ember nem válhat a Mindenható  Istenné, ezt nagyon világosan meg kell, értsétek. Ami az Isteni  Megvalósulás, az tudni Istenről. Istenről tudni azt jelenti, hogy  ismerni, hogyan működnek az erői, hogyan irányít, mindezt azáltal,  hogy a Mindenható Isten szerves részévé válunk. Mint ahogyan az  ujjam sem tud az agyamról, de az agyamnak megfelelően  cselekszik. Az ujj nem tud az aggyá válni, de teljes mértékben az  agyamnak megfelelően kell cselekednie, mert annyira  összekapcsolódik vele, annyira egy vele. Amikor rendelkeztek az  Isteni Megvalósulással, akkor ismeritek az agyat, ismeritek Istent,  ismeritek az erőit, mindent tudtok Róla. Ami Engem illet, az nehéz  feladat számotokra, mert Én Mahamaya vagyok. Nagyon nehéz  nektek minden egyes dolgot tudni Rólam. Meglehetősen illúziókeltő  személy vagyok, amint azt tudjátok jól. És akármit teszek vagy  valósítok meg, az csakis értetek van, hogy lássátok és megértsétek, végtére is Ő az Adi Shakti és Ő képes megtenni mindezt. Ti is  képesek vagytok az összes dolgot megtenni, de nem válhattok  azonossá Velem.

De tudnotok kell, tudnotok a szereteten és odaadáson keresztül, az  imákon keresztül, hogy Isten erőinek ismerete a módja annak, hogy  Isteni megvalósultak (God realized) legyetek. Ekkor képesek lesztek

irányítani a természetet. Irányítani tudtok mindent, ha megvan  bennetek Istennek ez az ismerete. Ehhez teljes alázat szükséges,  hogy nem válhattok Istenné, nem válhattok a Mindenható Istenné,  nem válhattok az istenségekké. De mindenképpen Isteni  megvalósultakká (God realized) válhattok, ami azt jelenti, hogy  Isten rajtatok keresztül cselekszik, használ titeket, mint erejét, mint  csatornáját, és hogy tudjátok, mit tesz Ő értetek, mit mond el, mi a  víziója, és mi az információ. Ilyen a kapcsolat. A Sahaja Jógában sok  ember részesült jótéteményben, tudom. De nem tudják, miként  részesültek jótéteményben, mi dolgozta ezt ki, miként dolgozta ki,  milyen kapcsolatuk segítette őket. Amint pontosan tudjátok, hogyan dolgozódnak ki a dolgok, miféle erővel éritek ezt el, akkor ez Isten  megvalósulása (God’s relisation). Az ilyen emberek rendkívül  hatékonnyá válnak abban az értelemben, hogy oly sok dolgot

képesek felügyelni. Sok ilyen szent volt, de olykor még innen is  visszaestek és egót fejlesztettek. Nem volt meg bennük a kellő  alázatosság, a kellő áhitat, odaadás, kellő átadás. Elbuktak. Láttam  közülük néhányat, akik igen büszkék lettek arra, amit elértek, nem  akarják senkinek továbbadni azt. Úgy gondolják, hogy nagy  nehézségek árán érték el, miért is kellene azt másoknak átadni. Az  ilyen emberek nem fognak sokkal magasabbra emelkedni. De ti,  akik megkaptátok az önmegvalósulásotokat, és akik alázatosak  vagytok, tudjátok, hogy csak az alázaton keresztül fogjátok elérni az önátadást. Az iszlám önátadást jelent. Mohamed Sahib beszélt az  iszlám jelentéséről: “Add át magad!” Ha nem vagy képes az  önátadásra, soha nem leszel képes megismerni Istent. Világosan  megmondta, amíg nem ismered meg önmagad, addig Istent sem  fogod megismerni.

Tehát Sahaji-ként, ismernetek kell minden kicsi kis dolgot, minden nagy dolgot, minden nagyszerű víziót, tudnotok kell azt, hogy ezt Isten kegyelméből tehetitek meg, az Ő áldásainak köszönhetően, az Ő felétek irányuló szeretetéből fakadóan és (tudnotok kell) hogy beléptetek Isten Királyságába.

Mondhatom, hogy beléptetek, mondhatom, hogy elértétek ezt az állapotot, mondhatom ezt, de még nem vagytok ott. Ez olyan, mintha azt mondanám valakinek: „Te most Ausztráliában vagy.” Nincs Ausztráliában, de mondhatom neki: „Ausztráliában vagy”. Így elhiszi: „Ausztráliában vagyok”. Nem ez a módja. Ausztráliában kell lennetek, ezután meg kell ismernetek Ausztráliát. Meg kell, ismerjétek, miféle klímája van, mivel rendelkezik. Látom azt is, hogy itt a szülőknek beszélgetniük kell a gyerekeikkel. A szülőknek nincs túl sok kapcsolatuk a gyerekeikkel. A megfelelő módon gondoskodnak róluk az iskolában és sok mindent akarnak tenni, de a szülőknek is be kell kapcsolódniuk, hogy amikor a gyerekek idejönnek, lássák, hogy illő fegyelmet tanúsítanak, valódi értelmet. Nem azért, hogy ragaszkodóvá váljanak, és ezzel tönkretegyék őket. Ha ragaszkodtok hozzájuk, akkor tönkre fogjátok tenni őket.

Shiva tulajdonságainak egyike, hogy teljesen mentes a  ragaszkodástól, ez az, amit ki kell fejlesztenetek, azt hogy teljesen  függetlenné váljatok. A nem-kötődés nem jelenti azt, hogy bármit is  elhanyagoltok. Sokszor elmagyaráztam nektek, hogy amint a nedv  felfelé áramlik a fában, eljut számos különböző helyre, majd  elpárolog, vagy visszaáramlik az Anyaföldbe, ugyanilyennek kell  lennie a ti függetlenségeteknek. Ha ragaszkodók vagytok, mert a  fiatokról van szó, vagy ragaszkodók vagytok, mert valaki ausztrál,  vagy esetleg egy bizonyos családhoz tartozik, vagy egy bizonyos  osztályhoz, akkor még korlátozottak vagytok. Mindezeknek a

korlátoknak le kell hullaniuk, ha tovább akartok lépni. Ezek a  korlátok olyan nagy terhet képeznek, hogy akármit próbálhatok Én,  és akármit próbálhattok ti, nem tudtok a gondolatnélküli  tudatosságban maradni, mely nagyon csodás állapot, amelyben  mindannyiótoknak benne kellene lennie. Ebben az állapotban se  nem uralkodtok másokon, se nem alkusztok meg. A saját lábaitokon álltok és határozottan tudjátok, hogy nem ingat meg benneteket semmiféle eszme vagy uralkodás, sem pedig bárki iránti bármiféle  alávetettség.

Így teljesen szabad madárrá váltok, teljes mértékben szabad  madárrá, és ezután, az lesz a feladatotok, hogy megvalósítsátok a  repülést. Az első repülés a gondolatnélküli tudatosságba visz, a  második a kétségek nélküli tudatosságba, és a harmadik az Isteni  Megvalósulásba. Láttam embereket, akik nagyon közel vannak  Hozzám, és ők sem értik. Úgy viselkednek, mintha Istenekké váltak  volna. Meghökkentem, mennyire egoisták. Ezután el kellett  hagyniuk a Sahaja Jógát. Nézzétek, még, ha túl sokat dicsérlek is  benneteket, ha bármit mondok nektek, nem szabad, hogy  elkényeztetetté váljatok. Ez egy próba. Vagy ha máskor azt  mondom nektek, hogy valami nem jó, akkor javítanotok kell rajta.  Nem szabad, hogy bánjátok, mert ezt kell tennem, ez a feladatom,  és a ti feladatotok az, hogy hallgassatok Rám.

Mert nem kell, hogy hasznom származzon belőletek, nem kérek semmit sem. Amit akarok az az, hogy mindannyian megkapjátok az összes erőimet. Lehet, hogy nem válhattok azzá, aki Én vagyok, egyetértek, de kérlek, próbáljátok az összes erőimet megkapni. Nem nehéz dolog. Ez az, ami Isten megvalósulása, ez jelenti Shiva és Sadashiva ismeretét. Shiván keresztül ismerhetitek meg Sadashivát. Látjátok a tükörképet és a visszatükröződésből tudjátok, ki az eredeti. A visszatükröződésből tanultok. Ekképpen, eléritek azt az állapotot, amikor azt gondoljátok, most már bizonyos, hogy letelepedtetek Isten Királyságában, és hogy képesek vagytok látni Istent, érezni Istent, meg tudjátok érteni Istent és szeretni tudjátok Istent.

Isten áldjon benneteket!