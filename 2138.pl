20 sierpnia 1995
Kryszna Pudźa
Kampus, Cabella Ligure (Włochy)

Dziś będziemy czcić Radhę i Krysznę.

To bardzo świąteczne uczucie, ponieważ Śri Kryszna przybył na tę ziemię w czasie, gdy ludzie stali się... stali się niezwykle poważni w kwestii religii, duchowości, a to sprawiło, że cały aspekt religii stał się osiągnięciem pozbawionym radości. I tak ludzie stali się bardzo poważni; także uwaga ludzi została odwrócona w rodzaj dramatu, który stworzył wyobcowanie ze społeczeństwa. Ludzie stali się indywidualistami, skrytymi, a dzieci wszystkich tych ludzi również przyjęły ten sam styl, ponieważ rodzaj strachu, być może, rozwinął się wśród ludzi, którzy poszukiwali religii i prawdy. Rodzina ma znaczenie i ma duży wpływ na osobowość ludzi. Więc otrzymali to od swoich rodziców, a potem ich wnuki również miały tego samego rodzaju odczucia. Tak więc, przez 2000 lat po odejściu Śri Ramy, cała sytuacja stała się bardzo odrębnym dążeniem, i nie mówili sobie nawzajem, co znaleźli. Nie mówili nawet swoim rodzicom, czego szukają - czego pragną. W tej skrytości zagubili się i w ten sposób pojawiło się wielu fałszywych guru i odkryto fałszywe ścieżki. Mimo to nie było tak źle, ale to wyobcowanie sprawiło, że społeczeństwo wyglądało na tak zdezintegrowane. Kolektywności zatem - nawet w rodzinie jej nie było.

Ojciec nie rozmawiał z synem, nie rozmawiał z żoną lub może żona nie rozmawiała ze swoimi dziećmi. Religijnie podążali - zwłaszcza w Indiach - podążali za dharmą. Ale poszli na prawą stronę - powiedziałabym. W tak surowy sposób podążali za Gitą, nie czytając między wierszami tego, co tam napisano. Jak mówiłam wam wiele razy - że kiedy mówił o Karma Jodze - powiedział, że działanie powinno stać się niedziałaniem - Akarmą. Jak? Powiedział: złóżcie wszystko u Lotosowych Stóp Śri Kryszny. Ale to się nigdy nie stało. Widzicie, bo dopóki nie otrzymacie samorealizacji, zawsze myślicie, że coś robicie, w ten sposób, że coś osiągacie, a kiedy zaczynacie to robić, wtedy czasami zaczynacie też przytłaczać innych, dominować nad innymi. I jest też inna grupa, która zaczyna myśleć, że: „Jestem atakowany, tak bardzo cierpię, mam kłopoty”.

Tak więc rozwinęły się dwa typy ludzi - jeden typ agresywny, a drugi to ludzie, którzy bez przerwy płakali i lamentowali. W tamtych dniach, oczywiście po Krysznie - zanim przyszedł Kryszna - wszystko tak wyglądało. Więc Kryszna zaczął mówić o jakości Sahadźa jogina. Powiedział, że Sahadźa jogin jest osobą zrównoważoną. Dla niego szczęście i nieszczęście nie mają znaczenia - cokolwiek robi, czuje, że wszystko jest czynione przez Boga Wszechmogącego - ale aby tak było, musicie być Sahadźa joginami. Chociaż opisał Sahadźa jogina, w tamtym czasie nie było Sahadźa joginów. Głównie ludzie byli niezwykle surowi, udawali się w Himalaje i we wszystkie te miejsca w poszukiwaniu prawdy - podążali za tym, co mówiła Gita. Tak więc, inną rzeczą, która się zaczęła, był kult bhakti. W kulcie bhakti, mam na myśli, kiedy poruszali się w grupie, pomyśleli, że powinni mieć bhakti dla Śri Ramy. I w tym bhakti również byli skryci, nie mówili nikomu, co robią i co to jest.

Ale przyszedł Śri Kryszna i mówił o bhakti, że – powiedział – musicie mieć bhakti, gdy jest ono całkowicie poddane Bogu. Ananja oznacza, że „nie jesteś tym drugim” - stajecie się jednym - i to jest to, co ludzie przeoczyli, ponieważ myśleli, że Ananja oznacza całkowite, pełne, z serca - a tak nie było. Tak więc Śri Kryszna również został źle zrozumiany przez tych ludzi i z tą Ananja Bhakti popadli w kolejną skrajność. Wiecie, teraz wielka fala zaczęła się tylko w Bengalu i ludzie biegali po ulicach - Hare Rama, Hare Kryszna, i robili różne rzeczy wszędzie bez zrozumienia tego, co powiedział o bhakti - jak można mieć bhakti bez połączenia - według niego nie ma bhakti. Tak więc niektórzy ludzie zagubili się w tego rodzaju bhakti, które w ogóle nie służyło waszemu wzrastaniu, waszej ewolucji. Ale z tym, widzicie, przyszło też tak wielu świętych; nie wiedzieli, co rzec ludziom, bo nie mogli dać im realizacji. Więc mówili, że należy pamiętać o Bogu. Powinniście pamiętać imię Śri Ramy, Śri Kryszny i tak dalej. Zwłaszcza w Maharasztrze było wielu świętych, którzy tak mówili - próbowali pamiętać imię Boga. Ale to nie znaczyło, że „pamiętać” to po prostu ciągle powtarzać - Och, róbcie, co chcecie i mówcie: „pamiętam o Bogu”.

Więc widzicie, w ten sposób oni również zawiedli - rzekłabym. Ponieważ nigdy nie zrozumieli, z jakimi istotami ludzkimi mieli do czynienia. Również święci stali się bardzo zastraszeni przez innych kapłanów i innych ludzi. Tak więc, mamy dwa typy świętych, gdzie mamy ludzi mówiących o „Wiraha”, co oznacza rozłąkę z Bogiem. Nawet Rabindranath [Tagore] był na początku taki. A potem zaczynają mówić o spotkaniu z Bogiem. Zatem ten drugi typ świętych to byli prawdziwi święci, którzy o tym mówili, ale bardzo niewielu ludzi naprawdę wykazywało zainteresowanie, by takimi się stać. Mówili: mamy dla tego szacunek, szanujemy to, wierzymy w to, wierzymy w Śri Krysznę. Jeździli do miejsca zwanego Pandharpur w Maharasztrze. Wszędzie, gdzie pojedziecie, znajdziecie ślady Śri Kryszny w całym kraju.

Zwłaszcza w Gudźaracie, bo Śri Kryszna tam rządził, więc wszyscy są wyznawcami Śri Kryszny. Zapomniano, po co przyszedł. Mówił o realizacji, mówił o połączeniu. Więc we wszystkich tych naukach nie potrafili czytać między wierszami i zaczęli działać na własną rękę. W naszej historii mamy okropne rzeczy robione w imię Śri Kryszny. Nie tylko Hare Rama, Hare Kryszna, ale jest świątynia Śri Natha - i ta świątynia została stworzona dla bóstwa, które było bardzo wibrujące, było to bóstwo Śri Kryszny, kiedy uciekł z pola bitwy - Rańćordas. Kiedy uciekł z pola bitwy, to dlatego, że chciał oszukać pewnego potwora i doprowadzić do jego śmierci. Więc ten stan Rańćordasa był bardzo ważny, bo pokazał, jak przechytrzył tego strasznego potwora i jak zdołał zaprowadzić go do jaskini, gdzie pewien święty spał, a był obdarzony rodzajem daru - że „Ktokolwiek spróbuje cię obudzić, możesz otworzyć swoje trzecie oko i go zabić”. Tak więc Śri Kryszna użył podstępu, wbiegł do jego jaskini, a ten potwór również pobiegł za nim, uciekając z pola bitwy, i położył swój szal na tym śpiącym świętym. Potwór podszedł do niego z tyłu, i rzekł: „A więc, zmęczyłeś się bieganiem i śpisz tutaj”, i pociągnął za szal.

I jak tylko pociągnął za szal, ten święty wstał i spalił go. I w ten sposób zabił tego rakszasę, demona. Tak więc styl życia Śri Kryszny był bardzo różny od stylu Ramy. Rama był tym, który wszystko akceptował, poszedł na wygnanie i spędził tam 14 lat, potem wyruszył na poszukiwanie swojej żony, a także jego dzieci nie do końca go akceptowały. Aspekt życia Śri Kryszny był bardzo odmienny. Po pierwsze, dowiedział się o istotach ludzkich, że są to bardzo przebiegli ludzie i jeśli powie im się o Bogu czy czymkolwiek, nigdy tego nie zaakceptują. Będą robić tak, jak sami uważają. Więc powiedział: spróbujmy inaczej. Użył więc podstępu w swoich naukach - że musicie wykonywać swoje Karmy lub swoje działania - które stają się niedziałaniami - co jest sytuacją niemożliwą - a po drugie, że wasze oddanie powinno być Ananja - kiedy jesteście połączeni. Wiedział, że nikt nie jest w stanie spełnić tych dwóch warunków.

Więc będą nad tym pracować i w czasach Sahadźa Jogi dojdą do wniosku, że niczego nie osiągnęli praktykując te wszystkie rzeczy, cokolwiek powiedział Śri Kryszna. Ale jego styl życia był inny. Kiedy przyszedł jako mały chłopiec, najpierw próbował zabić wszystkie potwory, które najeżdżały Gokulę, miejsce, w którym żył. W różny, przeróżny sposób zabił Putanę, która była okropną kobietą, była rakszasicą, którą zabił po prostu ssąc jej pierś, bo chciała go otruć swoją trucizną, i tak właśnie to zrobił. Więc to pokazuje, widzicie, że pierwszą rzeczą, do jakiej się zabrał, była skrajna agresywność wobec wszystkich negatywnych sił, które działały, czego Rama nie zrobił. Rama poddawał się wszystkiemu, co się działo, na początku, a później zabił Rawanę. Ale jako dziecko, był słodkim małym dzieckiem, i jest o nim wiele opisów. Tak więc od samego dzieciństwa, postawa Śri Kryszny była bardziej nastawiona na działanie, jeśli chodzi o negatywność, i zabił wielu rakszasów, aż zabił Kansę. Tak więc, pierwszą częścią było zabijanie tych ludzi. Ponieważ byli bardzo agresywni i wysysali energię z ludzi, a także stawali się megalomanami, jak to nazywacie, myśleli o sobie nie wiadomo co. Więc tam, widzicie, zabił ich ego, zabił ich, tak wielu z nich, a potem pomógł Pandawom ustanowić prawdę.

Pomóc ludziom, którzy są prawdomówni, którzy są za prawdą, ale nie mógł dać im realizacji, nie dał im realizacji. Doprowadził ich do punktu, w którym zrozumieli, że prawda zawsze zwycięża. Nazywają to „Satjamewadźajati” - prawda zwycięża. To wydarzyło się w czasie, gdy było bardzo ważne, aby pokazać, że te negatywne siły nie mogą zapanować. Aby pokazać, jak bezużyteczne były, aby pokazać, jak były aktywne i dominowały, i wszyscy się ich bali, ale wszystkie zostały przez niego zneutralizowane. Że potrafi zabić wszystkie te negatywne siły. To jest jeden z jego stylów, który jest bardzo ważny dla współczesnych czasów. Teraz, w Ameryce, jak widzicie, pojawiło się tak wiele negatywnych sił. Są w innej formie, nie są jak potwory. Ale z temperamentu są potworami.

Kolektywność, którą głosił poprzez taniec Rasa i tak dalej, którą wprowadził w swoim, powiedziałabym, młodzieńczym wieku, była również niezwykła. Sprawił, że ludzie tańczyli razem, modlili się razem, świętowali i wiedzieli, że jesteście świadkami, nie jesteście niewolnikami religii czy swojej medytacji, ale musicie być radośni. I wprowadził festiwale Holi i wiele innych, jak Rakhi Bandhan, wszystko to wprowadził, bo myślał, że w ten sposób społeczeństwo zostanie oczyszczone, a także będą mieli wiele radości. Więc ideę radości wprowadził w życie ludzi. W małych, dziecięcych psikusach, które płatał ludziom, tylko po to, by ich nauczyć i skierować ku czemuś, co było wielką radością. Jego radość była radością ducha, radością, czystą radością. Widzicie wszystkie te rzeczy odzwierciedlone w dzisiejszym amerykańskim życiu - ale w wypaczony sposób. Poczucie radości w amerykańskim życiu jest całkowicie wypaczone, bo jest autodestrukcyjne. Cokolwiek podejmują, jest autodestrukcyjne. Mówisz im cokolwiek, a oni na to: „co w tym złego?”.

Dlaczego wszyscy ci guru tak prosperowali, bo schlebiali ego Amerykanów i mówili: „w porządku, możecie robić, co chcecie, dopóki dajecie nam pieniądze”. I to im bardzo odpowiadało i zaczęli robić te wszystkie rzeczy pewnego rodzaju - w pewien sposób wchodząc w perwersję. Jak teraz Radźnisz. Radźnisz przybył do Ameryki i jak ludzie go polubili. Miał on „słowo hinduskie” Radźnisz, to i tamto, i zgromadził tam tysiące i tysiące ludzi. Ale potem znowu moc Śri Kryszny zadziałała na niego i został pokonany. Wszędzie znajdziecie tak wielu takich guru. Wszyscy zostali pokonani, naprawdę, przez moc Śri Kryszny, bo on zna wszystkie sztuczki w tej grze. On wie, jak zrobić z nich głupców. Wyobraźcie sobie, ten Radźnisz był tak potężny i wpadł mu do głowy pomysł, że może zostać panem tego miejsca - czy cokolwiek to było, i spiskowali, ale to koniec - skończyło się.

Trzeba też wiedzieć, jak wiele my osiągnęliśmy. Potem był inny, Muktananda, i ten 16-latek - tak wielu z nich. Jeden po drugim wszyscy są skończeni, powiedziałabym, że to moc Śri Kryszny zadziałała. Ponieważ jego styl życia od samego początku był taki, że zabijał wszystkich, którzy byli negatywni. Teraz, jeśli spojrzycie na Amerykę, myślę, że oprócz jednej czy dwóch pozostałości, większość z nich jest skończona. Jest jeszcze jeden, który też zostanie skończony, jestem pewna, w krótkim czasie, i zobaczymy, że wpływ tych ludzi, negatywnych ludzi, zostanie zakończony. W wyniku tego, w wyniku tego wszystkiego, stało się tak, że ludzie stracili wiarę w kogokolwiek. Nie mają wiary w nikogo. Myślą, że jeśli ci ludzie mogli nas tak oszukać, zabrać nasze pieniądze, nie mamy nawet pieniędzy na edukację naszych dzieci, sprzedaliśmy nasze domy, więc te wszystkie rzeczy, widzicie, sprawiły, że byli całkowicie oszołomieni i postanowili nie mieć nic wspólnego z guru przybywającymi z Indii - i to było w pewien sposób przeciwko nam. Ale wszyscy oni, widzicie, to co zrobili, powinniśmy odkryć, to stworzenie bardzo absurdalnej, dziwacznej organizacji.

My tacy nie jesteśmy, jesteśmy bardzo normalni, absolutnie normalni ludzie. Nie stworzyliśmy żadnej absurdalnej religii ani absurdalnego rodzaju naśladowania, ani absurdalnego rodzaju medytacji, jak latanie w powietrzu i tym podobne rzeczy. Ale ludzie w Ameryce nie są na tyle dojrzali, by to zrozumieć, w przeciwnym razie nie wpadliby w sidła tych okropnych guru. Więc z jednej strony mamy ludzi, którzy są bardzo dotknięci przez tych guru, z drugiej strony mamy ludzi, którzy myślą, że ja też muszę być jedną z nich, a trzeci aspekt jest taki, że ludzie są niezwykle prości, i niezwykle, powiedziałabym, niedojrzali - są jak dzieci. Wielu Amerykanów również mi mówiło, że są jak dzieci i aby do nich dotrzeć, trzeba powiedzieć, że tylko miłość Matki może ich naprowadzić na właściwą drogę.

Jeśli o mnie chodzi, to był pierwszy kraj, rzekłabym, który odwiedziłam w ramach jakiegokolwiek programu. W 1971 roku tam pojechałam. Możecie sobie wyobrazić, otrzymaliśmy realizację w Dniu Sahasrary w 1970 roku, a pojechałam do Ameryki w 1971 roku i dawałam realizację ludziom - bez wątpienia, wielu - ale poczułam, że po pierwsze, nie dbali o głębsze rzeczy. Tak straciliśmy wielu Sahadźa joginów. Potem byli ludzie, którzy byli chorzy, chcieli tylko leczenia - nic więcej.

Potem przyszli ludzie, którzy zostali zabrani, powiedziałabym, przez innych pompatycznych guru, którzy opowiadali im mnóstwo historii i tak wiele obiecywali, więc wielu do nich dołączyło. W ten sposób odkryłam, że ludzie byli zupełnie nieprzygotowani na Sahadźa Jogę. Byli poszukiwaczami, bez wątpienia, bez wątpienia byli poszukiwaczami, i mieli ten niepokój poszukiwacza, bez wątpienia. Ale nie byli gotowi na Sahadźa Jogę - nie wiedzieli, czego szukać, co uzyskać. To była część, w której czułam, że są bardzo niedojrzali. Więc potem nie jeździłam tam przez 9 lat, bo myślałam, że lepiej poświęcić czas na coś innego, dopóki ci ludzie nie dojrzeją i nie zrozumieją, co jest z nimi nie tak. Byli u guru i zagubili się, są tacy, którzy wciąż mają ten niepokój. Widzę w wielu rzeczach, w artykułach, które piszą, w książkach, które piszą, że jest ten rodzaj niepokoju - który jest bardzo ważny dla Sahadźa joginów. Większość z was była poszukiwaczami w swoich poprzednich życiach i mieliście ten niepokój w sobie. Ale z tym niepokojem nie wiedzieliśmy, co robić, dokąd iść, i z tym niepokojem niektórzy ludzie pojechali nawet do Japonii, niektórzy Australijczycy przyjechali do Ameryki, i działy się różne rzeczy.

Tego niepokoju nie da się opisać, ale ci guru znaleźli dobry rynek, więc przyjechali i próbowali ich zdominować. Z tym niepokojem, widzicie, było bardzo rozsądne, logiczne, zobaczyć, że jeśli idziesz do kogoś - Czy pozbywasz się swojego niepokoju, czy nie? - absolutne minimum - ale to się nigdy nie stało. Więc kiedy to się nigdy nie stało, widzicie, myśleli, że tego brakuje, ktoś rzekł: „nie, musisz mieć inny program lub musisz iść na inny kurs” - to i tamto. Więc upadali coraz niżej i niżej.

W tym samym czasie, w tym samym czasie, pojawiła się negatywność niemoralności. Chociaż, jeśli przeczytacie konstytucję Ameryki, będziecie zdumieni. W bardzo subtelny sposób wspiera ona całkowitą moralność. Byłam zaskoczona, jest prawo, że wychodząc z domu nie można nosić dziwnych ubrań, a gdy jesteś w kostiumie kąpielowym - to też jest regulowane, i nikt nie może być całkowicie nagi - jak we Włoszech, co można zobaczyć w telewizji. Więc, widzicie, konstytucja została stworzona z wielką ideą moralności - całą podstawą było to, że ludzie muszą stać się moralni.

Ale zawsze, gdy tworzy się jakieś prawo, istoty ludzkie mają zdolność, by niejako je wysadzić – by przetrwać – to prawo. „Nie chcę tego”. - i tak zaczęła się idea kontroli. Jak można to kontrolować? Jak można mówić, że nie powinno się tak robić? Ta eksplozja zaczęła się również w rodzinie i dzieci zaczęły być nieposłuszne rodzicom. Rodzice sami byli tego samego pokroju. Dzieci stają się takie same, a potem wszystko zaczęło eksplodować i pomyśleli - nie ma wolności. Ci, którzy nie wiedzą, jak korzystać z wolności - nie powinni mieć żadnej wolności - myślę. Muszą wiedzieć, czym jest wolność, ci, którzy szanują wolność i ją rozumieją, tylko oni mogą być wolnymi ludźmi.

W tej wolności, z tą eksplozją, zostali odrzuceni i zaczęli prowadzić życie, które było naprawdę absurdalne, nazywając je najbardziej rozsądnym, najbardziej logicznym. I tak ludzie stawali się homoseksualistami - to absurd, to w ogóle nie jest naturalne, to jest absolutnie absurdalne. Ale kiedy ta idea wolności w nich eksplodowała, wtedy wszystkie bhuty przyszły i przejęły ich wolność, i to od bhutów dostali te pomysły, i na tak wielką skalę się tym zajmują - to bardzo zaskakujące, na tak wielką skalę. Te bhuty wpływają na nich, a ludzie w to wchodzą. W rezultacie zaczęli zapadać na te wszystkie choroby i tak dalej. Najgorsze było, rzekłabym, że w tym samym momencie najbardziej negatywna osobowość przybyła z Austrii - był to Freud. Był Żydem i nie był szanowany przez ludzi w Ameryce w tamtym czasie. Więc zebrał wielu Żydów i tak dalej, a potem wymyślił tę historię o matce i tak dalej, i to on zrujnował ich życie, bo gdy tylko stali się wolni, pomyśleli, że każdy, kto coś napisze czarno na białym, to biblia. Zaczęli podążać za tym człowiekiem i innymi z Francji, a to jest po prostu oznaka całkowitej niedojrzałości - dojrzała osoba nie chwyciłaby się tego czy tamtego. Rozmawiałam z niektórymi Amerykanami w tamtym czasie, i nie byli Sahadźa joginami, nie byli poszukiwaczami, myślę.

Mówili: „cieszymy się każdą częścią życia, widzisz, nigdy nie mamy problemów - cieszymy się wszystkim, robimy to, robimy tamto. Radość jest ważna, 100% naszego życia jest pełne radości”. Teraz, po tej fazie - myślę, że tak było, kiedy przyjeżdżali do Indii w latach 60. czy 50., tak mówili. Teraz mówią o wszystkich problemach, z jakimi się borykają z powodu tych przyjemności. Mówią, że 65% ludzi może stać się schizofrenikami, 30% stanie się szaleńcami. To znaczy, kto zostanie? Już nie rozumiem. Wszelkiego rodzaju statystyki, widzicie - jesteście w szoku. Jak tak duża liczba istot ludzkich mogła wpaść w tego rodzaju kłopoty, a choroby, które mają, są również bardzo dziwne, mają większość chorób Muladhary, podczas gdy konstytucja opiera się na Muladharze. Anglia nie ma konstytucji, w ogóle nie ma konstytucji, ale bardziej wierzą w Muladharę niż ludzie w Ameryce.

Kiedy byłam, wiecie, żoną dyplomaty i tak dalej, odkryłam, jak nędzny temperament mieli ci ambasadorowie i wszyscy ci dyplomaci. Nie mogłam uwierzyć, jak mogli stać na czele spraw, a zwłaszcza z Ameryki, wiecie, mrugali do każdej kobiety i robili miny, a sposób, w jaki mówili o kobietach, był tak poniżający, tak upokarzający, a kobiety również mówiły o mężczyznach. Opowiedziałam wam historię tej, która przyjechała do Anglii i chciała zobaczyć pub i powiedziała mi: „Odwiedziłaś ten szczególny pub?” Zapytałam, po co? A potem - miała dwóch synów - kiedy wróciła, rzekła: „jesteśmy bardzo wolni, daliśmy całą wolność dzieciom - róbcie, co chcecie”. I ci dwaj chłopcy świętowali swoje urodziny, mieli przyjęcie z dużą ilością alkoholu, cały dom spłonął, dzieci zginęły i rodzice zginęli. Poszła zobaczyć pub i miała listę interesujących pubów w Anglii. To zainteresowanie pubem samo w sobie pokazuje, jaką była osobowością. Miała dwoje dzieci, miała męża - jej mąż był bardzo ważną osobą o wielkiej renomie i tak dalej - a jego żona była taka. On również się do niej przyłączał - tak, daliśmy całą wolność naszym dzieciom, rzekliśmy im, żeby robili, co chcą, ale muszą cieszyć się życiem. A radość w którym momencie?

Gdzie się cieszysz? Możesz cieszyć się w sercu, możesz cieszyć się w swojej Sahasrarze, ale z Muladharą nie ma mowy, bo jeśli idziesz tak dalej, to nie ma końca, i to stworzyło teraz ogromne problemy w Ameryce. Wiem, bardzo mi przykro, to był pierwszy kraj, do którego pojechałam, ponieważ widziałam, że jest tam wielu poszukiwaczy, ale nie wszyscy tam byli, niektórzy poszli do tego guru, niektórzy do tamtego guru. I była jedna pani, która po przyjściu na mój program zanotowała to, co mówiłam, i użyła tego do własnych celów i zaczęła nauczać Sahadźa Jogi. To przechodzi moje pojęcie, jak bardzo są też zorientowani na pieniądze. Dla nich pieniądze to sukces, pieniądze to radość, pieniądze to wszystko. Skąd wzięła się ta trzecia cecha, nie potrafię powiedzieć, ale w czasach Śri Kryszny ludzie byli bardzo zorientowani na pieniądze. W tym sensie, że zabierali swoje mleko na sprzedaż, mleko, masło i wszystko, aby sprzedać w królestwie Kansy, który był demonem. Więc On rozbijał ich dzbany, żeby nie musieli płacić. Ale tylko po to, by zarobić, głodzili swoje dzieci, tylko by zarobić pieniądze, zanosili to potworom, bo miał on wiele armii i innych rzeczy, i potrzebowali mleka.

Więc te kobiety nie dawały mleka własnym dzieciom, nie dawały im masła, ale zabierały to wszystko dla tych okropnych ludzi. Więc ta orientacja na pieniądze, widzicie teraz - to jest jak cień i światło. Jeśli światłem jest Śri Kryszna, zobaczcie, co znajdujecie w cieniu. Ludzie zachowują się dokładnie na odwrót. Był taką osobą bez przywiązań, taką osobą bez przywiązań, że nigdy nie mógł popełnić żadnych błędów, nie mógł robić nic niemoralnego. Cokolwiek robił, było absolutnie moralne. Ponieważ jeśli nie masz przywiązań i coś robisz, nic cię nie dotyka. Wprowadził ideę Lili, tej gry, boskiej gry. Teraz widzimy w naszych życiach również, jak działa boska gra. Sahadźa jogini na początku, gdy przychodzą, są naprawdę niespokojni i zadają mi setki pytań lub zaczynają też dominować nad innymi, robiąc różne rzeczy.

Ale kiedy doświadczą boskiej mocy, wtedy zaczynają się uspokajać. Wtedy widzą, że dzieje się tak wiele zbiegów okoliczności, tak wiele cudów, wtedy zaczynają rozumieć, że jest jakaś moc, która się nami opiekuje, która nas prowadzi, która prowadzi nas na właściwą ścieżkę. Więc, dopóki to się nie stanie, to zrozumienie, nawet przed realizacją, jeśli ludzie zaczną zdawać sobie sprawę, że jest moc, która nam pomaga, coś poza tym, co znamy, wtedy rzeczy zaczną się zmieniać. Musimy pracować w Ameryce, musimy im to powiedzieć, i musimy powiedzieć, że to jest ta moc, która jest ponad, która chce was przemienić. Nastąpi globalna transformacja, widzę to teraz tak wyraźnie, w każdym kraju, do którego jadę, widzę to, że to działa, to działa - czy to w Turcji, czy w Tunezji, czy w Rosji - w każdym kraju, do którego jadę, wszyscy ludzie, którzy przychodzą, to działa, ta globalna transformacja - nigdy nie myślałam, że będę mogła to zobaczyć za mojego życia. Ale naprawdę osiągnęło to swój szczyt, powiedziałabym, myślę, że to najwyższy punkt rozwoju. Więc wszyscy jesteście przemienieni, to było przepowiedziane, dawno temu w Indiach, i muszę też rzec, że musiało być przepowiedziane gdzieś indziej również. Kiedy zaczynacie czuć wibracje i zaczynacie ich używać, wtedy rozumiecie, że istnieje ta moc, która działa, a potem zaczynacie widzieć ośrodki energii Swajambhu i tak dalej - wtedy zaczynacie to rozumieć. To trwa, wasze zrozumienie wzrasta, ale pierwszą rzeczą jest to, że muszą uwierzyć, że istnieje moc ponad. Mogą nie wierzyć w Kundalini, to nie ma znaczenia, ale kiedy już wiedzą, że istnieje moc ponad, będą próbowali to rozgryźć.

I to jest bardzo, bardzo trudne, przekonać ludzi, że istnieje moc ponad. Bo są tak uwarunkowani przez naukę, a także przez swoje tradycje rodzinne, a także przez wszystkie bezsensowne idee o ego, że nie mogą tego zobaczyć, o to chodzi, że natura pomaga. Dlaczego Ameryka jest tak bogatym krajem, dlaczego? Nigdy nie zadają takiego pytania - Dlaczego jest tak bogata? Co oni zrobili? Jakie są ich punje? Jednym z powodów jest to, że Śri Kryszna jest Kuberą. Wykonuje swoją pracę, powiedziałabym, on to załatwia. Ale ludzie nie rozumieją, że to jest boskie błogosławieństwo, myślą, że mają do tego prawo i chwalą się tym, są bardzo chełpliwymi ludźmi, mówią o swoim bogactwie, mówią o wszystkim, to bardzo odmienna sytuacja i kultura. Dla Hindusa, jeśli ktoś zaczyna się chwalić swoim bogactwem, pomyśleliby, że jest szalony i uciekł z domu dla obłąkanych, bo jest to uważane za złe maniery.

Nie ma czegoś takiego jak złe maniery, widzicie, na Zachodzie, ale najgorzej jest w Ameryce. Mogą obrazić swojego ojca bardzo brzydkim słowem, cały czas go używają, nawet sędziowie. Byłam... Widziałam jeden film, w którym sędzia użył brzydkiego słowa, nie znałam dobrze jego znaczenia, ale to nie było dobre słowo, którego użył. Stają się więc ludźmi typu „co w tym złego”, z tą arogancją. Nie wiem, jak zamierzamy ich przekonać do Sahadźa Jogi. Spróbuję również czegoś w rodzaju dotarcia do tych ludzi z wyższych sfer, aby z nimi o tym porozmawiać. Może, widzicie, poczują się pod wpływem, że ci ludzie z wyższych sfer się tym zajęli, więc musi być coś w Sahadźa Jodze. Zastanawiam się, czy będą o nas tyle mówić - czym jest Sahadźa Joga, co może zrobić dla tego kraju. Bo musimy uratować, naprawdę uratować ten kraj. Jest atakowany ze wszystkich stron, ze wszystkich stron.

Weźmy moralność, jest atakowana, weźmy z punktu widzenia artystów, jest atakowana. Nie tworzą tam wielu artystów, pojechałam zobaczyć ich obrazy, ich najnowsze obrazy z malarstwem nowoczesnym i tak dalej - w ogóle nie mają głębi. Wszystko jest pełne sprośnych rzeczy i mówią o absolutnie sprośnych rzeczach. Jest jeden artysta z Indii, pojechał do Ameryki, i kiedy zobaczyłam jego obrazy, byłam zaskoczona. Zapytałam: „Co ty robisz?”, a on: „To się tutaj sprzedaje”. Zapytałam: „A co z Indiami?”, a on: „Nie, nie, nigdy by tego nie tknęli, to jest okropne”. Sam wie, ale powiedział, że to się tutaj sprzeda, więc tak to zrobił. To kwestia oceny, czy uważasz, że warto to sprzedawać, czy nie, o to chodzi. Komu to sprzedajesz? Tym ludziom, którzy nie są wystarczająco dojrzali, którzy są tak bardzo zwabieni problemem Muladhary, jak możesz im pomóc?

Jak możesz ich przekonać? To kwestia dojrzewania ludzi, w czym oczywiście pomoże Paramaćajtanja, jestem pewna, tak jak wczoraj to czuliście, jestem pewna, Paramaćajtanja musi coś z tym zrobić, musi to wypracować, musi wejść w różne... wymiary w istotach ludzkich, aby zrozumiały. Poprzez tworzenie zbiegów okoliczności i tak dalej, a potem sprowadzanie ich do Sahadźa Jogi. To może zadziałać, bez wątpienia. Również Sahadźa jogini muszą tam pracować, wiem, że jest ich bardzo niewielu, i dlatego byli tym zmartwieni, bo naprawdę ciężko pracowali, a to tam nie zadziałało, więc czują, że jest coś zasadniczo nie tak. Już wam powiedziałam, co jest z nimi nie tak, to, że brakuje im dojrzałości, jeśli chodzi o ewolucję. Nawet ci, którzy teraz przyszli do Sahadźa Jogi, radzą sobie bardzo dobrze. Oczywiście, są tacy, którzy nie otrzymają z tego tak wiele. Więc to, co musicie zrobić, to dotrzeć do rzeczywistości, aby wiedzieć, na czym naprawdę polega problem i co możemy z tym zrobić. Teraz wielu europejskich liderów, czy też europejskich Sahadźa joginów jest wolnych, ponieważ nie jadę tam, do Europy, więc powinni również przejąć inicjatywę i mogą czasem pojechać, zorganizować jakiś program, znaleźć jakąś konferencję, cokolwiek, i nawiązać z nimi kontakt i rozmawiać z nimi w taki sposób, aby poczuli, że to jest coś niezwykłego.

Coś, czego bardzo chcieli, coś, co jest przyszłością całego świata. Więc ta globalna transformacja ma miejsce i musicie o tym mówić trochę mocniej. Ale z mediami mieliśmy bardzo złe doświadczenia, bo zorganizowaliśmy salę i wydaliśmy tam dużo pieniędzy, i ani jedna osoba z mediów nie przyszła, ani jedna. Nie wiedzieliśmy, co robić, przygotowaliśmy tyle jedzenia i wszystko się zmarnowało, ani jedna osoba z mediów nie przyszła. Możemy więc również założyć rodzaj gazety, może, może to być jakiś rodzaj medium, jak telewizja kablowa lub coś w tym rodzaju, dzięki czemu możemy propagować Sahadźa Jogę i mówić im, co dobrego zrobiła i co może zrobić. To dość szalone miejsce, bo mają tak wiele książek, wszystkiego jest tak dużo, każda liczba jest tak duża, że jeśli napiszecie książkę, nie wiem, czy się nie zgubi. Na dzisiaj muszę ogłosić, że moja książka jest już gotowa, skończyłam ją i chciałabym ją teraz opublikować, aby była dla was dostępna i jestem pewna, że wam się spodoba. Nie tylko to, ale pomoże wam zrozumieć problemy Zachodu. Nie zajęłam się w niej problemami Wschodu, ale zajęłam się w niej problemami Zachodu, jakie mają problemy i jak sobie z nimi radzić. Więc tę książkę teraz przyniosą i wam pokażą.

Zobaczymy, jak zostanie opublikowana i jak spodoba się ludziom, tą częścią Ja się zajmę. Rzekłabym, że nie chciałabym pisać takiej książki, mówiąc szczerze, bo osoba taka jak ja powinna pisać tylko o wspaniałości duchowości, całym pięknie niebios, wszystkim, o poetyckich rzeczach, ale pomyślałam, że rzeczywistość jest bardzo inna i ludziom trzeba rzec, jaka jest rzeczywistość. Zatem odważyłam się to napisać, w przeciwnym razie wolałabym napisać coś jak „Amrytanubhawa” napisana przez Dźńaneśwarę, [czytaj: Gjaneśwarę] gdzie nie ma kontrowersji, niczego, tylko słodycz i przepełnione współczucie, byłabym bardzo szczęśliwa, ale to tak nie działa, widzicie, myślę, że unosiłoby się to w powietrzu. Pomyślałam więc, że najpierw muszę napisać tę książkę i wskazać, gdzie popełniamy błędy, i uświadomić wam to. Potem możemy napisać inną książkę, mogłabym, ze wszystkimi moimi doświadczeniami z Sahadźa joginami i Sahadźa Jogą.

To byłaby kolejna interesująca rzecz. Jedną z wad tych inkarnacji jest to, że nigdy same nie napisały książki. Chrystus nigdy nie napisał żadnej książki, Kryszna nigdy nie napisał żadnej książki, Rama nigdy nie napisał żadnej książki. Umieli czytać i pisać, ale nigdy nie pisali. A potem mamy ludzi; jak Nanak, który pisał, nie tyle sam, co zebrał całą wspaniałą literaturę zrealizowanych dusz.

W porządku, ale nadal dzieje się tak, że oni po prostu czytają to słowo po słowie, a potem muszą skończyć całość w 2,5 dnia. Więc jedna osoba czyta, kładzie palec w jednym miejscu, koniec, potem przychodzi druga, zaczyna stamtąd, kładzie palec tutaj, koniec. Nic nie wchodzi do głowy, widzicie, to jest z tym problem. To samo z Prorokiem Mahometem, on nigdy nie napisał tej książki. Gdyby sam napisał tę książkę [Koran], byłaby ona bardzo inna, ale ktoś inny w piątym kalifacie, który był bardzo okrutnym i złym człowiekiem, napisał ją. To samo stało się z Biblią. Widzicie, to tak, jakby wielki diament został wrzucony w błoto, i wszędzie są z tego powodu komplikacje. Nie można winić tych wspaniałych ludzi, ale jedyne, co się dzieje, to to, że cała zła sława spada na nich. To nie oni napisali coś złego, to nie oni powiedzieliby coś złego, ale jeśli książka wpadnie w ręce ludzi, którzy są absolutnie adharmiczni, którzy są okrutni, wtedy tak się dzieje. Zobaczcie, co się dzieje z Kościołem katolickim, zobaczcie, co się dzieje z muzułmanami.

Wszędzie jest przemoc, jest korupcja i jest walka - to nie jest religia, nikt nie mógłby tego nauczać - ale tak się dzieje. Teraz wy wszyscy wyróżniacie się z tego wszystkiego, kochacie się nawzajem, troszczycie się o siebie, cieszycie się wszystkim, a mimo to, wasza radość jest absolutnie czysta i to właśnie mają zobaczyć inni, i to może zadziałać. Jestem pewna, że pewnego dnia w Ameryce odniesiemy wielki sukces.

NIECH BÓG WAS BŁOGOSŁAWI