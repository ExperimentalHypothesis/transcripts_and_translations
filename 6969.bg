(разговор със Сахаджа йоги) Бромтън Скуеър, Лондон – 3 март 1986 г.
Това е последното нещо, което използвах в Моите лекции в Делхи – че Шри Кришна е казал, че човешкото съзнание върви надолу, а корените на човешкото съзнание са в мозъка. И когато човешките същества тръгнат надолу, те се движат в посока обратна на Божественото. Това е всичко, което Той каза. Не е казал повече от това.

Вижте, онова, което се случва, е че сме родени в Бхавасагара. Ясно е, нали? На това ниво... (чува се неясно – б.пр.) Когато човешкото съзнание започне да расте, същността на Бхавасагара е сваха, а целта е свадха . Сваха означава горене – изгаряне на всичките отрови, изгаряне на всичко. А свадха е Единственият; тоест, сва е Духът, а дха означава поддържащият. Така че когато дхарма на Духа влезе във вас, тогава вие ставате Гуру.
Така че в Бхавасагара тя е сваха и свадха. И вие трябва да се придвижите от сваха към свадха. Ако стигнете до състоянието свадха, тогава Махалакшми се пробужда във вас и вие започвате да се издигате по-високо. Това се нарича урдхобати, движението по посока извисяване. Посоката на падане се нарича адхобати.

Адхобати започва, разберете, понеже да се върви надолу е много лесно, най-напред. Второ, когато сте по стълбите, върху тях, виждате много хубаво стъпалата надолу – имам предвид, че виждате хубавата платформа, която слиза надолу, но не и висините. И просто тръгвате надолу, лесно е. А първото стъпнало, на което стъпвате, е Свадхистхана. Но преди стъпалото за Набхи, което е сваха – тоест горенето -, започва действието в съзнанието. Тогава започвате да изгаряте, да консумирате – да нападате други страни, да ги завземате, да се настанявате там и да ги завладявате, а после завземате други. Това е империализъм, както го наричате, такова нещо се започва. Слаба богу, че Колумб тръгна на другата страна, както съм казвала много пъти. Когато сте направили вече това, после започвате да копаете вашата Майка Земя и да консумирате нещата в Нея, а правите всички подобни неща чрез вашите машини.

След това втората точка е когато слезете малко по-надолу, тогава влизате в Свадхистхана, която е антарикша, наречена още бхурва. Антарикша означава Вселената, вселенско. Така че тръгвате към звездите, тръгвате към тях. Имам предвид, че това е безполезно, ненужно е. Вие трябва да тръгнете навътре. Трябва да вървите нагоре. Трябва да вървите урдхобати. А вие започвате да вървите към онези неща и сте много щастливи – „О, отиваме на луната”. Отивате към слънцето, вървите. А какво ще извлечете от това, не зная.

И когато това се случи, после стигате до Муладхара. Съзнанието трябва да расте. А щом стигнете до Муладхара, тогава започва абсолютното покваряване, или ставате извратени. Започвате да харесвате всякакви странни представи за секса. Наистина не знам какво да се прави с този секс – да бъде изяден, да се изхвърли на боклука, или да си правите каквото си искате. И ето как ставате такива. И още една крачка напред и сте в ада, директно. Та ето как започва упадъкът във всички тези неща. Имам предвид, че ако гледате телевизия, не знаете какво от лошо по-лошо ще сътворят онези хора. Идиоти, кръгли идиоти, като онзи Хелшан, дето се жени за секретарката си – всякакви такива безсмислици, идиотско е. Тази идиотщина навлиза, защото е движение надолу. И така тръгвате надолу и отивате в ада, и край с вас.

А когато човешкото съзнание се опита да се издигне малко по-нагоре, но без да е преминало през процеса на Махалакшми, тогава то стига до сърцето, където е мана, тоест Сърцето. И тогава започвате да отдавате сърцето на един човек, после на друг – всякакви подобни любовни романи. Така че се завъртате и пак тръгвате надолу.
Но когато стъпите от първото стъпало отдолу нагоре, онова, което виждате, е височината и трябва да се изкачите. Към какво? Към вашата невинност, към вашето целомъдрие – издигнете се чрез тях. После, докато се изкачвате нагоре, виждате едни неща, а докато слизате надолу, виждате други.

След това от там отивате до другото по-високо ниво – бхурва, творението. И ставате творчески личности. Следите за естетиката. Вижте, ето защо хората не разбират естетиката. Не съм изненадана, че естетиката се променя към посредствена, безсмислена, странна. Това няма смисъл, абсолютно. То не е свързано с творчеството. Човешкото творчество тръгна надолу. Всичко е машинно творчество. Минахме на пластмаси и започнахме да ценим всичко, което е модерно. Не можем да оценим нищо, което е било, и никой, който е бил; което би било по-добре. Вместо това приемаме нещо толкова блудкаво и толкова ужасно. Поради бхурва вие стигате до притхви татва и започвате да се превръщате в материалисти. Ставате материалисти, ориентирани към парите на нивото на Набхи чакра – абсолютно ориентирани към парите, без дхарма, без нищо. Изобщо без дхарма, защото ви липсва свадха. Но издигайки се нагоре, получавате усет към естетиката. Ставате естетически богати. Разбирате естетиката, понеже чувствате вибрациите на нещата. Можете да оцените всичко, оценявате тази къща заради вибрациите. Без вибрациите бихте избрали някое, както му казвате, блудкаво, странно изглеждащо, просташко, безсмислено място, нещо като дискотека, както казвате. Тоест, направо като дискотека, което е краят. Представете си, представете си сравнението между една дискотека и тази къща.

После се изкачвате по-нагоре, до Набхи. На нивото на Набхи онова, което се постига, е дхарма. Вие се радвате на вашите добродетели. Наслаждавате им се, радвате се на това да бъдете добродетелни. И след това ставате свадха. После ставате гуру.
Стигате до сърцето. После ставате състрадателни. Разширява се, то се разширява. Защо? Движението надолу ви прави все по-малки и по-дребни, докато се превърнете в предмет за секс и тогава отивате в ада. Иначе тя (свадха – б. пр.) разширява сърцето ви, разширява го. Вие ставате състрадание, любов, щедрост.

Следва джанах, джанах е по-горе. А същото съзнание, човешкото съзнание, когато се развива само за себе си, се превръща в политически оратор, в политик – понеже джанах е да се излезе пред публика. Джанах е тук, понеже е Вирата. Така че се обвързвате към неща, където имате популярност, която е от евтин вид. Няма нищо дълбоко в това, вижте. Както г-жа Тачър сега тръгна... [неясно – б.пр.], разни „тачъристи” и всякакви такива се появиха. После, и другият – Хилтън (?Хийт? – б. пр.). Тоест, не само онези като Рейгън, а всички като тях са ужасни. Та се случват тези неща. И така се опитват да решат някои въпроси – „Това да не се прави, онова да не се прави”. Но няма мир. Мирът трябва да се установи. Той не може да бъде установен така. А също хората, които са политически мотивирани, те също слизат до нивото на Вишудхи чакра.

След това тук (Агнйа – б. пр.), когато се издигнете, казвате като другите: „О, трябва да жертваме това. Трябва да направим онова и да го постигнем чрез жертви”. Тапас, хората правят тапас (покаяние – б. пр.). Като воденето на войни, хората следват подобни неща. Но тук имаме тапасйа за Бог.

И после ще стигнете до Сахасрара. Сахасрара е сатйа, тя е Истината. Вие откривате Истината. Ще трябва да познаете Истината, понеже това са корените. И затова сте я получили. Получили сте истината, тук и сега. И ето защо хората тук могат да разберат упадъка. Иначе не разбират цветовете, вижте. Даже казват за Моята баня: „Какво е това? – много съм особена за баните – Би трябвало да е в бяло”. Но е цвят слонова кост. Какво му е на цвета слонова кост? Дори този го нямат.

А сега даже рисуват лицата бели, та да изглеждат бледи. Само си представете, като смъртта. Движат се като мъртъвци. Не харесват цветовете. Как ще имат цветя? Природата е пълна с цветове. Не ги искат, не харесват никакви цветове. Даже не харесват, да речем, прозрачни неща. Искат да е боядисано в бяло. Като призрачно. Всички изглеждат като призраци, нали? А защо тези хора ценят дадено нещо? Защото в него има упадък. Без цвят, без нищо, само блудкаж. Никакъв дизайн. Ужасно е. Ужасни неща се случват.

Всички вие се измъкнахте от това. Трябва да ви благодаря за това, за начина, по който се издигнахте, вижте, от тази долнопробна атмосфера. Толкова долнопробна атмосфера, помислете си. Тези хора ще измрат. Както се появиха хипитата и измряха, те ще се свършат. Други ще се появят, ще отмрат. Но онези, които се издигат, са хората, които са важни за нас. Тоест, представете си, помислете си за хипитата – къде биха били те. Абсолютен, пълен упадък; абсолютно, край с тях. Носят някакви дрипи...

В Хонгконг един мъж продаваше дънки и го попитах: „Какво толкова специално има в твоите дънки?”. Той отговори: „Вижте, тези са прани в машина, която е пълна с камъни”. – „И какво става с тях?” – „Ами изглеждат като леко овехтели”. Слагат камъни в пералните машини, а камъните ги продават на пазара. Такава идиотщина, казвам ви. И това са най-скъпите дънки. Такъв упадък, такъв упадък!

Докато вие трябва да стигнете до вашата глава, до Сахасрара. Както знаете, това е възможно чрез Кундалини; няма друг начин за това. Кришна не каза нищо по въпроса, понеже не знаеше дали Арджуна ще го разбере или не. Но в известна степен го направи. Взехте ли си книгата „Просветлената Гита”? Хубава е.

Сахаджа йоги: Не, не съм я виждал. Тя на Йоги (Махаджан- б. пр.) ли е?

Шри Матаджи: Да. Ще ти я дам. Направихме й представяне. Ще ти я дам. Когато изляза, ще ти я дам. Горе в стаята Ми е.