17 Березня 2002
Mahashivaratri Puja
Pune (Індія)
Пуджа Шиваратрі, Пуна, 17 березня 2002р.

Сьогодні ми зібралися тут, щоб виконати Пуджу Шрі Шиві. Лише ті люди, в кого чисте серце, можуть виконувати Пуджу Шрі Шиві. Ті, в кого серце не чисте, не можуть виконувати Пуджу Шиві. Це простий принцип Шрі Шиваратрі. Як ви побачили вчора, були змії, адже, жахливі змії оточують Лінгам Шиви. Значення наступне - ті, хто чистий в серці, хто наповнений любов'ю до інших, завжди охороняються силою Шиви, такими є змії. Це символічно, можна сказати, дуже символічно. Але Я повинна сказати, що тварини розуміють Божественну силу набагато краще, ніж людські істоти, набагато краще. Тому що вони мають чисте серце. Вони наслідують стиль життя, вбудований в них природою.

Адже немає злості, немає заздрості, немає жодних цих ганебних явищ в їхньому серці. Вони вчиняють так, тому що так має бути. Але якість людських істот вимірюється лише тим, наскільки вони люблять і пробачають. Здатність любити в людських істотах є такою, завдяки якій вони перемагають всі свої негативні сили - вони з легкістю можуть розуміти, що це погано, мати всі ці якості, або, можливо, те, що вони розуміють, що це негідно вдаватися до всієї такої людської поведінки. Вони не зобов'язані вдаватися до такого роду речей. Від них жодним чином не вимагається це, але раптом, вони починають захоплюватися такими речами, як ненависть, заздрість і скупість. Подивіться, як живе Шива. Він живе в Гімалаях. Подивіться, який одяг Він носить, що Він їсть. Він не має жодних вимог ні до чого, оскільки Він довершений, Він досконалий.

Такою особистістю є Шива. І якщо ви поклоняєтесь Йому, ви повинні віднайти в своєму серці, які почуття ви маєте, яку злобу ви плекаєте. Сьогодні в Індії жадібність стала найбільш визначною рисою. Вони настільки дріб'язкові і настільки низькі. Що неможливо зрозуміти те, що вони вважають, що гроші - це все, чого немає в культурі Індії - ні, ні, в жодному разі. Але якимось чином вони підхопили це, можливо, в іноземних країнах, і зараз це значно поширюється, те, що гроші - це найважливіше. Подумайте про Шиву. Він ніколи не думав про гроші. Він ніколи не хотів грошей. Він ніколи не хотів хизуватися.

Але існує відмінність між Шивою і Шакті. В їхній життєвій позиції. Оскільки Шива - цілком вільна особистість, він не турбується. Якщо люди вдаються до поганих речей, він зруйнує - і з цим покінчено! Він не хоче лікувати, Він не бажає покращувати, нічого подібного. Але для Шакті - це важливо, тому що це Її дитина, цей Світ - Її дитя. Все це створено Нею, тож природньо, що Вона непокоїться і Їй не подобаються люди, які починають вдаватися до поганих речей і безглуздя. Перш за все, саме людські істоти почали захоплюватися владою. Вони переміщувалися з країни до країни, щоб збагатитися владою. Куди поділася ця влада?

З нею покінчено. А потім, після того, що сталося з ними - те, що вони лишили свій стиль у спадок іншим. І зараз здається, що це досить звична річ, що люди є безсоромно жадібними. Для них є рішення - це Шива. Всі такі люди будуть знищені. Перш за все, вони будуть викриті, а потім знищені, всі, до останнього. Іншою якістю є те, що Шива поважає людину з гарним характером; людину з хорошим характером. І якщо в когось поганий характер, або він вдається до поганих речей, Шива не пощадить їх. Отже, Шакті створює, захищає, доглядає за ними, виховує їх. Але Шива сидить там, щоб руйнувати!

Це дуже важливо, руйнація має велике значення. Шакті не демонструє таких якостей. Вона може знищити ракшасів, але Він знищує нації за націями. Перш за все, его, яке у вас є: хто зруйнує його? Шива. Шива перебуває у вашій Сахасрарі. Він сидить у Сахасрарі; тепер запам’ятайте: на вершині всього. На днях Я бачила по телебаченню одного джентльмена, ведучого новин, який був дуже, дуже нерозумним і розмовляв дуже грубо. І Я побачила його Екадеша Рудру. "Боже Мій!"

сказала Я, "Цей чоловік буде мати клопіт". Адже Екадеша є нічим іншим, як одинадцятьма силами Шиви. Вони вбудовані тут і дають вам усілякі хвороби; найгірше - рак. І Я знала, що у цього чоловіка будуть дуже складні часи. Він не Сахаджа Йог, як Я можу сказати йому? Як може хто-небудь сказати йому? Але це походить від Екадеша Рудри. Отже, ці одинадцять сил Шиви дуже добре описані. І ці сили спрацьовують в людях, навіть у Сахаджа Йогів, якщо вони не дотримуються принципу Сахаджа Йоги. Він, Я маю сказати, спостерігає за всім.

За кожною сферою вашого життя, Він спостерігає. Як ви поводитесь, що ви робите, якою є ваша дхарма - Він спостерігає за всім цим. Хоча так багато святих попереджали вас, так багато інкарнацій попереджали вас, але Я кажу вам, якщо не дослухатися до них, тоді Шива не послухає. Він не слухає нікого. Якщо Він гнівається, Він гнівається. Щоб це не було, дуже складно переконати Його: "Будь ласка, пробач цю людину, все в порядку, пробач." Але Його основною якістю є прощення, чи можете Ви в це повірити? Його основною якістю є прощення. Але, якщо Він не пробачає, тоді з вами покінчено. До певного моменту, можливо, Він буде пробачати, але після цього... Це дуже, дуже складна ситуація.

І Я віднаходжу, що люди не усвідомлюють, ким є Шива. На Сході у нас є два типи віруючих. Одні - шиваїти, інші - вішнаїти. Впродовж тривалого часу між ними триває боротьба. Зараз вона послабилась, її значно менше. І що є роботою Вішну - це дати вам реалізацію, звільнення людських істот, еволюція людських істот. Але, якщо ви не дотримуєтесь своєї доброчесності, своєї дхарми, тоді Шива приходить у ваше життя. Ми повинні розуміти, що всі ми оточені їхніми силами, ми всі створені їхніми силами, це Шакті, яка захищає вас. Але до певної міри. Вона не може піти всупереч Шиві, Вона не може переважити Його.

В сучасному світі, ви помічаєте, що так багато людей занурюються в політику - це все через пропозиції заробляння грошей. Вони всі намагаються заробити гроші - це не політика! Вони нічого доброго не роблять для суспільства загалом, ніде - і це через страх або під впливом заборон. Вони поводяться таким чином, що вони не бояться Бога, вони не бояться Його власної уваги, спрямованої на них. Можливо, вони не знають, що знаходяться під увагою Шиви. Він спостерігає за кожною, без виключення, людиною, є ви австралійцем, англійцем, або індійцем. яку релігію ви би не сповідували, він споглядає за вами. Це те, що ви повинні зрозуміти. І щойно ви зрозумієте це, ви приймете те, що вам слід бути гарними і дхармічними людьми. Ви повинні бути добропорядними людьми.

Чому мова йде про добропорядність? Спробуйте зрозуміти! Це є безглуздям у наш час, коли люди не вірять в це. Люди роблять багато усіляких речей, вони п’ють, вони грають в цей... грошовий бізнес. Багато усіляких речей вони роблять без жодного страху перед гнівом Божим. А цей гнів іде від Шиви. Я би хотіла застерегти вас, оскільки ви всі мої діти - будьте обережні! Намагайтеся зважувати кожний крок, який ви робите. Звісно, Я тут, щоб підтримувати вас, щоб допомагати вам, щоб захищати вас. Але не над Шивою, Я не можу перевершити Його.

Такою є сила Шиви, такими є повноваження Шиви. І поклоніння Йому означає поклоніння Божественності в Ньому. Доброчесністю може бути співчуття, може бути любов, може бути прощення, будь що. Йому подобаються лише добрі люди, і Він буде захищати лише добрих людей. Наприклад, деякі люди дуже орієнтовані на владу, деякі орієнтовані на гроші, а деякі орієнтовані на владу. І орієнтовані на владу також інколи роблять це через гроші, це є ціль. Вони не залишаться в Сахадж. Вони будуть витіснені. Вони роблять це, а потім приходять і просять пробачення. "О, Мати, пробач нас, ми зробили це".

Не намагайтеся робити нічого подібного. Я, звичайно, пробачаю вас, але Шива, Він ні, Він ні. Він візьме вас в оборот, і потім ви прийдете до Мене: "Мати, Ти повинна врятувати нас! Це дуже складно. З Його лещат, це дуже складно. Також Він є дуже пробачаючою особистістю. Він пробачає Вам, багато чого. Завдяки Мені також Він пробачає. Але, через деякий час, коли Він змінює ставлення, немає пощади, немає порятунку. Я не хочу лякати вас, але Я хочу сказати вам правду, правда полягає в цьому.

Ви повинні спробувати бути гарними людьми. Ви повинні спробувати бути насправді людьми з гарним характером. Мені сказали, що деякі люди, які перебувають в Сахаджа Йозі, вдаються до відмивання грошей і подібного роду речей. Також у деяких з них дуже поганий характер, вони бігають за дівчатами і вони починають пялитися на дівчат і роблять подібні речі. І зараз це зруйнувало особливо захід. Також наші індійці вчаться з цього. За будь-яких обставин, ми повинні поважати себе. Якщо ми не поважаємо себе і починаємо поводитися негідно, Я можу допомогти вам за допомогою вашої кундаліні. Але, якщо ви заходите занадто далеко, Екадеша Рудра заблокується, жодних сумнівів. Це дуже великий бар’єр на вашому чолі.

Екадеша Рудра, а вона настільки дієва сьогодні, дуже активна. Усілякі хвороби, які при цьому з’являються, всі є невиліковними, і спричинені Екадешою. А також ті, хто страждає від одержимості. Нещодавно Я зустріла одного чоловіка, який був дуже сильно заблокований. І Екадеша працювала. Я дізналася, що він дуже фанатично знаходиться під чиїмось впливом. Я не хочу називати його, але це, як ми з’ясували, є неправильним. В кожній релігії є люди, які поширюють безглузді ідеї. І якщо у вас немає розсудливості щодо цього, ніхто не може допомогти вам. Ви повинні мати цілковите розуміння того, що є добрим, а що - поганим.

Тоді Шива буде з вами. Але якщо ви будете вдаватися до всіх цих безглуздих речей, це буде саморуйнівним, Я маю вам сказати. І для Єства, яке є руйнівним і яке є силою Шиви. Те, що ми називаємо тут Єством - це сила Шиви. Він знищує різним чином, багатьма способами. Ви можете втратити свою репутацію, ви можете втратити своє здоров’я, ви можете втратити добробут, будь-що може трапитися з вами поки ви повністю не будете знищені. Я знала людей, які навіть на смертельному одрі, говорили про гроші, "що вона повинна отримати, як він отримає гроші, і те і се". Замість того, щоб говорити про Бога або Самореалізацію, вони говорять про такі речі. Це настільки важливо. Але якщо ви знаєте Шиву, Він нічим не володіє, Він нічого не хоче.

Що би ви не подарували Йому, підношення квітів абощо, а Він це не приймає, а передає Шакті: "Роби з цим що хочеш." Вона та, хто здійснює все для вашого блага, для того, щоб зробити вас щасливими. Він не переймається. В цьому випадку, ви повинні задобрити Шиву! Він не буде намагатися задобрити вас, ви повинні зробити все можливе, щоб задобрити Його. Шива є дуже складною особистістю. В Корані окремо не прописано про Аллаха, або про Шиву, немає відмінності. Оскільки люди, з якими Він повинен мати справу, всі були неосвіченими, нерозумними людьми. Тому Він не надавав усіх подробиць того, що Бог існує в різних формах. Отже, вони знають лише Аллаха.

Але вони не роблять нічого, що демонструє відмінність у їхніх справах і діях. І саме Шакті є Тією, хто любить, Я згодна. Але Вона також може бути сильно розгніваною. І щойно Вона починає гніватися, цьому немає кінця! Зараз Я маю вам сказати, як Сахаджа Йогам, що вам потрібно розвивати свої якості, щоб задовольнити Шиву. Забагато прагнень, забагато "хочу". Все це не є необхідним. Звісно, Я хочу, щоб ви жили добре і красиво, не безглуздо - не йти в джунглі, або поводитися як хіпі - це не мається на увазі. Мета полягає в тому, щоб від свого серця, прив'язаність до речей повинна відійти. Людина, яка є послідовником Шиви не турбується про гроші, вона не знає про гроші.

Така людина є дуже щедрою особистістю, надзвичайно. Вона насправді щедра. Люди можуть казати "Дурний" - те, як він поводиться, те, як він ставиться до цього. Але Я так не вважаю. Це зовсім не характеризує таку особистість. Характеристика людини, яка є послідовником Шиви: в нього немає інтересу до грошей, він дуже щедрий. Що би ви в нього не попросили, він дасть це вам. Таким був Махавіра. Махавіра пішов медитувати в свій сад і Вішну в формі Шрі Крішни прийшов і сказав йому: "Подивись, в мене немає одягу. У тебе є одяг, чому би тобі не дати мені половину одягу?"

Він відповів: "Добре, бери. Ти можеш взяти увесь". Тому Він сказав: "Це мій дім. Я буду ходити, як є". Те, що Він зробив не було для того, щоб продемонструвати, що оголеність - це щось дуже величне. Але, що ми бачимо, що джайністи, що вони роблять, вони створюють величезні, величезні скульптури Махавіри, які зображують його повністю голим. Що Я хочу сказати, це викривлений людський розум. Чому Він зробив це, ми повинні знати. Він був настільки неприв'язаним, настільки неприв'язаним, що: "Позбутися одягу, що в тому поганого?" Це не було зроблено для того, щоб похизуватися абощо.

Це була лише щедрість, яку люди не розуміють. Але джайністи є найменш щедрими! Отже, чесноти всіх цих великих інкарнацій також не усвідомлені. Тому що існує певна ілюзія. Наприклад, на Шиві завжди дуже мало одягу, дуже мало. А що він їсть? Ніхто не знає. Які у нього бажання і чого він хоче? Ніхто не знає. Людина з величезним знанням музики буде співати перед ним, Йому сподобається.

Якщо навіть будь-який навіжений прийде і заспіває, йому сподобається. Для нього це не має значення, Він не переймається тим, якою є музика і якою є ноти, чи вони правильні, чи ні. Він понад усіма цими речами. Він понад усіма цими формальностями, які у нас є з приводу багатьох речей, він понад цим. Він Сам являє Собою духовність, він понад усіма цими речами. чи є ви музикантом, чи актором, ким би ви не були, Він буде насолоджуватися. Він той, хто насолоджується, і Він буде насолоджуватися - тим, що є простим, тим, що подаровано від серця, Він буде насолоджуватися. Всьому, що було надано від серця, Він буде радіти. Він не є заангажованою людиною, що це має бути сучасним, що це має бути таким і таким. Він не обмежений умовностями.

Він не розмірковує так, як це роблять люди: вони будуть сидіти і скрупульозно все обмірковувати, чи підходить це туди, чи ні. Навіть, навіть щодо мистецтва, навіть щодо того, що зроблено від щирого серця, вони спробують протидіяти цій людині. Я бачила людей, у них є такі умовності. Але одне твердження щодо Шиви, Він не має умовностей по відношенню ні до чого, жодних. Це те, чому його називають Mаст-маула - Він зовсім нічим не зумовлений. Якщо ви маєте умовності в своєму мозку, тоді ви не є послідовником Шиви (Шивабхакта). Це нормально, вам слід одягнутися красиво, вам слід зробити це... але у вас не повинно бути умовностей, що якщо ви це не зробите, ви не будете відповідати касті, моді, тощо... Дуже важко для людей не прийняти. Усілякі нові фасони з’являються у наші дні, різного роду. Я кажу їм: "Що це?" "О, це мода."

Чи існує Бог поза цією модою, або чи може це певне Божество продиктувало вам цю моду? Сьогодні вона прийшла, завтра зникне. Отже, що Я маю на увазі, це те, що, якщо ви поклоняєтеся Шиві, вам слід позбавитися умовностей. Ви перебуваєте у світі Сахасрари. і зараз, якщо хтось одягнений неналежним чином - з ним покінчено! Хтось одягнений занадто модно - з ним покінчено! Людські істоти мають здатність критикувати кожного. А критикувати кожного, це не є чимось фундаментальним, оскільки, якщо робити це на вібраціях, то можна зрозуміти. Але не на вібраціях, а лише тому, що "це не модно, те не модно". Якою є мода Шиви?

Скажіть мені. Чи є у нього якась мода? Що би ви не дали Йому, Він зрадіє. Чим би ви не пригостили Його, Він з’їсть це. Він наповнений такою вдячністю, тому що Він сам є втіленням Радості. Він є мир і Він є радість. Якщо ви поклоняєтеся Шиві, тоді у вас не повинно бути ніяких умовностей. Я маю на увазі, зазвичай Я також вдягаю дуже прості сарі, дуже прості. І так складається, що люди думають, що я дуже бідна жінка. Я незаможна, тому що Я не турбуюся про гроші, Я не переймаюся.

Отже, ми повинні знати, що Шива є найбіднішою людиною, найбіднішим Богом. Він не носить прикрас (аланкара), Він не носить нічого, просто Він живе зі своїм власним тілом. Тому що Він є нічим іншим, як втіленням задоволення, нічим іншим, окрім повної форми задоволення і радості. Отже, іншою якістю Шивабхакта* повинна бути радість. Ви повинні бути радісними щодо будь-чого - що би ви не побачили, якого типу людину ви би не побачили. Отже, єдине, що ви можете зробити - це позбутися людської якості критицизму - критикувати інших. Так, коли англійці приходять в індійський дім, вони говорять: "Нам це не подобається." "Так, що, що вам не подобається?" "Нам не подобається килим." "Мені це не подобається" - само по собі є проти вашої Шакті.

Потім, якщо, приміром, американець іде в англійський дім, він зазвичай каже: "Мені це не подобається." Це дуже поширено. Всі люди говорять "Мені це не подобається", "Мені не сподобалося те". Хто ви, щоб казати: "Мені це не подобається" або "Мені це подобається". Люди не усвідомлюють, що коли вони кажуть все це, ви демонструєте, що у вас немає принципу Шиви. Я можу зрозуміти, якщо хтось не може ходити, тоді для такої особи це нормально користуватися палицями тощо, це дозволено. Але, якщо він говорить: "Мені не подобається ця людина, тому що він не користується палицею." - це демонструє те, що така людина є егоїстичною особою; він сам користується палицею і він хоче створити якісь застереження абощо, в демократичній країні, щоб люди ходили по вулиці з палицями в руках. Це дуже складно. На заході це дуже поширено, розумієте, мати певного виду капелюха, мати певного виду сукню, тримати в роті певного сорту сигару.

Усілякі речі мають умовності. Сьогодні стиль зачісок у жінок став дуже кумедним. Тому що вони не змащують своє волосся олією. Вони не будуть мати жодного жиру на волоссі. Якщо у них призначена зустріч з кимось, вони помиють голову. Я не думаю, що це виглядає гарно. Звісно, я не кажу, що вам не потрібно мати так багато жиру на обличчі та вухах. Але, чи це так важливо? У житті, також є інша проблема - це те, що ми дуже зосереджені на собі. Ми хочемо справити враження на людей.

Якщо я вдягаю сукню абощо, вона повинна вражати. Я маю на увазі, навіть якщо вона вразить - що з цього? Якщо підповзе змія, вона вкусить вас, яка би сукня на вас не була, з якої країни ви би не походили. Всі ці види ідентифікації, вони не личать Шивабхакту. Шивабхакт повинен просто повністю загубитися в екстазі радості. Дуже скрупульозні з приводу зачіски, дуже скрупульозні щодо сукні. - Є дуже скрупульозними, Я не знаю щодо чого ще. З усім цим, що вони отримують? Нічого. Чи стають вони відомими?

А такого роду популярність, яка настільки поверхова, яка з неї користь? Ви повинні мати повагу, повагу до свого єства. І не лише як людські істоти, але як Сахаджа Йоги. Ви є Сахаджа Йогами. Ми є бхактами Шиви, нам немає значення. Ми не переймаємось. Що би не було, Шива перебуває в середині нас і ми сяємо цією силою в середині нас, яка є Кундаліні. Ви можете бути дуже гарно одягнені, ви можете бути ким завгодно. Якщо ваші вібрації погані, яка користь? Якщо ви не можете судити людей по їхнім вібраціям, по таких неважливих речах, як їхня сукня і вуса, чи має це якесь значення?

В Сахаджа Йозі ваша система цінностей повинна бути Сахадж. Я бачила багатьох людей, "Мені не подобається їхній будинок, мені не подобається це ..." "Мені не подобається" - це речення заборонене - "нішидда", Сахаджа Йоги повинні позбутися його. Якщо вам щось не подобається, ви не Сахаджа Йог. Отже, звісно, Я маю на увазі, що якщо є хтось анті-Сахадж і тому подібне, але однак, якщо ви кажете: "мені не подобається", що ви хочете здобути? Це марна трата енергії. І через це, в Сахаджа Йозі Я бачу, люди створюють проблеми для мене, так багато проблем. Лише тому, що вони настільки зосереджені на собі. "Цей чоловік поганий, та жінка погана, він такий, сякий ..." Інколи Я дивуюся. Тому що, коли ті люди приходять до Мене, Я вражена, що вони виявляються дуже приємними людьми. Але люди є дуже сконцентрованими на собі, також.

Наприклад, Я бачила людей, які не ходили на програми, на Пуджі. Тому що в них є робота. Загалом було одинадцять Пудж, але вони не прийшли. Тому що вони дуже зайняті. Щонайменше на одну Пуджу вам слід прийти. Але ті, хто є бхактами Шиви, насолоджуються нічим іншим, окрім Пудж. Нічим іншим. Усе їхнє єство цілковито провібровано відданістю Шиві. Для них це є найважливішим, що потрібно робити. Також є люди в Сахаджа Йозі, які намагаються заробити гроші на Сахаджа Йозі.

Дуже неправильно, дуже неправильно, дуже неправильно. Сахаджа Йога має подарувати вам пун'ї, надати вам благословення, але якщо ви не маєте це на думці, краще покинути Сахаджа Йогу. Ви можете зайнятися якимось бізнесом або якимось хибними практиками дуже легко, дуже легко. Поки ви не опинитеся у в’язниці, ви будете цим займатися. Але, щоб насолоджуватися своїми духовними силами, ви повинні дізнатися про певні речі. І однією з них є позбутися від умовностей - "Мені це не подобається" або "Мені це подобається" - це речення повинно зникнути з ваших вуст! Подобається і не подобається - є лише для людей, які мають обмежене бачення. Ви повинні навчитися цінувати. Ваша сила цінувати покаже, наскільки ви є духовно обдарованими. А ваша сила споглядання покаже, що ви споглядаєте.

Наприклад, деякі люди приходять до Мене і говорять Мені: "Мені не подобається ця жінка, вона носить таке кумедне сарі". Я маю на увазі, що це таке? "Мені вона не подобається, тому що вона поклала руку на свою голову". Що з того? Тому що, ви уявляєте свої власні образи людей, і хочете, щоб всі були такими, в іншому разі, вони вам не подобаються. Чи вам подобається це, чи не подобається це, ніхто не збирається змінюватися. Навіщо витрачати свою енергію? Інколи ми зустрічаємо музикантів, які не дуже добре грають. Я пам’ятаю, одного разу Я прийшла додому і спитала свого батька: "Як співає цей музикант?" Він відповів: "Він дуже сміливий, дуже сміливий."

Я спитала: "Чому, що сталося?" Він відповів: "Він співає, не турбуючись про це, та інколи він не попадає в ноти, він втрачає ритм, це не важливо, головне, що він співає. Він дуже мужній, він - герой." Отже, це те, як він зазвичай оцінював, Я бачила це. Коли цей чоловік почав співати, Я помітила, що він погано співав, але мій батько промовляв: "о-о, о-о" та підбадьорював його. Розумієте, Я бачила, що мій батько мав ці божественні якості, як він зазвичай толерантно ставився, як він це робив - Я не маю на увазі лише толерантність, але схвалення. Будь-що він зазвичай схвалював. Тобто, коли Сахаджа йоги мають таку здатність схвалювати, вони будуть насолоджуватися всім. Тому що, ви вбиваєте свою радість, чи усвідомлюєте ви це? Ви всі є різними людьми, всі по-різному одягнені, різні сім’ї, також багато країн представлені тут.

Для мене ви є ніким іншим, як Сахаджа Йогами, моїми дітьми, і все. І Я не збираюся судити вас за вашим вбранням, або за тим, якою є ваша зачіска, ні. Всі сучасні речі є надзвичайно зумовленими. І вони обмежують вас умовностями і, як наслідок, ви стаєте невідповідальними. Як Сахаджа Йоги, ви стаєте невідповідальними. Вашою першою і найважливішою відповідальністю є Сахаджа Йога. Тому ви повинні розуміти, в чому полягає ваша робота. Це є такою важливою роботою - трансформація всього світу, це - Моє бачення. І в цьому похилому віці я вважаю так само. Отже, оскільки це є Моїм баченням, яким повинно бути ваше ставлення?

Таким, що ми повинні з усією відданістю розповсюджувати Сахаджа Йогу. Це є найважливішим. Я запрошую вас на ці пуджі для того, щоб відновитися, Я маю вам сказати, щоб дати вам більше енергії тощо. Але якщо ви просто сприймаєте це, як чудове благословення і сидите вдома, з цього немає користі. Ви повинні поширювати Сахаджа Йогу! Я здивувалася, коли мені сказали, що в Лакхнау налічується лише 200 Сахаджа Йогів. Як таке може бути? Вперше, коли Я відвідала Лакхнау, там було щонайменше тисяча Сахаджа Йогів і в нас не було відповідної зали тощо. І чи можете ви уявити, раптом Я дізнаюся, що зібралося так багато людей. Як може бути двісті Сахаджа Йогів?

Або ви кажете неправду, або ви нінащо не здатні. Отже, відповідальністю Сахаджа Йогів, всіх Сахаджа Йогів, насамперед, є розповсюдження Сахаджа Йоги. Як багатьом людям ви дали реалізацію? Де ви розповідали про Сахаджа Йогу? Я бачила, навіть в літаку, коли подорожуєте, обов’язково хтось скаже мені: "Моїм гуру є.., розумієте, такий чудовий гуру тощо." Відкрито, не соромлячись, про жахливих гуру! Поки ви люди дуже соромитеся говорити про Сахаджа Йогу. Ніколи публічно, лише коли у вас буде програма, публічна програма тощо. У вас також немає часу для Сахаджа Йоги - дуже зайняті люди. Отже, якщо вам доводиться йти за Шивою і Його благословеннями весь час, Його захистом для вас... тоді ви повинні бути Сахаджа Йогами дуже високої якості.

Це проявляється, коли ви з усією відданістю ідете поширювати Сахаджа Йогу. Це те, чого бракує. Я дуже щаслива, що в Австралії Сахаджа Йога поширилася так сильно. Я не знаю, що трапилося. В такому далекому місці, як Австралія. На початку, в Мене були невдачі, але зараз вона поширилась. Також в Австрії вона поширилась. А також в Італії. Але в інших країнах вона не поширюється. В чому справа?

Справа в тому, що лідери не виходять в люди. Скажімо, щодо Англії. Я подорожувала з півночі на південь, зі сходу на захід у всіх напрямках. У нас дуже мало, дуже мало Сахаджа Йогів там. Вам слід іти в університети, до молодих людей. Якщо хіпіцизм зміг поширитися, чому не може поширитися Сахаджа Йога? Він поширився зі швидкістю блискавки, чому не Сахаджа Йога? Все це існує, про що я маю застерегти вас - будьте обережні! Якщо ви отримали Реалізацію, у вас є відповідальність - давати реалізацію іншим, поширювати Сахаджа Йогу. Якщо ви не можете це робити, тоді хай береже вас Бог.

Мені нема чого сказати. Ви повинні інтроспектувати. "Що я зробив для Сахаджа Йоги? Що я отримав від Сахаджа Йоги?" І Я впевнена, що після цієї Пуджі Шиві, ви присвятите себе принципу Шиви в середині вас. Принцип Шиви не "баламутний", він дуже, дуже строгий, він дуже могутній. Ви повинні посвятитися, ви повинні віддатися. Понад будь-якою роботою, понад будь-якою іншою діяльністю, найвищим є це. Отже, зараз Я прошу Шиву дати вам благословення, повне благословення, так, щоб ви трансформувалися в особистість Шиви. Нехай благословить усіх вас Бог.