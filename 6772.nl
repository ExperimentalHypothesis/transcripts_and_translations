7 April 1981
Marriage Is Very Important In Sahaja Yoga
Lakshmi Puja
Sydney (Australia)
Talk Language: English | Transcript (English) - Draft | Translation (Marathi to English) - Reviewed

Ann Het Sahaja huwelijk en Gruha Lakshmi Puja 7 april 1981, Sydney, Australië Vandaag is het de dag van mijn huwelijksverjaardag, en ik heb ze toegestaan dit te vieren omdat het huwelijk van zeer groot belang is in Sahaja Yoga.

Het is één van de belangrijkste aspecten van Sahaja Yoga, het feit dat je in het huwelijk treedt. Eerst en vooral geeft het huwelijk je altijd een zeker evenwicht wat je begripsvermogen betreft, onder voorbehoud dat je een correct beeld hebt van het huwelijk. Als je verkeerde beweegredenen hebt, of als je zomaar voor de lol trouwt, zonder ook maar enig besef van de waarde van het huwelijk, dan is het een klucht, en geen huwelijk. Maar in Sahaja Yoga besef je in de eerste plaats al werkelijk de waarde van het huwelijk, de betekenis ervan. En gelukkig zullen er vandaag ook een aantal Sahaja Yoga huwelijken plaatshebben, waarbij je zult zien hoe we de goddelijke wetten van het huwelijk proberen toe te passen en in het huwelijk treden onder voorbehoud van deze wetten. Hier in Australië, maar ook in andere landen, zie ik dat het huwelijk haar heiligheid heeft verloren. Mensen begrijpen niet dat ze door te zondigen tegen het huwelijk zo'n grote zonden begaan dat vele generaties zullen moeten lijden onder dit soort gedrag. Je moet begrijpen dat trouw de basis vormt van het huwelijk. Zonder trouw heeft een huwelijk geen betekenis. Als je niet in staat bent om trouw te zijn dan wil dat zeggen dat je nog geen mens bent.

Een mens moet een trouwe persoonlijkheid zijn. Door het huwelijk bevestigen we dat het probleem nu opgelost is, dat we een keuze hebben gemaakt uit de mogelijkheden die we hadden en dat we ons nu gaan settelen met één persoon. En je hele verdere leven, zelfs je meest intieme momenten, deel je met één persoon. Daarom moet je heel erg in harmonie zijn met die persoon, en een volmaakt begrip voor en trouw aan elkaar ontwikkelen. Nu is het huwelijk bedoeld voor de voortplanting van de soort, zoals men ook wel zegt. Maar jullie zijn een bijzondere soort: jullie zijn Sahaja yogi's, met een nieuw bewustzijn, en huwelijken tussen jullie zullen kinderen voortbrengen van een zeer hoog kaliber. Er zijn grote heiligen die niet kunnen wachten om geboren te worden op deze aarde, en als zij goede Sahaja yogi echtparen vinden die van elkaar houden en die goede vooruitgang boeken in Sahaja Yoga, die toegewijd zijn aan Sahaja Yoga, dan zullen zij zonder twijfel afdalen naar deze aarde via jullie. Daarom is het in deze tijd dus ontzettend belangrijk en essentieel dat je de waarde beseft, de waarde van het huwelijk in Sahaja Yoga. Er hebben natuurlijk al vele huwelijken plaatsgevonden, maar waarin ligt de geldigheid of de geloofwaardigheid van deze huwelijken als de persoon die het paar in de echt verbindt in de naam van God niet eens een gerealiseerde ziel is? Hij moet een gerealiseerde ziel zijn om een huwelijk te voltrekken.

Hij heeft het gezag niet om een huwelijk te voltrekken in naam van God. Een burgerlijk huwelijk is natuurlijk iets heel anders, want daar worden er geen huwelijken gesloten in naam van God, maar in naam van een land. Maar als je in naam van God wilt huwen, dan heb je een gerealiseerde ziel nodig om dat te doen. En je zou ook de huwelijksplechtigheid tot in het kleinste detail moeten begrijpen - wat je doet, en waarom je het doet. Zo zijn er bepaalde geloftes die je aflegt. We hebben dit huwelijkssysteem afgeleid van het oude huwelijkssysteem, maar we hebben het ook erg veranderd om het aan te passen aan Sahaja Yoga. We hebben elementen gebruikt uit alle specifieke ceremonies zoals ze worden uitgevoerd in de kerken en in andere religies, maar het is hoofdzakelijk gebaseerd op de Kundalini. Zo leg je een gelofte af aan het vuur, in deze huwelijksplechtigheid - je legt een gelofte af aan het vuur; want vuur is het element dat alle lelijke dingen verbrandt. En in zekere zin is de Kundalini ook te vergelijken met vuur, want dit is de enige energie die opwaarts gaat. Zoals het vuur opwaarts gaat, gaat de Kundalini dus ook opwaarts.

Daarom kun je haar vergelijken met vuur. Maar vuur is ook de energie die zich in de maag bevindt, en dat het dharma vertegenwoordigt, de religie. En de religie van Sahaja yogi's bestaat erin in het midden te blijven en niet naar de uitersten te gaan. Als twee mensen trouwen gebeurt het dus zo dat ze, door hun inzicht in Sahaja Yoga, elkaar veel meer naar het midden toe trekken en daarvan genieten - het nu, dit eigenste moment, het heden zoals het is. Huwelijken in Sahaja Yoga kunnen werkelijk fantastisch zijn, als de Sahaja yogi's die met elkaar trouwen verstandig zijn, als ze gelijkwaardig in evenwicht zijn en als ze elkaar niet bekritiseren of de bovenhand proberen te krijgen. Het is goed mogelijk dat een Sahaja yogi die met een andere yogi trouwt, geleidelijk aan die andere Sahaja yogi omhoog trekt. Maar het is net zo goed mogelijk dat hij de ander omlaag trekt, want een Sahaja yogi kan zo'n krachtige of negatieve invloed hebben dat hij evenzeer een ander omlaag kan trekken. Jouw eigen kwaliteit bepaalt of je positief of negatief beïnvloed wordt. Het huwelijk is dus een zeer grote zegening in Sahaja Yoga; de ogen van alle goden en alle engelen zijn op deze huwelijken gericht, en zij zullen erop toezien dat deze huwelijken succesvol zijn. Maar als jij erop uit bent je huwelijk niet te laten slagen, doordat je nog steeds hetzelfde bewustzijn hebt als tevoren zonder daar verandering in te willen brengen, dan kan het op een mislukking uitdraaien; net zoals bij de dieren, zie je.

Door met dieren samen te leven kunnen zelfs mensen zich als dieren gaan gedragen. Sahaja yogi's moeten dus beseffen dat hun bewustzijn nu veranderd is; ze zijn andere mensen, en ze moeten samenleven met Sahaja yogi's en ook met andere mensen die nog niet gerealiseerd zijn. Ze kunnen wel met hen spreken, maar ze moeten zich ervan bewust blijven dat Sahaja yogi's een ander bewustzijnsniveau hebben. Als ze zich van dit feit bewust blijven, als ze het eenvoudige punt inzien dat hun bewustzijn fundamenteel anders is, dan kunnen ze zich beter aanpassen in hun huwelijksleven. Er bestaat geen scheiding in Sahaja Yoga. We denken nooit aan scheiding, maar er wordt ook niets afgedwongen. Ik bedoel, als ze er niet in slagen om samen te leven dan is dat jammer, maar tot nu toe hebben we nog geen scheidingen gehad. Maar omdat mensen nu eenmaal van de meest uiteenlopende culturen en achtergronden afstammen is er wel een mogelijkheid dat sommige van hen legaal willen scheiden. Maar in Sahaja Yoga bestaat er niet zoiets als een scheiding, hoewel er niemand onder druk wordt gezet. Je moet proberen te begrijpen dat het huwelijk er is zodat jij ervan kunt genieten.

Als je er geen vreugde aan kunt beleven, als je niet van je huwelijk kunt genieten, dan heeft het geen enkel nut. In Sahaja Yoga willen we er zeker van zijn dat mensen van hun huwelijken genieten, en dat ze samen een heel aangenaam, gelukkig leven leiden. Dat is de verantwoordelijkheid van beide mensen in Sahaja Yoga. Maar in mijn eigen geval was mijn man geen gerealiseerde ziel, en hij begreep evenmin de realisatie, en hij was ook geen zoeker. Maar ondanks al deze... Het zou nu graag bij mij op schoot komen zitten! En ondanks dat alles raakte ik niet van streek, en ik probeerde hem niet onder druk te zetten. Ik heb nooit geprobeerd iemand onder druk te zetten. Ik zei: "Vroeg of laat zal het hem wel duidelijk worden." Dus zelfs als de persoon, als de ander geen gerealiseerde ziel is kun je hier nog op een goede manier mee omgaan, en kun je een heel gelukkig leven leiden. Maar als je allebei gerealiseerd bent, dan is dat natuurlijk nog veel beter en dan moet je daarvan genieten!

Maar de aandacht zou bij Sahaja Yoga moeten zijn. Als je andere interesses hebt dan kunnen er problemen ontstaan, want een Sahaja yogi zou zijn vrouw nooit toestaan, en een Sahaja yogini zou haar man nooit toestaan energie te verspillen aan onzinnige dingen. En dan zou er een nog ongekend conflict kunnen ontstaan in Sahaja Yoga, onder de Sahaja yogi's en de Sahaja yogini's. Zorg dus dat er nooit conflicten ontstaan, want we hebben nu zoveel manieren en methodes om te ontdekken wat er met ons aan de hand is. En als er iets mis is met ons dan moeten we dat proberen onder ogen te zien en het uit te klaren. We moeten niet proberen elkaars, maar onze eigen chakra's te zuiveren. Als we onze aandacht niet op onszelf houden dan beginnen we namelijk aandacht te richten op anderen. Bovendien moet ik zeggen dat Sahaja Yoga huwelijken de meest succesvolle huwelijken zullen zijn - en moeten zijn. Zij zullen het huwelijkssysteem opnieuw vestigen en er een zeer solide basis voor leggen. Daar bestaat geen twijfel over.

En al degenen die in Sahaja Yoga gehuwd zijn zullen echt opmerkelijk gelukkig getrouwde echtparen zijn. Maar er zal ook een aanval van negativiteit op hen afkomen als ze eenmaal getrouwd zijn, want het is niet fijn voor deze negatieve krachten om te zien dat mensen gelukkig getrouwd zijn. Ze zullen dus hun uiterste best doen om allerlei problemen te laten ontstaan, allerlei moeilijkheden, in het begin, om ervoor te zorgen dat deze huwelijken niet standhouden. En als je ze hun zin geeft dan zul je ook de kans mislopen om grote gerealiseerde zielen te mogen ontvangen, want zij zouden zo'n situatie niet accepteren. Als je dus in het begin ruziemaakt dan is dat niet goed, want dan daal je in hun achting. Je moet dus heel geduldig, heel zacht en heel lief zijn voor elkaar, zodat je een uitnodigende atmosfeer creëert voor deze grote zielen die op deze aarde willen komen. En als je dat niet doet dan zullen ze wachten, dan zullen ze niet incarneren, omdat ze geen ouders willen die ruziën, die vechten, die elkaar wantrouwen en die elkaar het leven zuur maken. Nu moet je weten dat het huwelijk in Sahaja Yoga een speciale reden heeft. Je trouwt niet gewoon omdat het in de mode is, maar je trouwt omdat je kinderen die gerealiseerde zielen zijn, op deze aarde wilt verwelkomen. Wij zullen hen een plaats geven, een familie, om dat mogelijk te maken.

En als je de waarde niet inziet van zo'n huwelijk, dan is het nog beter om niet te trouwen in Sahaja Yoga. Dan is het beter om Sahaja Yoga dat te besparen. Er is maar één probleem in Sahaja Yoga, namelijk dat jullie allemaal uit dezelfde Moeder geboren zijn; jullie zijn dus in zekere zin allemaal broers en zussen. Maar als jullie vervolgens met elkaar gaan trouwen dan wordt deze relatie enigszins vertroebeld, want hoe kan een broer nu met zijn zus trouwen? We kunnen het dus zo stellen: ik zou zeggen dat het beter is als je niet trouwt met iemand uit dezelfde omgeving; trouw liever met iemand uit een andere omgeving. Een Sahaja yogi van Sydney zou hoogstens met een Sahaja yogi van Melbourne mogen trouwen. Zo'n grote afstand zou er moeten zijn, zodat je niet als broers en zussen hebt geleefd, dat zou het beste zijn. Maar ik heb gemerkt dat er in dat geval nog meer conflicten ontstaan, omdat ze maar niet kunnen wennen aan het idee dat een van hen uit Melbourne komt en de ander uit - (hoe heet het ook weer?) - Sydney. (Ik kan het ze maar niet duidelijk maken) - Sydney.

Nu zou het verschil tussen Sydney en Melbourne geen grond voor conflicten mogen vormen. Zodra ze ruzie krijgen zullen ze zeggen: "O, je komt dan ook uit Melbourne, ik weet precies hoe je bent." En zij zal antwoorden: "Jullie Sydneyers zijn nu eenmaal zo." Je betrekt dit er dus onmiddellijk bij en begint er ruzie over te maken. Je moet dus beseffen dat je geen Sydneyer en geen Melbourner bent; je bent enkel en alleen een Sahaja yogi. En een Sahaja yogi heeft geen kaste, geen bevolkingsgroep en geen ras, en ook geen enkele religie en geen oordeel tegen welke natie dan ook. Uit welke natie je ook komt, je bent een Sahaja yogi, je bent een universeel wezen - dàt ben je. Je kunt de vibraties voelen van iedereen die hier zit, of hij nu uit Hawaï komt of uit Amerika, dat maakt geen verschil. Als je dus iedereen kunt aanvoelen dan wil dat zeggen dat je niet langer bij een zekere bevolkingsgroep hoort, of bij een bepaald land, want je bent een universeel wezen. En dat is wat we moeten doen: we moeten nog meer universele wezens creëren.

En om dat proces te versnellen willen we deze grote zielen naar deze aarde krijgen, omdat het zo'n belangrijke taak is. Zij moeten naar deze aarde komen, want zij zijn die belangrijke kanalen voor dit goddelijke werk. Als zij eenmaal naar deze aarde beginnen af te dalen, de ware zielen, dan zal dit proces enorm versnellen, en dan zal het zo'n fantastische - je hebt er geen idee van - het zal zo'n fantastische, plotselinge explosie van Sahaja Yoga zijn! Je zult ervan versteld staan hoe snel het kan gaan als deze mensen eenmaal hun opwachting maken. En we zouden alles in het werk moeten stellen om werkelijk de zegeningen te kunnen ontvangen van deze mensen, waardoor ze naar deze aarde zullen afdalen. Dat is zeer belangrijk. Ik wil jullie dus verzoeken om je huwelijk vanuit een ander gezichtspunt te bekijken, vanuit nieuwe ideeën, waardoor je werkelijk de waarde zult beseffen, de waarde van deze huwelijken. En dan zul je er een succesvol huwelijk van maken, in plaats van een mislukking of een onzinnige situatie. Dat zou zo'n ontzettend grote zonde zijn, want je bent gehuwd voor de ogen van gerealiseerde zielen. Er is dus absoluut geen sprake van een gewoon huwelijk, zoals andere mensen getrouwd zijn, waarna ze een plaat op hun auto bevestigen met 'just married', en vervolgens rechtstreeks naar de rechtszaal rijden om te scheiden.

Zoiets kan niet gebeuren in Sahaja Yoga - hier moet het serieus worden genomen. Als je het niet voldoende serieus neemt dan is het beter niet te trouwen. Als je bepaalde verwachtingen hebt omtrent het huwelijk dan is het beter niet te trouwen. Dan is het nog beter om niet te trouwen. Niemand zal je ooit dwingen om te trouwen. Zeg dan maar gewoon: "Nee, echt niet, dat ben ik niet van plan." Maar als je toch op deze manier wilt doorgaan dan zul je Sahaja Yoga schade toebrengen op de ergst mogelijke manier. Dan is het alsof je Sahaja Yoga een mes in de rug steekt. Het is dus niet nodig dat je trouwt, in het geval dat je dat niet wilt. Maar toch zou het beter zijn als er veel getrouwde koppels zijn die kinderen kunnen krijgen, want zij kunnen deze edele mensen bij hen geboren laten worden.

Maar ook als je denkt dat aanpassing te maken heeft met al deze ouderwetse ideeën over het huwelijksleven dan is het beter dat je niet trouwt. Dit is een nieuw, hemels huwelijk, waarin je je zou moeten voorbereiden om de schoonheid en de zegeningen te ontvangen, en ook het allerhoogste, de ultieme betekenis ervan. Ik hoop dat je beseft dat Sahaja Yoga het huwelijk sterk aanraadt, en dat we niet geloven in ascetisme, en in het afstand doen van het gezinsleven. Wij geloven dat het gezinsleven het allerbelangrijkste is. We moeten dit heel stevig vestigen op deze aarde, en we moeten erop toezien dat in deze prachtige nesten van goddelijke liefde deze grote zielen geboren worden, en dat we dit goed opvolgen. Er is geen ontkomen aan een heel gelukkig huwelijksleven. En ik wens jullie, jullie allemaal, een heel aangenaam, gelukkig huwelijksleven toe. En al degenen die nog niet getrouwd zijn wens ik toe dat zij ook een heel gelukkig huwelijksleven zullen leiden. Ik ben nu ondertussen volgens mij al zesendertig jaar getrouwd, op mijn huwelijksdag vandaag. Er zijn al zoveel jaren voorbij gegaan, maar toch voel ik me nog steeds als een bruid ten opzichte van mijn man, want we zijn echt heel wijze mensen geweest om zo ons leven te leiden.

En natuurlijk zijn er ups en downs, maar op de lange duur kijk je daar op een heel andere manier naar. Vandaag heeft hij me een heel mooie brief geschreven, waarin hij jullie allemaal bedankt voor jullie vriendelijkheid jegens mij, en voor alle vriendelijkheid waarmee jullie hem hebben bejegend. We kunnen dus nu de puja houden: vandaag is Gruha Lakshmi de vorm waarin jullie mij eren. Je eert de Gruha Lakshmi in jezelf en - ook zeer essentieel - je eert mij in de vorm van Gruha Lakshmi, want jullie hebben allemaal een probleem met jullie Gruha Lakshmi. Dat is de linker Nabhi. Ik hoop dus dat het beter zal gaan met jullie, en we zullen nu met de puja beginnen. Na deze korte puja die we nu gaan doen kunnen we beginnen met de havan voor de Devi, want daar zijn we nog niet aan toe gekomen, terwijl het wel heel belangrijk is. We moeten dit op de een of andere manier vandaag kunnen doen, zo mogelijk. We zouden de duizend namen moeten nemen, dat zou een heel goed plan zijn. Wie gaat er nog meer trouwen?

Jij ook? Laat hen twee hier komen. Willen jullie ook komen? Kom alsjeblieft. Dit zijn heel handige dingen, nietwaar? Heel handig. Nu kan iedereen gaan zitten. Ja, zo is het goed. Kom maar, ga zitten. Nu, wie is er nog meer?

Jij kunt daar zitten. Jij kunt daarheen gaan. Eerst hebben we de Ganesha Puja. Zeg de betekenis ervan. Ze moeten de betekenis kennen. Dit is - ik heb hem gevraagd om het vandaag voor te lezen. Nu, dit is waar we het over hadden, waar Christus in het kort wordt beschreven. Dit is een heel korte beschrijving van hem. En wie hij is, in feite al zijn aspecten, zijn heel in het kort beschreven, opnieuw in het kort, heel kort samengevat. Deze korte beschrijving zal hij voorlezen en het jullie verder uitleggen, terwijl jullie mijn voeten wassen.

De Ganesha Atharva Sheersha is begonnen. Nu eren we hier de Heer Jezus in de naam van de Heer Ganesha. Hij wordt verondersteld in zijn totaliteit de essentie van alle principes te belichamen. De principes, alle principes - 'Tattwa'. Verder wordt hij ook verondersteld de 'Kartasi' te zijn... De Doener. Dan staat er: 'twameva kevalam dartasi', dat wil zeggen dat hij... De steun. Hij is dus de steun. Hij is degene die alle problemen wegneemt. Dat is hij. Hij is degene die alle problemen van het universum in zich opneemt.

Brahma, Brahma. Brahma is deze Brahma shakti, zie je, deze 'pranava'. 'Pranava'. Hij leeft in je als de Spirit. Hij verblijft in je als de Spirit. Hij is de waarheid. Niet 'hij zegt de waarheid', maar hij ìs de waarheid. De leerlingen. Het leerlingprincipe. Hij is aanwezig in alle windrichtingen.

Hij is de gehele literatuur. Vreugde. U bent de allesdoordringende kracht in ons. 'Sat chit ananda dvitiyosi' betekent: 'Niemand kan vergeleken worden met uw vermogen om Sat Chit Ananda te zijn." Aandacht. 'Ananda' betekent 'vreugde'. En 'Niemand kan met u vergeleken worden.' De Schepper. Vernietigt. 'Tish thati' betekent dat het behouden blijft: 'De hele wereld blijft behouden door U. Zolang U er bent zal de wereld er ook zijn.'

Als u volledig... als de hele wereld vernietigd wordt, dan bent alleen U er nog. U bent de getuige. Iedereen kan alleen U ervaren, en niets anders. Hem, via hem, via hem. Het water. Hij is de 'akasha'. Hij is de lucht, de ether. Alle elementen. Ze worden door hem gecontroleerd. Er zijn vier geluidsstadia, zie je - para, pashanti, madhyama.

Er zijn vier geluidsstadia die hier hun aanvang nemen. Kijk, het geluid begint hier. Dit is 'para'. Het geluid begint vanaf 'para'. Hier begint het. Dan gaat het naar 'pashanti', waar het hart alleen klopt. Maar dit is - 'pashanti' wil zeggen dat het alleen maar gadeslaat. Hier is het 'madhyama'. Het bevindt zich in het midden, dat betekent dat het niet kijkt, of wat dan ook doet. En dan, op het niveau van de mond, begint het zich uit te drukken.

Dus 'al deze vier stadia van het geluid worden door U beheerst. Door U'. Nee, nee, guna's, deugden, 'nahi'. 'Guna's' betekent gemoedstoestanden; kwaliteiten. Zie je, 'tamo guna' en 'rajo guna' en 'satya guna', hij staat boven hen, hij heeft ze overstegen. Voor hem bestaat een zonde bijvoorbeeld niet. Alles wat hij doet is goddelijk. 'U staat boven Uw lichaam.' 'U staat boven de tijd.' De Muladhara chakra.

'U bent de drie krachten.' De drie krachten. 'Trigunatmika' - dat is een ander woord voor al deze drie krachten: Mahalakshmi, Mahasaraswati, Mahakali. 'Op U.' Voortdurend. Hij is de Schepper. Hij is de Bewaarder. Hij is ook de Beschermer. Hij is degene die vernietigt. Indra is de God aller goden.

Hij is het geluid van God - Aumkara. Hij is dit alles samen. 'Gana' betekent... Alle hemelse wezens aan de linkerkant worden gana's genoemd, begrijp je? Zij zijn - hun leider is St. Michaël. Hij was er nog vòòr hen, hij werd nog eerder dan hen geboren. Hij staat nog hoger dan hen. Zie je, dit is de betekenis van Alpha en Omega: hij is het eerste woord dat ooit werd gecreëerd, en hij is ook het laatste woord. Hij gaat nog voorbij het laatste woord dat ooit geschapen zal worden. De 'bindu' brengt je verlossing. Je kunt de vibraties zien, ik weet niet of jullie ze kunnen zien?

Ze zien eruit als een komma - 'anusvarah' is een komma. Zo kun je ze zien - overal, als piepkleine komma's; als je ze kunt zien... Kijk, dit is de volledige Aumkara: eerst heb je 'Ga-karah', dat is Ganapati, 'Ga'. 'Ga-karah purva-rupam', dat is het eerste, zie je. Allereerst neemt U de vorm van Ganesha aan, 'purva-rupam' - dat is Ganesha. Daarna neemt U de vorm aan van de Aumkara. En uiteindelijk wordt u slechts een komma. Geluid is mantra's, zie je. Om hem via de mantra's te leren kennen moet je je verdiepen in de Ganesha-vidya, dat is de kennis over Jezus. Als je de mantra's wilt kennen dan moet je ze leren met behulp van de kennis die de hele wetenschap omsluit, de kennis van Ganesha. Je kunt het ook wel de 'vidya' van Ganesha noemen, dat wil zeggen de techniek van Ganesha.

Als je dus wilt weten hoe mantra's precies in hun werk gaan dan is dit de juiste wetenschap. En deze wetenschap wordt ook wel Ganesha-vidya genoemd, het is al zijn wetenschap. Daarom wordt hij ook wel 'Ganaka' genoemd, 'Ganaka-rishihi', daarom wordt hij zo genoemd, omdat hij de meester is hiervan. Hij is de meester van de kunst van mantra's, van geluiden. 'Chandah'. Het is een mantra - 'Gayatri' is een van de mantra's, zie je. En het is voor de rechterkant. 'Chandah' is...de muziek van alle mantra's. Het ritme, het ritme. Zie je, je moet mantra's zeggen in een bepaald ritme, en hij is dat ritme.

Hoe kun je deze godheid laten ontwaken? [Yogi: “Aum Gam Ganapataye namah” – dat is de mantra om deze godheid te laten ontwaken.] Zie je, de Ganesha-vidya. Eén tand; want met de andere schrijft hij. En hij heeft een slurf. Dit is een van zijn lasso's. Kijk, hij houdt je onder controle met een lasso. Als je je probeert te misdragen dan gooit hij een lasso om je heen en trekt je terug. Ja. 'Ankusha' gebruik je voor een olifant, om een olifant onder controle te houden.

Voor een olifant. 'Ankusha'. Maar het is echt een voorwerp om te leiden. Bescherming. Ik bedoel, het is een heel nederig dier, ontzettend nederig, daarom heeft hij een muis. En zo heeft Christus een ezel, het meest nederige dier. Rode kleding. We zouden tenminste op zijn chakra's een rode kleur moeten aanbrengen. Een goede yogi, niet een - nee, nee, 'een yogi' kan evengoed wijzen op iemand die naar de kerk gaat, maar dat is geen yogi. Kijk, een yogi...'yoga'.

Kijk, 'evam dhyayati' betekent 'waardoor je weet'. Alleen de yogi's, wederom. Buigen voor U. Want hij is de zuiverheid van Shiva. Shiva is de... U kent Shiva, U kent hem. U bent degene...U bent het toonbeeld van zegeningen. U bent het toonbeeld van zegeningen. Dit is gewoon de ingekorte vorm. Hiermee kun je hem dus niet begrijpen. Maar dit wordt gewoon gezegd in het begin, om het... Want het zijn goden, zie je.

Jullie zijn nu ook goden, want jullie hebben alle krachten. Ze baden tot Vishnu om een kracht te scheppen waarmee ze al deze vreselijke duivels konden vernietigen. En toen ontstond er een Godin. Je zou dat verhaal eens moeten horen. Hebben jullie de 'Devi Bhagwat'? Hebben jullie die? Ik wou dat jullie die hadden gelezen. Goed. Kennen jullie het verhaal? Goed, dan kun je de mantra's zeggen.

'Mahalakshmi Stotram.' Raul Bai vindt het heel belangrijk dat het ritueel naar behoren wordt uitgevoerd. Maar ik vind dat het brein eerst in orde moet zijn. Als je alles steeds doet zoals het hoort, dit en dat - eerst moet het ego verdwijnen, wat heeft het anders voor zin? Zit daar yoghurt in? Jullie hebben dat gedaan; twee puja's is teveel van het goede! Zie je, de 'raktagandha': hij vindt het fijn om met 'raktagandha' bedekt te worden, zie je. We hebben namelijk een zekere boom, raktagandha, dat is hetzelfde als sandelhout, maar dan roodkleurig; en hij vindt het fijn om daar voortdurend mee bedekt te zijn. Daarom moet ik mijzelf ook bedekken, dit gedeelte - want daar verblijft hij. 'Raktagandha'.

'Rakta' betekent 'bloed' en 'gandha' verwijst naar dit specifieke soort sandelhout met een rode kleur, die hierop wordt aangebracht. Is dit typisch voor Bali, of is het Australisch? Er zijn zoveel vibraties, de rest doe ik zelf. Ze zegt dat jullie alle mantra's al hebben gezegd, en dat ze nu klaar is. Laat ons zien wie er het beste krijgt. Waar is Barbara? Kom maar, neem maar een foto. Laat haar er een nemen. Laat ons nu zien, en zij zal beslissen. Kijk, de kwaliteit van jullie foto's hangt ook af van je geestestoestand, heel erg.

Klaar? Goed? Nu, moge God jullie zegenen. Wil hij het? Goed. Jullie kunnen dichterbij komen, voor mijn voeten. Kom maar, jullie moeten ook mijn voeten doen. Klaar? Goed. Voor de heiligheid van het huwelijk.

Moge God jullie zegenen, en jullie een compleet besef geven van de heiligheid van het huwelijk. Laat ons beginnen met... Nu moeten jullie allemaal opstaan, en als er mensen voor het eerst hier zijn dan zouden zij naar voren moeten komen. Als je voor het eerst hier bent dan kun je naar voren komen. En je kunt ook een kruk pakken voor jezelf, of een stoel.