Shri Adi Shakti Puja, Cabella Ligure, 24. kesäkuuta 2007.

On todella hienoa nähdä teidät kaikki täällä taas.

Luulen, että tämä on ensimmäinen puja, jonka pidämme tässä paikassa ja toivon, että teillä on täällä miellyttävää ja teidän oli mukava tulla tänne. Tämä päivä on todella merkittävä, koska tänään juhlitaan Adi Shaktia. Mikä onkaan Adi Shaktin alkuperä? En ole koskaan aiemmin puhunut siitä. Tämä on ensimmäinen kerta, kun kerron teille että Adi Shakti on Esiaikainen Äiti, että hän on Voima, Jumalan Voima, joka halusi luoda tämän maailman ja Äidin itse onnistui luoda tämä hieno maailma. 

Voitteko kaikki istua alas? Eikö täällä ole tilaa kaikille? Olkaa hyvä, ja istuutukaa. Miksi he seisovat? (Hindi) Takananne on tuoleja. Voitte aivan hyvin istua tuoleilla.

Tämä kaikki on kaatumassa. Toivon, että olonne on niin miellyttävä kuin se näissä oloissa on mahdollista. Älkää pingottako turhaan. Toivon, että te kaikki löydätte paikan, jossa istua miellyttävästi. Eli tänään aion kertoa teille Adi Shaktista, joka on hyvin, hyvin vanha aihe. Adi Shakti on itsensä Jumalan voima ja hän loi tämän maailman tuodakseen Jumalan valtakunnan maan päälle. Voitte vain kuvitella, aluksi ei ollut mitään muuta kuin pimeyttä, ja juuri pimeydestä Äidin oli luotava kaikki nämä kauniit ja kuvaukselliset puut ja kaikenlainen kasvillisuus. Tämän kaiken Hän loi. Mutta minkä vuoksi meillä on kaikki nämä asiat, jotka eivät puhu eivätkä ymmärrä, jotka eivät ilmennä itseään.

Tietysti myös jotkut puut ja kukat ottavat vastaan näitä kauniita värähtelyjä ja ne kasvavat oikein hyvin. Mutta eivät kaikki, vain jotkut. Minun täytyy esimerkiksi kertoa, että kukissa ei ole tuoksua. Kaikissa kukissa ei ole tuoksua. Olen matkustanut ympäri maailmaa nähdäkseni löytyykö tuoksuvia kukkia, mutta kukista vain kasvatetaan isoja, paljon isompia kuin mitä muualta voidaan löytää, ilman tuoksua. Kun taas Intian kaltaisessa köyhässä maassa kukat ovat valtavan tuoksuvia, jopa pienissä kukissa on todella voimakas tuoksu. Mikä on siis sen salaisuus että vain Intiassa, eikä missään muualla, on tuoksua? Ei missään muualla! Jossain kukissa saattaa olla vähän tuoksua. Mutta yleensä niissä kukissa ei ole tuoksua, joita kasvatetaan niin kauniisti, täynnä rakkautta ja huolenpitoa. 

Intiassa jopa monissa luonnossa kasvavissa kukissa on tuoksua. Mistä syystä? Sanotaan, että Intian maaperässä on tuoksua. Miten maaperässä voi olla tuoksua? Tämä on kuitenkin totuus. Se mitä sanon, ei ole vain tarinaa, vaan on totta, että lähes missä tahansa Intiassa kasvavassa kukassa enimmäkseen on tuoksua, kun taas täällä (Italiassa) ei ole niin. Eikä sitä ole myös muissakaan maissa. Menitpä Norjaan tai Saksaan tai mihin tahansa muuhun maahan, et tule löytämään tuoksua mistään kukista. On aika järkyttävää, että kukissa ei ole tuoksua. Kun tämä maailma luotiin, siinä ei ollut tuoksua. 

Mutta joillain alueilla oli. Erityisesti niillä alueilla, joita nyt kutsumme Intiaksi ja niillä main. On uskomatonta, että täällä tai muualla ulkomailla kukissa ei ole tuoksua. Nyt siis te olette syntyneet tänne ja tuoneet tuoksun. Te olette oivaltaneita sieluja ja teillä on tuoksua, jota levittää, joten luulen, että teidän vastuunne on kaksinkertainen, koska teidän täytyy levittää tätä tuoksua. Tuoksu on jotain hyvin luontaista. Jopa vaikka tämä maaperä, kuten sanoimme, on ilman tuoksua, ihmisten käytöksessä on tuoksua, heidän käytöksessään ja ymmärryksessään. Ja on rauhaa, johon he pyrkivät. En väitä, että he ovat rauhallisia, mutta he pyrkivät saamaan rauhan. Tämä pyrkimys osoittaa, että nämä ihmiset ovat tuoksuvia, että heissä on tuoksua. 

Ihmisolennon tuoksu on hänen luonteessaan, hänen temperamentissaan, siinä miten hän on ja miten hän käyttäytyy toisia kohtaan. Kaikki maat eivät vielä ole tietoisia siitä, että ihmisten pitää tulla tuoksuviksi. Jos he olisivat siitä tietoisia, silloin kaikki sodat loppuisivat. Kaikki sota loppuisi ja ihmiset tietäisivät: me olemme kaikki yhtä. Me emme kuulu eri maihin tai muuhun sellaiseen, jonka olemme itse luoneet. Jumala ei ole niitä luonut, vaan me olemme ne luoneet. Tämä on sinun maasi ja tuo on heidän maanne ja näiden maiden mukaan taistelemme. Tämä maa ei kuulu kenellekään, vaan se kuuluu Jumalalle. Mutta ihmiset typerästi taistelevat maista: että tämä on meidän maamme, tämä on meidän maamme. Olen siis matkustanut kaikkialla maailmassa, en sanoisi mitään maata heidän omakseen. 

Koska jos omistat maan, sinussa pitäisi olla tuoksua. Teillä pitäisi olla sellainen temperamentti, että ihmiset voivat tuntea, että te tulette tuoksuvista maista. Teidän ei tarvitse väitellä. Mutta yhä vaan maat taistelevat toisiaan vastaan kaikkialla. Tästä voi lukea lehdistä, koko ajan voidaan nähdä tätä hölynpölyä, että maat taistelevat keskenään. Ja mitä kehittyneempiä ne ovat, sitä parempia ne ovat taistelemaan. Toivon että eri maat nousevat tässä kehityksessään ja tulevat henkisemmiksi ja kehittävät tuoksuaan. Luulen, että tämä ihmisten taisteleva ilmapiiri on tullut Saatanalta. Että tapellaan keskenään, tapetaan toisia ja tuhotaan koko maailma. Kun luet lehtiä, joudut tuntemaan häpeää siitä, mitä ihmiset tekevät. 

Niinpä kenenkään Sahaja-joogin ei tulisi tukea minkäänlaista taistelua. Heidän tehtävänsä on tuoda ihmisille tuoksua, tuoda onnellisuutta ja iloa, ei tapella. Sahaja-joogien ensimmäisiä velvollisuuksia on olla liittymättä mihinkään, mikä vihaa ja tappelee ja aiheuttaa ongelmia. Taistelevat henget ovat tuhonneet maaperän tuoksun. Jos ihmisistä tulee rakastavia ja lempeitä, myös itse maaperästä tulee tuoksuva. Ensiksi meidän siis on opittava rakastamaan toisiamme eikä vihaamaan ketään. Ihmisluontoon kuuluu jopa se, että on monia erilaisia tapoja vihata. Eläimet vihaavat, koska ne ovat eläimiä. Ihmiset eivät voi olla elämiä. Olemme ihmisiä ja siten meillä pitäisi olla rakkautta ja lempeyttä eikä minkäänlaista vihaa. 

Joten kun nyt olette Sahaja-joogeja, neuvoisin, että teidän tulisi kehittää kykyänne rakastaa, sen sijaan että kykenisitte taistelemaan ja kritisoimaan toisia. On hyvin helppoa kritisoida, mutta yrittäkää ymmärtää, että jopa teidän maaperässänne ei ole tuoksua. Miten saisimme maaperän tuoksumaan? Se tapahtuu vain, jos ihmiset, jotka täällä elävät, ovat lempeitä ja rakastavat toisiaan. Tämä on kaikkein tärkeintä. Luominen tapahtui vain lempeyden kautta. Miten muuten luonnon oli tarvetta luoda tämä kaikki? Luoda kaikki – mitä varten? Saadakseen sinut tuntemaan kauneutta. Kaikki puut ovat kauniita, jotta tuntisit itsesi hyväksi, tuntisit olevasi yhtä luonnon kanssa. 

Tähän asiaan ihmiset eivät ole tehneet osuuttaan. Tällä en tarkoita Sahaja-joogeja. He ovat harvinaisia ja ihmeellisiä ja heillä on hieno tehtävä, koska he pitävät rakkautta kaikkein arvokkaimpana ominaisuutena. Mutta teidän täytyy myös näyttää toisille, että haluatte rakastaa heitä, koska heidän pitäisi rakastaa toisiaan. Koko maailma luotiin, koska oli rakkautta. Miten muuten oli tarvetta tuhlata energiaa näihin mantereisiin ja kaikkiin eri maihin? Se ei tapahtunut taistelemisen tai toisten vihaamisen vuoksi tai että ei tunnettaisi mitään rajoja käytökselle, vaan se tapahtui toisten rakastamisen vuoksi ja että saataisiin lisää veljiä ja siskoja. Sahaja Yogassa tunnet, että sinulla on veljiä ja siskoja. Kun saavuin tänne tänään, olin niin onnellinen nähdessäni, että mukana oli ihmisiä eri puolilta Eurooppaa sekä Intiasta. Kuinka se on mahdollista? 

Koska olette kehittäneet rakkautta. Koska teillä on luontaista rakkautta. Joten minne tahansa menettekin, missä tahansa tapaatte ihmisiä, heidän tulisi huomata: "Olemme nähneet Sahaja-joogeja, jotka ovat pelkkää rakkautta." He eivät välitä siitä, kuka olet, mikä on asemasi tai muu sellainen, he tietävät vain, että olet Sahaja-joogi ja että Sahaja-joogi rakastaa toisia Sahaja-joogeja. Tämä on hyvin suuri saavutus, jota ei ollut koskaan aiemmin, koska maaperässä ei ollut tuoksua, eikä ihmisissä ollut tuoksua. Näin on tapahtunut. Nyt teillä on kykyä rakastaa toisianne, auttaa toisianne ja ymmärtää toisianne eikä kritisoida tai loukata tai millään lailla panetella toisia. Sanon tämän koska te Sahaja-joogit olette harvinaisia ihmisiä. Kuinka monet ovat Sahaja-joogeja? Näette, että hyvin harvat. 

Meillä on oltava enemmän Sahaja-joogeja. He ymmärtävät, että olemme olennainen osa yhtä ja samaa maata, rakkauden maata. Kun tämä tapahtuu, silloin voimme sanoa, että Sahaja Yoga toimii. Pitäisi olla toisten auttamista ja toisten ymmärtämistä. Ja luulenkin, että Sahaja-joogit ymmärtävät toisiaan ja rakastavat toisiaan. Mutta tämän pitäisi vielä ylittää heidän rajansa. Monet eivät ymmärrä, että Sahaja Yoga ei ole vain heitä varten, se on koko maailmaa varten. Teidän on annettava se toisille ja teidän pitäisi vahvistaa sitä, mitä kutsutaan rakkauden yhteydeksi. Rakkaudessa ette näe vääriä asioita. Te vain nautitte rakkaudesta, ja se on mitä meidän pitäisi nähdä tämän päivän pujassa: Sallimmeko vihaa ketään kohtaan? 

Onko meillä huonoja tuntemuksia jotain ihmistä tai maata kohtaan? Teidän pitäisi tutkiskella itseänne. Jos te olette todellinen Sahaja-joogi, ette lyö ketään, vaan rakastatte toisia kuten itseänne. Rakkaus on suurin asia, jonka Jumala on antanut ihmisille ja se on sitä, mitä meidän pitäisi kehittää. Olen niin onnellinen, kun olette tulleet kaikkialta juhlimaan tätä ensimmäistä päivää. Ensimmäistä päivää kasvussanne Sahaja Yogassa ja Sahaja-joogeina. Jos siis Sahaja-joogit kasvavat ja tulevat todellisiksi Sahaja-joogeiksi silloin tehtävänne on täytetty. Koska silloin nautitte yhteisyyden ilosta. Joten meidän on tehtävä tämä sillä tapaa, että kaikki tulevat yhdeksi. Ei ole mitään syytä kritisoida tai vihata toisia, vaan rakastaa toisia, tämä on sen tarkoitus. 

Ja sitten löydänkin, että on niin paljon Sahaja-joogeja, jotka saavuttivat tämän rakastavan tason. Ja on yhä joitakin, jotka kamppailevat, heidän on vielä tultava sille tasolle. Joitakin, ei monia. Sahaja Yoga tarkoittaa, että olemme yhtä. Me olemme kaikki Sahaja-joogeja, emme erillisiä. Jos ymmärretään tämä tosiasia, te olette juhlineet tänään Adi Shaktin suurta päivää. Miksi Adi Shakti loi tämän maailman? Miksi tämä kaikki tapahtui? Miksi emme ajattele: miksi meille on annettu niin paljon rakkautta, niin paljon hyvinvointia? Emme koskaan huomaa, missä olemme ja kuinka paljon omistamme. 

En tarkoita rahaa vaan rakkautta. Ja kun sen ymmärrämme, me todella rakastamme toisiamme ja ei ole vihaa, kostoa tai mitään sellaista, vaan vain rakkautta, rakkautta ja rakkautta. Se on tämän päivän sanoma. Meidän on oltava rakastavia toisillemme. Meillä on kaikenlaisia rituaaleja, mutta se on vain rakkautemme ilmentymää! Se ei ole rituaalia. Se on rakkautta! Kun teillä on Äidin rakkaus, kuinka ilmaisette sitä? Samalla tavoin meidän täytyy tietää, että tänään meidän täytyy luvata, että tärkeintä meille on rakkaus. Meidän pitää rakastaa. 

Monet eivät rakasta edes perhettään. Mutta nyt en puhu teistä. He rakastavat omaa perhettään, omaa kyläänsä, omaa ympäristöään kaikkialla. Mutta yhä maailmassa on sotia, taistelua ja kaikenlaisia ongelmia. Koko maailman pitää kerääntyä rakastamaan toisiaan. Ei ole muuta ratkaisua kuin rakkaus. Ja tässä rakkaudessa ei ole itsekkyyttä, vaan nautintoa ja nauttiessa teidän tulisi tuntea ja antaa sitä toisille. Olen varma, että kaikki Sahaja-joogit tekevät näin, ja te näette toisten virheet ja ette saata ketään ongelmiin. Rakkaus on Adi Shaktin viesti. Nyt kun ajattelette asiaa, yksi Adi Shakti loi maailman. 

Kuinka hän teki sen? Mitä hän on suunnitellut? Kuinka hän sen järjesti? Se ei ollut helppoa. Vain koska hän rakasti. Hänen rakkautensa ilmentymä on se, että te olette täällä. Ja siksi, ollaksenne yhtä hänen kanssaan,teidän pitäisi rakastaa toisianne. Tietysti kun tunnette tämän, teidän tulee antaa anteeksi. Jos ette tiedä, kuinka antaa anteeksi ja etsitte virheitä toisista, teitä ei voi auttaa. Se mikä on nyt tehtävänne, on nähdä että olette rakastavia. 

Että ei ole vihaa ketään kohtaan. Että ette aio vihata tai lyödä jotain. Tämän on onnistuttava. Olen varma, että tämä onnistuu. Kaikissa Euroopan maissa ja Intian maaperällä: Ne, jotka ovat kehittyneitä, taistelevat. Ne, jotka eivät ole kehittyneitä, taistelevat. Heillä on oma tapansa taistella. Se on ainoa ero. Mutta ei ole rakkautta. Jos haluat rakastaa, olet pahoillasi. 

Oletetaanpa, näen jonkun maan “X”. Silloin minun on hyvin helppoa kritisoida, että tuo maa on hyvin paha, että ihmiset ovat pahoja, tuo ja tämä on pahaa. Mutta ajattelen, että potentiaalisesti he ovat kaikki erittäin hyviä ihmisiä. Jotenkin minun täytyisi saada heidät ymmärtämään. Jos he ymmärtävät, mitä on rakkaus ja nauttivat rakkaudesta, ei tule olemaan minkäänlaisia ongelmia. Vain ihmiset tietävät kuinka rakastaa, eivät mitkään muut! Eläimet rakastavat myös, mutta niiden rakkaus on rajoittunutta. Mutta ihmisten rakkaus on niin kaunista. He näyttävät kauniilta vain kun rakastavat. Niinpä minun on kerrottava teille, että älkää tehkö rakkaudesta halpaa vaan rakkautta, josta tulette nauttimaan ja josta toinen henkilö myös nauttii. 

Tämä on ymmärrettävä, tapa jolla ihmiset ymmärtävät rakkauden on joskus hyvin naurettava. Joten ensiksi on ymmärrettävä, mitä on rakkaus, ja ymmärrettävä myös, rakastatko vai etkö. Rakastat todella maailmaa, jos todella rakastat Jumalan luomistyötä. Silloin ei pitäisi olla vihaa, ei pitäisi olla taisteluja, vaan olisi nähtävä vain hyviä puolia. Kuten äiti näkee lapsensa, sinun pitäisi nähdä koko maailma yhtä kauniina osana kuin Jumala on luonut sinut itsesi. Tämä aihe on niin pitkä, että voisin puhua teille tuntikausia. Mutta minun on vain sanottava, jos voitte ymmärtää edes vähän, on se, että meillä pitäisi olla rakkautta toisiamme kohtaan. Ja meillä pitäisi olla ymmärrystä. Katsokaan pieniä lapsia, he rakastavat toisiaan. He eivät ole vielä oppineet, kuinka vihata. 

Mutta jos lapsia ei kasvateta hyvin, he osaavat vihata toisia. He voivat olla hyvin naurettavia. Niin monet maat ovat nykyään sellaisia. He vain taistelevat, koska heillä ei ole rakkautta. Nyt siis kaikilla Sahaja-joogeilla on paljon suurempi tehtävä, paljon suurempi elämä. Heidän on näytettävä, että rakkaus on hyvin suuri asia. Ei haittaa, oletpa sitten hindu,kristitty, sitä tai tätä tyhjänpäiväisyyksiä. Te olette kaikki ihmisolentoja ja teillä on oikeus rakastaa. Ja jos jotenkin onnistutte rakastamaan ihmisiä, sanon teille, että Sahaja Yoga tulee vakiintumaan. Sahaja Yoga on kuin puu, joka vaatii rakkautta kuin vettä. 

Yritä tätä elämässäsi ja tulet huomaamaan, kuinka rakkaus palkitsee. Ei ole väliä, kuinka paljon kulutat ja mitä teet. Tämä kaikki ei merkitse mitään. Kuin valtameri kelluisi kaiken ympärillä, sinä saavutat tyypillisen Sahaja Yoga -persoonallisuuden. Siten kaikkien Sahaja-joogien täytyy päättää tänään, että aiotte antaa anteeksi kaikille joita vihaatte. Ja me aiomme rakastaa heitä kaikkia. Katsokaamme, kuinka se toimii. Olen varma, että se tulee onnistumaan, koska ensiksikin te olette oivaltaneita sieluja, ja toiseksi, rakkaus on ihmisten suurin lahja. Ja jos hyödynnät sitä, ei maailmassa tule olemaan minkäänlaisia ongelmia. Joten kiitos hyvin paljon!  

