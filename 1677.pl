23 czerwca 2002
Użyjcie Prawej Strony, Aby Dać Samorealizację
Adi Śakti Pudźa
Kampus, Cabella Ligure (Włochy)

Dziś to zupełnie inny dzień dla was wszystkich, ponieważ to jest Pudźa Adi Śakti.

A Adi Śakti to kompletna osobowość, to nie tylko lewa strona, którą znacie. Wszyscy znacie tylko lewą stronę, od Śri Ganeśi, poprzez wznoszenie się różnych, różnych czakr po lewej stronie. Nie chciałam wam na początku mówić o prawej stronie, ponieważ ci, którzy poszli prawą stroną, po prostu się zgubili. Otrzymali Mantrę Gajatri z pism, ale nie wiedzieli, o co w niej chodzi, po prostu uczyli się jej na pamięć. Nie znali także jej prawdziwego znaczenia, i w ten sposób poruszali się po prawej stronie i dotarli do Adźni; a potem próbowali osiągnąć Samorealizację. Obiecywano im, że jeśli właściwie pójdą prawą stroną, to osiągną ostateczny cel Samorealizacji. Ale żaden z nich tam nie dotarł. Większość z nich wpadła w straszliwy gniew, straszliwy gniew złorzeczenia innym, niszczenia innych. Wszystkich tych rzeczy nauczyli się poprzez działanie po prawej stronie. Nie było przebudzenia kundalini, i kazano im iść co najwyżej do Czakry Adźńa, a potem załamali się w różnych miejscach całkowitej ignorancji.

Wszystkie te książki zostały napisane bez zrozumienia, że nie jest łatwo iść prawą stroną, więc najlepiej było przebudzić kundalini. Kundalini bezpośrednio prowadzi was w górę, w centrum wszystkich czakr, aż do Adźna i przekracza Adźnię, i idzie poza Adźnię do Sahasrary, a potem przebija się przez Sahasrarę. Co jest tak ważnego w Brahmarandrze, przez którą się przebija? Nigdy wam o tym nie mówiłam. Ale teraz myślę, że dla większości z was nadszedł czas. W dzieciństwie dziecko ma talu, jest to obszar kości ciemiączka, który zawsze pulsuje. Pulsuje, ponieważ Duch wszedł przez ten obszar, a kiedy ten obszar zamykacie, Duch osiada w sercu. Zatem musicie stać się osobami zorientowanymi na Ducha. Ale jak wejść do Sahasrary? To był problem.

Tantrycy, którzy tam byli, szli prawą, lewą stroną, i rozwinęli wszystkie praktyki czarnej – powinniśmy powiedzieć, lewej strony. Więc prawostronni ludzie stali się niezwykle porywczy, powinnam powiedzieć, niezwykle ambitni, zaciekli, i zaczęli zabijać ludzi poprzez złorzeczenie. Są bardzo dobrzy w przeklinaniu ludzi; aby zawsze iść do przodu, w odpychaniu ludzi, i lekceważeniu prawa. Uważano ich za najbardziej ambitnych i najpotężniejszych ludzi. Bramini i do pewnego stopnia kszatrijowie, poszli wtedy w prawą stronę. Dzięki prawej stronie stali się bardzo potężni, bez wątpienia. Otrzymali wszelką władzę nad światem i uważano ich za niezwykle potężnych i majestatycznych ludzi, ale tacy nie byli, ponieważ byli bardzo porywczy. Ludzie porywczy nie mogą być duchowi. Więc mówiono im: „Otrzymacie swoją duchowość, nie martwcie się, idźcie dalej,” i opisano siedem czakr, po prawej stronie. Według nich jest bhuh, bhurvah.

Bhuh to ta prithivi, to ten świat, bhuh. Bhurvah to kompletny kosmos, albo możemy nazwać to antariksza. Swaha: swaha to konsumpcja w Czakrze Nabhi; a swadha to, swadha to konsumpcja wewnątrz, to absorpcja – swaha, swadha. Potem jest umysł, serce – manah. Po manah przyszła Adźnia – Viśuddhi. Viśuddhi to janah, zbiorowość, ludzie, idźcie do ludzi – dżanah. Potem w Adźni jest tapah. W tapah mamy Chrystusa w centrum; po lewej stronie mieli Dźinizm, po prawej chrześcijaństwo. Nie były to właściwie ścieżki wznoszące, były to tylko boczne odpływy, możemy powiedzieć, dla energii ludzi, którzy próbowali szukać prawdy. To działo się przez wieki w Indiach.

Wszyscy guru, wszyscy sadhu, wszyscy wielcy tapassvi, wszyscy robili to. Ale dokąd doszli? Tapassvis byli ludźmi, którzy mogli rzucać klątwy – kshu, shapah – na ludzi, mogli kogoś przekląć. Z katakszą, czyli spojrzeniem oka mogli kogoś zabić, mogli coś spalić; mieli wszystkie prawostronne moce. A z tymi prawostronnymi mocami, dokąd doszli? Do piekła, powinnam powiedzieć, w pewnym sensie – jeśli nie, to do limbo, jak to nazywacie. Tam nikt nie osiągnął Samorealizacji. Możecie czytać stare księgi z Indii, ale podobnie było u Greków a potem u Egipcjan, Anglików i wszelkiego rodzaju agresywnych narodów, Niemców – wszyscy byli agresywni – Katolików, a także u Rzymian. Wszyscy byli agresywni, i zabierali ziemię i własność innych krajów; niezwykle agresywni, wierzyli w zabijanie ludzi - niezwykle, obraźliwi, porywczy ludzie. Więc jak ich sprowadzić na normalną, centralną ścieżkę?

Jedna strona to była, jak wam mówiłam, bhuh, bhurv, swaha, swadha, to konsumpcja – to było robione przez Zasadę Guru. Potem mamy manah, dżanah – czyli kolektyw. Stali się kolektywni, bez wątpienia, ponieważ byli tak potężni, że mieli przy sobie tylu ludzi, by walczyć o utrzymanie reżimu. Z ich opresyjnym temperamentem walczyli przeciwko ludziom i uciskali ich. Całego tego rodzaju pokolenie pojawiło się w historii, jak wiecie, a potem zniknęło. Wszczęto wojny, a potem zabito tylu ludzi. Mieliśmy Hitlera jako szczyt okrucieństwa. Nigdy nie dbali o ludzkość. Potem w końcu doszło do Adźni. W Adźni także zabili Jezusa Chrystusa, zniszczyli Jezusa Chrystusa.

Zniszczyli tylu wielkich świętych, którzy naprawdę byli świętymi, którzy szli centralną ścieżką – niektórzy byli inkarnacjami – i zniszczyli ich. Wszystko to działo się od czasów Ramy, to wszystko się wydarzyło. I jeden po drugim przyszło tylu rakszasów, i zniszczyli pokojową kulturę świata; niezwykle aroganccy pozerzy, jak możemy ich nazwać, bardzo agresywni ludzie. I ta agresja przyszła, przyszła z tak wielką siłą, i następowała jedna po drugiej. Doszło do pewnego punktu. Kiedy ludzie reagowali, byli zabijani i niszczeni. Powstali więc okropni ludzie; wszyscy ci ludzie, ponieważ byli agresywni i destrukcyjni. Ta natura wciąż jest w nas, u niektórych ludzi, ponieważ są prawostronni. Wszyscy prawostronni ludzie mieli ten problem: temperament, agresja, kontrolowanie innych. Wzrost się zatrzymał, nie było duchowego wzrostu.

Chcieli mieć duchowość, ale z tym rodzajem zachowania, które rozwinęli, duchowość uciekła. Mieliśmy tyle inkarnacji. Wszyscy zostali zabici, ukrzyżowani lub zniszczeni. Nie było w ogóle możliwości uratowania ludzi. Przyszedł jeden zły człowiek i zrujnował cały świat. Mieliśmy jednego Hitlera, który naprawdę uderzył wszystkich ludzi, wszystkie kraje, wszystkie narody, i wszyscy byliśmy zniszczeni. Wszystko to dlatego, że obraliśmy prawostronny ruch, który uważali za łatwiejszy dla duchowości, co nie było prawdą. Przekroczyli więc wszelkie granice i doszli do etapu, że stali się absolutnymi diabłami, rakszasami, nie zdając sobie sprawy, że ludzkie istoty stają się rakszasami, tacy właśnie się stali. Nawet ich guru byli tacy, torturowali nawet inkarnacje, wszystkie inkarnacje były przez nich torturowane. To było naprawdę – to, jak się ratowali, jest niezwykłe, ale ostatecznie nie przyniosło to żadnych rezultatów.

Więc pierwszą rzeczą, którą próbowałam zrobić, było studiowanie kundalini, że powinnam być w stanie podnieść kundalini. I wiedziałam, że po to przyszłam, nie po nic innego, ale tylko po to, by podnieść kundalini ludzi, aby weszli na centralną ścieżkę, nie na prawą czy na lewą. Ale przekazywałam wam wiedzę o lewej stronie, plus o podniesieniu waszej kundalini. Poprzez podniesienie kundalini przebiliście swoje Sahasrary, i weszliście do królestwa prawdziwej radości i rzeczywistości. Wszystkie te złe cechy zaczęły zanikać. Na centralnej ścieżce przyszła najpierw Muladhara. Poprzez przebudzenie Muladhary i centralnej ścieżki, staliście się bardzo czystymi ludźmi. Wasze oczy stały się czyste, wasza rozpusta zniknęła, wasza taniość zniknęła i staliście się bardzo, bardzo – myślę, że powinniśmy nazywać was świętymi ludźmi. Dopóki to się nie stanie, nie możecie być w Sahadźa Jodze. Nie możecie być rozpustni, nie możecie być zalotni, nie możecie być ludźmi, którzy chcą zagarnąć pieniądze od innych i tak dalej.

Również nikt, kto jest bardzo agresywny, nie może być w Sahadźa Jodze. Więc wszyscy tacy ludzie zostali wyrzuceni. Gdy zostali wyrzuceni, szczerzyli zęby, powinnam powiedzieć. Nie podobało im się, że zostali wyrzuceni. Ale teraz niektórzy z nich rozumieją, że „popełniliśmy błędy”. Więc najpierw musicie rozwinąć swoje poczucie czystości, szanować je i cieszyć się nim. To nastąpiło w wyniku przebudzenia waszej Muladhary. To pierwsza czakra po lewej stronie, gdzie macie Śri Ganeśę. Ale po prawej stronie także mamy bóstwa. Na każdej czakrze mamy bóstwa dla równowagi, ale Śri Ganeśa jest w centrum.

I w ten sposób zostaliśmy pobłogosławieni Jego potężną czystością, i zaczęliśmy rozumieć piękno czystości, moc czystości. W ten sposób uporaliśmy się z naszą prawą stroną. Prawa strona była do walki, do zabijania, do gniewu. Nie było pokoju dla tych ludzi. Umieli tylko panować nad innymi i wykazywać się nietolerancją. Więc potem wznieśli się na wyższy, na wyższy poziom Swadiszthany. Na poziomie Swadiszthany nastąpił wzrost, a wraz z nim pojawiła się agresywna siła twórcza u ludzi pragnących coś stworzyć. Nawet teraz mamy wielu takich ludzi. Tworzą wszelkiego rodzaju nonsensy, tworzą wszelkiego rodzaju groteski, tworzą także, bardzo, powinnam powiedzieć, brudne rzeczy, aby zbudować swoją reputację. Więc to jest kolejna rzecz, którą dostaliśmy w Swadiszthanie, ludzie, którzy chcieli mieć renomę, pozycję – to pochodziło z prawego Swadiszthanu.

Potem trzecia czakra, która tam była, to Czakra Nabhi. W Czakrze Nabhi robili wszystko, by zarobić pieniądze, nie Lakszmi, ale pieniądze, pieniądze wszelkimi środkami, i oszukiwali cały świat. Za te pieniądze, które dostali, robili wszelkiego rodzaju złe rzeczy. Albo oszukiwali, albo byli agresywni. Oszukiwanie było bardzo powszechne w krajach lewostronnych, takich jak Indie, a agresywność w krajach prawostronnych. W centrum, jaką cechę mamy w Swadiszthanie, to kreatywność: twórczość w sztuce, która jest bardzo piękna, która jest bardzo głęboka, która jest całkowicie duchowa. To zniknęło, a ludzie zaczęli pokazywać nawet inkarnacje pełne brudnych nawyków. Wszelkiego rodzaju brud wkradł się z tym postępem. Potem, jak wam mówiłam, jest Nabhi. W Nabhi ludzie gonili za pieniędzmi.

Lewostronni ludzie zarabiali pieniądze, prawostronni byli agresywni ze swoimi pieniędzmi. Jeśli zarabiali, myśleli, że są na szczycie świata. Jeśli mieli pieniądze, myśleli: „Nikt nie jest lepszy od nas”. To wszystko ich wykończyło, to się kończy. Do tego dojdzie, że zdadzą sobie sprawę, że pieniądze nie służą do niszczenia, ale do budowania: budowania kraju, kształtowanie wspólnoty ludzkiej, aby przynieść pokój i miłość między ludźmi, na pomaganie, na robienie wszelkiego rodzaju dobrych rzeczy. Potem ci sami prawostronni ludzie poszli do czakry Matki, i byli okropnymi matkami, próbowali dominować nad swoimi dziećmi, dominować nad wszystkimi i nie potrafili poświęcić niczego dla dzieci. Mamy wiele takich kobiet, które są agresywne w stosunku do swoich mężów, są agresywne w stosunku do swoich dzieci. I nawet ojcostwo wśród mężczyzn jest martwe i skończone. Wszystkiego tego rodzaju grupę zobaczyłam, gdy przyszłam na tę Ziemię, i byłam zszokowana – co to za ludzkie istoty? Co mam z nimi zrobić?

Jak przebudzić ich kundalini? Już w Czakrze Nabhi byli zgubieni, ale teraz to czakra Matki. Nie mieli ojcostwa, macierzyństwa, wyrzucali swoje dzieci – bardzo samolubni, egocentryczni, dominujący rodzice. To była Czakra Serca. Potem przyszła czakra kolektywności, którą nazywamy Wiśuddhi. W Czakrze Wiśuddhi chcieli zawładnąć całym światem. Chcieli zająć cały świat jako swój, aby stać się cesarzami, i tworzyli imperia i zachowywali się tak źle, że trudno je nawet pojąć z ludzkiego punktu widzenia. Naprawdę byli rakszasami, powinnam powiedzieć, i te rakszasowe cechy wciąż tam są. W ich zachowaniu, we wszystkim widać, jak się zachowują w stosunku do ludzi, tak ich traktują, jak tworzą ludzi, którzy są przeciwko duchowości, i którzy są agresywni. To stworzyło dwustronny świat , gdzie są ludzie agresywni, i ludzie, którzy są torturowani.

Ten dwustronny świat istnieje nawet teraz, ale jest znacznie mniejszy. Dzięki kolektywnemu zrozumieniu powstało wiele dobrych instytucji, ale one nie działają, nie są tak udane, ponieważ ludzie na ich czele kontrolują, ale co kontrolują? Nie siebie – kontrolują innych, i ich zachowanie zepsuło całą pracę tej czakry. Kolektywnie macie, jeśli rozejrzycie się dzisiaj wokół, wszędzie trwają wojny, walki, zabijanie, zniszczenie. Jak to możliwe? Jest teraz na tym świecie tylu duchowych ludzi. Więc powodem jest, że duchowi ludzie stali się bardzo cisi, radują się swoim duchowym życiem, stali się bardzo cichymi i bardzo spokojnymi ludźmi. Ale to nie przynosi pokoju. Musicie być dynamiczni i musicie przynieść pokój na świecie, musicie coś z tym zrobić. Jesteśmy bardzo zadowoleni z naszego postępu, ale nie przejmujemy się tym, by zobaczyć, jaki postęp zrobili inni, jak daleko zaszli, gdzie możemy ich spotkać, co możemy w nich zmienić.

Na Moim poziomie mogę zmienić wiele rzeczy, ale na waszym poziomie, ilu ludzi zmieniliście? Co zrobiliście? To trzeba powiedzieć. Wciąż żyjecie z waszym ego, na Adźni, i jesteście bardzo szczęśliwi ze swoim pokojem, ze wszystkim, co otrzymaliście przez Sahadźa Jogę. To największa katastrofa, z jaką świat się dzisiaj mierzy, że ci, którzy są tak bardzo duchowi, którzy osiągnęli wielkie szczyty, najmniej przejmują się tym, co dobrego trzeba zrobić. To, co robią, to cieszą się swoją własną duchowością, przychodzą na pudźę, mają jej coraz więcej. Ale nie wykoali żadnej kolektywnej pracy, aby zmienić ludzi. Niektórzy z nich pracują, jeden czy dwóch, ale cała reszta dobrze się bawi, ciesząc się sobą w taki sposób, że ludzie akceptują ich jako wielkie dusze, dobrych ludzi, to temu podobne. Chciałabym, abyście teraz dokonali introspekcji i dowiedzieli się, ile kolektywnej pracy wykonaliście, ilu ludzi pozyskaliście. Z kim rozmawiacie?

Ilu ludziom opowiedzieliście o Sahadźa Jodze? Tylko kilku się tym naprawdę zajmuje. Chrystus miał tylko dwunastu uczniów; oni byli o wiele bardziej dynamiczni niż wy. Więc teraz powinniście wejść w prawą stronę. A kiedy obierzecie prawą stronę, stworzymy dynamicznych ludzi, nie tylko jakichś bezużytecznych, cierpliwych, bardzo cichych, spokojnych ludzi. To nie był cel Sahadźa Jogi. Celem Sahadźa Jogi jest zmienić, zmienić tak wielu. A ci, którzy to robią, mają Moje wszelkie błogosławieństwa. Ale ci, którzy po prostu trzymają się sami dla siebie, to nie jest bardzo dobra rzecz. W waszym kraju, ilu ludzi przyszło do Sahadźa Jogi?

Po prostu się dowiedzcie. Z iloma ludźmi to wypracowaliście? Więc wasza joga nie jest kompletna, wasza to częściowa joga lewej strony, gdzie jesteście bardzo kochający, bardzo życzliwi. Nie mówię, żebyście stali się agresywni w jakikolwiek sposób. Ale nawet ja widziałam ludzi, którzy chcą być liderami, chcą być czymś wielkim; ale ilu ludziom dali realizację? Ilu ludziom opowiedzieli o Sahadźa Jodze? Mówiłam, żebyście nawet w samolocie, gdziekolwiek idziecie, idziecie ulicą, wszędzie mówili o Sahadźa Jodze. Ale tutaj używamy Sahadźa Jogi dla naszej wielkości, dla naszego rozumienia samych siebie. Nie po to przyniesiono wam Sahadźa Jogę. Przyniesiono wam ją, aby dawać realizacje wielu ludziom.

Proszę wszystkich młodych ludzi, młodsze pokolenie, żeby nie marnowali swojej Sahadźa energii na nonsensy, tak jak to zrobili starsi ludzie. Lepiej idźcie dalej i rozmawiajcie z ludźmi o Sahadźa Jodze, i szerzcie Sahadźa Jogę. Są bardziej zainteresowani prowadzeniem szkół, opiekowaniem się potrzebującymi, robieniem tego, tamtego – to nie jest wasza praca. Waszą pracą jest tworzenie więcej Sahadźa joginów, więcej Sahadźa joginek. Wszystko, co znajduję, to nie to – tego nie ma. Brakuje prawej strony. Powinniście przejść na prawą stronę. Idźcie śmiało naprzód. Nic wam się nie stanie. Nikt was nie zabije, nikt was nie zakłóci, nikt was nie aresztuje, uwierzcie Mi.

Macie moce, ale jeśli ich nie używacie to właśnie tacy jesteście. Dlatego doszliśmy do punktu stagnacji, że powinniśmy wiedzieć, że musimy używać naszej prawej strony. Prawa strona jest bardzo ważna. Następnym razem opowiem o prawej stronie, jakie macie prawostronne rzeczy. Teraz nie możecie stać się lewostronni, cokolwiek byście zrobili; więc używajcie swojej prawej strony we właściwym kierunku, z właściwym zrozumieniem, nie jako ludzie, powinnam powiedzieć, bardzo arbitralni lub bardzo dominujący, jak Hitlerzy. Mieliśmy także Hitlerów wśród Sahadźa joginów. Ale teraz nadszedł dla was czas, aby zrobić coś więcej niż to, co robili święci wcześniej, aby to tak wypracować; nie zatrzymując wszystkiego dla siebie, że macie rodzinę, macie bardzo miłe dzieci, cieszycie się tym wszystkim – Sahadźa Joga nie jest po to. Sahadźa Joga służy do transformacji całego świata. Musicie o tym pomyśleć: co robicie, gdzie jesteście, i co osiągnęliście dzięki Sahadźa Jodze? Potem dochodzimy do Adźni.

W Adźni stało się to, że Sahadźa jogini stali się... mają, potrafią wszystko znieść, potrafią wszystko wycierpieć – tego nie chcemy. Co chcemy, to usunąć cierpienia innych, usunąć agresję innych. Więc nie mamy takiej organizacji, nie mamy takiego rodzaju zrozumienia. A jeśli to się uda, będziecie innymi ludźmi. Więc staliście się jak święci, siedzący w swoich pustelniach, czy coś w tym rodzaju, nic poza tym. Więc lepiej spróbujcie zrobić coś pozytywnego, bez agresji. Wiem, że niektórzy z was wciąż są bardzo agresywni, są pozerami, wiem o tym. Ale jeśli wpadniecie w nastrój pracy kolektywnej, wtedy zrozumiecie, jakie błędy macie, czego wciąż brakuje w waszej osobowości – to jest bardzo ważne. W Czakrze Adźna wielu Sahadźa joginów się chwieje. Nie wiem, co się z nimi dzieje.

W Adźni mówiłam, że musicie wybaczać. Ale to nie znaczy, że pozwalacie ludziom robić złe rzeczy. Ponieważ chcecie wybaczyć, bardzo łatwo jest nie walczyć, nic nie mówić, po prostu trzymać się z daleka, po prostu wybaczyć – nie. Idźcie i porozmawiajcie z tą osobą i powiedzcie jej, że to jest złe. Musicie się z tym zmierzyć. Jeśli nie potraficie się z tym zmierzyć, wtedy jesteście bezużyteczni, tak jak inni ludzie. Jaki jest pożytek z tego, że to wy dostaliście realizację? Więc teraz musimy zrozumieć, że nie tylko, że mamy wibracje, że jesteśmy w porządku, że możecie uleczyć niektórych ludzi, to nie jest koniec – nie. Musicie to szerzyć, musicie iść w świat, musicie być kolektywni w tej kwestii, i musicie szerzyć Sahadźa Jogę. Mając tylu Sahadźa joginów na całym świecie, nie zrobiliśmy dużego postępu.

Więc teraz to wy musicie zaplanować, co chcecie zrobić, jak chcecie to zrobić i jak chcecie szerzyć Sahadźa Jogę. To jest bardzo ważne. Ponieważ wy ludzie jesteście dobrzy w, powiedzmy, mówieniu o Sahadźa Jodze, śpiewaniu o Sahadźa Jodze; wszystkie te rzeczy są bezużyteczne, dopóki nie macie konkretnego dowodu na to, że dzięki nim pozyskujecie więcej ludzi do Sahadźa Jogi. W małym kraju, jakim jest Turcja, mamy 25000 Sahadźa joginów, co na to powiecie? Wszyscy są muzułmanami, dwadzieścia pięć tysięcy muzułmanów stających się Sahadźa joginami, podczas gdy w waszych krajach ta liczba jest bardzo niewielka. Nie są bardzo bogaci, ale dbają o swoją Samorealizację i o dawanie Samorealizacji innym. To bardzo zaskakujące, jak to się udało, jak się rozprzestrzeniło. Więc zamiast myśleć o swoich problemach, o swoich wrogach, o swoich mocach, myślcie o dawaniu mocy innym, i czynieniu ich Sahadźa Joginami – to jest bardzo ważne. Jeśli jesteście w Sahasrarze, wtedy macie wszystkie moce. W Sahasrarze, jeśli nie szerzycie Sahadźa Jogi, jaki jest pożytek z otrzymania realizacji?

Tylko dla siebie – to bycie bardzo samolubnym. Więc powiedziałabym, że zamiast szerzyć swoją własną chwałę, swoją własną osobę, proszę, spróbujcie pozyskać więcej ludzi do Sahadźa Jogi. Stańcie się bardzo dynamiczną siłą. Tylu ludzi skarżyło się Mnie, że Sahadźa jogini to nic innego jak martwi ludzie. Czy tacy jesteście? Tylko jedna osoba, taka jak Ja, wykonała tyle pracy, więc dlaczego nie wy ludzie? Czy w waszym kraju udało się wam to całkowicie rozwinąć? Po prostu pomyślcie o tym. I dlatego, dopóki tego nie zrobicie, nie jesteście sampurna, nie jesteście kompletni, i mocy Adi Śakti nie zrozumieliście w pełnej formie. Dlatego dzisiaj mówię wam, że to bardzo ważny dzień, że czcicie Mnie jako Adi Śakti.

Ale powinniście wiedzieć, że Adi Śakti musi być kompletną formą. Nie może być w połowie - tylko lewostronna – nie. Jeśli to się nie uda, to jaki jest pożytek? To jak otrzymanie jakiejkolwiek innej realizacji – to nie jest tak ważne. Nie tylko, że powinniście szerzyć, ale także powinniście ich pozyskać, i zrealizować to. Wszystkie Moje błogosławieństwa, cała Moja miłość, wszystkie Moje moce wam daję; ale starajcie się to zrozumieć. W porządku? Bardzo dziękuję.