Sahasrara Puja. Cabella Ligure (Italia), 8 Maggio 1994.

Oggi è una particolarissima combinazione tra la festa della Mamma in molti Paesi e il giorno del Sahasrara per i Sahaja Yogi. Penso che questo sia il giorno più importante nella storia della evoluzione umana, poiché tutti gli altri avvenimenti, Incarnazioni e imprese nel mondo spirituale sono state di nessun peso. Al contrario sono giunte in una specie di bozzolo che non ha apertura, sbattendo se stessi contro i muri, creando problemi da un qualcosa di molto propizio e estremamente, grandemente spirituale.
Non è possibile trovare errori nelle Incarnazioni nei Cui Nomi tutte le religioni si formarono. Ma questo bozzolo è Mahamaya, penso. Il bozzolo è (quello che è) l’ignoranza. Possiamo dire che Mahamaya non lo crea, questo bozzolo è creato dall’ignoranza di base degli esseri umani e dalle loro identificazioni errate. Così la natura umana è tale che identifica facilmente se stessa con falsità. Qualsiasi cosa sia vera, gli esseri umani trovano difficile venire ad un compromesso. Il problema con la Verità è che non può tollerare alcun compromesso. Così tutti i generi di ignoranza, di falsità, tutti i generi di forze distruttive riunite insieme, in un modo o nell’altro, attaccano la mente umana. 

È forse l’ego dell’uomo che lo fa sentire così attratto da quelle cose, poiché tutte gonfiano il suo ego. Così, il centro più difficile che dobbiamo attraversare è il centro dell’Agnya. Questo centro è quello che ci porta sia a sinistra che a destra se voi provate a spingere troppo. Ciò ci porta nel potere dell’ignoranza che è curato da Mahamaya. Dicono che nel Sahasrara, quando la Dea appare, Lei sia Mahamaya. È possibile essere qualcosa d’altro, nel mondo di oggi, per venire su questa Terra ?
Ogni altro tipo di Incarnazione avrebbe potute essere in una grave situazione, poiché gli esseri umani nel loro ego sono più alti nel Kali Yuga, i più alti. Così sono abbastanza stupidi e sono capaci di fare qualsiasi danno, qualsiasi tipo di danno, di violenza verso una Persona Divina. Non è assolutamente possibile esistere in questo mondo come null’altro che Mahamaya. Ma Essa agisce anche verso le persone che sono ricercatori. Ha molte sfaccettature. Con una sfaccettatura copre il vostro Sahasrara. 
I ricercatori sono messi alla prova. Se siete più attratti dalla gente che ha qualcosa di strano, che veste abiti strani, che fa mostra di cose strane, così come molti falsi guru hanno fatto, o qualcosa di assurdo o di molto volgare, che attrae l’attenzione degli esseri umani, a causa di Mahamaya, o si può dire che è Mahamaya che giudica una persona. Mahamaya è come uno specchio, dovunque voi siate, vedete voi stessi in uno specchio. Lo specchio non ha responsabilità : se apparite come una scimmia, apparite come una scimmia, se apparite come una regina, siete come una regina. 
Non ha potere e nemmeno intenzione di darvi un’idea sbagliata, o di darvi qualcosa che è falso. È quello che la Verità è. Così in un certo senso dire che Mahamaya è Colei che ci illude è sbagliato. Al contrario, quando vi guardate allo specchio, vedete voi stessi così come siete. Ora supponiamo che siate una persona, diciamo, una persona molto crudele, la vostra faccia nello specchio apparirà come quella di una persona crudele. Ma il problema viene quando Mahamaya agisce, allora voi vedete la vostra immagine, girate la faccia da essa, non volete vedere, non volete sapere. 
Guardate nello specchio, vedete qualcosa di orribile, giusto girate la faccia, e negate la verità : “ come posso essere così, non sono come quello, sono molto bravo, nulla di sbagliato in me, non ho fatto nulla di sbagliato, sono perfettamente a posto”. Poi il terzo aspetto di Mahamaya è che voi siete di nuovo attirati verso di esso, nel senso che di nuovo vedete il vostro specchio. Continuate a vedere quello specchio ancora e ancora e vedete l’intero mondo pure nello specchio.  Come risultato cominciate a avvertire una sensazione : “ cosa sto facendo ? Chi sono ? Cosa è questo mondo ? Dove sono nato ?E questo è l’inizio della vostra ricerca. 
Non vi sentite soddisfatti con questo. Così vi è un grandissimo aiuto da parte di Mahamaya. Ho visto persone che vengono da me per la prima volta : se mi vedono bere acqua come questa allora dicono : “ come può Lei essere qualcuno, quando ha bisogno di acqua ! “ Oppure se bevo, diciamo, della Coca Cola, come tutti voi, dicono : “ ah, come può Lei bere Coca Cola, Lei non dovrebbe mai bere nulla di simile, dovrebbe solo prendere nettare. ” n altro aspetto di Mahamaya è, diciamo, quando la gente viene a vedermi, alcuni cominciano a scuotersi così, allora pensano : “ oh, abbiamo una grande energia ecco come ci accade ciò ” ! 
È accaduto con molte persone. Così hanno delle impressioni sbagliate, proprio per le loro stesse reazioni. La reazione è : “ ah, siamo stati là, abbiamo ricevuto tutte le energie, ci scuotevamo, scuotevamo, scuotevamo, quindi siamo qualcosa di grande. “Questo genere di avvenimento li rende più egoisti, ma, al contrario, se vedono qualcun altro scuotersi - è accaduto - e domandano loro : “ chi sei ?“ questi risponderanno : “siamo pazzi riconosciuti da questo e    quell’ospedale “. Poi cominceranno a pensare relativamente : “ oh Dio, siamo anche noi pazzi, oppure cosa, perché ci scuotiamo ? Non dovremmo scuoterci. 
Se questi sono pazzi riconosciuti e si scuotono e anche noi ci scuotiamo “. . . . . . . Poi cominciano a vedere le cose relativamente : da un lato qui vi è un pazzo, un pazzo riconosciuto, che si scuote, dall’altro lato voi vi state scuotendo. Allora c’è qualcosa di sbagliato indubbiamente anche in voi. Così la comprensione relativa aiuta a superare questa specie di tenda  che avete che non vi permette di far fronte alla verità. Così una volta che comincia ad accadere a voi, vedete (relativamente) in confronto all’altra gente. Ieri come avete visto nella recita, in confronto all’altra gente noi siamo veramente normali, saggi, ragionevoli, gente matura. Non appena vedrete questa (relativa) ascesa allora comincerete a stabilizzarvi in Sahaja Yoga. 
Mahamaya è molto importante, Senza ciò non potrete stare di fronte a me, voi non potete sedervi qui, non potete parlarmi, non potete sedervi nella stessa auto che mi porta e anche non potete guidarla. Qualsiasi cosa diventerebbe impossibile : Io sarei appesa nell’aria, da qualche parte, voi sarete tutti qui e vi sarebbe una grande confusione. Io non ho bisogno di viaggiare col treno, non ho bisogno di viaggiare con l’auto, posso facilmente volare. Non ho bisogno di essere davanti a voi, potrei essere semplicemente qui, in Nirakar, nella Forma “senza - Forma”. Ma come comunicare ?Come avere un rapporto ?Per questo è necessario venire nella Forma di Mahamaya, per questo non c’è paura, non c’è distanza e ci si può avvicinare e capire ; poiché se questa Conoscenza deve essere data, se la Realizzazione del Sé deve essere data, la gente deve almeno sedere davanti a Mahamaya, altrimenti, se tutti fuggissero, quale sarebbe l’utilità ?
Così per creare questa umana, estremamente umana personalità del Sahasrara, Lei viene come Mahamaya. Il Sahasrara è il Chakra più potente, poiché è la combinazione dei sette Chakras e molti altri. Grazie al Sahasrara potete fare qualsiasi cosa, potete controllare il sole, potete controllare la luna, potete controllare la Terra, potete controllare la temperatura, qualsiasi cosa. Solo attraverso Mahamaya ogni cosa riesce molto normalmente, molto normalmente, anche questo dovrebbe riuscire normalmente. Per esempio qualcuno potrebbe dire : “ Madre c’è l’atmosfera piena di tutti questi orribili problemi ecologici, perché Tu non li risolvi ?”  Se fossero risolti, la gente continuerebbe a crearli. È il problema degli esseri umani e se fosse corretto da Me, loro lo considererebbero scontato. Loro devono affrontare quei problemi, devono cambiare le loro abitudini, devono comprendere che sono loro che stanno distruggendo se stessi. Altrimenti, se qualcuno fosse lì solo per sistemarli, non cambierebbero mai. 
Anche miracolosamente si possono fare molte cose ; qualcuno potrebbe dire : “ Madre hai risolto tutti i problemi dei Sahaja yogi, perché non risolvi i problemi degli altri ?” No, risolvere i loro problemi non è il fine del mio lavoro, né lo scopo. Piuttosto dare loro tutti i mezzi affinché possano risolvere i loro problemi. Questo è quello che devo fare. Come ho detto, che dovete essere i dottori di voi stessi, dovete essere i maestri di voi stessi ; senza Mahamaya non potete esserlo, perché Lei sa fin dove arrivare per correggervi, fin dove arrivare nel controllarvi. Poiché gli esseri umani hanno in generale la loro libertà. I Sahaja Yogi non hanno questo genere di stupida libertà, hanno la libertà dello Spirito. 
Quindi il risolvere i loro problemi è perfettamente giusto, poiché devono aver più libertà e più libertà. Ma di che utilità è la libertà per le altre persone che vanno avanti continuamente e continuamente, senza realizzare quanto male stanno facendo al mondo intero ?Allora per loro è necessario venire a Sahaja Yoga, ed ecco perché c’è Mahamaya. Forse se fossi venuta come Madre Maria o Radha, o qualcuno come loro, sarebbero stati tutti qui bravi a cantare le canzoni e tutto il resto. Questo non è il punto. Ora dovete maturare, per essere qualcuno, dovete crescere, per questo è importante che voi dobbiate venire a Sahaja Yoga prima di tutto, poi dovete crescere in Sahaja Yoga, altrimenti questa Mahamaya continuerà ad agire ed a giocarvi dei tiri. 
Di nuovo sto bevendo !(Beve ed il pubblico ride !) Un'altra volta dissero : “ perché a volte Lei ha bisogno di acqua ? “   Dovrebbe vivere di aria !” È una grande commedia. Il Sahasrara come sapete è l’area del Virata, Virata e Viratanga. Virata è Shri Vishnu che divenne            Shri Rama, poi divenne Shri Krishna e dopo Virata. Quindi Lei è la Sua Leela. La Sua Leela è un gioco e affinché il gioco funzioni bisogna essere nella Forma di Mahamaya. Ma ci sono così tante vie d’uscita. Inoltre, alcune volte, la gente può scoprire alcune cose molto facilmente : una di esse è questo Paramchaitanya ; questo Paramchaitanya agisce, mostra la mia fotografia, mi espone in tutte le maniere incredibili, il che non è mai accaduto prima. Sono Io stessa stupita dal modo in cui vengo smascherata tutte le volte. 
Quella volta che eravamo a Brisbane scattarono una fotografia dell’arcobaleno fuori      dell’Ashram e ciò che apparve lì nel cielo è proprio incredibile, apparirà nella fotografia, pure. È un dipinto che mi è sempre piaciuto della Madre col Bambino, Madonna e Bambino. Nel cielo, proprio quel dipinto ! Potete negarlo ? Come sa che mi piace quel dipinto e tutto il resto ? Ed era nel cielo. Così il Paramchaitanya cerca di smascherare Mahamaya Swarupa solo per farvi capire cosa è Mahamaya. Sta cercando di esprimerlo. Non ho in ogni modo detto o domandato a questo Paramchaitanya di fare nulla di tutto ciò. Ma lo sta facendo perché pensa che persino ora la gente che sta seguendo Madre non è al livello in cui dovrebbe essere. 
Alcuni di loro vacillano orribilmente, è sorprendente a quanto possano arrivare, non riesco a crederci ! Dopo essere venuti a Sahaja Yoga, dopo che hanno visto tutte le mie fotografie, dopo aver visto tutto il resto, ancora possono arrivare ad un tale estremo di stupidità. Questa è una realtà. Dunque questo sta accadendo, non so quanto ancora questo Paramchaitanya spontaneamente agirà così, ma una cosa sembra sicura che vuole che voi siate perfettamente stabilizzati nella vostra fede, che non è una fede cieca. 
La maggior parte di queste fotografie può essere messa in dubbio, chiunque sia intellettuale può trovare tutti i modi per metterlo in dubbio :  “ Tu devi aver fatto questo “ ma come Sahaja Yogi sapete che non abbiamo fatto nulla di questo genere e ciò deve apparire. Qual è lo scopo ? Noi non le mostriamo agli estranei, le mostriamo solo ai Sahaja Yogi. Quindi qual è il significato ? Che i Sahaja Yogi dovrebbero ora cercare di capire che devono crescere. 
Ora questa crescita deve avere due lati. Uno siete voi stessi : “ quanto tempo passo a pensare a Sahaja Yoga ? E quanto alla mia vita personale, alla mia educazione, ai miei affari, ai miei doveri, ai miei lavori, alla mia famiglia ?” È importante, poiché il cervello deve pensare e il Virata è in esso. Nel Sahasrara quante energie spendiamo per pensare a Sahaja Yoga ? “ Come possiamo diffondere Sahaja Yoga ? Cosa dovremmo fare ? Cosa dovremmo far funzionare ? 
Quanto dovrei sostenere, in quale modo ? Come dovrebbe essere ogni momento della mia vita ? Come dovrei guardare ogni cosa, vedo Sahaj agire in esso ? Cosa è la cultura Sahaja ? Sono nella cultura Sahaja ? Quanto rimango suggestionato dalle altre culture e mode e fatti ? E cosa ho da guadagnare per accrescere le mie capacità mentali per essere un Sahaja ?” Per esempio una persona che ha una personalità Sahaja in ogni cosa, che sia fiori. . . . luci, statue, tenda, ogni cosa. Vede Sahaja. Guardate, come stanno questi piloni in piedi ? Con questa angolazione, potete mai immagginarlo. 
Per sostenerla quanto dovete piegarvi da un lato. Cosa facciamo in Sahaja ? Dobbiamo piegarci verso la Divinità. Vedere che tutte le idee vadano verso Sahaja : l’intero pensare è Sahaja. Così ho visto anche nella vita coniugale tra marito e moglie : tutti e due sono Sahaja, tutto il tempo parlano di Sahaja, non discorsi futili, non parole inutili, ma solo riguardo Sahaja. “ Come è Sahaja essere marito e moglie, come è il rapporto ?” Quella è la cosa più interessante in Sahaja. In questo modo, vedete, ogni cosa che fate, la fate in maniera Sahaja. 
Così ora potete persino giudicare voi stessi in questa Mahamaya : “ quanto sia davvero importante pensare a Sahaja ? “ Ma invece tutte le altre preoccupazioni saranno queste : “ quanto denaro ricaverò da ciò ? Quanti affari farò, quanto divertimento avrò, quanti problemi fisici potranno essere risolti ?” Tutti questi giochi non sono nulla in confronto alla vostra maturità in Sahaja Yoga, ma la mente prende il sopravvento, comincia a pensare e pensare e va avanti fantasticando su varie cose : forse le vostre mogli, i vostri figli, le vostre case, questo, quello. . . . Ma se pensate in modo Sahaja : “ dovrei fare qualcosa affinché i miei figli siano Sahaja, costruire una casa che sia utile per Sahaja, comportarmi in una maniera tale da essere un Sahaja. ”
La vostra maturità dovrebbe crescere in tale modo da sentirla. Per primo vie è la pace. Quando una persona non è in pace, la sua mente è come uno strumento instabile : non può pensare correttamente, vedere correttamente, capire correttamente, se gli dite qualcosa lui capirà qualcosa d’altro. Per loro il mondo intero è instabile, il mondo intero. Qui questo nuovo partito ha distrutto gli altri partiti vecchi, in politica. Ora lui deve essere eliminato. Tutto sta andando all’incontrario e anche questo è opera di Mahamaya. Si deve ammettere che il mondo è in confusione. Non è la guerra, non la guerra fredda, ma un tipo strano di guerra, che non può essere descritta a parole. 
Ora cosa direste di quello che è successo in Italia oggi ? Cosa direste di quello che succede in Bosnia, o in qualunque altro luogo dove vedete sorgere stupidi problemi e la gente uccidersi gli uni gli altri ? Nessuna pace, senso di sicurezza. Lo vedete nel mondo. . . . aprite il giornale. . . . avevamo un giornale inglese oggi, non ho potuto leggerlo. Così tante donne sono state violentate, così tanti uomini uccisi, tutte queste cose succedono. . . individui. Presidenti fare sciocchezze come quella. Voglio dire che tutte le cose che vedete oggi, sono assurde ! Quando noi avevamo la vostra età, mai abbiamo sentito cose simili ! La gente era dignitosa, persone ragionevoli. Ora quello che è successo è che sono semplicemente distrutti, non c’è pace nelle loro menti per vedere quello che stanno facendo, dove sono, quali sono le loro responsabilità. Cose orribili sono state mostrate. I media mostrano a tutti cose orribili. Non è mai stato così prima. Leggevamo articoli meravigliosi riguardanti cose belle nei media stessi, ma oggi è molto diverso. 
C’è molto materialismo, moltissimo materialismo : commercializza questo, commercializza quello, commercializza gli esseri umani ! Dopo portano via i bambini, portano via le donne, vendono i loro figli, vendono le donne, ogni genere di cose succedono : commercializzano Dio, la spiritualità, commercializzano - non so cosa dire - persino i propri figli !È un mondo perverso quello di oggi. Perciò c’è bisogno di Mahamaya, che dimostri che si deve pagare personalmente per ciò che si sta facendo. Nell’arco della vita, un uomo che è molto testardo, distruttivo, beve, fuma, va con donne e fa cose di questo genere, nel giro di due anni fallisce. Così il risultato è già lì, qualunque cosa abbia fatto è lì visibile. 
Un altro uomo : “ perché no ?Perché no ?Perché no ?” Continua a fare sciocchezze : si prende l’AIDS o un’altra malattia incurabile ; noi lo chiamiamo “ rokera Devi ( ?) che significa : pagamento in contanti, pagamento in contanti ; “ la Dea che paga in contanti : “  “ se fate questo, immediatamente lo avete, avete fatto ciò, d’accordo divertitevi !” È così questa Mahamaya, specialmente verso che è particolarmente attivo. A volte mi spaventa, il modo in cui punisce la gente, è un po’ troppo. Ma è così ! Se agiamo, razionalizzando : “ oh, mi divertirei. . . ” razionalizzando, va bene finito ! 
Voi finite con una gamba zoppicante o una mano rotta. È la legge, la Legge Divina si compie attraverso Mahamaya. Tutto non è mai stato così veloce come oggi. Supponiamo che ci sia un Presidente d’America, una carica così alta, immaginate. È stato sfidato da una persona qualsiasi. Come è possibile ? Nessuno lo avrebbe potuto fare prima, poiché Mahamaya sta usando tutto il Suo libero arbitrio per provare il libero arbitrio degli uomini : quella cosiddetta libertà che cerchiamo di godere è arrivata alla fine. 
La gente comincia a pensare : “ che cos’è ?” Gente importante, sapete. C’era un pugile, molto conosciuto, la gente lo rincorreva, ora è in prigione. Un altro tipo che stava correndo il Grand Prix, al quale sono stata sempre contraria, morì improvvisamente. Ora per la gente è un eroe, questo, quello, ma ora nessuno lo farebbe. Va bene, un eroe è sufficiente : “ non io signore ; non parteciperò a quest’affare, ne ho avuto abbastanza. ” Così, sebbene sia stato creato un eroe, ora vie è paura di fare quel genere di sciocchezze. 
Poi vanno a fare, come si dice, lo sci. Anche sciando qualcuno è morto e altri si sono azzoppati, penso che nella Famiglia Reale sia accaduto qualcosa. Adesso in Inghilterra poca gente va a sciare. Ora, penso, sono gli Svizzeri che devono imparare una lezione. È qualcosa per cui dovete tenere gli occhi aperti : oggi leggete di qualcuno che si vanta moltissimo, domani lo ritroverete in prigione. Una cosa molto sorprendente, c’è stato un Ministro in Italia che voleva che lo incontrassi, non volli incontrarlo, aveva un passato molto brutto. Ora è già in prigione, così non posso incontrarlo. 
Stanno cadendo nelle loro stesse trappole : la trappola è Mahamaya. Lei crea da voi stessi e attraverso voi stessi, perché non volete affrontare voi stessi, non volete conoscere la verità, volete eludere la verità. E questo è l’aspetto di Mahamaya che dovete subito affrontare : voi stessi. Quante cose sono accadute, pensate a questo ! Questi grandi, grandi magnati sono in prigione gente molto famosa della, diciamo, droga ; gente molto ricca è in prigione. Tutte queste cose stanno accadendo. Perché ? Perché questa Mahamaya è quella che vuole insegnarvi una lezione. Dando una lezione ad una persona ne scuote migliaia, affinché quella persona veda il punto, quando la morte o quello che è, viene. 
Forse non è in grado di capire la lezione, poiché è già morto, per imparare di più, ma altri lo sono. Come si diffonde ! Così in un certo senso anche i media, che sempre danno cattive notizie, non sanno quanto di buono gli fanno, attraverso Mahamaya. Ora, per vostra conoscenza, molto di quello che diciamo, riguardo a cose come il fumo, sta già venendo fuori e come anche il bere. Cosa Sahaja ha fatto ? Nulla, se non Mahamaya. Gli è venuto il cancro, i medici ora ne hanno   un’idea. Hanno il cancro e hanno domandato alla gente : “ora non dovete fumare altrimenti vi viene il cancro !” In questo modo Mahamaya crea questo genere di incidente, direi, un incidente è sufficiente alla gente per essere molto cauta. 
In ogni modo è un mondo che dà così tanta paura, così insicuro oggi. Improvvisamente vi accorgete che le mucche danno veleno nel loro latte, c’è qualcosa d’altro che accade, l’acqua è inquinata e subito trovate che vi sono gli aghi infetti. Per cui la gente è così nervosa e pensa a come salvare la vita. Così cominciano a pensare a questo. Ma in Sahaja, se venite, nessuna di queste cose vi può preoccupare. Perché questo è l’aspetto di Mahamaya che vi protegge, Lei vi protegge. Nessuno può distruggere i Sahaja Yogi a meno che essi vogliano essere distrutti. Nessuno li può toccare. È il loro desiderio. 
Adesso parlano di miracoli, come l’altro giorno, un ragazzo dell’Australia, un nuovo Sahaja Yogi, stava andando in motocicletta molto veloce quando improvvisamente da tutti e due i lati arrivarono due autocarri e l’urtarono. Ma invece di venire urtato venne solo spinto fuori come un volano e volò dall’altra parte senza neppure farsi male si alzò : rimasero sorpresi. La sua motocicletta era distrutta, completamente e lui era perfettamente a posto : non riuscirono a capire come questo ragazzo fosse riuscito a salvarsi ! 
Vi sono così tante, così tante storie come questa, che mostrano come Mahamaya protegga, con molta cura, anche nei sogni protegge. È molto sorprendente come la gente abbia sogni e come abbia le medicine, come venga curata, come capisca dove sia il pericolo, come nei sogni le venga detto come sono le altre persone, come si comportano. Non è necessario saperlo coscientemente, ma nel profondo, profondo stato di sushupti, nei sogni sapete cosa è bene per voi, cosa è male per voi. In qualche modo sanno, ed è che la coscienza che è intuitiva, possiamo chiamarla così, viene attraverso Mahamaya. Lei è quella che vi da questa Conoscenza intuitiva di ciò che deve essere fatto, come risolvere i problemi. 
E li risolve, sia che sappiate o no, li risolvete. Ci sono così tanti esempi, mille e uno. Uno ve lo racconterò. Mi viene in mente ora. In Australia c’era un Sahaja Yogi molto bravo, un Grande Sahaja Yogi, uno molto colto, ma un uomo ingenuo. E un altro orribile, gli disse che doveva comprare quella terra particolare, chiamata Lilydale e “noi potremo cominciare Sahaja Yoga là, potremo fare questo, fare quello. ” Così mise in questo tutti i suoi risparmi come deposito, per cominciare e la Banca disse : “vi daremo il denaro. ” Ma nel contratto scrisse che “noi abbiamo le proprietà di Sahaja Yoga” le mie proprietà, ogni cosa, “queste sono disponibili in caso non si riesca a pagare. ” 
Quando ho visto questo, ho pensato : “adesso è troppo. ”Quindi domandai all’avvocato che disse : “è meglio pubblicare la notizia sul giornale altrimenti, la vostra terra o proprietà nessuno può prenderla, ma una cosa sarà certa che in tribunale passeranno anni e anni prima di uscirne. Per cui la cosa migliore è quella di dire al Giornale che non avete nulla a che fare con questo Lilydale e così anche Sahaja Yoga. ” Questo signore si offese moltissimo perché la Banca non gli avrebbe dato il denaro e così le persone che dovevano venderla gli fecero causa. Egli era già fallito, non sapeva cosa fare ed era molto preoccupato. Io dissi : “non vi preoccupate, siete protetto” e sarete sorpresi nel sapere che, nonostante tutte le paure che quella gente aveva di essere arrestata, o Dio sa se aveva altre cose che fossero vendute, ogni cosa. 
Al contrario, qualcuno offrì del denaro per acquistare Lilydale  ad un  prezzo più alto, così ottenne un prezzo superiore e così la vendette. Ma dovete avere pazienza e dovete avere fede e coraggio. Egli disse : “Madre io lo so, nessuno mi può distruggere. ” E questa è la protezione di Mahamaya. La prima fase di Mahamaya era di mostrare  quest’uomo questo cattivo Sahaja Yogi davanti a tutti. Poi ebbe un grande seguito ed era un buon oratore, questo e quello. Poi tutti lasciarono perdere. Così è funzionato anche nei confronti della collettività. Se qualcuno tenta di creare problemi ai Sahaja Yogi. Mahamaya gli permette di disturbare fino ad un certo punto e poi improvvisamente agisce. 
La gente è sorpresa, i Sahaja Yogi sono stupiti : “come quest’uomo ha potuto essere così ?” Mahamaya è proprio come il mio sari, come sapete, Lei vi protegge. Lei è Meravigliosa, Lei è molto Gentile, Attenta, Compassionevole, Affettuosa ; delicatamente vi sorregge. Ed è anche molto molto irata e uccide chi tenta di rovinare il Lavoro di Dio, come i rakshasa e i demoni. E vi ripulisce di tutte quelle azioni negative. Un altro aspetto di Mahamaya molto positivo è che vi trasforma. Tutto per gli uomini è nel cervello : se siete degli imbroglioni, siete degli imbroglioni nel cervello, se siete una persona che odia gli altri è tutto nel cervello, se siete dipendenti da qualcosa è tutto nel cervello. È un condizionamento molto complicato nella testa. Quindi il Sahasrara è molto importante, non c’è dubbio. 

Ma il potere del Virata e Virayanga può essere efficace solo se vi è il ruolo di Mahamaya e Lei nel Suo modo dolce apre, rimuove tutti quei condizionamenti che vi fanno brutti, che vi fanno orribili, che vi rendono irascibili, non Sahaja Yogi. Lei è quella che veramente, come la Madre Terra, vi dà tutto ciò che ha per rendervi davvero molto gioiosi, felici, così che godiate Nirananda, null’altro che Ananda. Questo è quello che è il Sahasrara, ma è possibile solo quando il vostro Brahmarandhra è aperto, altrimenti non potete entrare nella sottigliezza dell’Amore Divino, della compassione che fluisce. 
Vi ho detto che è Lei dall’esterno, ma dall’interno, quando entrate e penetrate in Lei, attraverso il Brahmarandhra allora questa Mahamaya che è un’Incarnazione, come sapete, del Potere Onnipervadente, diventa molto differente. Da un lato cerca di darvi una lezione, cerca di distruggere ciò che è negativo, tutto ciò che danneggia, tutto ciò che distrugge ; e dall’altro lato lei vi ama, Lei vi protegge, molto delicatamente vi guida. Il Suo Amore è senza alcuna aspettativa, Lei ama perché non può aiutare ma solo amare. 
Così siete presi in questa trappola e vi piace. Tutti sanno di essere vicini a Lei, assolutamente vicini a Lei. Qualsiasi cosa desiderino, possono sempre chiedere aiuto, dovunque siano sono sostenuti da Lei Perciò il Sahasrara è molto importante, perché solo attraverso di esso reagiamo, accumuliamo tutti i generi di sciocchezze. Nel mondo di queste stupidaggini in cui stiamo vivendo, dobbiamo essere come lotus, che non possono essere torti che non possono essere colpiti da tutte le malattie di oggi. Questa è la prova, la “Pareksa” che in questo tempo, in questo difficile tempo possiamo far sbocciare e creare una fragranza e far raggiungere a tanti altri questa meravigliosa atmosfera, un gioco di guerra, si può dire, contro ciò che si suppone sia negativo. 
Quale è il potere di questa negatività, quale è il potere di questi condizionamenti, quale è il potere di questa stupidità che tutti vedono ? In questo modo sviluppate la visione, il panorama, così chiaramente, capite così chiaramente che siete coloro che sono responsabili, siete le cellule di questo Sahasrara, di questo cervello e dovete agire. Ieri mi sono commossa quando avete detto che queste luci devono illuminare molte luci. È stata veramente una grande promessa che mi avete fatto. Venire in Sahaja Yoga non è limitato solo alle vostre personalità e ai loro problemi, ma, come ho detto, voi, da un lato crescete e dall’altro lato tutti gli altri debbono crescere attraverso di voi. 
E questo secondo lato è quello che dovreste curare. Oggi, naturalmente, sono felicissima di poter vedere durante tutta la mia vita la manifestazione di Mahamaya in maniera così meravigliosa e che attraverso questa porta che si è aperta siete ora già capaci di entrare nel Regno di Dio e di godere della celestiale beatitudine e protezione. Ma abbiate fede in questo, abbiate fede in questo, non siate disturbati da piccole cose e sono sicura che funzionerà in modo grandioso, se voi avrete una fede completa e una completa arresa, Io sono sicura  funzionerà tutto benissimo. 

Che Dio vi benedica

[youtube mUe5TENhe90]