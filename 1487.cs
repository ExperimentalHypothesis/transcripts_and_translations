Šrí Kartikéja púdža 13/07/1986  Mnichov, Německo

Omlouvám se, že jsem přišla pozdě. Netušila jsem, že je tento program na tak krásném místě. Vidíte tu krásnou Michelangelovu malbu vyjadřující přání Božského, - vašeho Otce - vás zachránit, pomoci vám a to se vypracovává. V Německu se odehrály velké agresivní události, které přivodily zničující účinky na celý západní život. Byl zničen hodnotový systém, byla narušena podstata dharmy, ženy se začaly chovat jako muži a tolik lidí zemřelo. Velmi mladí lidé zemřeli, velice mladí. Všechna jejich přání zůstala nenaplněná, celý život jim nedal nic než válku. Zvedla se jakási horká vlna ničící všechno jemné. Když příroda začne oddychovat, nebo je rozhněvaná, ničí pouze hrubé věci. Ale když začnou ničit lidské bytosti, zničí dokonce i jemné věci, jako svůj hodnotový systém, svůj charakter, cudnost, nevinnost, snášenlivost. Takže nyní je válka na jemnější úrovni. Je na čase pochopit, že všechny tyto věci měly velmi zničující dopad na Západ, na západní osobnost. Proto člověk musí své síly zaměřit nejprve na její nápravu, narovnat ji, postavit ji na vlastní nohy. Neboť lidé ztratili svou osobnost, tradice, nemají žádné kotviště, žádné kořeny a začali se vrhat na všechno, co se objevilo jako nějaký intelektuální zážitek.

Ženy se staly velice nezávislými a myslely si, že mohou vyřešit svoje vlastní problémy. Myslely si, že mohou být jako muži. Tento problém tu začal dokonce ještě ve větší míře. Protože žena je ženou a toho, co se dá nazvat mužem, je v ní jen velice málo. A když se snaží vyhnout tomu, co má, a rozvinout něco, čeho má jen maličko, tak se stává absurdní. Může ji posednout tolik mrtvých mužů, její přání stát se mužem může přitahovat tolik bhútů, jež chtějí vniknout do ženské mysli. A když tam vniknou, mají roucho ženy a mysl ďábla. A ženy to ani nemusí zjistit, protože možná s těmito ďábelskými věcmi mohou být ve světě úspěšné. Mohou být zámožnější. Možná umí všechny ovládat, mohou být puntičkářské jako muži, ve skutečnosti zcela velmi upravené, čisté, svěží, postrádající všechnu krásu a sladkost. Nakonec jsou tyto ženy jako upíři. Takže i když válka skončila, myslím, že to stále pracuje prostřednictvím německých žen. Slyšela jsem, že takovýto útok přišel i dřív a tyto ženy se nazývaly Amazonky. Nyní se historie znovu opakuje. Nedávno jsem měla rozhovor s německou paní a byla jsem překvapená jejími názory, měla jsem pocit, že je stále nacistkou, že je v ní nějaký nacistický bhút. Byla zdvojenou osobností, na jednu stranu mluvila sladce, a na druhou byla nacistkou a fašistkou. A jejich argumenty jsou velice mazané. První, co vám řeknou je, že: "Straníme utlačovaným lidem, jako je Indie. Indové jsou Árijci, my jsme Árijci a jsme lidé, kteří sympatizují s Árijci." Indové jsou duchovní lidé a oni mají pocit, že jsou jako Indové úplně ve všem, věřili byste tomu? Jde o to, že by se měla zlepšit kvalita života. Mužské kvality jsou jiné než ženské. Řekla jsem vám to už mnohokrát.

A když se ženy snaží být jako muži, tak ničeho pořádného nedosáhnou. Měli jsme mnoho takových. Viděli jste Maovu ženu. Viděli jste paní Chanka Sheik. Pak tu novou paní Carlos, Carlos se jmenuje? Marcos, Marcos. Tolik takovýchto žen. Když se snaží být jako muži, tak všechno zamotají. V dějinách jsme měli mnoho žen. V Indii jsou ženy velmi dobře připravené. Měli jsme ženy jako Jhansi ki Rani, která bojovala proti Britům. Byla vdovou. Uvázala si své dítě na záda a bojovala s Brity. Říká se, že její kůň skočil z výšky 180 stop z věže pevnosti. A samotní Britové napsali, že: "Ačkoliv jsme získali Jhansi, zvítězili jsme, ale sláva připadá Jhansi ki Rani." V Indii jsme měli vynikající ženy. Například další vynikající ženou byla Nur Jahan. Měli jsme Chand Bibi, Ahalyabai. Ale všechny byly ženami, neměly mužské ego. Když na to přijde, mohou pracovat v úřadu spolu s muži, ale nemusí se stát muži. Řeknu vám svůj vlastní příklad. Měla jsem postavit dům v Lucknow. Udělala jsem to v naprosto ženském stylu a postavila jsem velice dobrý dům. Lepší, než by postavil jakýkoliv muž za lacino. Muž by nejprve zašel za architektem, všechno by vyměřili. Pak by se to předem snažil všechno skloubit. Pak by ve svém egu šel do nějakého drahého obchodu, nakoupil draho a nechal se při tom ošidit. Pak by, opět ve svém egu, šel a najal velice drahé pracovníky a jmenoval někoho, kdo bude za všechno zodpovědný. Já jsem to udělala úplně jinak. Měla jsem peníze, tak jsem si zjistila, kdo má nejlepší lidi, kdo má nejlepší cihly. Dům se měl stavět z cihel. Co dalšího potřebujete? Přesně jako když žena vaří. Ještě potřebujete písek, dobře. Pak cement, železné mříže a pracovníky.

Takže jsem na to nešla oklikou jako muži. Zjistila jsem, kdo prodává nejlepší cihly. Řekl: "Nemám peníze, abych vybudoval vypalovací pec a zaplnil ji cihlami." A že by na to potřeboval vstupní kapitál. Řekla jsem: "Dobře, koupím od vás celou jednu pec. Kolik mě to bude stát?" Řekl: "Pět tisíc rupií stačí. Ale celá pec se může pokazit, anebo s ní být něco špatného, když se to nepodaří, pak to bude váš problém." Řekla jsem: "Nevadí, postavte jednu pec na moje jméno." Takže jsem od něj koupila celou pec, kompletně. Do vypalovací pece se dávají všechny cihly, víte? A potom to přikryjí bahnem a odspodu zapálí. Někdy se může stát, že se celá věc zmaří nebo zhroutí. Řekla jsem: "Udělejte to. Jen 5.000." Když jsou cihly dobře vypálené a všechno, co k tomu patří, tak byste zaplatili ne méně než 50.000 rupií. Pak jsem šla k řece a zeptala se: "Kolik stojí jedna parcela?" - tak říkají velké ploše písku. Řekli: "Teď v létě velmi málo, ale v zimě to bude docela dost." Muž by šel a řekl: "Dobře, teď potřebujeme tolik, dovezte to. Pak budeme potřebovat víc, dovezete to." Ale já jsem to tak neudělala. Řekla jsem: "Léto je fajn, získáte ho lacino, proč nekoupit všechno?" A tak jsem koupila celou parcelu, celou plochu písku. Dobře. Pak jsem šla do železářství. Zeptala jsem se: "Máte železo?" Řekli: "Musíte si ho objednat, ale když si ho objednáte ve velkém, dáme vám ho mnohem laciněji. V hotovosti zaplatíte tolik." Řekla jsem: "Dobře." Objednala jsem to. Takže všechno bylo připravené, přesně jako při vaření, všechno si připravíte, nachystáte. Pak jsme potřebovali dřevo. Řekli, že dřevo by bylo z Nepálu. Řekla jsem: "Dobře, odkud ještě?" Řekli: "Může být z jakéhokoliv jiného lesa." Tak jsem zašla do lesa ve středu Indie, který se nazývá Jabalpur, a objednala jsem ho tam.

Všechno dřevo bylo pokácené, čerstvě nařezané a na aukci jsem ho spoustu koupila. Dostala jsem tam všechno a navíc jsem tam koupila i mramor. Do té doby nikde tento mramor nepoužívali. Řekla jsem: "Je to velmi jednoduché, použijeme tento mramor na všechno." Takže jsem odtamtud dostala dřevo i mramor. Pak přišli na řadu pracovníci. Zeptala jsem se svých přátel, jestli neznají nějaké dobré zedníky. Řekli: "Ano, ten je dobrý, tamten je dobrý..." Pozvala jsem je. Řekla jsem: "Podívejte, můžete se mnou tady bydlet. Budu vás náležitě živit, dám vám jídlo a dobře se o vás postarám." Tak se všichni usadili i se svými rodinami a já jsem pro ně vařívala. Vařením jsem si je získala, udělali by pro mě cokoliv. Naprosto. Byli ke mně velmi milí, použili nové techniky, které znali, vytvořili z cementu mramorový efekt. Využili všechnu svoji zručnost. Takže tak velký dům s dvaceti ložnicemi a pěti salónky a jídelnami byl postaven během jednoho roku. Nejen to, ale cena domu - nikdo tomu nebude věřit - byla jen desetina toho, co by si vzal onen architekt. Ale všechno bylo tak dobře zapsáno a uděláno. Nevěděla jsem, jak účtovat, tak jsem každý den říkala: "Dobře, dnes vybereme tolik peněz, tolik se utratilo." Takto jsem to každý den psala a nechyběla ani jedna jediná rupie. Takže Mě nikdo nemohl žalovat, nebyl žádný problém. Jinak všichni úředníci, kteří si tam postavili dům, měli spoustu problémů. Zdanili jim příjmy, Mně se nic takového nestalo. A já jsem získala tak obrovský dům za tak málo peněz.

A to takový dům, že lidé říkali, že i kdyby měl Taj Mahal spadnout, tak tento dům nespadne. Udělala jsem dobré základy i to ostatní, protože jsem měla tak levné cihly. Koupila jsem celou pec skoro za nic a polovinu jsem prodala, protože toho tolik zbylo. Pak ze všeho písku, co jsem koupila a přivezla, jsem polovinu prodala, protože jsem ho nepotřebovala, a to za dvojnásobnou cenu, takže jsem měla písek zadarmo. Dřevo, které jsem si přivezla, jsem nechala řádně otesat. Měla jsem malou nádrž, do které jsem ho dala, takže se stalo zcela odolné proti povětrnostním vlivům. Vytáhla jsem ho a polovinu použila, jen polovinu na stovku oken a šedesát dveří a zbytek jsem prodala. A dokonce odštěpky se prodaly jako palivo, jako palivové dříví - tak co tomu říkáte? Jen si představte, že něco bylo prodáno jako řezivo a něco na chýše. Ale musela jsem jim vařit, musela jsem se starat o jejich pohodlí. Dala jsem jim na spaní pěkné přikrývky a pěkná lůžka, takže byli velmi spokojení. Takto to vypracovává žena a každý byl ohromený. Nemohli najít žádnou chybu v mých účtech, nemohli najít žádné nedostatky A řekla jsem manželovým přátelům, aby se ode mě drželi na pět mil daleko. Protože pracoval s ministerským předsedou a lidé by říkali: "Určitě bere úplatky" a podobné věci. Pak tu byl jiný problém, chodili by za Mnou a říkali: "Toto není dobré, tamto není dobré." Držela jsem si je od těla, protože oni pouze diskutují, muži se dokáží jen přít. Ženy vytvářejí výsledky. Žádné konference, nic. Řekla jsem: "Nic nedělejte. nechte Mě to udělat samotnou." Krásně jsem postavila dům, obklopená všemi těmi lidmi, krásný dům, který, myslím, nafilmovali, můžete se na ten dům, který jsem postavila, podívat.

Takže žena, která je sahadžajogínkou, musí rozvinout své jedinečné kvality, protože je velmi intuitivní, žena je velmi intuitivní. Vždycky okamžitě dospěje ke správnému závěru. Pokud je ženou, ale pokud je napůl mužem a trošku ženou, pak nevím, co je vlastně zač. Takže žena by se měla snažit být ženou, je tak mocná, je mocná jako Matka Země, která snese všechno možné a může dát to nejlepší, co v ní je. Nesmírně obětavá, neobyčejně dávající, shovívavá, milující, odpouštějící. Když si muži rozvinou ženské kvality, tak se z nich stanou světci. Ale ne ženské kvality, že budou běhat za ženami. To není tento druh nesmyslů. Musí být virové - hrdinové, musí být rytíři. Musí být stateční, ale zároveň musí rozvinout milosrdenství, smířlivost. Ale myslím, že je to v Německu přesně naopak. A také jsem objevila, že mezi západními sahadžajogíny je to velmi běžná věc. Ženy rozvíjejí hrozná ega. V Indii ženy pracují. Dělají všechno. Od nepaměti máme velké, velmi známé řečnice. Ale neměly ego. Moje matka měla doktorát v době, kdy měly jen dvě nebo tři ženy takový diplom, ale nikdy jsem neviděla, že by měla ego. Moje dcery, jedna z nich studovala architekturu a také výzdobu interiéru - nyní nepracuje, protože její manžel vydělává dost, ale vytváří domy pro ostatní, maluje domy ostatním, pomáhá ostatním zdarma. A má velké přátele. Co je tedy vymožeností ženy? Má kolem sebe více lidí, lidské síly. Má kolem sebe více lidských bytostí. A jaký je potenciál mužů? Mají k zaplacení všechny účty za dům, musí platit pojištění, opravy auta. Nechte jim dělat nepříjemnou práci. Ženy dostávají všechny láskyplné dopisy od dětí, manžela, kohokoliv. Jsou milovány. Je o ně pečováno. Teď, protože se staly mužskými, tyto výhody nemají. Například kdysi, když jste vešly do autobusu, tak ženě uvolnili místo. Teď to nikdo nedělá. Jednou jedna stará žena cestovala a seděl tam jakýsi mladík. Řekla jsem: "Proč ji nepustíš sednout?" Řekl: "Proč bych to dělal? Má kalhoty, já mám také kalhoty." Ta stará paní měla na sobě kalhoty, tak řekl: "Proč bych ji měl pouštět sednout, nosí kalhoty, já mám kalhoty, tak jaký je v tom rozdíl?"

Takže toto všechno jsou naše výhody a výsady, které ztrácíme tím, že se z nás stávají muži. A co získáváme? Ve skutečnosti si právě naopak myslím, že v současnosti jsou ženy daleko většími otroky mužů, než bývaly dřív. Velice se znepokojují. Řekněme, že je tu sahadžajogínka, která je velmi zle napadená a má jisté problémy. První, o čem bude přemýšlet, je: "Ó, Bože, teď mě můj manžel opustí, vezme mi děti, co si počnu?" Nikdy nepomyslí na Sahadža jógu. Ale setkala jsem se s neobyčejnou ženou, musím říct, že to byla skutečná žena. Řekla: "Matko, jsem schizofrenička, a tak chci odejít ze Sahadža jógy. Rozvedu se, nechci vidět své děti, Sahadža jóga je mnohem důležitější než já, můj manžel a děti." "To je žena," řekla jsem. Řekla: "Jsem schizofrenička od dětství. Teď jsem to objevila a pronásleduje mne to." Většinou se ale ženy strachují samy o sebe. "Ó, Bože, budu muset opustit svého muže," což znamená, že parazitují na svém muži. "Budu muset opustit své děti." Ale co takhle opustit Sahadža jógu? Když si budete myslet, že je Sahadža jóga to nejdůležitější, můžete se zbavit i své schizofrenie. Proč by vám měl Bůh pomáhat? Přemýšlíme jako obyčejné ženy, samy o sobě, strachujeme se jen samy o sebe. Ne o Sahadža jógu. To stejné muži - ale muži nejsou tak vystrašení, protože si myslí, že se o sebe dokáží postarat. A ženy by také měly vědět, že nyní jsou sahadžajogínky a Matka se o ně postará.

Ale pokud si děláte starosti jen samy o sebe, svého muže, svůj dům, své děti, pak jste ztracený případ, nejste už více ženou. Není to známka dobré ženy. Žena je ta, kdo miluje všechny děti. Její schopnost milovat je ohromná, ale pokud se stane lakomou, pokud se stane malichernou, pak ženou není. Říkala jsem vám o svých vnučkách. Zeptala jsem se jich: "Čím chcete být?" Byly velmi malé. Tak řekly: "Chceme být ošetřovatelky nebo letušky." Tak jsem řekla: "Proč, co je na té práci tak skvělého?" Řekly: "Babičko, jen v těchto dvou zaměstnáních můžeš lidem dávat jídlo." V žádném jiném zaměstnání doopravdy nemůžete živit lidi. Ta radost z podávání jídla je větší než psaní dokumentů na úřadě. Rozhodně, to vám řeknu. Víte, psát v kanceláři dokumenty je hrozná práce. To je lepší něco dobrého uvařit, přemýšlet, kolik lidí bude jíst a těšit se, spíš než dělat tuto mizernou práci. Ale ženy ztratily hlavu, nejsou rozumné. Zhlouply. A tak musíte být v Německu velmi opatrné. V Rakousku musíte být velmi opatrné. Rakouské ženy jsou skvělé, ale německým ženám bych řekla, aby se nepokoušely stát muži. Předně, nejlepší způsob, jak to zastavit, je příliš nemluvit. Když začnete mluvit jako muži, tak do vás vstoupí všichni bhúti a začnete mluvit jen jako muži. A pak uvidíte, jak jsou muži řízeni - my, indické ženy, víme mnohem lépe, jak ovládat své muže. Proč nemáme rozvody? Proč nemáme problémy? Hádáme se, dobře, to nevadí, ale naši muži neběhají za jinými ženami. Neparádíme se... chci říct - ne tolik, nechodíme ke kadeřníkům, nemáme tyto kosmetické pomůcky. Takže rozviňte svoji sebeúctu. Jste šakti, jste silou. Když uděláte ze svých mužů trosky, tak jaké budete mít děti? Jenom trosky. Važte si jich. Udělejte z nich muže, těšte se jejich mužností. Pak vás nikdy neopustí. Mezi vámi dvěma neexistuje žádné soupeření.

Zjistila jsem, že hlavním problémem dnes v Německu je, že ženy ztratily své vnímání. Rozhodně to cítím u německých žen. Dejte se na hudbu, na umění. Je tolik možností. Na koho dnes vzpomínají? Podívejte se sem, koho si pamatují? Hudebníky, Mozarta. Každý vzpomíná na Mozarta, dokonce najdete Mozarta i na čokoládě. Nevím, jestli chudák někdy nějakou čokoládu jedl, nebo ne. Anebo si pamatují, podívejte se sem, Michelangela nebo Leonarda da Vinciho anebo někoho podobného. Nikdo si nepamatuje, kdo byl v té době úředníkem běhajícím se složkami - sem a tam. Takže ženy mají něco, díky čemu mohou mít věčnou hodnotu, to by měly rozvíjet. Tou největší věcí je, že žena může milovat a milovat a milovat. Když se ale stane sobeckou a egoistickou, začne se o sebe strachovat, pak v její lásce není žádná krása. Dnes jsem se věnovala výhradně tomuto, protože Mě dnes uctíváte jako Kartikéju. Kartikéja byl synem Párvatí Umar, která byla matkou těchto dvou dětí - Ganéši a Kartikéji. A jednou rodiče - Šankara a Párvatí - řekli: "Kdo z vás dvou dřív objede Matku Zemi, dostane zvláštní dárek." Takže Kartikéja byl zcela mužskou silou, a řekl: "Dobře, vyrazím na svém vlastním dopravním prostředku," což byl páv. A Ganéša si řekl: "Jen se na mě podívejte, jsem malý chlapec, nejsem jako on a za vozidlo mám jen malou myš. Jak to jen zvládnu?" Pak si ale pomyslel:  ́Moje Matka je větší než celý Vesmír. Kdo je tato Matka Zem? ́ Takže Kartikéja byl pryč na okružní cestě kolem Matky Země. A Šrí Ganéša třikrát obešel svoji Matku. A dostal cenu! Neboť pro své mateřské kvality je pro něho tou největší, dokonce větší než Sadášiva. Ale kupodivu právě toto má Sadášiva rád.

Když si vážíte své Matky a mateřství v sobě. Ženství uvnitř sebe. (hindi...) "Kde jsou ženy uctíváníhodné a uctívané, tam sídlí Bůh." Ženy jsou velice důležité. Samozřejmě musím obvinit i západní muže. Ten způsob, jakým zle zacházejí se svými ženami, jak jim brání ve víře, stále je ponižují. Chci říct, v Indii toto dělají muslimové, ale jsou ještě důmyslnějšími útočníky a dělají to velmi hanebně a ponižují všechny. Ale na tom nesejde. I přesto, odpusťte jim a zkuste být ženami. Velice silnými. Silami ženy jsou síly lásky, což jsou síly Boha. A ty byste měly používat místo síly hádavého intelektualismu a všech těch nesmyslů. Neplýtvejte tímto svojí energií. Byla bych ráda, kdyby se obzvláště sahadžajogínky v Německu staly více ženskými. Neznamená to pouze dobře vařit, ale i postoj k životu. Přemýšlet širším způsobem, že celá Sahadža jóga závisí na vaší schopnosti milovat. Musíme být neobyčejně milující, neobyčejně laskavé, starající se o sahadžajogíny, dávající jim všechnu možnou radost. Jinak se mohou v této zemi stát podobné upírům. Takže buďte velmi opatrné a mužům bych taky řekla - jestliže jsou tu opravdové ženy, musíte si jich vážit, musíte jim dát všechny výsady, starat se o ně. Ony se starají o děti, ale vy jim dejte všechnu podporu, všechny peníze, které potřebují. Nechtějte po nich účty, nechte je to zvládnout. Nanejvýš zchudnete, což se i tak stalo. Ale nejdříve se dívejte, jaký je jejich vztah k Sahadža józe. Viděla jsem, že v rodinách, kde se o kasu starají ženy, dostaneme na Sahadža jógu vždycky mnohem více peněz, než z domů, kde se o kasu starají muži. Je to velice překvapující. Když se starají muži, musí myslet na svá auta, musí myslet na mnoho důležitých věcí, ale když se starají ženy, tak ví, jak peníze ušetřit, tak jako jsem vám ukázala, jak jsem ušetřila já. Muži nikdy nic neušetří. Nikdy neušetří peníze. Jenom ženy dokáží ušetřit, ale když mají hlubší zájem, jinak - jsou-li požitkářské, tak všechny peníze utratí - jdou koupit do obchodu muži košili a koupí si všechna sárí pro sebe. Stává se to. Když ale mají širší zájem, když mají větší zájem, mohou používat peníze tak rozumně, že budou mít vždy peníze, aby je utratily pro druhé. Co dělám já? Cokoliv mi manžel dá na domácnost - což je docela dost, musím říct, ale šetřím na věcech, jdu na hlavní trhy, kupuji věci odtamtud, snažím se šetřit peníze na tom a tom, ušetřit na svém oblečení. Své svetry jsem dala do kvalitní čistírny poprvé. Takto šetří žena a pak utrácí pro všeobecné dobro. Protože to je její opravdové zadostiučinění.

Když si vyvinete tento druh vyváženého pohledu na manželský život, na společenský život, budeme v tomto světě ideálními lidmi. O škole jsem to také řekla velice jasně. Jestli o tom chcete slyšet - vzali jste s sebou ten leták? Chtělo by to přečíst. Co? Ne, nevzali. Takoví jsou muži. Sami řekli, že by to rádi přečetli a tady to vidíte. Když požádáte muže, aby uvařili, všechno bude chybět. Takže... Gregoire: Šrí Mátadží, mohu se co nejuctivěji zeptat, jestli existuje vůbec nějaká výhoda v tom být mužem? Bez muže žena nemůže projevit samu sebe. Nemůže se projevit, protože je potenciální složkou. On je kinetickou složkou. Je to zcela vystihující terminologie. Nemůžete existovat bez muže, nemůžete. Dokonce, jestliže, řekněme, máte všechnu vůni v Matce Zemi, dokud nemáte květiny, jak se dovíte, že je v Matce Zemi vůně? Muži jsou nejdůležitější - co by jinak dělaly? Všechna jejich energie by vyšla vniveč. Takže jestliže jsou ženy Matkou Zemí, vy jste květinami. Výhoda, co? Jste lidmi, kteří ... každý vás vidí. Gregoire: Běhat kolem dokola jako Kartikéja. Co naděláte? Jste takoví. Nedokážete sedět doma. Dokonce ani ve vlaku, když jedete, zjistíte, že jakmile vlak zastaví, všichni muži jdou z vlaku ven. Nemohou tam sedět. Řekla jsem manželovi: "Co to je, že neustále utíkáš z domu ven? Proč nemůžeš chvíli posedět v domě? Musíš si sednout. Tak řekl: "Ne, u nás, jestliže nějaký muž sedí v domě, tak mu říkají "ghargusana", to znamená "ten, kdo je pořád doma", víte. Řekla jsem: "Jak nazývají muže, který neustále utíká z domu pryč -"gharbhagna", to znamená "ten, kdo utíká pryč". Musí existovat něco mezi tím. Ale je to mužské, to je v pořádku.

Ale se Sahadža jógou to můžeme mezi oběma případy trošku vyrovnat. To je Sahadža jóga - dává rovnováhu. Pak se začnete těšit společností ostatních natolik, že se těšíte v domě a těšíte se i venku. Takže můžete být spolu v domě a také venku. Máte stejné koníčky, protože se začínáte zajímat o stejné věci. Jako květiny, které spadnou na Matku Zemi, ji provoní, a pak můžeme říct, že Matka Země voní. Takhle krásné to je. Dobře. Takže pro vzdělávání jsem již dala instrukce a už jsem o tom dřív mluvila, že nebudeme dělat žádné velké haló kolem této Maria Montessori a dalších. Budeme mít sahadžajogínské školy. Jsou to všechno hlouposti, protože jsem viděla ty, co učí stylem "Maria Montessori" - ty ženy se staly hroznými. Byla jsem překvapená množstvím ega, které si v sobě vytvořily. Takže vy se staňte sahadžajogínskými učiteli a bude to sahadžajogínská škola. V Sydney nebo v Melbourne. V Melbourne jsme začali se školou velice pěkně a teď budou mít stejnou i v Sydney. A otevřeně říkají, že je to sahadžajogínská škola, nikdo se nebojí. Otevřeně je to sahadžajogínská škola, a lidé tím tolik získali. Proč bychom se měli schovávat? Měli bychom otevřeně říkat, že je to sahadžajogínská škola. Takže vy, učitelé, se také staňte znalci Sahadža jógy. Musí být dobrými sahadžajogíny, sahadžajogínkami. Neměli by být egoistickými, nemělo by v nich být žádné ego, neměli by být napadeni, kdokoliv, kdo je napadený, není pro Sahadža jógu dobrým učitelem. Není to jako v Maria Montessori škole, že v noci učitelka pije, kouří a ráno je "učitelkou Maria Montessori". Tady musíte být nejprve sahadžajogínkami a teprve potom můžete učit v sahadžajogínské škole. Takovou kvalitu musíte mít, to je velmi důležité, jako je důležité, abychom měli studenty, kteří jsou realizované duše nebo mohou dostat realizaci.

Dobře, takže dnešní púdža je speciálně ke Kartikéjovi. Kartikéja představuje významného - můžeme říct kapitána nebo vůdce všech ganů, Jako vrchní velitel. Ganéša je král, ale On je vrchní velitel. A protože v německé povaze je všemu velet, budeme mít tuto púdžu, kde budou muži velet svému duchu a svým mužským kvalitám a ženy budou velet svým ženským kvalitám. Velet znamená něco jiného než být pánem. Pán vlastní, velitel nevlastní. On nevlastní, i to zmizelo, vlastnictví také zmizelo, jenom tomu velíte. A do tohoto stavu teď musíme přijít - ze stavu Šrí Ganéši do stavu Šrí Kartikéji. Naopak. Ganéša je milý, je králem, velice pěkně usazený se všemi svými silami, ano? Ve smyslu, že tam je, ale Kartikéja je ten, kdo velí nevinnosti, dává vám sílu k tomuto velení. On velí. Po Guru púdže je lepší, když máme sílu vést ostatní a tento velící duch přichází do mužů prostřednictvím jejich mluvení, jejich elánu, prostřednictvím jejich osobních úspěchů, do žen prostřednictvím jejich síly lásky, jejich trpělivosti, prostřednictvím jejich vlídného chování, odpuštění, soucitu. Takže nechť se dnes rozvinou tyto kvality, kterým můžeme velet, což neznamená to, co máme, ale že jsme ve stavu, kdy jim velíme. Doufám, že jste porozuměli tomu, kdo je Kartikéja. Nechť vám Bůh žehná!

Začneme púdžu. Kdo to udělal? Vy jste vyrobila toho Ganéšu? Tak roztomilý. Jste šikovná, kéž vám Bůh žehná. Ať přijdou také Němci. Ať sem přijde více lidí z Německa. Také ženy, samozřejmě. Ta, která vytvořila toho Ganéšu, je také z Německa? Ta by taky měla přijít omývat.Všichni, co mi psali dopisy, abych přijela do Německa, by měli přijít umýt Má chodidla. Kéž vám Bůh žehná. Děkuji. Vyndejte tenhle. Vyndejte to. Není potřeba. Říkáme jí Kamala. Kamala je jméno bohyně, ano? Kamal Lakšmí. Kamala. Kéž vám Bůh žehná. Můžeme si trochu zazpívat, jsou tu ještě dvě další ženy. Hugo to ještě musí udělat. Dobře. To je ono. Nechť vám Bůh žehná. Přijďte na druhou stranu. Kdo jsou ty ženy? Je jich tam více? Hotovo? Správně. Použijte stejnou vodu. Mohou vzít stejnou vodu, je jí tam už moc. Teď můžeme říct tisíc jmen Kartikéji. Ne, sto osm. Myslela jsem si, že 1000 jmen je dobrý nápad, ale řekněme tedy sto osm. Uvidíme, jak to půjde se sto osmi. Mluvte nahlas. Mluvte hlasitěji, není tomu rozumět. Ne, ještě ne. Dejte mu jiný, ať má ještě jeden. Musí mu být rozumět, jinak to nemá smysl. V těch sto osmi jménech, pokud jste si všimli, je ukázáno, že Šrí Kartikéja je nevinnost, která se projevuje na pravé straně, v pingala. Má silný vztah k práně. Dává vám pránu. Prána je dech - když se nadechujeme a vydechujeme. Je tedy spjat s pravou stranou. Souvisí také s věčností - Anantari. Anantar je had - Šéša. Je bratrem Višnua. Je tím, který je zde zastoupen jako Kartikéja. Nazývá se Anantar. Je ohněm. Je ten, kdo ve vás zapaluje schopnost vstřebat sílu a schopnost přikazovat lidem, a také kvalitu být brilantním člověkem. Vidíte, nevinný člověk může být brilantní. Všechny ty schopnosti jsou obsaženy v Kartikéjově svarupě, v jeho stavu. Při uctívání Kartikéji musíme vědět, že je v nás teď probuzen. A s takovou schopností musíme bojovat. Nakonec on je Niškalanka. Je bojovník.

Od Ganéši ke Kristovi a k Niškalance. To jsou tři stupně, kterými prošla nevinnost. Od Ganéši ke Kartikéjovi a teď ke Kristovi. A od něj k Niškalance. Ve formě Niškalanky je nevinný. Není žádná Kalanka, není na něm ani skvrnka, nic. Je úplně čistý, bezvadný. Také je plamenný. Má všechny kvality Ékadéša rudry. Je to jedenáct vlastností nebo sil Šrí Šivy, které mohou zabít... Má tedy schopnost zabít a zničit, co je zlé. Dává požehnání a odvahu svým stoupencům. To je poslední inkarnace, nazývaná Kalki. Běžně ji říkáte Kalki, ve skutečnosti je to Niškalanka. Je to bílý kůň. Je to Kartikéja, kdo sedí na bílém koni. Nevinnost ve vás roste do úrovně Kartikéji. To se dnes stalo v této zemi, Deutschland ji říkáte, kde se Kartikéja ve vás musí narodit, probudit se. Kéž vám Bůh žehná. Teď můžete zpívat nějaké písně, pokud chcete, jako "Já Déví Sarva Bhútéšu", jakékoli chcete. Ráda bych sem pozvala sedm vdaných žen na pomoc. Nejprve by mohly přijít holčičky, pokud tu nějaké jsou. Ať přijdou malé dívenky. Trošku později, až Mi budete dávat girlandu, ano? Teď mají přijít dívky. Kde jsou? Všechny mají přijít. Kdo jsou tady ty další dívky? Dobrá, pojďte. Ano, pojďte. Vy také, vy oba. Dobře, vy také pojďte, oba. Sedněte si. Pokud je tu neprovdaná dívka, dospělá - prosím, přijďte. Někdo, kdo ještě není provdán. Přijďte. Odstraňte to asi, požádejte někoho, aby to odstranil. Gregoire: "Šrí Mátadží, než zazpíváme chvalozpěv k bohyni, rádi bychom Ti přečetli upravenou verzi Otčenáše." "Matko naše, jenž jsi na zemi, posvěť se jméno Tvé, přijď království Tvé, buď vůle Tvá na zemi jako je i v nebi, Své božské vibrace dej nám dnes a odpusť nám naše viny, jako i my odpouštíme našim viníkům a neuveď nás do máji, ale zbav nás všeho zlého, neboť Tvůj je Otec, děti i sláva na věky věků. Amen. Tak sladké.