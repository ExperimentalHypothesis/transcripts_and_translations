21 सप्टेंबर 1970
Letter Of Shri Mataji, Written To Raol
Letter / Poem
Talk Language: Marathi | Transcript (Marathi) - Reviewed
*श्री माताजी या पत्रामध्ये गगनगिरी महाराज व त्यांचे शिष्य मधुकरराव यांच्याविषयी सांगत आहेत. मधुकरराव यांनी श्री माताजींची आरती लिहीली आहे. "जब दिल में आये तो मधु संगीत सुन लो।", या ओळीतील मधु हा शब्द कालांतराने मधुर असा झाला आहे, परंतू मुळतः तो कवीचे नाव दर्शवित होता.

म्हणूनच, त्यांचे नाव घेण्याऐवजी राऊळ बा नेहमी "जब दिल में आये तो सहज संगीत सुन लो।", असे गात असत.

21st September

मत् प्रिय छोटू ,

अनेकानेक आशिर्वाद,

आमचे अमेरिकेला जाणे पुढील वर्षावर लांबले, त्याची अनेक कारणे आहेत पण खरे कारण एकच आहे कि, सध्या (सहज) योग नाही. त्यामुळे जाणे शक्य झाले नाही. अमेरिकाची तयारी करावी लागेल.  पुढल्यावर्षी ऑगस्ट मध्ये जाईन.

महाराजांची भेट झाली हे फारच उत्तम. मला म्हणाले होते की, माझ्याकडे सहजयोगांना पाठवा मी त्यांना ध्यानात पुढे नेईन. पण मुंबईकरांचे अनुभव विचित्र आहेत. म्हणून ते लोक कचरतात. म्हणजे अवधूत आणि मीनाक्षी दोघे महाराजांकडे गेले. तर दोघांचे आज्ञाचक्र पकडून नेहमी तंद्री (Trance) लागत असे. दूसरे, मोरे ई. मंडळी महाराजांकडे गेल्यावरच बिथरली. तिसरे म्हणजे वसई आणि बोर्डी चे यद्ययावत लोकांनी त्यांचे स्वागत केले होते, आमच्या सांगण्यामुळे आणि ती सर्व मंडळी कामातून गेली.

त्यांतून महाराजांनी मधुकरराव पाठवले. त्यांनी माझे माहात्म्य लिहिले खरे पण सारे भाडोत्री. तसेच खाडेंचे झाले. तेंव्हा “हा काय प्रकार आहे?” म्हणून मुंबईकरांनी मला प्रश्न केला.

त्याचे कारण असे की, महाराज स्वतः फार मोठे आहेत आणि त्यांचा फायदा घेऊन बरेच दुष्ट त्यांच्या आसपास आहेत. त्यांनी कोणालाही साक्षात्कार दिलेला नाही. तेव्हा ते कोणालाच  नको म्हणत नाहीत. स्वतः ते आनंदमय आहेत आणि हे सर्व गाढव आहेत, ते त्यांना कळते. मला म्हणाले होते कि, तुम्ही सर्वांना देत सुटला तर द्या,  तुम्ही आई आहात पण हे  तुम्हाला काय देणार ते बघायचय. त्यांचे अनुभव खूप वाईट आहेत. आजपर्यंत सर्वच संतांचे अनुभव वाईट आहेत. पण आता संतांची संख्याच वाढवली आहे.

तेव्हा तुम्ही सर्व भाऊ-बहिणी आहात. आपआपसाथ (एकमेकांवर) पूर्ण प्रेम करावे. जर एकावर जास्त आणि एकावर कमी असे केले तर गटबाजी होते. मुंबईला ही प्रथा आहे. मला गटबाजीचा फारच कंटाळा आला आहे. ही Malignancy आहे सहजयोगात. आपण सर्व एकच आहोत. एकाच विराटाचे अनेक Cells आहोत. तेव्हा  एकच Organ वर अवलंबून कसे राहता येईल?

मी तुम्हाला सांगितले होत्ये की, सहजयोगावर  Medical Terminology ला धरून लिखाण करावे. येथे Gavin Brown एक पुस्तक लिहित आहे. Gregoire सुद्धा पुस्तक लिहित आहे. तेव्हा तुमचे लिखाण कामी पडेल.Theory वर लिहावे व Experiments वर.

सर्वांना आशीर्वाद.

तुमची सदैव आई

निर्मला.

ता.क.- लिखाण शक्यतो लवकर पाठवावे. - तुमची आई निर्मला.