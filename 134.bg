Devi Puja. San Diego, California (USA), 31 May 1985.

Такова удоволствие е да бъдем в ашрама в Сан Диего. 

Това е едно толкова красиво място, така силно изразяващо любовта на Бог, на Божественото, което така иска да ви помогне при всяка стъпка. Ако искате да имате ашрам, ако искате да имате подходящо място, ако искате добре да се грижите за децата си, вие искате да извършвате работата на Бог за всичко се грижат, всичко трябва да се изработи. Ако не е изработено, тогава как ще вършите работата си? Така че всичко работи. И е толкова очевидно, как имаме различни ашрами, такива удобни места на много разумна цена, която можем да си позволим, за да живеем щастливо всички заедно. Това е домът, създаден от любов за вас. Така че първото нещо, което трябва да запомним, е, че между нас трябва да съществува съвършена любов. Не бива да вярваме на хората, които се опитват да ни разделят, да ни дават погрешни идеи.. Много е лесно да различиш кой човек е Сахаджа йоги от сърце. Много е лесно да схванеш. Трябва да сте малко по-чувствителни и много лесно ще разпознаете такъв човек. 

Каквато и хитрост да се използва, тя може да бъде разкрита. Никой не може да действа срещу Бог сега, защото всичко ще бъде разкрито и ще се разбере. А вашето внимание трябва да е изцяло върху вашата Майка. Въпреки че някои хора стават малко фанатизирани, защото са така привързани, но няма значение, ще се справите. Но по-добре да сте е фанатични, отколкото да се съмнявате. Така хората, които малко преувеличават, трябва да се посветят на такъв живот, че каквото и да виждат, каквото и да разбират в Сахаджа Йога, каквото и да се случва, да го приемат без каквото и да е безпокойство. Въпросът е в това, че ние си изграждаме собствени представи за Сахаджа Йога. Не може да го правим – тя е такава, каквато е. Не можем да си създаваме наша представа, че да си мислим: „Сахаджа Йога трябва да е такава, Сахаджа Йога трябва да е онакава” – това не e възможно. Не можете да правите компромиси, просто не можете. Тя трябва да е това, което е. А не нещо, което вие искате да бъде. 

Не можете да я моделирате, защото тя е установена много отдавна. Днес тя е това, което е, и ето защо работи така добре, така ефикасно. Но за да я направите още по-ефикасна, трябва да приемете начина й на работа. Например, вчерашният проблем с времето: знаех си, че сигурно има нещо, а и времето още не бе дошло. Времето, което прекарах тук, би могло да се използва, издигайки тяхната Кундалини, а беше ненужно пропиляно. Вместо това Ми трябваха само пет минути, толкова Ми отне да им дам Реализация. Така че всичко трябва да се разбира в такава светлина. Постепенно вие ще започнете да виждате божествената игра, как се изработват нещата, как тя ви помага. Но да предположим, че Бог е донесъл нещо преди вас. Д-р Ворликар Ми каза една хубава история, която е много интересна: между богинята на богатството и богинята на учението възникнал малък конфликт. 

Може да се каже, че ако образованието или Сарасвати, бъде пренебрегнато или пък човек прекалено го обожава, това може да ви направи егоисти, в смисъл че ако станете човек, който само учи ли учи, може да бъдете изхвърлени на другата страна. Та Сарасвати пожелала да изпита силата на богатството. Затова казала на Лакшми: „Добре, нека да видим (как действа) върху този човек ”. Човекът бил просяк, имал нужда от пари, и то от много. Тогава Лакшми сложила много пари в един меден съд за вода, който наричаме ханда, и го поставила на пътя му. Както си вървял човекът, Сарасвати влязла в ума му. Веднага щом Сарасвати влязла в ума му, се превърнал в егоист и дори не погледнал парите, просто си подминал. Имал нужда от тях, но ги подминал. Това говори за едно нещо - че когато хората станат егоисти, започнат да правят свои си планове, оформят свои собствени представи и образи, и тогава се случва това, че Божественото, което се опитва да се погрижи за вашите нужди, желания и решение на проблемите, изчезва. Става това, че ние не позволяваме на Божественото да играе играта си. 

Това не е само на материално ниво, но важи също и на емоционално ниво, важи и на физическо ниво, но най-хубавото е, че това е истина и на духовно ниво. Затова не бива да пропускаме най-същественото. Оставете Божественото да играе своята роля, а ние да можем да я видим. Кришна е казал: Карманйевадикарасте - „Наша работа е да свършим работата.” Сега извършихме пуджата, направихме аарти. Казах им: „Добре, ако можем да я направим – хубаво; ” а ако не можем, ще тръгна с вечерния самолет.” Няма значение за Мен дали ще взема сутрешния или вечерния полет. Напълно съм спокойна. Обсъдихме някои важни въпроси, които трябваше да обсъдим, трябваше да се отдели известно време; това трябва да се прави, то е част от живота ни. Така че не бързам да си тръгна със самолета в един часа. Добре де, ще си тръгна с вечерния полет, за Мен няма значение. Така умът трябва да е много спокоен, да наблюдава как нещата изплуват. 

Хората ненужно... И когато разберем, че Божественото осъществява цялата си игра, своята работа, то всичко работи за нас, за вас, Сахаджа йогите. Щом осъзнаете това, ще се чувствате абсолютно спокойни и радостни. Но когато заговорите: „О, това трябва да е така, а онова – иначе”, всичко се обръща срещу радостта. По който и начин това да се случи, все е добре. Щом като развиете този подход, радостта ви ще е пълна. Виждала съм, че и в емоционален план хората много страдат. Причината е, че вие за всичко мислите. В Индия например е много лесно да се ожениш. От малки ни учат: „Ти ще се омъжиш, затова трябва да се научиш как да живееш със съпруга си.”, а на мъжа казват как да се отнася към съпругата си. Но те не знаят какво е съпруг и съпруга. 

Те са просто нещо като символ. Хората не знаят кои са, може да е всеки. Затова, когато приемете партньора си като дхарма, той идва като изненада при вас, просто му се радвате. И всичко е подготвено за момента, който трябва е най-благоприятният. Разбира се, допитват се до хороскопите, това е важна част, защото ако не го направят, може да се получи доста зле. Така че хороскопите се сверяват. И ако има много допирни точки - например двайсет и шест точки са идеални - тогава двойката се жени, а иначе - не. Няма значение дали се срещат или не. Понякога хората се срещат, говорят си в продължение на една година, понякога женитбата може и да се отложи, ако моментът не е благоприятен. Те прекарват известно време заедно, но никога насаме, никога не стигат до интимност. 

Защото този момент се пази като нещо свято, когато срещаш своя съпруг или съпруга – това е наистина свещен момент, върху който вие се съсредоточавате. че това се решава изведнъж. Но вие пазите този момент като свещен миг. Дори да се стане така, че ви е нужно време преди това, доста време след решението; може вашето чувство да продължи, виждайки този човек. Но вие не отвличате вниманието си, това е едно напълно концентрирано усилие. Всичко си пасва, защото вие просто го приемате. Но тук хората живеят заедно три години, а после се женят и развеждат. Не мога да разбера, че и след три, и след седем, и след десет години заедно отново правят същото. Така че каква е ползата да се познават от толкова години, ако пак ще се разведат? Но всичко се получава, ако разберете, че това е съсредоточено движение, всичко тук е концентрирано, а вие просто срещате човека и го приемате за ваш спътник. 

Може би едно-две неща няма да са наред, но ако не мислите за тях, няма да е толкова зле. Защото след брака вие мислите: „О, аз очаквах това, онова. Мислех си, че това ще е така, а то не е.” И винаги ще търсите грешката в другия, а не в себе си – това е най-странното; без да гледате как да се приспособите към този човек. Щом започнете да мислите за брака си, с него е свършено, край. Както когато ви се роди дете, без да мислите какво ще е то, вие го обичате, по същия начин в брака ще трябва да развиете такова съсредоточено чувство. Само тогава браковете ще са успешни. Но ето че, когато купите нещо, вие си мислите: „О, това не е хубаво, трябваше да купя нещо друго, щеше да е по-добре.” И така вземате друго. Нещата са различни, вещите са си вещи. А човешките същества са си човешки неща, те не са предмети, които можете да сменяте наляво-надясно. „Можех да имам това или онова.” Но не можете да продължавате да го правите с човешките същества - тогава си играете с Божественото. 

Това е главното - да почувстваме, че Сахаджа йогите трябва да се научат да приемат всичко с радост, с щастие, а не да проектират глупави идеи. Само тогава ще откриете, че радостта ви ще е пълна. Иначе това няма да се случи. После, да вземем физическата страна на нещата – ако жената е много слаба, тя ще иска да има такива еди-какви си крака, еди-какви си ръце, еди-какво си тяло. Защо?! Ами представете си всички да са направени като по калъп – с еди-каква си талия и т.н. – ще бъде просто ужасно. Имам предвид, ще се изморите от това и то ще ви омръзне. А вие искате да сте такива. Сега и за тялото има мода – трябва да сме Мистър Америка или както там го наричате. 

И всеки започва да прави джогинг, бягат като луди. Но защо? Вие си имате своя личност, съхранете я. Имате нужда от някои неща за тялото си, такива каквито сте. Разбира се, ако здравето ви не е наред, опитайте с чакрите си, излекувайте го. Но ако го правите заради външния си вид, ако мислите, че трябва да изглеждате еди-как си, тогава няма никакъв смисъл. Така започва поредната лудост и хората са много нещастни. Отивате сред тази т.нар. елитна класа, където повечето от мъжете имат солидни заплати, образовани са, висша класа, жените също са образовани и си говорят само за това колко калории са погълнали и тем подобни. А вие не разбирате какво им става на тези хора. Нивото им е толкова ниско. 

Това е благопристоен разговор, но ако се стигне до нещо неприлично, те могат и там да минат всякакви граници. А това показва, че такъв човек не е претърпял еволюция. Те просто мислят на това ниво. И по този начин стават много сериозни, обсъждат много сериозно нещата. На вас ви идва да им се присмеете, защото са толкова глупави. Но всичко това се счита за толкова важно в страна като Америка или като всяка друга страна, което само показва що за хора притежава. В Индия например никой не се притеснява за фигурата си. Поне хората на Моята възраст никога не са харесвали кльощавите момичета, защото си мислят, че са много раздразнителни, избухливи, че постоянно мислят. Хората никога не са харесвали много слабите момичета, наистина; дори и Моят съпруг не ги одобрява. „Виждаш ли, мъжете подлъгаха жените – казва той - и затова жените правят всички тези неща.” А той е обикновен мъж, затова мисли, че мъжете лъжат жените. 

Ето защо те си правят такива крака или онакива зъби, или пък такъв нос, слагат си изкуствен нос – но защо? Така че дисбалансът във физиката се появява, когато започнем да мислим. И понеже мислим, се сблъскваме с друго мислене, а после си създаваме принципно такова, а след това приемаме принципен модел. И когато това стане, хората си казват: “Ами добре, нека го направим.” Първо започнаха да носят много тесни дрехи, като едно момиче, което Ми се хвалеше, че носи една дреха цели осем дни и сега не може да я свали. Аз я попитах: "А как успя да го направиш?” А тя ми каза: „Това е дреха, която можеш да облечеш и после да скочиш във ваната, а тя се свива и не можеш да я съблечеш. Можеш да се къпеш с нея и да правиш каквото си искаш.” Отговорих й: “Но това е много нехигиенично.” - “Не, не, тя може да се пере и да се избърсва.” - А Аз я попитах: “Но защо, защо ще правиш нещо, което напълно ще ти съсири кръвта?” И когато хората започнаха да страдат, взеха да носят напълно размъкнати дрехи, провиснали, напълно ежедневни. И скочиха от трън та на глог, продължавайки да мислят и да опитват нови методи. Но традицията е нещо различно. Традиция има когато хората са традиционалисти; всъщност само чувствителните хора могат да станат традиционалисти, защото разбират какво трябва да се отхвърли, и какво да не се отхвърля. И се опитват да разберат как да израснат. 

Не като заставаме на една страна, а като тежим и на двете, да се балансираме и тогава да продължим напред. Да оставим това, от което трябва да се откажем, и да приемем добрите неща. Като принципа на опита и грешката. Правите грешка – добре, откажете се от това, после друга – откажете се и от другото. Запазете това, което е добро за вас, и по този начин изграждате подходящата традиция, която другите да следват. Но тези, които мислят все за нови и нови неща, които искат винаги да имат нещо ново, те горчиво грешат, понеже тяхното поведение е подобно на палячовщина. С тези нови неща могат да се приземят в голяма бъркотия, и точно това се случи с повечето западни страни, които пробват всичко ново. Днес новата лудост е кокаинът – добре, ето ви кокаин. Аз не бих се изненадала ако даже принц Чарлз или някой като него посегне към това. Защото всички искат да опитат новото и ако някой каже, че не може да го правите, му отвръщате: „Защо, защо не?” Това е голям проблем на западния ум. 

Затова всички вие трябва да разберете: не пробвайте нови неща в Сахаджа Йога. Сахаджа Йога е нещо изградено традиционно. Не пробвайте нищо ново в Сахаджа Йога. Това, което си имаме, е повече от достатъчно, затова не опитвайте никакви нови неща. Хората, които пробваха нови неща, си навлякоха неприятности, така че не пробвайте новости. Вижте, скоро някой каза, Аз чух, че в Лондон се появили хора, които изведнъж започнали да изнасят лекции и да прилагат нови методи в Сахаджа Йога. И те всички полудяха. I Вибрациите им полудяха, не знаех какво да правя с тях. Бях доста изненадана. Попитах ги: “Защо опитвате такъв нов метод? 

Защо беше нужно да пробвате нови начини?” „O - рекоха - ами ние си помислихме, че е по-добре да опитаме.” А Аз им отговорих: “Вече съм ви казала всички начини. А вие опитахте ли ги, усъвършенствахте ли се? По-добре пробвайте тези методи, които съм ви казала, и едва после можете да Ме попитате дали да започнете с нещо ново. Но трябва да разбирате какво правите.” А съм забелязала също, че посредствените Сахаджа йоги винаги правят така, пробват нови начини. Ще излязат с нещо такова: „Сега ще ви кажа как да разпределите дишането си.” Но защо да разпределяте дишането си? Сякаш изведнъж са открили нов метод. Това се среща често, но понякога това могат да бъдат много зловещи хора, така че внимавайте. Няма нужда да се опитват нови методи. Сега вие сте се издигнали до това съзнание, където трябва само да сте стабилни. Затова на този етап не опитвайте нищо ново. 

Просто се стабилизирайте, укрепете своя баланс – това е много важно. Второто е, че в Сахаджа Йога всеки би трябвало да е начетен. Но някои хора имат такива смешни знания, че понякога Ме изненадват. Например имаше един човек, който бе хомосексуалист или подобна глупост, и той разправяше на хората: „Да, Майка казва, че от време на време може. ” А Аз никога не съм казвала това. Никога не мога да кажа това. После друг пък каза: „Майка каза, че пиенето не е проблем.” Но как бих могла да го кажа? С това няма компромис. Трети пък казал: „Няма проблем, можем да правим малък бизнес.” Никога не съм казвала подобно нещо. Не, вие не може да правите това, тези неща не са предназначени за вас. 

Не бива изобщо да ги правите. Нали? Така че ако някой се появи с подобни идеи, му кажете: “нищо подобно.” Няма нищо подобно, в Сахаджа Йога няма компромиси с тези неща, няма компромиси. Каквито и методи да сме научили тук, нека да ги практикуваме, за да установим себе си и да установим другите. You Вие трябва да се придържате към марйадите, към вашите граници. Не се опитвайте да летите в облаците. Някои хора си мислят, че са по-велики Сахаджа йоги и че ще направят това и онова. Но запомнете, това е погрешно. Вие трябва да се смирите, и запомнете, че когато се смирите, ще осъзнаете, че само смирените хора са стабилни. Така че би трябвало да има пълно смирение. 

Опитайте се да придобиете повече познание за Сахаджа Йога. Има толкова много начини. Всички Мои записи вече са издадени, а имаме и всички тези книги за Сахаджа Йога, и вашата “Нирмала Йога ” е тук – толкова много начини, чрез които можете да разберете Сахаджа Йога. Ако пък не разбирате, можете да се питате едни други, опитайте се да анализирате така както желаете да разберете нещата, че каквото Майка казва, е точно така, както Тя го казва. Защото Моите лекции са изказани на много, много простичък език. Аз използвам извънредно лесен език, избягвайки твърде литературен език, доколкото е възможно, разбира се. Понякога се налага да използвам трудни думи, но това е нормално. Но отвъд това тече едно много фино познание. Затова понякога е трудно да го разберете, може и да се опитате да сглобите нещо друго от това, или да го интерпретирате някак си. Но ако възникне подобен проблем, по-добре се консултирайте с някого, който мислите, че е способен да ви посъветва. 

Но трябва да приемете това. Не бива да налагате собствената си гледна точка, това би било много погрешно. Тогава ще заприличате на някакъв дерайлирал влак, който излиза от релсите. В Сахаджа Йога съществува пътека, трябва да го знаете, независимо дали ви харесва или не. Не е въпрос на свобода, а за пътека, по която да израствате. Вие не можете да излизате от нея. Ако мислите, че може малко да се отклоните, да си прекарате добре в мръсотията а после да се върнете обратно в Сахаджа Йога, няма да сте добре дошли. Ако го правите, после Аз ще трябва да работя усилено, за да ви изчистя, да правя всичко това. А за да останете чисти, по-добре се придържайте към пътеката си и не излизайте от нея. Не се опитвайте да откривате нови начини за правене на нещата, което не е нужно; защо го правите? 

Толкова е просто да разберете, че това е загуба на енергия. Аз вече съм открила всичко за вас; защо ви е да го правите отново? Ето например този модел блузка, която нося през последните, мисля, от петдесет или повече години, такъв тип. Моят шивач знае, че я нося и какво представлява. Той има Моите мерки. И Аз само трябва да му кажа: „Вземи Ми ето такъв плат и просто Ми направи блузка”. И той я прави. За последните години, около 25 години, съм имала само един шивач, който Ми върши работа. Той няма главоболия, Аз също нямам, няма проблеми. Ако всеки ден трябва да сменям този модел, да правя нови ръкави и нов вид блузка, ще получила главоболие, казвам ви. 

Така че защо, защо ви е това? Каква е ползата? Кой ти гледа, кого ще засегне? Ето така напразно си пилеем енергията с тези неща. Изобщо нямам предвид, че трябва да се подлагате на строг ред, в никакъв случай, а имам предвид, че когато можете, трябва да пестите енергия от мислене, трябва да го правите. Не е нужно да имаме разнообразие за някакви дреболии, и както вече съм ви казвала, в тази страна всяко кранче трябва да е различно, всяка дръжка да е различна, всяка плочка трябва да са различни – каква е ползата? Различни трябва да са само произведенията на изкуството. Сарито трябва да е различно, понеже е нещо изящно. Но какво има в ушиването на една блузка - в това няма изкуство. Могат да са различни само художествените произведения, а за обикновените неща няма нужда. 

Защо в машинариите трябва да има различни модели чаркове, те ще ви подлудят. Отивате в магазина, а там има двайсет модела, вие не знаете кой да купите, а всички са направени от машини. Това е добро, онова е добро. После идва някой друг и казва: „Не е добро.” Тогава се чувствате обидени. Но ако искате обикновени неща, по-добре си вземете малко на брой, за да не си създавате главоболия. Най-добрият начин да се избегнат всички тези проблеми е да използвате новото си вибрационно съзнание. По този начин спестявате енергия. Трябва да пестите енергиите си, а те могат да се запазят само ако не обръщате внимание на неща, които не са ваш стил или цел. Просто вижте вибрациите. Когато пазарувам, Аз го правя по различни причини, както знаете. 

Едната е да вибрирам местата, другата – за да вибрирам и хората, които са на пазар там. Трето, за да разгледам всичките неща, така че вибрациите Ми да отидат в тях. И четвърто, за да купя нещо, което да бъде дадено на другите. Но ако Аз харесам нещо, то е само по вибрации и го купувам, само защото ще бъде дадено на някого или по-късно ще послужи за нещо. Аз просто го купувам, пазя го и това е много практично. Ето такова би трябвало да е вашето отношение. Но ако все пак продължавате да правите обратното: „Аз харесвам или не харесвам това” - по отношение на жена си, на работата си, всичко, ще бъдете неуверени. Днес в Америка хората са много странни, що се отнася до работата им. Трябва да засегна тези въпроси, защото ще се сблъскате с подобен проблем. Днес работят нещо и - “Не ми харесва, шефът ми не ми харесва” – и започват друга работа. 

После отиват на друга работа, сменят я. Идва и трета, и нея сменят. Те обичат постоянно да променят, а това е влудяващо, казвам ви. Сменят си съпругите, сменят си къщата, сменят всичко. Защо? Имай само една жена, по-добре е. И най-много две работи през целия живот, по-добре е. И най-много сменете три къщи, по-добре е. Но повече от това е главоболие. Аз, например, съм сменила четиридесет къщи, нрава на Моя съпруг. Но Аз съм различна, защото съм човек, който абсолютно не се вълнува, каквито и промени да настъпят. А вие не сте като Мен, затова не хабете енергията си. Следователно е много важно да разберете това, а не да продължавате да си сменяте работата, много е важно. Защото това също е лудост, казвам ви. 

Ще ви разкажа за Дъглас. Той го правеше. Всеки път имаше финансови проблеми, защото си сменяше работата. Затова един ден му дадох да разбере. Казах му: „Дъглас, ако смениш тази работа - понеже видях, че вибрациите бяха наред - ако си смениш работата, няма да Ме видиш повече.” И ето че днес той има къща, има кола, пари в банката и се справя добре. Защото това причинява главоболие и на Мен: „Майко, нямам работа, нямам пари. Какво да правя?” Всеки път има хора, които идват в Индия и казват: „Майко, нямам пари, съжалявам, но не мога да Ви платя.” Добре, няма значение. Те не са много на брой, последният път бяха само пет души. Но преди, мисля, че бяха около двадесет. Така че всеки път става така. 

Сега трябва да разберем, трябва да имаме подходяща работа. Трябва да сме уважавани хора. Трябва да имаме подходяща квалификация, ако е възможно, да получим някаква квалификация. Вие сте много интелигентни хора и можете да се квалифицирате. Трябва да бъдете уважавани в обществото. Иначе хората ще си мислят, че Майка е майката на всички просяци. Така че стабилизирайте се в професията си, в дома си. Да се стабилизирате означава да се научите да не променяте. Промените ви правят нестабилни – разбирате ли какво имам предвид? Затова тук не става и дума за промени. 

„Ще взема да мина и през това.” Иначе ако е необходимо, ако нещата не работят, тогава човек може да промени нещо. Това се отнася за всичко. Днес „гуру шопингът” не е нищо друго освен промени. Колкото повече гуру сменяте, толкова по-голямо главоболие Ми причинявате. Ако имате само един гуру, да речем някой ужасен гуру, е добре, лесно е да ви изчистя. Но вие сте ходили при двайсет, какво да правя Аз тогава? Един човек беше ходил при толкова много различни гуру, че не можех да разбера що за личност е. Казах си: „Какво става тук?” Какъвто и проблем да споменете, той го имаше. Рекох си: „Що за човек е този?” Тогава му казах: “Хубаво, напиши тогава имената на всички гуру, при които си бил.” И той изписа три големи листа хартия от двете страни. Отвърнах му: “Съжалявам, господине, но не мога да ви помогна.” А той: “Майко, трябва да го направите, защото имам един неотложен проблем.” Попитах го: „Какъв е този спешен проблем?” - „Че започвам да ставам жена.” - „Моля?” отвърнах Аз. - “Докторите казаха, че сега се превръщам в жена.” - Отговорих му: “Това наистина е неотложен проблем. 

Това поне мога да го спра, но ти трябва голямо изчистване.” И понякога той изглеждаше като Ханумана, понякога приличаше на луд, придобиваше различен вид, защото в него бяха работили толкова много гуру. Накрая той се изчисти и проблемът му бе решен, но дори и днес не бих казала, че е Сахаджа йоги, въпреки, че е много начетен човек, знае всичко за санскрит, защото е бил при толкова много учители, ходил е при всякакви гуру. А това е дошло от „Какво лошо има?” Затова, когато дойдете в Сахаджа Йога, просто се спрете. Прекратете всичко друго. Вторият въпрос, върху който наблегнах, е, че щом дойдете в Сахаджа Йога, първо се концентрирайте върху Мен и Сахаджа Йога, а после върху други неща. Например християните, когато идват в Сахаджа Йога, не могат да приемат Шри Ганеша. Индийците в Сахаджа Йога пък не приемат Христос. Мюсюлманите не могат да направят пуджа. Всички влачат нещо след себе си. Затова по-добре елате и оставете всичко в Моите Нозе, и край. 

Сега вижте нещата през Моята призма, чрез Мен – а така е по-добре да се разберат. А тези, които са Ме разбрали по този начин, разбират Сахаджа Йога просто съвършено. Няма фанатизъм от миналото, нито в Сахаджа Йога. Те осъзнават, че всичко е едно и също, каквато е и Майка, и не е необходимо да се залепват за едно или друго. Това не означава, че ако Ме наричате Богинята Кали, вие Ме обиждате, или ако Ме наричате Матаджи Нирмала Деви, Ме величаете - всичко е налице. Човек трябва да разбере, че всичко това се отнася до нашите собствени категории. Но Бог няма такива категори. В Неговия ум не съществува Америка или изобщо не съществува нещо. Да не би да съществуваме по този начин – „Сега съм само моята Вишудхи.” Така ли живеем? Или „Аз представлявам само един нос” – нали? 

Ние съществуваме като цяло тяло. Така съществува и Бог – да речем, че Той притежава нос, уши, има всичко, но съществува като Бог. Не живее отделно само като нос, не съществува като отделна Америка, а Той съществува като едно цяло, и всичко се отнася към цялото. когато нещо такова се случи на нас – да сме част от цялото, от Първичното Същество - не бива да се свързваме с нещо, което ще ни ограничи заради нашите обусловености. Не бива да има никаква локализация, а трябва да сме в движение. Откривам, че е трудно за хора, които са били католици, да боготворят Шри Ганеша със същия респект, защото са обусловени. Така че се опитайте да оставите за малко Христос, напълно Го оставете. Елате в Сахаджа Йога, тогава ще Го видите в правилната светлина. Защото проблемът е, че докато не влезете вътре, не можете да видите за себе си, и че всички пътища водят единствено до това нещо, че са просто едно и също, че няма никаква разлика между тях. Първо елате вътре. 

Откажете се от всичко, елате вътре. После ще знаете, че всичко е едно и също. А това е много важно и щом веднъж го видите, това е едно толкова красиво, че нямате повече никакви усложнения от какъвто и да е вид, принадлежейки към определен култ, определен гуру или нещо определено. Дори т.нар. религии са като култ, ако ги погледнете, те са като култове, имат обусловености. Те не са ви дали нищо друго освен обусловености и илюзии. Така че не да живеем с илюзии, а трябва да живеем в реалността. А реалността е такава, че всички тези същности са едно, и ние трябва да бъдем вътре в тях, така че да ги видим, че всички те са едно. Също така в страна като Америка това е много важно нещо. Чувствам го, защото там има такива различни идеи, такива различни идеи, че направо съм изненадана от тях. 

Назовете нещо, и го има в Америка. Онзи ден обяснявах едно нещо, наречено мормон, мормони или нещо подобно. Мормонство. Само го споменете и то е в Америка. Не зная как всички тези разновидности са се събрали тук. Имам предвид, че там ще откриете всякакъв вид гуру. Не бях чувала толкова много имена. Когато и да отида, намирам нов изгряващ гуру. Защо Америка е мястото, където всички те виреят така добре, като гъби? А гъбата расте, това е – а нали е нещо гнило? 

Само гъбата расте като плесен. А тази страна загнива ли? Какво става? Защо? Това е умът на човешките същества. Умът на човешките същества тук винаги иска нещо ново, и ето защо идва доставката. В резултат на това хората стават нестабилни. Така че основният проблем на американския характер е, че това са едни много нестабилни хора. Питате ги: “Как си?” А те казват също …. Разбирайте го както искате. 

Те няма никога да кажат: „Как си?” Какво разбирате под това? Имам предвид, че индиецът не може да го разбере. Ако някой индиец им каже така, ако попитате индиец как е и той ви отговори така, ще кажат: “Ти луд ли си?” А после ако ги попитате: “Разбирате ли това?” - “Объркан съм.” Един индиец никога няма да каже нещо като „Объркан съм.” Той е напълно убеден. „Объркан съм” означава, че сте луди или какво? Защо сте объркани? Нещо не е наред с мозъка ви ли? Така че всички тези идеи, разберете, ни дърпат към нашата нестабилност, лекомисленост, повърхностност. Направо сте бомбардирани от повърхностност, направо бомбардирани, виждам го. Абсолютно отвсякъде, от медиите, оттук, оттам: това не е нищо друго освен повърхностно. То направо убива вътрешния зародиш у човека. 

И ако искате да живеете с това, то тогава вие искате да мислите в тази посока и наистина се изгубвате, целият контакт с вас самите е изгубен. При всички тези обстоятелства човек трябва да знае един прекрасен факт, че в тази страна са родени толкова много търсачи. Америка е страната , която Аз посетих най-напред. И съм сигурна, че Сан Диего е мястото, където всичко ще започне, имам такова усещане. [марати] Така че това място е много важно, и Аз съм радостна, щастлива съм, че сте организирали тази прекрасна пуджа и ние трябва да я направим. И съм сигурна, че с това ще имаме, че ще настъпят специални и добри времена, когато от една страна ще има американска еволюция, а от друга – мексиканска. Това можем да изработим от Сан Диего. Прекрасен е денят, в който поискахте тази пуджа. Аз съм много щастлива за това. Днес е денят на Богинята, [марати] – трайодаши. 

Трайодаши е най-добрият, тринадесетият ден. [марати] Вижте вибрациите, дори нямате нужда от пуджа! Няма нужда да правим пуджа, наистина, толкова е силно днес. И така, днес е велик ден, и Аз съм щастлива, че той помоли тук за тази пуджа. Така, за начало... Ако имате някакви проблеми, някакви въпроси, трябва да Ме уведомите. Има едно нещо - че един Сахаджа йоги не бива да е сериозен, това е едното. На един Сахаджа йоги не подобава да е сериозен. Би трябвало да сте усмихнати, да се смеете, да се забавлявате. Ако е сериозен човек, то тогава той не е Сахаджа йоги. Аз не мога да остана сериозна, най-много пет минути. 

Дори и ако трябва да сгълча някого, Аз се подготвям, после слизам и викам, а ако след пет минути не избягам, ще Ме откриете отново да се смея. Просто не мога – всичко е шега! Така че никой не бива да бъде сериозен, това е едното. Никой не бива да е сериозен. Трябва винаги да сте усмихнати и щастливи хора, защото радостта е у вас. Иначе какво имате? Ако само си мислите “Нещастен съм, нещастен съм”, това е френски стил. Нали знаете, че когато отидох там за първи път, французите Ми казаха: „Майко, изглеждате прекалено щастлива” – за французите. А Аз им рекох: „Какво трябва да направя?” Отвърнаха: „Виждате ли, те всички са много... мислят си, че са много нещастни и подобни.” „Добре – отговорих, а после отидох и им казах. - Вижте сега, вие всички сте „клетниците” - нали знаете, че Виктор Юго е написал “Клетниците” – затова се обърнах към тях: „Добре, клетите вие. 

Аз съм личност, която изобщо не е нещастна. А пък вие наистина ще бъдете нещастни, щом във всяка трета къща имате кръчма, във всяка десета къща - проститутка, и какво следва? Тоест, вие си го правите.” Ето това е. И дори Йоги Махаджан Ми каза: „Майко, искаме Ваша снимка, която е много сериозна, трудно е да намерим такава, а трябва да сложим много сериозно изражение.” И накрая той намери една фотография, която бе ужасна. После Ми каза: „Това е една много хубава снимка, изглеждате толкова спокойна.” и описа всичко. А когато Аз видях снимката, казах: “Ужасна е!” Той рече: “Наистина ли?” Казах му: „Добре, нека ти кажа кой я е правил.” А той попита: “Кой?” И Аз му казах името, а той се шокира. Рекох: „Това е жената, която ти е дала снимката, а ти знаеш къде е тя днес.” Той бе шокиран, че споменах името на Джейн. Отвърнах: „Това е снимката, която изпращате на американците.” Но зная, че американците ще бъдат привлечени от тази снимка, защото те самите са нещастни. Но хора, които са привлечени от подобна снимка, ще отпаднат за нула време, няма да се задържат – вие не разбирате този въпрос. Те не са от типа хора, които ще се задържат. Например, когато отидох в Шотландия, видях една снимка и се шокирах. 

Бяхме отишли в един ресторант, за да хапнем и Аз видях своя снимка и попитах: “Кой е направил тази снимка?” Отговориха ми: “Това е копие на една от австралийските.” Попитах ги: “Но кой я е направил? Защото не е никак хубава – направо е лоша.” А те рекоха: „Не знаем кой я е направил, внезапно.” Отвърнах: „Ще назова кой е човекът” и им казах името - Хилъри. А те всички бяха много удивени. Обясних им: „Тази снимка не е добра.” Но те са я поставили навсякъде. „Добре - казах - така да е”. На Моята програма дойдоха много хора, все странни птици, видите ли. Някои бяха еднооки, други – с една ноздра, всички имаха по нещо нередовно, нещо липсващо. Казах си: “О, Боже, това е заради фотографията.” И нито един от тях не дойде отново. На програмата имахме поне пет – шестстотин човека, и всичките бяха такива. [марати] А после никой не се върна, нито един. 

Всички бяха бхутове, привлечени от бхут; а Аз можех да видя по снимката Си, че това бе просто отблъскващо. Така че тези, които Ме снимат, също се отразяват на фотографията. Трябва да сте забелязали, че фотографията на Рей излезе много добра. Не зная кой е Рей от всички тук, но неговите снимки бяха много добри. А този Рей има странна жена, мисля. Той отиде в Индия и индийците Ми казаха: „Майко, не знаем защо Рей е така съкрушен.” В Индия това не се случва. Щом станат Сахаджа йоги, те се подобряват. Но този приятел бе точно обратното – ами сега? Те попитаха: „Майко, той съвсем се е свършил, какво да правим?” Отвърнах им: „Трябва нещо да не е наред. Какво да се прави?” И когато се върнах, Рей донесе четири Мои фотографии. 

А когато ги показа, всички бяха шокирани - „Това не са снимки на Майка.” И той трябваше да си ги вземе обратно. Това е то. Същият Рей, който правеше такива хубави снимки, днес правеше ужасни фотографии. Така че по всичко, което правите, по всичко, което постигате, можете да си дадете сметка. Изведнъж ставате извънредно изискан човек, можем да кажем, човек с финес, щом станете добър Сахаджа йоги. Всичко идва с течение на времето. Вие можете да го разберете, простичките маниери на такъв човек са така приятни и успокояващи. И така по тези въпроси казах доста неща, които исках да кажа, и накрая бих искала да кажа, че като Вишудхи вие трябва да станете сакши, свидетелят; трябва да станете свидетеля. А за да станете свидетеля, е нужно да има необвързаност. Това в никакъв случай не означава да живеете от нищото, а просто да се опитате да сте необвързани. 

Слава богу, този път опитът на Сахаджа йогите от Америка не бе толкова лош. Те бяха много добри, приспособиха се добре и се наслаждаваха. Беше чудесно. И се надявам, че все повече и повече хора ще идват и ще се радват. А както знаете, вече има ново планиране. По-добре е да ни казвате ще дойдете ли, или не. Но и не правете промени в последната минута, защото това създава проблеми на всички нас. Така че, моля, не променяйте; ако няма да идвате, хубаво. Ще имате някаква дата, до която да решите, но не правете промени. Вижте, само американците го направиха, никой друг. 

А ние казахме на хората: „Стига толкова, нека да дадем повече шанс на американците да идват, би трябвало да им го дадем; така че вие няма да дойдете. А горките те дойдоха за десет дни, за пет дни, защото не можахме да организираме нещо за тях. Затова не трябва да сменяте идеите си. Ако идвате, можете да решите до един момент, идвате или не идвате. Ако не идвате, просто кажете: „Да, няма да идваме”; или ако идвате, кажете само: „Да, идваме” и го направете. Поне това не променяйте. Затова отново ви моля да се придържате към вашия график, защото това наистина проваля всичко. Тъй като сега работим според ритъма на Божественото и не е наша работа да пречим на този ритъм. и да сте американци, но както знаете, в Сахаджа Йога американците не са поставени много високо. Знаете го много добре. 

А смятаме, че италианците напредват много по-добре; те навлизат в Сахаджа Йога като риба във вода. Затова американците трябва да работят малко по-старателно, трябва да направят малко повече, за да се приспособят. Какво да правим? Такава велика страна, толкова много търсачи, но те вече са повредени – и какво да направя Аз? Да опитам да дам най-доброто от Мен. всички трябва да помагате и да осъзнаете трудностите, да бъдете мили към новодошлите и да гледате да ги приведете в ред. А ние трябва да помислим за нашето издигане от Сан Диего и от това кътче ние ще просветлим цяла Америка. По практически причини реших, че д-р Ворликар трябва да отговаря за източната страна. [марати] - за западната страна. За нас Ню Йорк вече е на запад, добре, а източната страна, тази на на Ню Йорк може да се управлява от него. 

Защото това е като две отделни страни, две държави, два различни типа. Затова трябва да се управляват по този начин. Парите имат значение: би трябвало да боравите по паричните въпроси с негово съгласие. Казах му как го правя Аз – парите се съхраняват в банка на името на някое регистрирано лице или по който и да е начин, и има чекова книжка, но Аз ще трябва да подписвам. Така че вие държите чековата книжка, но трябва да се подписва той, за да вижда какво харчите. Затова има чекове. Или вие правите същото тук, така че тя да държи чековата книжка, но подписвай ти, за да знаеш колко е похарчено. Така че има чек. Разбира се, що се отнася до вас, зная, че всичко е наред, но все пак.. Защо правя толкова много неща? Ами просто, за да ви накарам да разберете. 

Например, ако вие Ми дадете пари от пуджа, Аз пазя сумата. Водя сметка за това. Няма нужда от това, защото кой ще Ме пита какво съм направила с парите от пуджите. Но го правя и водя сметка. А после, това, което правя с парите от пуджата, е, че искам да ги използвам за материали, за принадлежности за пуджа, за подаръци и така нататък. Затова ги пазя. Това не е необходимо, това са Моите пари, поне толкова е Мое, но това Ми доставя удоволствие. Така че всеки трябва да знае, че щом Майка е така стриктна в това, защо вие да не сте? Вие трябва да давате пари на пуджа, без съмнение, защото така трябва. Първо вземахме по един паунд. 

После преминах на две “p”, а после на пет, на десет – така се увеличиха. А после за тези пуджи, за главните пуджи, които ще имаме, една от които в Ню Йорк, се взе решение за определена сума. Това е ваше решение, Аз не съм казвала нищо, защото Аз бях само до един паунд, бях дотам. А после не зная, обърках се с тези хора. Така че каквото и да се реши, това става, това са пари, събрани в името на пуджата, които Аз трябва да взема за Набхи чакра. Трябва да го направите от сърце, просто както Шабари (поклонничка на Рама), и всичко ще си дойде на мястото. Затова може да се каже, че Сахаджа Йога не е нещо крайно. Ние даваме пари; само Сахаджа йогите могат да даряват пари. Например, тук трябва да плащате за храна, за къщата трябва да платите. И вие плащате, а не живеете като паразити. 

Не искаме паразити около нас. Но също така това не означава да ограбите Сахаджа йогите и да ги направите просяци, за да си купите собствени ролс-ройси! Също не е и другата крайност - хората да Ме ограбват. Така че трябва да разберете, че Сахаджа Йога е даване и вземане, по определен правилен начин, и това трябва да се извършва правилно, елегантно, с разбиране, с красивото усещане, че ние всички сме част и частица от цялото. И за което е отговорна Америка, защото Америка трябва да стане Вирата. Вишудхи трябва да стане Вирата. Каква отговорност само! Така че не се карайте помежду си, не бива да има караници между съпруг и съпруга. Опитайте се да бъдете едно в пълен унисон, радвайте се едни на други. Това е много важно. 

Добре. Нека Бог да ви благослови. Това е мястото на Вирата. Дори сега дясна Вишудхи блокира. Добре. [на марати – указания за пуджата] Искам тези хора, които досега не са мили нозете Ми, да дойдат напред. Един по един. Нека те да се справят със ситуацията. ... могат да го направят. Дани, ти също ела тук. 

Сега двама души ще го направят. Водата е много студена. Много добре, много добре. Много, много добре. Потрийте ги. Разтрийте нозете Ми. Сега вижте вибрациите си. Нали? Добри ли са? Нека Бог да ви благослови. 

Сега елате насам. Трябва да е топла. Елате насам, и двамата. Нека Бог да ви благослови. Разтрийте го. Разтрий този. Разтрий го. Готово! Сега, елате – вижте вибрациите си. Продължавайте да се усмихвате така, всичко е наред, всичко е наред – сарито може да се подсуши. 

Нека Бог да ви благослови. Избършете очите и главата. Приближете се. Много добре. Бог да ви благослови. Дръж го с една ръка, силно, и с другата ръка, разтрий го силно. А, добре. Може добре да почувстваш вибрациите. Твое дясно, лява ръка, разтрий го – кутрето, изтегли го. Кутрето, изтегли го. 

Така. Сега вижте вибрациите си. Бог да ви благослови. На очите и ръката. Ела насам. Лицето ти направо се промени! Нали? Добре. Бог те благослови. Идеално. 

Това е всичко. Елате насам. Така е по-добре. Добре, сега дръжте здраво. Разтрий цялата си ръка. Виж, ръката ти трябва да се разтрие, а не нозете Ми. Издърпай това. Здраво го издърпай. Ах! Мм, добре. 

Мисля, че сме добре. Сега просто седни, от тази страна. Ясно? Не можеш да го задържиш. Сложи го на главата си. На главата, а после избърши и очите си. Нека Бог да ви благослови. Мисля, че трябва да дойдеш с него, така е добре. Добре е. Малко вода. Могат да използват същата вода, за да измият Нозете ми. 

Елате насам. Нека Бог да ви благослови. Сега... Дръж го. Разтрий го силно. Разтривай силно. Сега вижте. Сега. Добре ли е? Вижте, левият е... малко. Хубаво. 

Както седиш, просто ви постави лявата ръка към Мен, а дясната - на Майка Земя. Нали? Нека Бог да ви благослови. Добре. Сега просто вижте сами. Как си? Добре? Още не чувстваш? Добре. Много добре. 

Бог да ви благослови. Постави лявата си ръка тук. Разтъркай. Добре. Сега виж за себе си. Нали? Бог да ви благослови. Просто първо го постави на главата си, а после на очите. Добре, хубаво. Добре ли се чувстваш? 

Блести, нали? Можеш да повдигнеш малко от тази страна, ето тази; от тази страна, да. Така е добре. Готово! Вижте сами. Нека Бог ви благослови. Той измивал ли ги е? Нейният съпруг? Мил ли е нозете Ми? Вие двамата ли? 

И двамата сте ги мили? Хубаво. А искате ли пак да ги измиете? Добре. Елате сега. Ти как си, Джешуа? По-добре. Добре тогава. Нека да си поиграе с водата. Затворете ръцете му. 

Помолете го да поиграе с водата, така ще е по-добре. Във водата. Помолете го да потопи нозете си във водата. Сложете ги върху Моите. Измийте нозете Ми. Добре, добре, добре. После докоснете нозете Ми. Сега сложете ръцете му върху Моите. Добре. Здравей! 

Така. Нека Бог благослови всички вас. Той е добре сега. Вие сте ги мили, и двамата. Просто сложете повече вода. Според Мен налейте всичката. Трябва още. Така е по-добре. Сто и осемте имена. Казахте, че имате сто и осем имена. 

Сто и осем имена. Вие Ми показахте, че имате хилядата имена. Тези са... и осем. Това сто и осемте имена ли са? На Махакали. О, кажете сто имена. Те започват със Шри Мата ли? Вземете това, ясно? Сахасранама. Да, имаме Шри Лалита. 

Това е възхвалата, след като Богинята уби двамата рaкшаси, наречени Шумбха и Нишумбха. Те всички отново са на линия. Затова сега вие трябва да кажете същата възхвала на боговете. Сега ще започнем – знаете, че до определен момент той ще я чете, а после ще ви каже да слагате “Я Деви сарва бхутешу” – той ще ви каже “Будхи” , а вие трябва да добавите: “Я Деви сарва бхутешу Будхи рупена самстхита.” Това го знаете – “Намас Тасйай Намас Тасйай Намас Тасйай намо намаха” Първо той ще каже началото. В нея се говори как боговете въхваляваха Богинята, когато Тя уби Шумбха и Нишумбха. Така… Първо трябва да поднесете така наречения гхий. Но няма лъжици. За гхий поне трябва да имате лъжица. Също и луната. Тя е като Луната. 

Лицето й е като Луната... Само вода. “Сарва” е същината. Тя е тази, която управлява всичко. Изключително блага и изключително сурова. Ние сме интелектът. Тя е интелигентността във всяко човешко същество. Тя е изразена като интелект, чистият интелект във всяко човешко същество. Затова просто кажете “Шрадха.” А сега го повторете заедно. Кажете “Шрадха”, сега. Трябва да има захар, а после вода. 

Сега неомъжените момичета. Неомъжените. Тя го е правила винаги в Бомбай. И ти го направи по същия начин. Сега. Трябва да кажете “Сакшат Шри Матаджи Шри Нирмала Деви намо намаха. Шри Мата сакшат Шри …” - какво казваш? Просто кажете “Ом твамева сакшат Шри Мата” – това е всичко – “намо намаха.” Да, това е всичко. Това е. [Това са сто и осем от хилядата имена на Махадеви, дадени в “Шри Лалита Сахасранама”.] 

Първото е “Шри Мата.” Сега го кажете. “Патака нашини” – убиваща всички грехове. Ето затова ви казах да не се чувствате виновни. Тя убива всички грехове. Маха-пат: най-голямата – Маха-патака нашини. “Нистула” – означава “несравнима”. Трябва преди всичко да докоснете тук. Най-напред. Отидете и измийте ръцете си. Неомъжените жени. 

Неомъжените. С Пара-шакти цялата работа, към която Тя погледне, се извършва. “Йогада.” Дала съм ви Йога, разберете, съюзът. “Лабдха. Пунйа-лабхйа” – според пунйа. Вижте, ако нямате пунии, не можете да откриете никакви. Затова ако много хора са изгубени, не бива да се безпокоите - те нямат никакви пунйа. Какво можете да направите вие? “Пунйа-лабдха.” “Шобхана-сулабха-гати” – “Шобхана” означава “милостива”, “сулабха” означава “лесно”, а чрез това, а “гати”... „движение”. Вие стигате до вашата Реализация чрез “Шобхана-сулабха-гати.” Няма позорно поведение , или всичко се прави толкова красиво, а също “сулабха” е “лесно.” “Шубха-кари” – Даряваща благоприятност. 

Не червеното. Не, не червеното. Сега две. Неомъжени. Един, един човек. Добре, всички вие! Всички трябва да го държите в ръка. Сега, дръжте го в ръка, всички вие, ето тук. А сега отгоре. Да, просто го дръжте, с дясната ръка . 

Дръжте го с дясната. Ето, някой може да държи тук. Сега го поставете. Благодаря ви. Паша-хантри, Паша-хантри” – Виждате ли, всички са под робство. е тази, която премахва всякакъв вид робство, паш. Нека Бог да ви благослови. “Вандару-джана-ватсала” – тези, които Й се покланят, Тя е … Тя е нежна към тях като Майка. Тя майчински ги закриля. Отнася се майчински с тези, които се покланят пред Нея. 

Нека Бог да ви благослови.  