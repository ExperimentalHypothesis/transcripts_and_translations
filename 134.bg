Пуджа на Шри Деви

Сан Диего, САЩ - 31 май 1985 г.

Нека Бог да ви благослови. Моля, седнете. Само ще записвате, нали?

Такова удоволствие е да бъдем в ашрама в Сан Диего. Това е едно толкова красиво място, така силно изразяващо любовта на Бог, на Божественото, по начина, по който то иска да ви помогне във всеки един момент. Ако искате да имате ашрам, ако искате да имате подходящо място, ако искате добре да се грижите за децата си, то вие искате да извършвате работата на Бог и за всичко се грижат, всичко трябва да се изработи. Ако не е изработено, тогава как ще вършите работата си? Така че всичко работи. И е толкова очевидно как имаме различни ашрами, такива удобни места на много разумна цена, която можем да си позволим, за да живеем щастливо всички заедно. Това е домът, създаден с любов за вас.

Така че първото нещо, което трябва да запомним, е, че между нас трябва да съществува съвършена любов.  Ние не трябва да вярваме на хората, които се опитват да ни разделят, да ни дават погрешни идеи. Много е лесно да разбереш кой е Сахаджа йоги от сърце. Много е лесно да си дадеш сметка. Трябва да сте малко по-чувствителни и много лесно ще разпознаете такъв човек. Каквато и хитрост да използва, тя може да бъде разкрита. Никой не може да действа срещу Бог сега, защото всичко ще бъде разкрито и разобличено.

А вашето внимание трябва да е изцяло върху вашата Майка. Въпреки че някои хора стават малко фанатизирани, понеже са така привързани; но няма значение, ще се справите. Но по-добре да сте е фанатични, отколкото да се съмнявате. Така  хората, които малко преувеличават, трябва да се посветят на такъв живот, че каквото и да виждат, каквото и да разбират в Сахаджа Йога, каквото и да се случва, да го приемат без каквото и да е безпокойство.

Освен това ние си изграждаме собствени представи за Сахаджа Йога. Но не бива да го правим – всичко е такова, каквото е. Не можем да си създаваме собствена представа, така, каквато си мислим, че трябва да е Сахаджа Йога – това не e възможно. Не можете да правите компромиси, просто не можете. Тя трябва да е това, което е. А не нещо, което вие искате да бъде. Вие не можете да я моделирате, защото тя е нещо установено преди много време. Днес тя е това, което е, и ето защо работи така добре, така ефикасно. Но за да я направите още по-ефикасна, трябва да приемете, че тя работи. 

Да вземем например вчерашния проблем с времето: Аз знаех, че сигурно има нещо, но времето още не бе дошло. Времето, което прекарах тук, би могло да се използва, издигайки тяхната Кундалини, а беше ненужно пропиляно. Вместо това използвах само пет минути, толкова Ми отне да им дам Реализация. Така че всичко трябва да се разбира в подобна светлина. Постепенно ще започнете да виждате божествената игра, как всичко работи, как ви помага.

Но да предположим, че Бог е донесъл нещо преди вас. Д-р Ворликар Ми каза една хубава история, а интересното в нея е, че между богинята на богатството и богинята на учението възникнал малък конфликт. Например, ако пренебрегвате или твърде много обожавате ученето или Сарасвати, те могат да ви направят егоисти, в смисъл че ако станете човек, който постоянно учи ли учи, могат да бъдете изхвърлени на другата страна. И така, Сарасвати искала да изпита силата на богатството. Затова казала на Лакшми: „Добре, нека да видим (как действа) върху този човек ”. Човекът бил просяк, имал нужда от пари, и то от много. Тогава Лакшми сложила много пари в един съд, който се нарича ханда (меден съд за вода – б.р.), и го поставила на пътя му. Както си вървял човекът, Сарасвати влязла в ума му. И когато това станало, той се превърнал в егоист и дори не погледнал парите, просто си подминал. Имал нужда от тях, но ги подминал. 

Това говори за едно нещо - че когато хората станат егоисти, започнат да правят свои планове, оформят свои собствени представи и образи; тогава се случва това, че Божественото, което се опитва да ви достави всичко за вашите нужди, желания, и решение на проблемите, изчезва. Става това, че ние не позволяваме на Божественото да играе играта си. Това не се случва само на материално, но важи също и на емоционално и физическо ниво, но най-хубавото е, че това е истина и на духовно ниво. Затова не бива да пропускаме смисъла. Оставете Божественото да изиграе своята роля, и тогава ще можете да я видите.

Кришна е казал:“Карманйевадикйарасте” – „Работата ни е да свършим работата.” Сега извършихме пуджата, направихме аарти. Казах им: „Добре, ако можем да я направим - хубаво, а ако не можем, ще тръгна със самолета вечерта.” Няма значение за Мен дали ще взема сутрешния или вечерния полет. Напълно съм спокойна. Обсъдихме някои важни въпроси, които трябваше да обсъдим, трябваше да отделим малко време, това е част от живота ни. Така че не бързам да си тръгна в един часа със самолета. Добре де, ще си тръгна с вечерния полет, няма значение. 

Та умът трябва да е много спокоен, да наблюдава как нещата изплуват. Хората напразно. Така ....

Когато разберем, че Божественото извършва цялата си игра, своята работа, всичко работи за вас, за Сахаджа йогите. Щом разберете това, ще се чувствате напълно спокойни и радостни. Но ако почнете да говорите: „О, това трябва да е така, а онова – така,” всичко се обръща срещу радостта. По който и начин това да се случи, все е добре. Веднъж щом развиете този подход, радостта ви ще е пълна.

Виждам, че хората страдат много и в емоционален план. Причината е, че мислите за всичко. В Индия например е много лесно да се ожениш. От малки ни учат: „Ти ще се ожениш, затова трябва да се научиш как да живееш със съпруга си”, а на мъжа казват как да се отнася към съпругата си. Но те не знаят какво е съпруг и съпруга. Те са просто нещо като символ. Хората не знаят кои са, може да е всеки. Затова, когато го приемете като дхарма, то идва като изненада при вас, просто му се насладете. И всичко е подготвено за момента, който е най-благоприятният. Разбира се, се консултират хороскопите, това е нещо важно, защото ако не го направят, може да стане зле. Така че хороскопите се сверяват. И ако има много допирни точки, например двайсет и шест точки са идеални, тогава двойката се жени, а иначе не. Няма значение дали се срещат или не. Понякога хората се срещат, говорят си в продължение на една година, понякога женитбата се отлага, ако не е настъпило благоприятно време. Те прекарват известно време заедно, но никога насаме, никога не стигат до интимност. Защото този момент се пази като нещо свято, когато срещаш своя съпруг или съпруга – това е свещен момент, върху който вие се съсредоточавате. Така че това се решава изведнъж. Но вие пазите този момент като нещо свещено. Дори да се стане така, че ви е нужно време преди това, доста време след решението; може вашето чувство да продължи, виждайки този човек. Но вие не отвличате вниманието си, това е едно напълно концентрирано усилие. Всичко се получава, защото вие просто го приемате.

Но хората обикновено живеят заедно три години, а после се женят и развеждат. Не мога да разбера, че и след три, и след седем, и след десет години заедно те пак го правят. Така че каква е ползата да се опознаят за толкова много години, ако все пак ще се разведат? Но всичко се получава, ако разберете, че трябва да сте съсредоточени върху това движение, когато вие срещате човека и приемате, че той е вашият спътник. Може би едно-две неща няма да са наред, но ако не мислите за това, няма да е толкова зле. Защото след женитбата вие мислите:  „О, аз очаквах това, онова. Мислех, че това ще е така, а то не е.” И винаги се опитвате да търсите грешката в другия, а не в себе си –  това е най-добрата част; да не се опитате да се приспособите към този човек. Щом започнете да мислите за брака си, с него е свършено, край. Когато ви се роди дете, без да мислите какво ще е то, вие го обичате, и по същия начин в брака си трябва да развиете такова съсредоточено чувство. Само тогава браковете ще са успешни.

Но ето че, когато купите нещо, си мислите: „О, това не е хубаво, трябваше да купя друго, по-добро.” И така вземате друго. Но това е различно, нещата са си неща. А човешките същества са си човешки същества, те не са предмети, които можете да сменяте наляво-надясно. “Можех да имам това или онова.” Но не можете да продължавате да правите това с хората – все едно, че си играете с Божественото.

Това е главното, да почувстваме, че Сахаджа йогите трябва да се научат да приемат всичко с радост, щастие, а не да проектират глупави идеи. Само тогава ще откриете, че радостта ви е пълна. Иначе това няма да се случи. Ами да вземем физическата страна на нещата – ако жената е много слаба, тя ще иска да има такива и такива крака, такива ръце, такова тяло. Но защо? Ами представете си, че всички са направени като от калъп – с еди- каква си талия и т.н. – ще бъде просто ужасно. На всички ще им омръзне да са еднакви. А вие искате да сте такива.

Сега и за тялото има мода – трябва да сме Мистър Америка или както там го наричате. И всеки започва да прави джогинг, бягат като луди. Но защо? Вие си имате своя личност, съхранете я. Имате нужда от някои неща за своето тяло, такива каквито сте. Разбира се, ако здравето ви не е наред, опитайте с чакрите си, излекувайте го. Но ако го правите заради външния си вид, ако мислите, че трябва да изглеждате еди-как си, тогава няма никакъв смисъл.

Така започва поредната лудост и хората са много нещастни. Отивате сред тази т.нар. елитна класа, където повечето от мъжете имат солидни заплати, образовани са, жените също са образовани и си говорят само колко калории са погълнали и тем подобни. А вие не разбирате какво им става на тези хора? Нивото им е толкова ниско. Това е благопристоен разговор, но ако се стигне до нещо неприлично, те могат и там да минат всякакви граници. А това показва, че такъв човек не е претърпял еволюция. Те просто мислят на това ниво. И по този начин стават много сериозни, когато обсъждат нещата. На вас ви идва да им се присмеете, защото са толкова глупави. Но всичко това се счита за толкова важно в страна като Америка или като всяка друга страна, което само показва що за хора притежава тя.

В Индия например никой не се притеснява за фигурата си. Поне на Моята възраст хората никога не са харесвали много слаби момичета, защото си мислят, че те са много раздразнителни, избухливи, че постоянно мислят. Хората никога не са харесвали много слаби момичета, наистина, дори и Моят съпруг не ги одобрява. “Виждате ли, мъжете подлъгват жените и затова те правят всички тези неща.” А той е обикновен човек, затова мисли, че мъжете лъжат жените. Ето защо те си правят такива крака или такива зъби, или пък такъв нос, слагат си изкуствен нос – но защо?

На физическо ниво дисбалансът се появява, когато започнем да мислим. И понеже мислим, ние се сблъскваме с друго мислене, а после си създаваме генерално такова, и приемаме генерален модел. И когато това стане, хората си казват: „Ами добре, нека да го направим.”

Първо започват да носят много тесни дрехи, като едно момиче, което Ми се хвалеше, че носело една дреха цели осем дни и сега не може да я свали. Аз я попитах: „Ами как успя да го направиш?” А тя каза: „Това е дреха, която обличаш, а после скачаш във ваната, тя се свива  и не можеш да я съблечеш. Можеш да се къпеш с нея и да правиш каквото си искаш.” Отвърнах й: „Но това е много нехигиенично.”  - „Не, не, тя може да се пере и да се избърсва.”  Но Аз й казах: „Но защо, защо ще правиш нещо, което напълно ще ти съсири кръвта?” 

И когато хората започнаха да страдат, облякоха напълно висящи по тялото дрехи, тип хипи, напълно ежедневни. И скочиха от трън та на глог, продължавайки да мислят и да опитват нови методи.

Но традицията е нещо различно. В нея хората са традиционалисти, всъщност само чувствителните хора могат да станат традиционалисти, защото те разбират от какво трябва да се откажат, и от какво – не. И се опитват да разберат как да израснат. Ние не трябва да заставаме на една страна, а да тежим и на двете, да се балансираме и тогава да продължим напред. Да оставим това, от което трябва да се откажем, и да приемем добрите неща. Като принципа на опита и грешката. Правите грешка – добре, отказвате се от нещо, после друга – отказвате се и от другото. Запазвате това, което е добре за вас и по този начин изграждате правилната традиция, която другите ще последват.  

Но тези, които мислят все за нови и нови неща, които искат винаги да имат нещо ново, грешат много, тяхното поведение е подобно на палячовщина. С тези нови неща те могат да си докарат голяма бъркотия, и точно това се случи с повечето западни страни, които опитват всичко  ново. Днес новата лудост е кокаинът  – добре, ето ви кокаин. Аз не бих била изненадана, ако дори принц Чарлз или някой като него посегне към това. Защото всички искат да опитат новото и ако някой каже, че не може да го направи, му отвръщат: „Ама защо не?” Това е голям проблем на западния ум.

Затова всички хора трябва да разберат, че не бива в Сахаджа Йога да се опитват нови неща. Сахаджа Йога е нещо традиционно. Не опитвайте нищо ново в нея. Това, което си имаме, е повече от достатъчно, затова не опитвайте нови неща. Хората, които пробваха нови неща, си създадоха неприятности, затова вие не го правете. 

Скоро някой каза – чух - че в Лондон се появили хора, които изведнъж започнали да изнасят лекции и да прилагат нови методи по Сахаджа Йога. И те всички полудяха. Вибрациите им полудяха, не знаех какво да правя с тях. Бях доста изненадана. Попитах ги: „Защо опитвате такъв нов метод? Кому е необходимо да опитвате това?” – „O - отговориха - ами помислихме си, че е по-добре да опитаме.” Но Аз им казах: „Вече съм ви показала всички начини. А вие опитахте ли да се усъвършенствате? По-добре пробвайте тези методи, които съм ви казала, и едва после можете да Ме попитате дали да започнете с нещо ново. Но трябва да разбирате какво правите.”

Аз съм забелязала, че посредствените Сахаджа йоги винаги правят така, опитват нов начин. Ще кажат нещо такова: „Сега ще ви кажа как да циркулирате дишането си.” Но защо да циркулираме дишането си? Сякаш изведнъж са открили нов метод. Това се среща често, но понякога това могат да бъдат много зловещи хора, затова внимавайте. Няма нужда да се опитват нови методи. Сега вие сте се издигнали до това съзнание, където трябва само да сте стабилни. Затова на този етап не опитвайте нищо ново. Просто се стабилизирайте, укрепете своя баланс – това е много важно.

Второто е, че в Сахаджа Йога всеки трябва да бъде начетен. Но някои хора имат такива смешни знания, че понякога Ме изненадват. Например, имаше един човек, който бе хомосексуалист и разправяше на хората: „Да, Майка казва, че от време на време това е нормално. ” А Аз никога не съм казвала това. Никога не мога да кажа това. Друг човек пък каза:  „Майка каза, че пиенето не  е проблем.” Но как бих могла да го кажа?! С това не бива да се прави компромис. Друг пък казал: „Няма, проблем, можем да правим бизнес. ” Аз никога не съм казвала така. Не, вие не може да правите това, тези неща не са предназначени за вас. Не бива изобщо да ги правите. Нали? 

Така че ако някой се появи с подобни идеи, му кажете: „Няма нищо такова.” Няма нищо подобно, защото в Сахаджа Йога изобщо не се правят компромиси с тези неща. Каквито и методи да сме научили, нека започнем да ги практикуваме, за да укрепим себе си и другите. Вие трябва да се придържате към вашите марйади, към своите граници. Не се опитвайте да летите в облаците. Някои хора си мислят, че са велики Сахаджа йоги и че ще направят това и онова. Но запомнете, че това е погрешно. Вие трябва да се смирите, запомнете, че трябва да се смирите и ще осъзнаете, че само смирените хора са стабилни.

Трябва да има пълно смирение. Опитайте се да придобиете повече познание за Сахаджа Йога. Има толкова много начини за това. Всички Мои записи вече са издадени, а имаме готови и всички тези книги за Сахаджа Йога, и вашата „Нирмала Йога” е тук  – има толкова много начини да разберете Сахаджа Йога. Ако пък не разбирате, можете да се питате едни други, опитайте се да анализирате по начина, по който желаете да разберете нещата, че каквото Майка казва, е точно така, както Тя го казва. Защото Моите лекции са изказани на много, много простичък език. Аз използвам извънредно лесен език, избягвайки всички литературни термини, доколкото, разбира се, е възможно. Понякога се налага да използвам трудни думи, но това е нормално. Но отвъд това тече едно много фино познание. Затова понякога е трудно да го разберете, може и да се опитате да сглобите нещо друго от това, или да го интерпретирате. Но ако възникне подобен проблем, по-добре се консултирайте с някого, за когото мислите, че е способен да ви посъветва. Но трябва да приемете това. Не трябва да налагате собствената си гледна точка, това би било много погрешно. Тогава ще заприличате на някакъв дерайлирал влак, който излиза от релси.

В Сахаджа Йога съществува пътека, трябва да го знаете, независимо дали ви харесва или не. Не е въпрос на свобода, а на пътека, по която да израствате. Вие не можете да излизате от нея. Ако мислите, че може малко да се отклоните, да си прекарате добре в мръсотията и после да се върнете обратно в Сахаджа Йога, няма да сте добре дошли. Ако правите това, после Аз ще трябва да работя усилено да ви изчистя, да правя всичко това. Затова за да останете чисти, по-добре се придържайте към пътеката и не излизайте от нея. Не се опитвайте да откривате нови начини за правене на нещата, което не е нужно; защо го правите? Толкова е просто да разберете, че това е загуба на енергия. Аз вече съм открила всичко за вас, защо ви е да го правите отново? 

Ето например този тип блузка, която мисля, че нося от петдесет или повече години, такъв тип. Моят шивач знае, че я нося и какво представлява. Той има Моите размери. И Аз само трябва да му кажа: „Вземи Ми ето такъв плат и Ми направи блузка.” И той я прави. За последните години - това са около 25 години - съм имала само един шивач, който Ми върши работа. Той няма главоболия, Аз също нямам, няма никакъв проблем. Ако всеки ден трябва да сменям този модел, да правя нови ръкави и нов модел блузка, бих получила главоболие, уверявам ви.

Така че защо ви е това? Каква е ползата? Кой ще го забележи, кого ще засегне? Ето така напразно си пилеем енергията с тези неща. Изобщо нямам предвид, че трябва да се подлагате на някакъв режим, в никакъв случай, а имам предвид, че когато можете, трябва да пестите енергия от мислене, трябва да го правите. Не е нужно да имаме разнообразие за някакви дреболии, както вече съм ви казвала, в тази страна всяко кранче, всяка дръжка, всяка плочка трябва да са различни –  но каква е ползата? Различни трябва да са само произведенията на изкуството. Сарито трябва да е различно, понеже е нещо изящно. Но какво има в ушиването на една блузка - в това няма изкуство. Могат да са различни само художествените произведения, а не обикновените неща. Защо ви са различни конфекции, те ще ви подлудят. Отивате в магазина, а там има двайсет неща, вие не знаете кое да купите, а всички са направени от машини. Това е добро, онова е добро. После идва някой друг и казва: „Не е добро.” А вие сте обидени. Но ако искате обикновени неща, по-добре си вземете малко на брой, за да не си създавате главоболия.

Най-добрият начин да се избегнат всички тези проблеми е като използвате новото си вибрационно съзнание. По този начин спестявате енергия. Трябва да пестите енергиите си, а това ще стане само, ако не обръщате внимание на неща, които не са ваш стил или посока. Просто проверете вибрациите. Когато пазарувам, Аз го правя по различни причини, както знаете. Едната е, за да вибрирам местата, другата – да вибрирам и хората, които са на пазар. На трето място – да разгледам всички тези неща, така че вибрациите Ми да отидат в тях. И четвърто – да купя нещо, което да подаря на други хора. Но Аз харесвам нещо само по вибрации и го купувам само, защото ще бъде подарено на някого или ще послужи за нещо по-късно. Аз просто го купувам, пазя го и това е много практично.

Ето такова отношение трябва да имате. Но ако все пак продължавате да правите обратното: „Аз харесвам или не харесвам това” по отношение на жена си, работата си, всичко, ще бъдете неуверени. Днес в Америка хората са много странни, що се отнася до работата им. Трябва да засегна тези теми, защото вие ще се сблъскате с подобен проблем. Днес работят нещо и „Не ми харесва, шефът ми не ми харесва” – и започват друга работа. После я сменят с друга. Идва и трета. Те обичат постоянно да променят, а това е влудяващо. Сменят си съпругите, къщата, сменят всичко. Защо? По-добре е да имаш само една жена. И най-много две работи през целия живот, по-добре е. По-добре сменете само три жилища. Но повече от това е главоболие. Аз, например, съм сменила четиридесет къщи, заради нрава на съпруга Си. Но Аз съм различна, защото съм човек, който абсолютно не се вълнува, каквито и промени да настъпят. А вие не сте като Мен, затова не разхищавайте енергията си. Следователно е много важно да разберете това, а не да продължавате да си сменяте работата; много е важно. Защото това също е лудост, казвам ви.

Ще ви разкажа за Дъглас. Той правеше така. Всеки път имаше финансови проблеми, защото си сменяше работата. Затова един ден му дадох да разбере. Казах му: „Дъглас, ако смениш тази работа - понеже видях, че вибрациите бяха добри - ако си смениш работата, няма да Ме видиш повече.” И ето че днес той има къща, кола, пари в банката и е много добре.

Защото това причинява главоболие и на Мен - „Майко, нямам работа, нямам пари. Какво да правя?” Всеки път има хора, които идват в Индия и казват: „Майко, нямам пари, съжалявам, но не мога да Ви платя.” Добре, няма значение. Те не са много на брой, последният път бяха само пет души. Но преди мисля, че бяха около двадесет. Така че всеки път става така. Сега трябва да разберем, да имаме подходяща работа. Трябва да сме уважавани хора. Да имаме подходяща квалификация, ако е възможно, да получим някаква квалификация. Вие сте много интелигентни хора и можете да се образовате. Трябва да бъдете уважавани в обществото. Иначе хората ще си мислят, че Майка е майката на всички просяци.

Така че установете се в професията си, в дома си. Да се установите означава да се научите да не променяте нещата. Промените ви правят нестабилни – разбирате ли какво имам предвид? Затова тук не става и дума за промени - „Ще мина и през това.” А ако е необходимо, ако нещата не работят, тогава можете да ги промените. Това се отнася за всичко. 

Днес „гуру – шопингът” (постоянна смяна на духовният учител – б.пр.) не е нищо друго освен промени. Колкото повече гуру сменяте, толкова по-голямо главоболие Ми причинявате. Ако имате само един гуру, да кажем някой ужасен гуру, е добре, лесно е да ви изчистя. Но вие сте ходили при двайсет, и какво да правя после Аз? 

Един човек беше ходил толкова много при различни гуру, че не можех да разбера що за личност е. Казах си:  „Какво става тук?” Който и проблем да назовете, той го имаше. Аз си казах: „Какъв тип човек е това?” Тогава му казах: „Добре, напиши тогава имената на всички гуру, при които си бил.” А той изписа три големи листа хартия от двете страни. Отвърнах му: „Съжалявам, господине, но не мога да ви помогна.” А той каза: „Майко, трябва да го направите, защото имам един спешен проблем.” Попитах го: „Какъв е този спешен проблем?” – „Че ще стана жена.” - “Какво? – учудих се.” – „Докторите казаха, че сега се превръщам в жена.” Отговорих му: „Това наистина е неотложен проблем. Това поне мога да го спра, но ти трябва голямо изчистване.” И понякога той изглеждаше като Ханумана, понякога – като луд, придобиваше различен вид, защото толкова много гуру в него бяха работили. Накрая се изчисти и проблемът му бе решен, но дори и днес не бих казала, че е Сахаджа йоги, въпреки, че е много начетен човек, знае всичко за санскрит, защото е бил при толкова много учители, опитал е при всякакви гуру. А това е произтекло от (желанието за) промяна – „Какво лошо има да опитам?” Затова, когато дойдете в Сахаджа Йога, просто се спрете. Прекратете всичко друго. 

Вторият въпрос, върху който наблегнах, е, когато дойдете в Сахаджа Йога, първо да се концентрирате върху Мен и Сахаджа Йога, щом дойдете тук, а после върху други неща. Например християните, които идват, не могат да приемат Шри Ганеша. Индийците в Сахаджа Йога пък не приемат Христос. Мюсюлманите не могат да направят пуджа. Всички влачат нещо след себе си. Затова по-добре елате, оставете всичко в Моите Нозе, и край. Сега вие виждате нещата през Моята призма, чрез Мен – а така е по-добре да се разберат нещата. А тези, които са Ме разбрали по този начин, разбират Сахаджа Йога просто съвършено. Няма фанатизъм от миналото, нито в Сахаджа Йога. Те осъзнават, че всичко е едно и също, каквато е и Майка, и не е необходимо да се залепят за това или онова. Това не означава, че ако Ме наричате Богинята Кали, Ме обиждате; или че ако Ме наричате Матаджи Нирмала Деви, Ме величаете – всичко това присъства тук.

Разберете, че всичко това се отнася до нашите собствени категории. Но Бог няма такива категории. В Неговия ум не съществува Америка или изобщо нещо. Да не би ние да съществуваме по този начин – „Сега съм само моята Вишудхи.” – така ли живеем? Или “Аз представлявам само един нос” – нали? Ние съществуваме като цялото тяло. Така съществува и Бог  – Той притежава нос, уши, има всичко, но съществува като Бог. Не живее отделно само като нос, не съществува като отделна Америка, а като едно цяло, и всичко се отнася към цялото.

И когато нещо такова се случи на нас – да сме част от цялото, от Първичното Същество - не бива да се връщаме към нещо, което ще ни локализира поради нашите обусловености. Не бива да съществува никакво застопоряване, а трябва да сме в движение. Откривам, че е трудно за хора, които са били католици, да боготворят Шри Ганеша със същия респект, защото са обусловени. Така че се опитайте да оставите за малко Христос, напълно го оставете. Елате в Сахаджа Йога и тогава ще Го видите в правилната светлина. Защото проблемът е, че докато не влезете вътре, не можете да видите за себе си, че всички пътища водят единствено до това нещо, че са просто едно и също, че няма никаква разлика между тях. Първо елате вътре. Откажете се от всичко, елате вътре. После ще знаете че всичко е едно и също. А това е много важно и веднъж щом го видите, това е едно толкова красиво нещо, че вие нямате повече никакви компликации от какъвто и да е вид, принадлежейки към някои определен култ, определен гуру или нещо определено. Дори т.нар. религии са като култ, ако ги погледнете, те са като култове, имат обусловености. Те не са ви дали нищо друго освен обусловености и илюзии. Така че не бива да живеем с илюзии, а в реалността. А реалността е такава, че всички тези същности са едно, и ние трябва да бъдем вътре в тях, така че да ги видим, че всички те са едно.

Също така в страна като Америка това е много важно нещо. Чувствам го, защото там има такива различни идеи, такива различни идеи, че направо съм изненадана. Кажете нещо и него го има в Америка. Онзи ден обяснявах едно нещо, наречено мормон, мормони или нещо подобно. Само го споменете и то е в Америка. Не зная как всички тези вариации са се събрали тук. Казвам ви, ще откриете там всякакъв вид гуру. Не бях чувала толкова много имена. Където и да отида, намирам ново изгряващ гуру. Защо Америка е мястото, където всички те просперират просто така, като гъби? А гъбата расте, това е – нали това е нещо гнило? Само гъбата расте като плесен. А тази страна загнива ли? Какво става? Защо? Това е умът на човешките същества.

Умът на човека тук винаги иска нещо ново и така идва предлагането. В резултат на това хората стават нестабилни. Така че основният проблем на американския характер е, че това са едни много нестабилни хора. Питате ги: „Как си?” А те казват също .... Разбирайте го както искате. Те няма никога да кажат: „Как си?” .... Как разбирате това? Имам предвид, че индиецът не разбира това. Ако някой им каже така, ако попитате индиец как е и той ви отговори така, ще кажат: „Ти луд ли си?”  А после ако ги попитате:  „Разбираш ли това?”  - „Объркан съм.”  - Един индиец никога няма да каже такова нещо като „Объркан съм.” Той е напълно убеден. „Объркан съм” означава, че сте луди или какво? Защо сте объркани? Нещо с мозъка ви ли става?

Така че всички тези идеи ви дърпат към вашата нестабилност, лекомисленост, повърхностност. Направо сте бомбардирани от повърхностност, направо бомбардирани, виждам това. Абсолютно отвсякъде, от медиите, оттук, оттам: това не е нищо друго освен повърхностно. То направо убива вътрешния зачатък на човека. И ако искате да живеете с това, то тогава искате да мислите в тази посока и наистина се изгубвате, целият контакт с вас е изгубен.

При всички тези обстоятелства трябва да знаете един прекрасен факт - в тази страна са родени толкова много търсачи. Америка е страната, която Аз посетих най-напред. И съм сигурна, че Сан Диего е мястото, където ще започне всичко, имам такова усещане. Така че това място е много важно и Аз съм радостна, щастлива, че вие сте организирали тази прекрасна пуджа и ние трябва да я направим. Аз съм сигурна, че с това ще доведем едно специално и добро време, което ще дойде, когато от една страна ще има американска еволюция, а от друга – мексиканска. Това можем да изработим от Сан Диего.

Денят, който поискахте за тази пуджа е прекрасен. Аз съм много щастлива от това. Днес е денят на Богинята – трайодаши. Трайодаши е най-добрият, тринадесетият ден. Вижте вибрациите, дори нямате нужда от пуджа! Няма нужда да правим пуджа, наистина, толкова е силен денят.  И така, днес е велик ден, и Аз съм щастлива, че той помоли за тази пуджа тук.

Така, за начало... Сега ако имате някакви проблеми, някакви въпроси, трябва да Ме уведомите. Има едно нещо, че един Сахаджа йоги не трябва да е сериозен човек, това е едното. На един Сахаджа йоги не подобава да е сериозен. Трябва да сте усмихнати, да се смеете, да се забавлявате. Ако е сериозен човек, то тогава не е Сахаджа йоги. Аз не мога да остана сериозна за повече от пет минути. Дори и ако трябва да сгълча някого, се подготвям, успокоявам се и извиквам, а ако не избягам след пет минути, ще Ме откриете отново да се смея. Просто не мога – всичко е шега! Затова не трябва да бъдете сериозни, това е едното. Никой не бива да е сериозен. Трябва винаги да сте усмихнати и щастливи хора, защото радостта е у вас. Иначе какво има?

Ако само си мислите „Нещастен съм, нещастен съм”, това е френски стил. Нали знаете, че когато отидох там за първи път, французите Ми казаха: „Майко, изглеждате прекалено щастлива” – за французите. А Аз отговорих: „Какво трябва да направя?”  Отвърнаха: „Виждате ли, те всички са много..., мислят си, че са много нещастни и т.н.” И тогава им добре: „Добре - а после отидох и им казах. - Вижте сега, всички вие сте „клетниците”; нали знаете, че Виктор Юго е написал “Клетниците”. – затова се обърнах към тях - Добре, „клетници”. А Аз съм личност, която изобщо не е нещастна. А пък вие наистина ще бъдете нещастни, нали във всяка трета къща имате кръчма, проститутка, и какво следва? Тоест, вие си го правите.” Ето това е. 

И дори Йоги Махаджан Ми каза: „Майко, искаме Ваша снимка, която е много сериозна, трудно е да намерим такава, а трябва да сложим много сериозно изражение.” И накрая той намери една фотография, която бе ужасна. Накрая Ми каза: „Това е една много хубава снимка, изглеждате толкова ведра.” И описа всичко. А когато Аз видях снимката, рекох: „Ужасна е!” Той каза: „Наистина ли?” Казах му: „Добре, нека да ти кажа кой я е направил.” А той попита: „Кой?” И Аз му казах името и той се шокира.  Аз казах: „Това е жената, която ти е дала снимката, и ти знаеш къде е тя днес.” Той бе шокиран, че назовах името на Джейн. Отвърнах: „Това е фотографията, която изпращате на американците.” Но зная, че американците ще бъдат привлечени от тази снимка, защото те самите са нещастни. Но хора, които са привлечени от така снимка, ще отпаднат за нула време, няма да се задържат – вие не разбирате смисъла на това. Те не са от типа хора, които ще се задържат. 

Например когато отидох в Шотландия, видях една снимка и изпаднах в шок. Бяхме в един ресторант, за да хапнем, а Аз видях своя снимка и попитах: „Кой е направил тази снимка?”  Отговориха ми: „Това е копие на една от австралийските.” Попитах ги:  „Но кой я е направил? Защото не е никак хубава – направо е лоша.” А те Ми казаха: „Направена е внезапно от някого.”  Отвърнах: „Ще кажа името на човека – Хилъри”. А те всички бяха много изненадани. Обясних им: „Тази снимка не е добра.” Но сега те са я поставили навсякъде. „Добре - казах - така да бъде”. И така, на Моята програма дойдоха много хора, все странни птици, видите ли. Някои бяха еднооки, други – с една ноздра, всички имаха по нещо нередовно, нещо липсващо. Рекох си: „О, боже, това е заради фотографията.” И нито един от тях не дойде отново. На програмата имахме поне пет – шестстотин човека, и всичките бяха такива. А после никой не се върна, нито един. Всички бяха бхутове, привлечени от бхут; а Аз можех да видя по снимката Си, че това бе просто отблъскващо.

И така, тези, които Ме снимат, също се отразяват на фотографията. Трябва да сте забелязали, че фотографията на Рей беше много добра. Не зная кой от всички тук е Рей, но неговите снимки бяха много добри. А този Рей има странна жена, мисля. Той отиде в Индия и индийците Ми казаха: „Майко, не знаем защо Рей е така съкрушен.” В Индия това не се случва. Щом станат Сахаджа йоги, те се подобряват. Но този приятел бе точно обратното – ами сега? Те Ме попитаха: „Майко, той съвсем се е свършил, какво да правим?” Отвърнах им: „Сигурно нещо не е наред. Какво да се прави?” И когато се върнах, Рей  донесе четири Мои фотографии. И когато ги показа, всички бяха шокирани – „Това не са снимки на Майка.” И той трябваше да си ги вземе обратно. Това е то. Същият Рей, който правеше такива хубави снимки, днес носеше ужасни.

Следователно, по всичко, което правите, по всичко, което постигате, можете да си дадете сметка. Изведнъж ставате извънредно изискан човек, можем да кажем, човек с финес, щом станете добър Сахаджа йоги. Всичко идва с течение на времето. Вие можете да го изработите, простичките начини на такъв човек са така приятни и успокояващи. И така по тези въпроси покрих доста неща, които исках да кажа, и накрая бих искала да кажа, че като Вишудхи вие трябва да станете сакши, свидетелят. Трябва да станете свидетеля. А за да станете такива, е нужно да има необвързаност.  Но това не означава да живеете без нищо, а просто да се опитате да сте необвързани. 

Слава богу, този път опитът на Сахаджа йогите от Америка не бе толкова лош. Те бяха много добри хора, приспособиха се добре и се наслаждаваха. Беше прекрасно. И се надявам, че все повече и повече хора ще идват и ще се радват. А както знаете, вече има ново планиране. По-добре е да ни казвате ще дойдете ли или не. Но и не променяйте нещата в последната минута, защото това създава проблеми на всички нас. Така че, моля, не променяйте; ако няма да идвате, добре. Ще имате някаква дата, до която да решите, но не си променяйте програмата. Вижте, само американците го направиха, никой друг. А ние казахме на хората: „Стига толкова, нека да дадем повече шанс на американците да идват, би трябвало да им го дадем; така че, вие няма да дойдете. А горките те са дошли за десет дни, за пет дни, защото не можахме да организираме повече за тях. Затова не трябва да променяте идеите си. Ако идвате, можете да решите до един момент, идвате или не. Ако не идвате, просто кажете: „Да, няма да идваме” или ако идвате, просто кажете: „Да, идваме” и го направете. Поне това не променяйте.

Затова отново ви моля да се придържате към своя график, защото това наистина проваля всичко. Тъй като сега ние работим според ритъма на Божественото и  не е наша работа да пречим на този ритъм. Вие може да сте американци, но както знаете, в Сахаджа Йога американците не са поставени много високо. Знаете го много добре. Ние мислим, че италианците напредват много по-добре; те поемат в Сахаджа Йога като риба във вода. Затова американците трябва да работят малко по-старателно, да направят малко повече, за да се приспособят.

Какво да правим? Такава велика страна, толкова много търсачи, но те вече са повредени – и какво да направя Аз? Да опитам да дам най-доброто от Мен. Вие всички трябва да помагате и да осъзнаете трудностите, да бъдете мили към новодошлите и да се постараете да ги приведете в ред. А ние трябва да помислим за нашето издигане от Сан Диего и от това ъгълче ние ще просветлим цяла Америка.

По практически причини реших, че д-р Ворликар трябва да отговаря за източната страна. [марати] – за западната страна. За нас Ню Йорк вече е на запад, добре, а източната страна на Ню Йорк може да се управлява от него. Защото това е като две отделни страни, два различни типа. Затова те трябва да се управляват по този начин. 

Парите са имат значение: вие трябва да оперирате с тях само с неговото съгласие. Аз му казах как ще го направя – парите ще бъдат в банката на името на някое регистрирано лице или по който и да е начин, и те трябва да проверяват чековата книжка, но Аз ще трябва да подписвам. Затова вие дръжте чековата книжка у себе си, но той трябва да се подписва, за да вижда какви пари се харчат. Затова има чекове. Или вие правите същото тук, затова тя да вземе чековата книжка, но ти ще подписваш, за да знаеш колко е похарчено. Затова има чек. Разбира се, до колкото това засяга вас, зная, че всичко е наред, но все пак....

Защо правя толкова много неща? Ами просто за да ви накарам да разберете. Например, ако вие Ми дадете пари от пуджа, Аз пазя сумата. Водя сметка за това. Няма нужда от това, защото кой ще Ме пита какво съм направила с парите от пуджата? Но Аз го правя и водя сметка. А после това, което правя с парите от пуджата, е, че искам да ги използвам за материали за пуджа, за принадлежности за пуджа, за подаръци и така нататък. Затова ги пазя. Не е необходимо, нали това са Моите пари, поне най-малко толкова е Мое, но Ми доставя удоволствие. Следователно, всеки трябва да знае, че ако Майка е така стриктна с парите, защо вие да не сте?

Вие трябва да давате пари на пуджа, без съмнение, защото така трябва. Първо, ние вземахме по едно “p”. После преминах на две “p”, а после на пет, на десет  –  така се увеличиха. А после за тези пуджи, за главните пуджи, които ще имаме, една от които в Ню Йорк, се взе решение за определена сума. Това е ваше решение, Аз не казах нищо, защото Аз бях само за един паунд, бях дотам. А после не зная, обърках се с тези хора. Затова, каквото и да решите, колкото и да има, са пари, събрани в името на пуджата, които Аз трябва да взема за Набхи чакра. Вие трябва да го направите от сърце, просто в стила на  Шабари (поклонничка на Шри Рама от най-ниската каста– б.р.),  и всичко ще си дойде на мястото.

Затова можем да кажем, че Сахаджа Йога не е нещо крайно. Ние даваме пари; само Сахаджа йогите могат да даряват пари. Например, тук трябва да плащате за храна, за къща. И вие плащате, а не живеете като паразити. Ние не искаме около нас да има паразити. Но също така това не означава да ограбиш Сахаджа йогите и да ги направиш просяци, за да си купиш собствени ролс-ройси!

Следователно, това не е и в другата крайност - хората да Ме ограбват. Така че трябва да разберете, че Сахаджа Йога означава даване и вземане, по определен правилен начин, и то трябва да се извършва правилно, елегантно, с разбиране, с красивото усещане, че всички ние сме част и частица от цялото. И за което е отговорна Америка, защото Америка трябва да стане Вирата. Вишудхи трябва да стане Вирата. Това е такава отговорност!

Така че не се карайте помежду си, не бива да има караници между съпруг и съпруга. Опитайте се да бъдете едно в пълен унисон, радвайте се едни на други. Това е много важно. Добре.

Нека Бог да ви благослови. [марати] Това е мястото на Вирата. Дори сега дясна Вишудхи блокира. Добре.

[пуджата започва и Шри Матаджи дава указания кой и как да разтрива Нозете й, каква вода да се ползва и т.н.]

Сто и осемте имена. Казахте, че имате сто и осем имена. Сто и осем имена. Вие Ми показахте, че имате хилядата имена. Тези са ... сто и осем. Тези сто и осем ли са? ....На Махакали. О, вземете сто имена. Те започват ли с „Шри Мата”? Вземете това, нали? .... Сахасранама. Да, имаме Шри Лалита.

Това е възхвалата, след като Богинята е убила двамата ракшаси, наречени Шумбха и Нишумбха. Те всички отново са на линия. Затова сега трябва да кажете същата възхвала на боговете. Сега ще започнем – вие знаете, че до определен момент ще я четем, а после ще ви кажа да слагате „Я Деви сарва бхутешу” – той ще ви каже „Будхи”, а вие трябва да заместите: Я Деви сарва бхутешу Будхи рупена самстхита. Това го знаете – Намас Тасйай Намас Тасйай Намас Тасйай намо намаха.

Първо ще кажем началото. В него се говори как боговете възхвалявали Богинята, когато Тя убила Шумбха и Нишумбха. Така...

Също и луната. Тя е като луната. Лицето й е като луната...

Сарва е същината. Тя е тази, която управлява всичко. Изключително блага и изключително сурова. Ние сме интелекта. Тя е интелигентността във всяко човешко същество. Тя се изразява в интелекта, чистият интелект във всяко човешко същество..... Затова просто кажете “Шрадха.” А сега го повторете заедно. Сега кажете “Шрадха”.

...Трябва да кажете “Сакшат Шри Матаджи Шри Нирмала Деви намо намаха. Шри Мата сакшат Шри ...” Просто кажете “Ом твамева сакшат Шри Мата” – това е всичко – “намо намаха.” Да, това е всичко. Това е. 

Йоги: Това са сто и осем от хилядата имена на Махадеви , дадени в “Шри Лалита Сахасранама”

Първото е  Шри Мата. Сега го кажете.  

Патака нашини – убиваща всички грехове. Ето затова ви казах да не се чувствате виновни. Тя убива всички грехове. 

Маха-пат: най-голямата – Маха-патака нашини.

Нистула – означава “несравнима” 

 ...С Пара-шакти всичката работа, към която тя погледне, се извършва. 

 Йогада. - [марати] Дала съм ви йога, това е съюзът.  

Лабдха. Пунйа-лабхйа – според пунйа (заслуги – б.пр.). Вижте, вие нямате пунйа, не можете да откриете никакви. Затова ако много хора са изгубени, вие не трябва да се безпокоите, те нямат пунии. Какво можете да направите вие? Пунйа-лабдха.

Шобхана-сулабха-гати – Шобхан” означава  “милостива”, сулабха означава “лесно”, а гати ... “движение”. Вие постигате вашата реализация чрез Шобхана-сулабха-гати. Липсва позорно поведение, а всичко се прави толкова красиво, а също сулабха означава “лесно.”

Шубха-кари – Даряваща благоприятност. 

Паша-хантри, Паша-хантри –Виждате ли, всички са под робство. Тя е тази, която премахва всякакъв вид робство, паш. Нека Бог да ви благослови.

Вандару-джана-ватсала – тези, които Й се покланят, Тя е ... Тя е за тях нещо като Майка. Тя майчински ги закриля. Отнася се майчински с тези, които се покланят пред Нея. 

Нека Бог да ви благослови.

 /Шри Матаджи се опитва да си нагласи корона от цветя на главата/ Нали държиш? Само ще го оправя. Просто дръж. При Кришна – това е страната на Кришна и всичко трябва да е с надолу с главата. Хубаво. Голям проблем! Нека да видя. Сега е по-добре. Да, по-добра идея. Сложи го така. Изглеждам като червенокожа индианка. Инка, като инките.

[Пред Шри Матаджи излизат един по един йоги и около 40 минути Тя работи върху тях или казва на другите йоги как да работят върху тях.]

Мисля, че ще бъдеш наред. Но виж, сърцето ти има блокаж и всичко това е защото

ако започнеш да сменяш работата си, това работи върху теб – насочи ръцете си към Мен. Джеймс, ти си наред, и то въпреки Санта Круз! Бог да те благослови. Наистина съм много щастлива за това. Не знаех, че си работил в Санта Круз. Това вече е нещо. Много се притеснявам за това. Нека Бог да ви благослови. Много се радвам, че си тук. Нещо се изработва. Добре е. Много си добре. Иначе Санта Круз би могла да бъде... - „Може ли да остана в Санта Круз?” - Да, мисля, че можеш. Много малко хора могат, без да блокират, та по-добре стой там. Така че нека Бог да те благослови.

(към йогини) А, сега... Лява... лява Набхи, лява Набхи. Ти си наред. Ха, сега, по-добре ли е? По-добре. - Да не нося ли другите пръстени? По-добре не, защото понякога чакрите ти не са съвсем наред. Пръстените те притискат...

[Йогини пита за името на детето й, което му е дадено преди това.] Сложи й „Нарасимха”, това би трябвало да е името й... Нарасимхини. Аз ти дадох името! Родена е, кога е родена тя? - „На пети юли” - Аха, ето защо, понеже е Лъв. Мога да й дам и друго име, по-просто. Това е силата на Богинята, да знаеш... Можеш да й казваш Кесар. Кесар. Кесар значи „силата на лъва”. Кесари е лъвицата, а Кесар е силата на лъва; същото като Нарасимха. По-лесно е, Кесар.

(към друга йогини) Тя е добре. Ти си добре. Бог да те благослови. Ела. Сега растеш бързо; трябва да даваш Реализация! Ха! Хубаво. Тя е добре.

(към друг) Сърце. Дясна Свадхистхана. Лява Свадхистхана. Сърце. Двете страни. Сърце. Странна комбинация – лява, дясна Свадхистхана и Сърце; сега централно Сърце. Ха! Задръж дъха си. Направи така, направи така. Ха! По-добре ли е? Сега е по-добре. По-добре, но тя трябва да работи... Изработи го, защото е странна комбинация: ляв Свадхистхан, десен Свадхистхан, Сърце и Сахасрара. Е-Г-О. Толкова е просто.

(към йоги) Сега е наред. По-добре ли е? По-добре ли си? Мисля, че първо финансовата ситуация би трябвало да се подобри, после ще си добре. Мисля, че ако наистина отидеш в Мексико, така ще изкараш някакви пари. И тя също е много умна. Нека Бог да ви благослови. Но да се установят, как ще го направят, изведнъж? Трябва да помолят правителството там да ги наеме, или нещо подобно. Но там няма проблем с работата. Това е добра идея. Нека Бог да ви благослови. Не знам какъв е шефът му. Може и да има блокаж заради шефа си. Как е той? – „Ужасен, Майко.” - Аха, това е. Понеже ти не си толкова лош. Знам. Чух. Сигурно, сигурно е заради него. Така че по-добре го смени.

Както той казва, могат да ти намерят нещо. По-добре опитай. Понеже това ще намали и нейната скорост, мисля, защото твоята страна се движи бавно, да. Това също е много забързано място; Америка е изключително забързана. Тези, на които им липсва скорост, могат да дойдат тук, но онези, които са забързани, би трябвало да напуснат това място. Първо си помислих, че ще е хубаво да отидеш в Ню Йорк, но Ню Йорк не отстъпва, и няма да е подходящо. Така че ако може да се уреди в Мексико, нищо по-хубаво от това. Щом и двамата бъдат наред, няма да има проблем, щом се балансират; но и двамата са блокирали. А там хората са много хубави, много мили, няма ужасни хора в онази страна. С изключение на черната магия, която правят, което може да се оправи. Бавно ще се оправят. Там е толкова по-евтино, толкова евтино... Ръчна изработка, да, това също е хубаво нещо, сравнено с машинната.

Хубаво, благодаря ви много. Бог да ви благослови.

Благодаря ви за чантата.

Нека Бог да ви благослови.

Понеже Ми дадохте чанта, трябва да имате много пари тук! В този ашрам трябва да получите много пари. Досега никой не Ми е давал чанта, за ваше сведение. Това е за пръв път... Много добре. Този път, знаете, имах четири сили, за щастие.

/край на записа/