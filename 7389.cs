Projev k jogínům: Božská láska, 22/2/1991, Řím, ášram Pichini, Itálie (nekontrolováno)

(Projev začíná v 19.minutě)

Dnes jste tak krásně zpívali. Vypadá to, že se vaše srdce po této púdže velmi otevřelo a zpíváte teď jako malé děti. Zdá se, že nyní zmizely všechny podmíněnosti, které jsme měli, všechno to ego, které tam též bylo, stali jste se nyní velmi čistými, všechny tyto problémy zmizely a těšíte se sami sebou. To je ta nejlepší cesta, když sami sebe milujeme, známe sami sebe - stáváme se láskou. Kvůli mnoha nátlakům, které jsou na nás vyvíjeny, a mnoha normám, které máme, které jsou ale umělé, si myslíme, že když jsme navenek v pořádku, že je to v pořádku; ale pravda proudící zevnitř je tak radostná. Vnímat svou schopnost milovat je samo o sobě tak radostné, a schopnost dávat - to je také velmi radostné. Šiva púdža je tedy k tomu, abyste se stali láskou a cítili radost z lásky. Když někoho milujete, když milujete své dítě, nestaráte se o to, jak vypadá, jaký má zevnějšek, prostě ho milujete. Pokud se snažíte být k někomu pozorní jen proto, že dobře vypadá, že je navenek příjemný nebo že se umí dobře chovat, po nějaké době budete oklamáni. Ale pokud je vaše nitro krásné, pak budete spokojeni především sami se sebou; protože zdroj radosti je ve vašem nitru. Nezískáváte ji od druhých. Takže očistit se a být otevřený je nejlepší způsob, jak se těšit svým životem. Někteří lidé se vám mohou smát, někteří si z vás mohou dělat legraci, někteří vám mohou chtít dělat potíže; ale většina z nich vás bude mít ráda, protože jste tak čistí, a vy sami budete v míru sami se sebou. Takže nejlepší je dělat introspekci, abyste viděli sami sebe, zda jste láskou, nebo ne. Například někteří lidé jsou podmínění a chtějí, aby něco bylo tak a tak, měla bys být tam, měli bychom udělat tohle, měli bychom udělat tamto, měli bychom to zorganizovat takhle, měli bychom vařit tohle, chci říct, že mají podmíněnosti, podle nichž je něco takového dobré. A když se to nestane, tak jsou nešťastní. A někteří jsou pravostranní, egoističtí, chtějí druhé ovládat, a když je nemohou ovládat, tak jsou nešťastní a naštvaní. Takže jsou nešťastní, a tak činí nešťastnými i ostatní. Takže první, levostranný typ, dělá nešťastným sám sebe, zatímco druhý typ dělá nešťastnými druhé. Ale obojí je špatné. Nemáte žádné právo trápit sám sebe, protože Bůh vás stvořil, abyste byli radostní a šťastní. Člověk by měl tedy vědět jen to, že musí být Duchem. Takže všechny tyto podmíněnosti odpadnou, ego odpadne. Ale když mluvíme o Duchu, vždycky si představujeme něco velmi suchého. Ne, tak to vůbec není, je to naprostá láska, Duch je láska. Můžete říct, že světlo Ducha je láska. Je tedy důležité pochopit, že pouze láska, která vyzařuje z vašeho srdce, vám přinese radost. Pohlížejte na druhé lidi tak, že jim musíte dát lásku. Budete se cítit velmi silní a bhúti a všechny badhy utečou. Jakmile se rozhodnete, že musíte milovat ostatní, všechny podmíněnosti odpadnou. Dnes jsme se bavili o tom, že lidé mají špatný zvyk neustále přenášet své problémy na druhé. Třeba manželka přijde za manželem: „Mám tenhle problém, tamten problém...“ To samé manžel, řekne: „Mám tenhle problém,“ nemluví o ničem jiném než o problémech. Ne o lásce, ne o tom, že jeden druhého oceňuje, nebo o starostlivosti, o něze, o něžnosti, ale celou dobu si myslí, že jediné téma mezi nimi je říkat si problémy. Když se vám někdo snaží nabídnout řešení - je to všechno mentální. Dáte člověku řešení: „Dobře, tohle je problém, tohle je řešení.“ Řeknou: „Ne, ne, tohle nebude fungovat,“ pak druhé, „ne, ne, to nebude fungovat.“ Uvedete pět řešení, nic z toho nebude fungovat. Pak musíte říct: „Tohle je tvůj problém, ne můj, takže jestli nechceš žádné řešení, tak si dělej, co chceš.“ Příště už žádné problémy nebudou. Jakmile začnou mluvit o problému, zakryjte si uši... Okamžitě přestanou, protože to je, myslím, svým způsobem psychologické vydírání. Budou vás neustále obtěžovat nějakými problémy. Dejme tomu, že cestujete lodí, tam žádné problémy nejsou, protože tam nejsou žádná řešení. Když o něco požádáte, pokud to na lodi je, je to tam, pokud to tam není, tak to tam není. Takže takhle by si člověk měl uvědomit, o čem spolu mluvíme, co si říkáme. Pak další možnost je neustále hledat na druhém chyby; co je s tebou špatně - jsi takový, jsi taková. Nebo probírat někoho jiného - ten člověk je takový, ten člověk je takový, všechny ty špatné věci. K čemu to je? Když je někdo špatný, měl by se napravit sám, vy ho napravit nemůžete. Můžete opravit pouze sami sebe. Ale je to zvyk mysli, je to opět velmi mentální. Jako když jdete po cestě a takový člověk řekne, že cesta měla být tudy, že měla směřovat tudy - ale vy to nemáte na starosti. Je to tak, jak to je, proč plýtvat energií? Takže abychom se ze všeho těšili, musíme to přijmout. Ať je tam cokoli, prostě to přijměte a užívejte si to. Na to zapomínáme, řekněme, že se někde cestou ztratíte, pak se trápíme: „Ach bože, teď jsme se ztratili, co máme dělat?“ Úplně zbytečně se trápíme. Ale dejme tomu, že si řeknete: „To je fajn, něco tam musí být, podívejme se, co je zde krásného. Užijme si to, co tam je.“ S tímto přístupem se nikdy neztratíte, nikdy nemáte pocit, že jste se ztratili, myslíte na to, že jste našli sami sebe. Jednou jsem ztratila klíč, velmi důležitý klíč byl ztracen. Tak jsem si řekla: „To je velmi dobrý nápad, můžeme se po něm podívat.“ Tak jsem otevřela šuplíky a našla jsem tam krásné dopisy od různých jogínů, tak jsem si je začala číst a na klíč jsem úplně zapomněla. Byly tam krásné básně a děti psaly velmi milé věci, takže jsem se cítila velmi šťastná a měla jsem z nich radost. A i když jsem ten klíč našla, tak jsem to moc neřešila, protože jsem si myslela, že jsem našla klíč k radosti. Takže člověk by neměl být frustrovaný a nešťastný kvůli maličkostem. Jste z toho nervózní, nešťastní a ztrácíte energii. Jste tak unavení, když na to pořád myslíte. Třeba v Anglii jsem viděla lidi v televizi, přijdou, sednou si a hluboce vzdychnou. Mladí lidé, víte, jsou pořád unavení, pak s nimi deset minut mluvíte a: „Já už jsem unavený.“ A oni se svou únavou chlubí, nestydí se za to. Protože se netěší ze života. Ale když si ho užíváte, tak nikdy nemáte pocit, že jste unavení, nikdy nemáte pocit, že jste staří, nikdy nic takového necítíte. Ale ti, kteří příliš přemýšlejí, jsou vždycky unavení, nikdy se necítí svěží. Svěžest je známkou toho, že se těšíte sami sebou. Docházíme tedy k závěru, že jakékoli podobné nesmyslné myšlenky jsou zabijákem radosti. Někdo je, dejme tomu, na vás zlý, protivný, v pořádku, prostě odpusťte a zapomeňte. Zároveň přemýšlejte, jak budete milí k někomu, ke komu jste se nechovali hezky, jak mu vyjádříte svou lásku. Okamžitě se budete cítit svěží, okamžitě se budete cítit lépe. Takže tohle je klíč k radosti. Jsem ráda, že tentokrát chce uzavřít manželství tolik lidí, a mnoho lidí si chce vzít Italy, protože si myslí, že jsou Italové velmi srdeční a důstojní. Takže doufám, že ti, kteří jsou svoji, si budou užívat manželského života, a ti, kteří se budou brát, si také budou užívat manželského života. A také že si budete užívat svých dětí a dětí tady, všech dětí. Jsem si jistá, že tato púdža vám všem určitě velmi pomůže. Takže když říkáme, že jsme v ráji, ve skutečnosti si lidé, kteří jsou v ráji, jen užívají. Vědí, že se o ně stará Božská síla. Také vědí, že se nemusí o nic starat. Také vědí, že se vše samo vyřeší. Takový by měl být sahadžajogín. Vlastně jste sahadžajogíni, ale ve skutečnosti jste na cestě stát se mahájogíny. Takže je hezké, že teď máme dvě púdže po sobě. Jedna z nich bude Sahasrára púdža. Termíny pro ni jsou třetího, čtvrtého a pátého, a místo, které místo jste vybrali? Jak velmi dobře víte, při každé Sahasrára púdže se vždy objeví zázračné fotografie. Pak je tu ještě Guru púdža, která je velmi důležitá, tyto dvě púdže jsou nejdůležitější. Ta bude také v Itálii. Takže Itálie jaksi dokázala mít tři velké púdže - Šivaratri púdžu a Sahasrára púdžu a velmi důležitou Guru púdžu. Takže tyto tři důležité púdže jsou v Itálii. Také víte, že jsem nyní získala italské občanství. A také, že se snažíme získat velmi pěkný velký zámek v Asti, kde bych mohla pobývat, což je v podstatě naprosto propojeno se všemi zeměmi. Je to velmi blízko Turína, velmi blízko Milána, a také Janova, velmi blízko Francie, velmi blízko Švýcarska, velmi blízko Španělska, takže je to docela pěkné místo, myslím. Také říkali, že byste se měli všichni modlit, abychom získali tento zámek v Asti, měli byste si to přát, protože já jsem bez přání... Takže bychom teď mohli mít nějakou hudbu.