Shri Durga Mahakali Puja, 25.07.1992 Paryż, Francja

Dzisiaj przygotowaliśmy puję do Durgi lub Kali. 
Jest to destrukcyjna postać Bogini niszcząca całe zło i negatywność. Musieliśmy ją przeprowadzić we Francji, ponieważ czuję bardzo mocno, że z dnia na dzień, ogólnie rzecz biorąc, Francja schodzi coraz niżej i niżej i niżej. Podczas gdy wy ludzie wzrastacie, pozostała część Francji pozostaje w najbardziej żałosnym stanie. Po pierwsze, jak rozumiecie, jest kościół katolicki, który - może nie jesteście tego świadomi, być może - ponieważ nie czytacie w żadnych innych językach, bo obowiązkowo w tym kraju czytacie tylko po francusku. Tak więc nie posiadacie międzynarodowych poglądów czy międzynarodowych wiadomości o tym, że ten kościół katolicki dokonał tak wielu strasznych rzeczy w przeszłości, iż jest nieprawdopodobne, że ma on coś wspólnego z Bogiem. Oni spalili wielu kardynałów na stosie – palili ich. Nie tylko to, zabili tak wielu ludzi, którzy kiedykolwiek próbowali powiedzieć o nich chociaż słowo. Byli o wiele gorsi niż muzułmanie. Jechali do innych krajów, takich jak Ameryka Południowa, Ameryka - wszystkie te miejsca są katolickie - nawet nasz kraj. I zabili miliony i miliony ludzi. 

Teraz, jako że rozpoczęła się Kruta Yuga, jedną z rzeczy jest to, jak powiedziałam wczoraj, że będziecie musieli zapłacić za to, cokolwiek zrobiliście na skalę masową lub indywidualną. Jeżeli taka sytuacja ma miejsce, to trzeba wiedzieć, że Francja musi drogo zapłacić, a ten kościół katolicki musi zapłacić jeszcze więcej. Kościół katolicki wyjmował po prostu niestworzone historie ze swoich głów i zapoczątkował teorię grzechu pierworodnego. Żeby potępić każdą inną inkarnację, każdego innego proroka – że wszyscy oni byli z grzechem pierworodnym. I nawet powiedzieli, że Maryja urodziła się z grzechem pierworodnym, przez wielu papieży było to omawiane. 

To pokazuje, że ta cała oszukańcza religia kościoła katolickiego musiała ugruntować się zmuszając ludzi, torturując ich, biorąc wszystkie ich pomysły pod swoją własną kontrolę, dając im śmieszne pomysły, takie jak grzech pierworodny. Innym momentem jest to, że musicie się spowiadać, dając im lewe Vishuddhi. Oni traktowali kobiety jak powietrze a Matkę Maryję nazywali kobietą. A ten Paweł, jak wam mówiłam wczoraj, jest faktem. Dla Sahaja yoginów konieczne jest, aby zrozumieć, w jakim stopniu ten kościół katolicki jest tak niebezpieczny i że tak szkodził. 

Aczkolwiek było tak wiele książek na ten temat, których wy ludzie nie czytacie, ponieważ one nie są po francusku. To są angielskie książki z Ameryki – musicie nauczyć się angielskiego. To jest bardzo ważne, teraz czuję to, że wszyscy Francuzi muszą znać angielski, oni muszą czytać po angielsku. Francuski nie da wam międzynarodowej osobowości, którą powinniście osiągnąć. Mieliście pewną wiedzę, nie dużą. Prawdziwa wiedza pochodzi z Anglii i również z Ameryki w języku angielskim, a także z Indii. Pewien pan, który spróbował przetłumaczyć to wszystko w UNESCO, został odrzucony przez wasze media. Wasze media korzystają z tego, że wy nie czytacie żadnych innych gazet; robią co im się żywnie podoba. Wszystkie rodzaje skandali, wszystkie rodzaje wywoływania sensacji – cokolwiek chcą napisać, piszą w wolnej prasie. Z jednej strony ma miejsce tłumienie naturalnego życia istot ludzkich, co prowadzi ich do Freuda. 

Freud jest najbardziej plugawym człowiekiem o jakim możecie pomyśleć, który włożył swoje pomysły do waszej głowy. Ale tak jak jesteście już ludźmi z wypranymi mózgami, zaakceptowaliście to wszystko. Jak mogliście zaakceptować Freuda? Jeżeli Freud przybyłby do Indii, natychmiast by go zabili! Co się dzieje to to, w taki czy inny sposób – nie wiem co jest przyczyną, nie wiem gdzie jej szukać, ale nie ma tutaj mądrości. Nie ma dojrzałości, nie ma mądrości. Amerykę mogę zrozumieć, ponieważ liczy tylko 200-300 lat. Ale co z Francją? Nie byli w stanie dojrzeć, ale stali się skrajnie lekkomyślni. Skończono z dojrzałością. 

Jedną z przyczyn może być to, że oni chcą, żebyście zawsze byli młodzi. W Indiach, młodzi ludzie nazywani są głupcami: nazywacie ich ‘gadha pachisi’, co oznacza, że w wieku 25 lat są oni osłami. Oni nigdy nie są traktowani jak ludzie rozsądni, których należy naśladować. I stopniowo podczas tego ruchu od kościoła katolickiego do Freuda, stało się to, że wy nie macie własnej osobowości, aby zrozumieć, co jest dobre a co złe. Oczywiście, muszę powiedzieć, że Sahaja yogini musieli dokonać wiele punyas i muszą być bardzo odważnymi ludźmi, aby urodzić się w tym kraju. 
W przeciwnym razie nie wiem, jak mogliście się tutaj urodzić. Prawo jest tak zabawne. Mówi się, że ono zależy od nastawienia sędziego. Widzicie, sędzia nie zna prawa. Tak głupiego kraju w dzisiejszych czasach nigdy nie poznałam. Nigdzie na świecie nie istnieje tak głupie prawo jak tutaj. 
Oczywiście w Ameryce, tam nie ma sprawiedliwości, robią co chcą. Ale tutaj są tak zwani współcześni ludzie. Co jest ich uwarunkowaniem to to, że nie mają poczucia prawa. Jeżeli ich spytacie: "Co to jest prawo?" Ich to nie obchodzi. To jest nastawienie sędziego. Teraz przypuśćmy, że on dużo wypił ostatniej nocy, następnego dnia przychodzi na kacu, i koniec. I wtedy będzie bardzo uprzedzony tylko do pijaków. Tak więc tutaj, staje się to takim strasznym społeczeństwem, że Hindusi byliby zaszokowani, niewątpliwie, ale to nic innego jak prostytucja. 

Widzieć i być widzianym. Dlaczego? Każda kobieta musi ubierać się w taki sposób, aby być atrakcyjna, po co? Czy ona jest prostytutką? Rozwinięto wszystkie rodzaje kultur łazienkowych. Na przykład, kąpiel francuska, wiecie co to znaczy, na całym świecie. Jest to bardzo brudny nawyk lenistwa, z powodu picia. Jeżeli za dużo pijecie, następnego ranka jesteście tak letargiczni, że bierzecie tylko francuską kąpiel i wychodzicie. 

Tak więc, postarajcie się zapamiętać jako francuscy Sahaja yogini, że wasze zadanie jest trudniejsze, niż zadanie innych krajów, ponieważ tutaj brakuje całkowitej mądrości. Nie znajdziecie jej ani w waszych instytucjach ani w waszym rządzie ani w żadnym szkolnictwie. 

Całkowicie brakuje mądrości. A posiadać mądrość, według tych ludzi Freuda, oznacza być egoistycznym! Mają takie śmieszne pomysły z powodu niestworzonej historii pana Freuda, których żaden rozsądny człowiek nie zaakceptowałby. Ale ludzie stracili swoje zmysły i jak bibuła, starają się wchłonąć to co jest brudne, destrukcyjne, straszne i nieludzkie. Rzekomo będąc narodem chrześcijańskim. 

Proszę, wszyscy Sahaja yogini muszą zrozumieć – musicie chwycić za książki i ustalić, gdzie jesteśmy? Pracowałam bardzo ciężko we Francji, wiecie o tym bardzo dobrze. Myślałam, że to jest brama piekieł. Ale to jest o wiele gorsze niż tamto, to jest bajoro brudu, a wy urodziliście się tutaj i staliście się jak lotosy, tak pachnący i piękni. Będziecie musieli to zwalczyć. 

Jestem zawsze z wami, wszystkie moje siły są z wami. Ale pamiętajcie, że musicie walczyć ze społeczeństwem, musicie ocalić tak wielu ludzi, musicie ich uratować. Dzieciom dano swobodę: "Rób co chcesz". Oni nie mają poczucia wolności! Przypuśćmy, że jest samolot, który nie został naprawiony prawidłowo i wysłany do lotu. Co stanie się z samolotem? Jeżeli dzieci dostaną swobodę bez odpowiedniego poczucia obowiązku i odpowiedniego zrozumienia siebie, co się z nimi stanie? Dlaczego dzieci rodzą się rodzicom? Po to, aby być psutym, mieć wolność czy dostać jakieś wskazówki? Nie możecie kierować swoimi dziećmi. One są tak niegrzeczne, tak aroganckie. One zostały zepsute całkowicie. Wiecie, przez miesiąc musieliśmy zmagać się z tymi zachodnimi dziećmi i byliśmy bliscy zamknięcia tej szkoły, ponieważ były rzeczywiście agresywnymi dziećmi, jakby pochodziły z jakiejś dżungli. Nawet zwierzęta z dżungli mają pewne wyczucie. 

Tak więc musicie pomyśleć o waszych dzieciach. Co stanie się z waszymi dziećmi? Jaka będzie ich sytuacja? Jeżeli będą żyć według tych samych zasad w tym brudzie, te dzieci okażą się być odpadami, tylko odpadami. Nie będą miały wykształcenia, ani charakteru, ani osobowości, skończą z AIDS lub z narkotykami albo z czymś podobnym. Nie widzę żadnej przyszłości dla dzieci z Francji, żadnej przyszłości. 

Musicie walczyć o to, że "chcemy mieć przyszłość dla naszych dzieci, nie chcemy, aby zostały zniszczone". I musicie mieć odwagę, aby o to walczyć. Bardzo ważne jest, aby mieć odwagę. Jeżeli nie macie odwagi, nie możecie o to walczyć. I dzisiejsza puja jest po to, aby dać tę odwagę w waszych sercach. Spójrzcie wokół siebie, co się dzieje? Wy wszyscy świetnie bawicie się w Królestwie Bożym, weszliście do Królestwa Bożego. Ale co z resztą ludzi? Większość ludzi, dokąd oni pójdą? Jaka będzie przyszłość tego okropnego Mooladharnego miejsca? 

Teraz, Freud został zdemaskowany jako oszust i teraz, po tylu latach, są książki, kiedy on już zniszczył ludzi na całym świecie. Ale najgorsze z tego wszystkiego zrujnowali tutaj. Myślę, że jest to odpowiedzialność zwłaszcza kobiet, ponieważ one są odpowiedzialne za społeczeństwo. Społeczeństwo Francji zeszło na psy, i musicie teraz wziąć na siebie obowiązek mówienia przeciwko tego rodzaju anarchii, która realizuje zagładę waszych rodzin. Jeżeli kobiety zdecydują, jestem pewna, mogą bardzo, bardzo łatwo to zrealizować. Zamiast prosić o bezsensowne wyzwolenie, lepiej poproście o wzniesienie się tego kraju. Wiem, że pracowałam bardzo ciężko i wszyscy tam jesteście. Jestem bardzo szczęśliwa widząc, że wszyscy tam jesteście, aby spełnić pragnienia Boskości. Ponieważ teraz powinniście wiedzieć na wielką skalę, ze masa ludzi będzie zniszczona. Nie z zewnątrz, lecz od wewnątrz. 

Nagle usłyszycie, że tak dużo milionów ginie z powodu tej choroby. Musicie także chronić siebie, wszyscy. Zawsze róbcie bandhan, zawsze prowadźcie czyste życie. Istnieją pewne zasady higieny w Sahaja Yodze, proszę, starajcie się ich przestrzegać. Nie zaniedbujcie ich. Jeżeli ktoś ma AIDS, nie zostawiajcie go w Sahaja Yodze, bez względu na uwarunkowania, bez względu na powód. Musicie być bardzo ostrożni, powiedziałabym także; nigdy nie leczcie pacjenta chorego na AIDS. Jak ten wczoraj, który kłócił się ze Mną. Faktycznie, to z powodu tego, że mają tylko dwa rodzaje ludzi; jeden, który są aroganccy i drugi, którzy zawsze myślą, że lepiej będzie jak umrą. Oni nie mają chęci do życia. 

Tak więc istnieją tylko dwa rodzaje ludzi, prawostronni albo lewostronni. I oni nigdy nie mogą wzrastać. Staraliśmy się, staraliśmy się, oczywiście jeden z pierwszych, żyje już przez ostatnich siedem lat, ale on wciąż nie ma wiary w siebie. Być może następne pokolenie może być lepsze, jeżeli oni wrócą. Ale jeżeli chodzi o to pokolenie, powinniście wiedzieć, że wasza odpowiedzialność jest bardzo wielka. Wszyscy Sahaja yogini muszą przysiąc, że będą walczyć z tym społeczeństwem i próbować ocalić swój kraj i swoich rodaków od całkowitej katastrofy. Nie będzie wojny, tylko oni będą walczyć sami ze sobą i umierać. To jest bardzo poważna sprawa. 

Dlatego zdecydowaliśmy, aby wykonać dzisiaj puję do Durgi, ponieważ cała negatywność powinna być zniszczona. Tyle Bóstw buduje ciało Kali. Każda część Jej ciała została stworzona przez Bóstwo, chroniona przez Bóstwo, i później także jest odzwierciedlona w was wszystkich. 

Tak więc mówią, że Bóg stworzył człowieka na swoje podobieństwo, Ja powiedziałabym, że stworzyłam was na moje własne podobieństwo, wszystkie Bóstwa do waszej dyspozycji. One wszystkie są z wami i one was stworzyły - jeżeli przyjrzycie się temu szczegółowo - to są Bóstwa, które wydały na świat całe piękno, które posiedliście. Zrobili wszystko to, piękną społeczność, piękną przemianę i stworzyli z was takich anielskich ludzi. One zawsze to wypracowują, ale jedną rzeczą, którą musicie zrobić wy, jest mieć wewnętrzny bodziec. Mieliście czyste pragnienie wzrostu, ale po co? Chcecie mieć światło, ale po co? Chcecie stać się guru, ale po co? 
Aby uratować ludzi, dla ich zbawienia. Tylko poprzez wasze kanały mogę realizować Sahaja Yogę. 
Gdybym mogła realizować poprzez samą siebie, robiłabym to. To nie jest sprawa zabicia jednego rakshasa. Jeden Bóg wie, jak wielu ich jest, rakshasy i rakshasy. I one są wszędzie, były nawet wewnątrz was. Teraz wyszły. Więc musicie wymierzać pełną sprawiedliwość w Sahaja Yodze, to jest bardzo ważne. 

Wiedziałam, że ta puja będzie bardzo późno, ponieważ puja Kali jest zawsze wykonywana w nocy, po dwunastej. Więc ona musiała być taka. Aczkolwiek ubiegłej nocy zasnęłam o czwartej godzinie, dzisiejszej nocy nie wiem, jak to się ułoży – to wszystko rozwiązuje się. Wszystko to jest wypracowywane. 

Ale musicie mieć rozważania i musicie myśleć: "Co możemy zrobić, aby to zmienić?" Dlaczego nie napisać kilku książek, dlaczego nie opisać kilku doświadczeń? Opublikujcie je tylko po francusku. Pozwólmy Francuzom wiedzieć, co dzieje się na zewnątrz. Przetłumaczcie kilka książek – kilka amerykańskich książek, kilka angielskich książek. Przynajmniej podajcie cytaty z nich. Jak oni są nieświadomi. Przede wszystkim ten kościół katolicki musi odejść. On odejdzie, bez wątpienia, jestem tego pewna. Oni dosłownie boją się nas. 

I musimy teraz naprawdę pokazać im, do czego jesteśmy zdolni. Najśmieszniejszą rzeczą jest to, że prezydent wybrał swoją przyjaciółkę na premiera. To znaczy, to nie jest możliwe w jakimkolwiek rozsądnym kraju. Nigdy o tym nie słyszano. Muszę powiedzieć, że Anglicy są tysiąc razy lepsi. Są naprawdę bardzo dobrzy. Przynajmniej w tym, co dotyczy administracji, co dotyczy ich parlamentu, sprawiedliwość nie jest tak głupia jak tutaj, jest oparta na prawie a nie na nastawieniu sędziego. Jak możecie nadal trzymać się takiej głupoty, która jest naprawdę sprzed średniowiecza – prymitywni, ludzie są absolutnie prymitywni, aby przyjmować takie prawa. Przynajmniej możecie napisać książkę o dziwnych prawach Francuzów, pod takim tytułem. Jak to zaszkodziło. 

Jest bardzo dobra książka "Fraudulent Freud" [Oszukańczy Freud]. Proszę przeczytajcie ją i zobaczcie jak Freud zniszczył Francuzów, jak ich mózgi są spaczone, jakie mają wypaczone pomysły. Jesteście również inteligentnymi, mądrymi ludźmi. Więc jeżeli nie mieczem, Kali musi pracować piórem. Wiedziałam, że jest źle, ale nie wiedziałam, że jest aż tak źle. 
Więc to jest wyzwanie dla nas wszystkich i pozwólcie Mi zobaczyć, co możecie napisać, wy wszyscy – zbierzcie wasze doświadczenie: jak zachowują się francuscy rodzice, jak zachowują się dziadkowie, co się dzieje w tym kraju i tym podobne. Żyją w raju dla głupców. Nie wiedzą na ile zagłada wisi już nad ich głowami. Choć wszyscy jesteście ocaleni, to musicie myśleć o innych, to jest to, czym jest Sahaja Yoga, to jest nie tylko to, że my dbamy o bhaktas – jak Kali chciała chronić tylko bhaktas, sadhakas. Ale wy musicie chronić o wiele, wiele więcej ludzi. 

Macie wszystkie moce, po prostu przyjmijcie je i używajcie ich. Możecie to zrobić. Wasze media są najgorsze ze wszystkich i my również możemy wydać gazetę nazywając ją anty-mediami. Co mogą dla nas zrobić? Albo możemy dać jej jakąś niezależną nazwę. I ona powinna być otwarta dla ludzi, którzy cierpią z powodu sensacyjnego charakteru mediów. Oni mogą pisać: jak media im szkodzą, jak podają fałszywe relacje i inne rzeczy. Możemy! Dlaczego nie? Jestem pewna, że to się wypracuje. 

Zastanówcie się, co możecie zrobić waszym piórem. Cokolwiek zyskaliście, czymkolwiek cieszycie się: piękną muzyką, wszystkimi pujami, wszystkim. Ale pomyślcie o innych. Są już pijani i rzucają swoje głowy na poduszki. Pomyślcie o nich. Kiedy oni poczują tę radość? Po prostu żal Mi ich, że wzięli się za te wszystkie złe rzeczy, z powodu stłumienia przez kościół katolicki. To kościół katolicki ich stłumił, dlatego do tego doszli. Nie ma innego powodu, dla którego powinni akceptować tego typu rzeczy. W Sahaja Yodze, nie robimy tych wszystkich rzeczy, jesteśmy w centrum. Nie mamy tego typu problemów, ponieważ nikogo nie tłumimy, ani nie idziemy w drugą skrajność pobłażania. 

Myślę, że cała Europa może być podzielona na dwa rodzaje ludzi: jeden to Anglosasi i drugi to ludzie grupy łacińskiej. Anglosasi są prawostronni a łacinnicy lewostronni: płaczą, opłakują, są nieszczęśliwi, angażują się w brud i plugastwo. Istnieją tylko te dwa rodzaje. Niestety, wy jesteście po łacińskiej stronie. Więc tutaj prosperuje kościół katolicki. Teraz, jeżeli spojrzycie na łacińską stronę zrozumiecie, w jakim stopniu oni poszli na lewą stronę i na co chorujecie docierając do lewej strony, bardzo dokładnie, zróbcie listę tych chorób. Więc to o czym powiedziałam, wypracuje się we Francji – lewostronne nieuleczalne choroby. Faktycznie, idąc ulicą, spotykacie co najmniej trzech, czterech obłąkanych ludzi, chodzących szalonych ludzi, spotkacie ich. To jest bardzo proste. Nie trzeba iść do szpitala psychiatrycznego, na ulicy! 
Wszyscy oni będą mówić i wygadywać rzeczy, to wszystko tam jest. Dlatego piją, dlatego są nieszczęśliwi. Nie wiem, jakie są statystyki tych chorób. Tak więc problem jest skrajnie poważny, bardzo poważny. I wy musicie go rozwiązać, z pomocą siły ciężkości waszego gurupada, o który prosiliście Mnie kiedyś – prosiliście o status guru, dla kobiet i dla mężczyzn. I Ja powiedziałam: "Dobrze, zaczynajcie!" Mam nadzieję, że wszyscy słyszeli piosenkę, którą napisałam, na prośbę. [Shri Mataji mówi w języku marathi] Dobrze, jeden raz zaśpiewają tę piosenkę. Zaśpiewają wam tę piosenkę. 

Istnieją różne prośby do Matki, w tym ostatnia jest taka: "Matko, daj nam teraz gurupada, status guru". Ale każdy guru ma obowiązek, aby oczyszczać społeczeństwo, w którym żyje. To jest jego obowiązek, musi z nim walczyć. Chrystus walczył z nim samotnie, tak dużo świętych walczyło z nim samotnie, byli traktowani bardzo źle, więzieni, truci, i inne rzeczy, ale oni walczyli z nim. W ten sam sposób, wy stawiacie na prawdę i musicie o nią walczyć. Ponieważ jesteście świętymi. 

Niech was Bóg błogosławi