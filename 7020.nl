13 november 1988
Diwali Puja
Shudy Camps Park, Shudy Camps (England)
Diwali puja, Shudy Camps Park, Shudy Camps (Engeland), 13 November 1988

Vandaag zijn we allemaal hier om Diwali te vieren, namelijk dipavali, wat de rijen van licht betekent.

In de duisternis van Kali Yuga, als overal verwarring van de ergste soort heerst, die een duisternis creëert die niet doordrongen kan worden, en die lijkt op een massieve berg om ons heen, en die, naar ons gevoel, nooit bedekt kan worden door de genade van God. En zelfs met de genade van God nooit zou kunnen smelten.

In die duisternis, in die hopeloze staat, wanneer de schepping op de rand van haar vernietiging staat, is het licht van Sahaja Yoga gekomen. En jullie zijn de lichten, jullie zijn de dipa's, jullie zijn de kleine lichtjes, die wachtten om verlicht te worden, om verlicht te worden en zelf te zien wat er mis is in je eigen lamp, wat er ontbreekt in je eigen lamp.

In de lamp heb je drie dingen, zoals je ziet. Eén is de houder. De houder is dit lichaam. De houder is dit brein en de houder is dit intellect.

En de houder bevat de olie in onszelf. In het Sanskriet wordt deze snigdha of sneha genoemd, wat liefde betekent. Het is de liefde die in je brein zit, in je lichaam, in je bestaan zelf. Maar deze liefde is nu beperkt, ze sluimert. Ze drukt zich niet uit, ze kan in verkeerde richtingen stromen, ze kan sommige mooie dingen bederven. Deze liefde is heel gevaarlijk wanneer ze beperkt is.

Maar als er een derde ding in jou aanwezig is ... wat we de baati noemen, dat is de wiek. En deze wiek is het zuivere verlangen in jou, dat nog niet verlicht is. Het is zich niet bewust van zichzelf. Niemand is bewust, de lamp is zich er niet van bewust dat er licht in haarzelf is.

Al deze drie dingen moeten gecombineerd worden om dat licht te geven. Want we verliezen ons in zoveel dingen.

Deze duisternis van Kali Yuga is niet eenzijdig. Als je het duidelijk ziet is het niet alleen materialisme, het vasthouden aan geld, het vasthouden aan de macht van geld, het is niet alleen dat. Dat is natuurlijk heel belangrijk tegenwoordig, we kunnen het niet verwaarlozen, want dat is iets dat echt de hele balans van de westerse wereld onder druk zet. Maar dit geld is voor macht.

Waarom geld? Omdat het, volgens veel mensen die blind zijn, macht heeft Ze denken dat geld macht heeft om mensen voor zich te winnen, dat je geld nodig hebt om hogerop te komen in, laten we zeggen, de uitvoering van hun bestuur en zo meer. Om onze stemmen te winnen, om gekozen te worden.

Dat is de mythe die mensen de hele tijd met zich meedragen, dat geld heel belangrijk is, en dat je zonder geld de zaken niet kunt aanpakken kunt. En ook door dit soort misverstanden over geld, raken mensen erg onder de indruk van mensen die geld hebben, en denken ze: “Dit is het moment om echt geld te verzamelen, op de een of andere manier.” Ze proberen geld te krijgen uit elke vorm van adharma. “Wat is er mis mee?” Deze gerichtheid op geld is in deze Kali Yuga zo dus zo ver gegaan, dat de zin voor kuisheid weg is, de zin voor creativiteit weg is, omdat je iets moet creëren dat moet verkopen. Als het niet kan verkopen, dan moet je het niet doen. Dan is het gevoel voor dharma weg, er is geen dharma. Als het gaat om geld verdienen, wat is dan het dharma? Er is geen dharma nodig. Het enige dharma is hoe geld te verdienen.

Dan, natuurlijk, de liefde. De moeders willen geen kinderen omdat ze geld moeten uitgeven aan hun kinderen. Het is de verwaandheid, het egoïsme dat begint te werken. En mensen beginnen te denken: “Hoe kunnen we geld van anderen bemachtigen?” Ook in de moderne tijd zijn er veel geraffineerde manieren om geld te graaien. En de verfijning heeft zulke subtiliteiten bereikt dat iemand het niet doorheeft totdat hij volledig beroofd is.

Nu zijn er andere manieren om aan geld te komen, zoals nu het soort muziek dat mensen tegenwoordig beluisteren, die anti-God is, die niet de lof van God bezingt, maar gewoon een geluid is dat ze maken. Als je de lof van God bezingt, is het anders. Maar eigenlijk werkt dit soort muziek op je limbisch gebied. En het limbisch gebied heeft de capaciteit om je vreugde en geluk te geven, en dit limbisch gebied wordt gevoelloos door deze muziek, door deze afschuwelijke muziek van de moderne tijd. Wanneer het gevoelloos wordt, dan ga je meer lawaai en meer lawaai en meer lawaai willen, om een sensatie te geven aan het limbisch gebied. Wanneer het limbisch gebied gevoelloos wordt, weten ze niet hoe ze het een sensatie moeten geven, dus grijpen ze naar drugs, je moet drugs nemen, je kunt het niet helpen, omdat al het gevoel verloren is gegaan. In de naam van anti-cultuur, of anti-traditie, anti-dit en anti-dat, ontwikkel je dus een limbisch gebied dat sensaties nodig heeft. Nu brengt de muziek geld op, want het is als drugs, het is als alcohol, het is als elke roes. Omdat de zenuwen al bedwelmd zijn. Zelfs alcohol werkt op dezelfde manier, zelfs andere dingen zoals drugs werken op dezelfde manier. In die roes weet je dus echt niet wat je te wachten staat.

Er ontstaat een andere soort duisternis, een andere blindheid. In deze duisternis - maakt deze andere extra duisternis mensen nog veel meer blind, nog veel meer vatbaar. Dit brengt ons dan bij het probleem van het lichaam dat bestaat, van het brein dat bestaat, van het intellect dat bestaat. Wanneer de hele zaak aangewezen is op geldgerichtheid zetten we ons lichaam te koop. We willen ons lichaam eruit laten zien als niets anders op aarde, zou ik zeggen, als een of andere tuberculosepatiënt zoals ze zeggen, of als muggen. Want dat doet mensen medelijden hebben, denk ik, maar van binnen is er  in de man of de vrouw een vreselijk, een soort gehaaid temperament aanwezig.

Dit alles wordt gedaan door ondernemers, als je dat ziet omdat ze dingen willen produceren en ze willen beelden creëren die je moet naleven. En als je volgens die beelden moet leven, moet je overgaan tot het soort dingen die ze produceren en op die manier probeer je die dingen te gebruiken en word je gewoon een slaaf van die ondernemers. Het is te ver gegaan - het is te ver gegaan in de productie van dingen waar je de ondernemers in de kaart moet spelen.

We hebben zoveel ziekten in ons land en deze ziekten zijn erg modern, alleen bedoeld voor moderne mensen. Vroeger kenden mensen deze ziekten niet misschien een of twee, maar niet veel. Deze ziekten komen dus ook voort uit het feit dat de meeste dingen die we eten of de meeste dingen die we doen gewoon de spelletjes van de ondernemers zijn. Er wordt niets vers, niets echts, niets zinnigs geproduceerd. Er worden behoeften gecreëerd dat je minstens tien jurken moet hebben, allemaal van puur plastic – wat reacties geeft en problemen creëert. Dan zou je allerlei andere materialen moeten hebben, die absoluut schadelijk zijn en anti-menselijk.

Alle machines zijn er voor ons, wij zijn er niet voor de machines. Dus moeten we een balans zien te vinden. Wat we ook nodig hebben, het kan door machines gedaan worden, maar wanneer machines de enige bron van uitbuiting worden, begint het ons te domineren.

Kijk, als je naar de duisternis van deze Kali Yuga gaat, ze is zo diep, zo afschuwelijk en ze is zo gevaarlijk en destructief dat de beschrijving ervan je zo ver kan brengen en je zult niet eens voelen dat je het moeras betreedt, zo diep, diep, diep erin, dat je er niet meer uit kunt komen.

Het tegengif is nu dus gekomen als Sahaja Yoga, de Diwali, de dipavali van de Sahaja yogi's. Zie nu, na Realisatie heb je niet veel schoonheidsbehandelingen meer nodig. Je hebt niet zoveel plastic kleren nodig. Je geeft je niet over aan allerlei stomme activiteiten die vreugdeloos zijn. Je neemt geen drugs. Je rookt niet. Je drinkt geen alcohol en je luistert ook niet naar die vreselijke muziek. Integendeel, je luistert naar de muziek die rustig maakt, die je limbisch gebied kalmeert, die vreugde geeft. Je geeft je dus over aan bezigheden die vreugde geven en je begint geleidelijk aan afstand te doen.

Soms moet ik het je vertellen, maar dan begrijp je het en geef je al die dingen op want dan heb je de vreugde geproefd, je weet wat vreugde is, je kent het ambrozijn van vreugde, je wilt dat dus niet opgeven. Je mag het een beetje opgeven, maar dan kom je weer terug. Je weet dat dit vreugde is. Vreugde ligt niet in geld, ligt niet in al die vreugdeloze bezigheden, niets daarvan maar vreugde ligt in je Spirit, en het is de Spirit die van vreugde geniet. Het is dus deze Spirit die je ziet branden aan het einde van je Kundalini – bovenop je Sahasrara. En je hebt de foto gezien, bovenop je Sahasrara zie je de prachtige vlam branden. Je hebt die foto gezien. Het is het bewijs dat jullie nu allemaal lichten zijn, en dat je lichten aan anderen moet geven. Je moet mensen helpen.

Nu zien al jullie gezichten eruit als rozen, iedereen kan jullie zien en erachter komen dat jullie speciale mensen zijn. Jullie zijn niet zoals gewone mensen, die er zo miserabel en afschuwelijk uitzien. En als jullie ook in die stijl zingen, zingen jullie in Gods naam, in elke stijl, wat jullie ook zingen, wat ooit beschouwd werd als anti-God zingen wordt iets groots. Nu heeft het licht van Sahaja Yoga dus al deze kleine lichtjes in je ontstoken, die het pad voor de mensheid zullen verlichten, voor hun emancipatie.

De verantwoordelijkheid van de Sahaja yogi's is dus groot. Ze moeten over al deze beperkingen heen komen, zoals het licht over alle beperkingen heen is gekomen en zich overal heeft verspreid. Als je een manier hebt om te meten hoe ver dit kleine lichtje is gegaan, dan kun je het niet meten met gewone menselijke instrumenten. Maar als het eenmaal begint, verspreidt het zich tot het laatste stukje en komt het weer terug. Op dezelfde manier verspreidt dit licht, dat in jou ontstoken is, zich overal, wordt het overal uitgestraald en komt het naar je terug. Maar natuurlijk is het slechts een materieel licht. Dit is een spiritueel licht. Het verschil is dat dit licht zijn eigen kracht heeft om te branden, dat is alles. Het heeft ook de kracht om licht te geven in de duisternis. En het heeft nog iets, namelijk dat het een ander licht kan aansteken. Maar een Sahaja yogi is niet alleen het licht zelf, maar ook degene die naar anderen toe kan gaan. Het kan niet lopen. Als het loopt is het vuur. In zijn eigen beperkingen kan het niet lopen. Iemand moet het dragen. De Sahaja yogi's zijn dus degenen die dit licht goed beschermd in zichzelf kunnen dragen en iemand anders heel mooi kunnen verlichten. Zonder een vuur te creëren, zonder iets te verbranden. Als je vuur van hier naar daar verplaatst, moet je wel drie keer nadenken of je wel kunt bewegen omdat je misschien iets morst of iets kunt verbranden. Maar een Sahaja yogi niet. En het is voor de verlossing. Dit kan je licht geven, aan de buitenkant, waarmee je alleen maar kunt zien –  maar je kunt niet voelen en je kunt niet genezen. Je kunt geen raad geven, of troosten, of verlossing geven met dit materiaal.

Het is spiritueel licht dat in ons is. Vandaag vieren we dus echt Diwali. Ik zeg altijd dat we in India de Diwali-lichten met gewone modder maakten, maar nu, in Sahaja Yoga, hebben we lotussen die licht geven en geurigheid. Het zijn zulke mooie dingen en de manier waarop je ervan geniet en je vreugde uitdrukt is zo mooi. Maar om de lotus te zijn moet je deze modder opgeven, deze duisternis - dat moet je opgeven. Anders kun je niet genieten van je eigen lotus en kunnen anderen er niet van genieten. Dat opgeven is dus niet moeilijk. Zie je, als mensen zeggen, “Je moet van je Moeder houden”, betekent het gewoon dat je je ego en je conditioneringen opgeeft en een zuivere persoonlijkheid wordt, dat is alles. Ik bedoel, in ieder geval houden jullie allemaal van mij, maar nog steeds met beperkingen. Jullie moeten mij liefhebben zonder beperkingen, dan is het echte liefde zoals ik van jullie hou. Daarvoor moeten we deze tijd bedanken.

Deze tijd is geweldig. Ik noem het de bloeitijd, omdat jullie allemaal in deze tijd geboren werden en ik in deze tijd kwam en in deze tijd vond deze combinatie plaats en in deze tijd werd Sahaja Yoga gevestigd. Je weet niet dat ik in het begin door zeer grote moeilijkheden ben gegaan. Zeer grote moeilijkheden. Omdat Sahaja Yoga niet begrepen kan worden door idioten. En eerst ontmoette ik alleen maar idioten in mijn leven, heel veel idioten. Zoals Christus zei: “De eersten zullen de laatste zijn”, zie je. Misschien hebben die idioten die ik heb ontmoet wel veel problemen voor mij gecreëerd. Maar toen begonnen echte mensen naar mij toe te komen. Ze begrepen Sahaja Yoga, ze legden zich toe op Sahaja Yoga en het werkte heel goed.

Nu hebben we plannen om naar India te gaan. Het bijzondere aan de India tour is dat India een plek is waar veel werk is verricht door de grote heiligen, vooral in Maharashtra. Afgezien daarvan is het een zeer, zeer heilig land, zonder twijfel, het is heel zuiver. De mensen hebben er zich nog niet in die mate aan het materialisme overgegeven. En ten derde hebben we ongeveer acht puja's op zo'n korte tijd. Natuurlijk is het soms te veel voor mij. Maar we hebben acht puja's, en dit is iets zo intensiefs, dat men het kan doen. Dit kan ik nergens anders zo doen als in India, omdat alleen in India de atmosfeer, de vibraties, veel sneller worden opgezogen dan waar ook. Omdat de duisternis daar niet zo groot is, en het licht zich veel sneller, veel gemakkelijker verspreidt, en ik kan het gemakkelijker uitwerken.

Ik weet zeker dat die dagen overal zullen komen, wanneer jullie je licht opsteken en het beginnen uit te werken.  Ik moet jullie allemaal feliciteren dat jullie, die vastzitten aan deze duisternis, zo'n licht hebben gecreëerd met zo'n verantwoordelijkheid, met zoveel begrip, met alle worstelingen die jullie hebben moeten doorstaan, om uit jullie zeer beperkte basisproblemen te geraken. Het is opmerkelijk hoe jullie het tot stand hebben gebracht, het is ongelooflijk, want je had gewoon kunnen zeggen: “Dit is een of andere filosofie, we geloven er niet in. Dit is iets dat we niet begrijpen.” Maar het is zo goed afgestemd op jou, omdat je de Spirit bent geworden.

Christus heeft hetzelfde gezegd, maar hoevelen hebben Christus begrepen? Niemand heeft Christus begrepen, denk ik, zolang het via het christendom kwam. Toen het via Sahaja Yoga kwam, heb je begrepen wie hij was. Op dezelfde manier moest je voor alle andere grote profeten en grote incarnaties, naar Sahaja Yoga komen, om in dat licht te zien hoe groot ze waren, hoeveel werk ze voor ons gedaan hebben, hoeveel ze ons gevestigd hebben, hoe dankbaar we hen moeten zijn.

Ik hoop dat je ze op een dag allemaal bij ons kunt zien zitten en dat je ze kunt vinden, waar ze ook zijn. Die ogen zou je op een dag moeten ontwikkelen, om alles te zien wat je camera soms kan zien. En op dezelfde manier zou je moeten kunnen zien, dat zou heel fijn zijn. Ik denk dat in Bogotha enkele Sahaja yogi's de genade zagen neerkomen, één keer maar. Maar het zal meer en meer gebeuren. Probeer alsjeblieft je oog te verbeteren, in de zin van: 'Gij zult geen overspelige ogen hebben'. Laat geen hebzucht toe in je oog, voor niets! Probeer de hebzucht uit je oog te verwijderen en het zal zeker gaan werken. Dit is dus de boodschap voor onze ogen, want door de ogen ben je het licht. Het eerste dat ik heb ontstoken is het licht in jullie ogen, en dat licht is moet verbeterd worden, gezuiverd worden met de Goddelijke Liefde.

Moge God jullie allen zegenen!