17 март 1985
Рожден ден пуджа
Kew Ashram, Melbourne (Australia)

Пуджа за Рождения ден

Мелбърн, Австралия – 17 март 1985 г.

Много съм радостна да видя всички вас да празнувате Моя рожден ден, както и да имате национална програма. Добра комбинация имаме през месец март. Счита се, че е пролетта в Индия – Мадхумас, това е, което пеете - Мадхумас. И както знаете, на 21ви март е равноденствието и е един вид баланс и център на всички знаци в хороскопа. Толкова много центрове трябваше да достигна Аз, а също така съм родена на Тропика на Рака, като вие сте в Тропика на Козирога и Айерс Рокс е точно на Тропика на Козирога, точно в центъра. Толкова много комбинации трябваше да се изработят. 

И така, принципът на израстването е да сте в центъра, да сте в баланс, да бъдете в мариадите на центъра. Принципът е да бъдете в границите на центъра. И така, какво се случва ако не се придържаме към границите, към мариадите? Тогава получаваме блокажи. Ако се придържаме към мариадите, няма да можем прихващаме блокажи. Много хора казват: „Защо са ни марйади?” Да кажем, имаме границите, мариадите на този красив ашрам тук и някой ви атакува от всички страни, от всички страни на Воид, и така, ако излезете извън Воид, получавате блокаж. Ето защо трябва да се придържате към границите, а да се придържате към границите е трудно, когато имате два проблема: единият е егото, другият е суперегото.

Сега на Запад суперегото не е такъв проблем. Егото е проблемът и то се намесва много фино, Аз мога да видя сложните стилове его, които имаме. Единият вид е грубо, като на (аятолах – б. р.) Хомейни, което е сухо, очевидно, всеки може да го осъди. Това е този, който или се коригира, или напълно бива разрушен. Но егото, ако е на глупав човек, тогава той се държи глупаво, само че не знае как да скрие егото си чрез фалшива изисканост. Но западното его е изключително префинено – езикът, всичко е много префинено. Както на английски ще кажем: „Страхувам се, че трябва да те зашлевя. Съжалявам, трябва да те убия.” Толкова е завъртяно, разбирате ли, сякаш щом кажете „съжалявам”, това означава, че поръсвате шоколад на върха, така ли е? Това е такъв камуфлаж, трябва да разберем. Вижте, трябва да се видим такива, каквито сме. Не можем да гледаме нещо друго. Но точно това се случва с префинените неща - ние избягваме да се изправим лице в лице със себе си. Днес е ден за празнуване, и така с цялото чувство за хумор трябва да разберем какво глупаво нещо е егото. С целия хумор, не със сериозност, защото не искам отново да се чувствате виновни.

А сега, както обяснявах сутринта, как егото става лява Вишудхи. Имам предвид, че дори да отида в залата, Моето внимание е върху залата, и получавам голяма бучка тук – просто болезнена, ужасна, мъчителна. Имам предвид, че през цялото време я има, откакто бях на Запад. Представяте ли си? Никога не изчезна. Така че тази чакра през цялото време работи, бедната е толкова изтощена сега, чакрата на Вишнумайа. И така, много е важно да се разбере какво се случва наистина, трябва да видим физическата страна. От нашето детство, ако сме обучени в общество, като това, където вашият интерес е насочен към външния свят – че трябва да постигнете нещо, някакъв успех или това, онова - тогава ви е дадена идеята за сила и че е слабост да търпите нещо.

Представете си, в християнството „най-доброто” е „Съжалявам, ще те убия”, нещо подобно. В християнството го има, има я теорията, че е слабост да търпите нещо. Слабост е, ако сте доминирани от някого. Никога не може да имате успех, ако правите така. Така че докато сте обсебени, никога не можете да бъдете покорни. Така е. Някой трябва да ви обсеби, абсолютно да ви обсеби, като Хитлер, чак тогава можете да сте послушни; в противен случай всеки има голямо его, както в историята за боклукчията, която ви разказах. И така, всеки има много голямо, много голямо его, всеки иска да има свой собствен път, и от детството разваляте децата си, разглезвате ги, напълно ги разглезвате. През цялото време ще ги прегръщате, ще ги държите, ще правите твърде много, и децата се разглезват. Мислят се за велики и на всичкото отгоре, ако им кажете, че няма да търпите нищо, те стават непокорни. Така че вие не знаете как да се подчините на другите по никакъв начин. Егото не знае как да се подчинява, защото това уж е слабост, подчинението е слабост.

Така че това нещастно его е ограничено, то е нещо ограничено. Тоест, егото има балон, който е ограничен. Но се спуква, когато получите парализа и или нещо такова, тогава се спуква, но също така е гъвкаво. И така, когато егото вземе твърде много връх над суперегото, тогава суперегото също се проявява. И така, за да се отърват от егото, хората пият алкохол, взимат наркотици, за да го избутат, така че суперегото се увеличава, за да спадне егото. Така че вие си играете между двете, клатушкате се помежду, това продължава така, работи. Това е модерното решение, което са намерили за егото, нали. Иначе има твърде много его. Така че, когато някой ви каже нещо, вместо да се изправите пред него – да речем, че не сте успели да намерите, например, чаша за Мен, нещо просто, като това - вие се мусите. Защо? Защо трябва да се цупите за това. Когато преминете точката, тогава може да отиде на от другата страна – тук пресича централна Вишудхи - така че, когато е притискано от Дясната страна, отива в лява Вишудхи. И така, тогава получавате лява Вишудхи, което не е нищо друго, освен чисто его. Вярвайте ми, чисто его е, защото няма друг начин да влезе, отива там и ето защо вие се мусите и мислите. Мислите и така получавате още его, вие запълвате вашата Лява страна, но никога не си признавате.

Практичният начин да се установи централната пътека е да бъдете в реалността. Трябва да ви стане навик да се развивате. Да речем, че е станала някаква грешка, кажете си: „Да, тръгна на зле, защото направих тази грешка. Добре, защо направих грешката? Заради това, така че следващия път няма”. Но е много по-лесно да избягвате всичко, да стигнете до това и да се радвате на егото, което се чувства тъжно. Това е глезене. А други пък казват: „О, той почувства, че съжалява, че е убил човек, разбирате ли? Съжалява за това”. Да, виждала съм го, това е стигнало толкова далече в умовете на западняците, че има закони, които наистина прощават на хора, на които никога не би трябвало да се прости. Там също се опитват да прощават на хората заради тази глупава лява Вишудхи, която се рови в Лявата страна; вие изпитвате съчувствие към такива хора, на които не е трябвало да се прости. Например имаше един човек, който беше убил толкова много хора, слагал ги в газови камери. Сега е арестуван, под отговорност е, държат го под голяма отговорност като затворник, държат го някъде, защото всичко трябва да се държи там много затворено.

И така, да се държи такова куче там беше много трудно за англичаните, но те държат този затворник. Забравих името му, ужасен човек, каквото и да е то. Той си е там, стар е, така де – оставете го да умре там, какво е това съжаление? Просто го обесете отвън и край. Той е убил толкова много хора. Но не – „Как може вие да направите това?” Трябва да държите това куче там, въпреки че той консумира парите на всички хора, въпреки че е убил хиляди и хиляди в газови камери. Бил е толкова ужасен, не трябва да има никаква симпатия, според Божествените закони с него би било свършено за нула време. Той се размотава всеки ден, но дори днес чета статии със симпатия за него - „Сега какво лошо ще на прави? Защо не го оставите намира?” Ето как играете в ръцете на ужасни хора чрез вашата лява Вишудхи, преди всичко.

И така, тази лява Вишудхи е само едно чисто, чисто его и после си навеждате главата така, вървите с наведена глава. Та с тази лява Вишудхи вие имате много, много физически проблеми, но най-лошият от всички ще е лудостта. Наскоро някой Ми каза, че на 40-годишна възраст хората в Америка внезапно полудяват и това е много тежка болест, точно както там имат тази ужасна болест СПИН; по такъв начин се разпространява. Като ваша Майка трябва да ви кажа много ясно, че това е частта, в която ужасната лява Вишудхи играе. Не й угаждайте. Ако имате его, заради него е и левият Вишудхи, изправете се лице в лице със себе си. Както днес идеята на Уорън беше такава; той дойде и Ми каза: „Когато ходим в Индия, ние мислим, че каквото и да предложим, хората първо започват с ‘не, не’.” Всъщност това „не, не” е защото ние сме възпитани по различен начин, виждате ли – да се изправяме лице в лице, ние сме отгледани така. Ето защо индийците никога не се чувстват виновни. Ако се чувстват виновни, то знайте, че са повлияни от запада. Те никога не се чувстват виновни. И когато казват ‘не’ на нещо, 99% от хората - не тези в градовете, те имат същия стил като вас, защото вие хубавичко ги благословихте, а в селата - си казват: „Не, не, как съм могъл да го направя? Добре, ако съм го направил, по-добре да го оправя”. „Не, не”, започва се с „не, не”. Но западният човек може да чуе това „не” и да си помисли: „Той просто бие по егото ми.” Защото все още има его, за да доминира другите, все още това его си мисли, че те са по-добри организатори, че те са по-чисти хора от другите, те са по-висши хора от другите. Виждате ли, цялото това его мисли така и ви оформя, а вие живеете на върха - разбирате ли - като балон или надут пояс и се държите на повърхността; и затова не искате въздухът да излезе, защото знаете, че ще потънете в себе си.

И така, човек живее от това, а вие започвате да мислите, че знаете по-добре; някой ви казва нещо и се чувствате наранени - отново лява Вишудхи. Ако Майка каже нещо, пак лява Вишудхи. Така че вие хората на Запад имате торбичка там; трябва да се видим такива каквито сме. Тази торбичка я имате, така че каквото и да кажа, дори ако кажа нещо сега, не бива да се чувствате виновни. Нека видим, не се чувствайте виновни. Обърнете се към Духа, за да видите себе си и да се изчистите. Ако гледате от ъгъла на Духа, ще изчистите това, което сте трупали от дълго време. Днес проблемът на Запада е лява Вишудхи, казвам ви. Всички тези проблеми идват от лява Вишудхи, но те в никакъв случай не са усмирени, а напротив - всеки момент тази лява Вишудхи може да се прехвърли в егото. Вижте, Аз съм виждала това на Запад, често се среща, хората карат направо и уж всичко е наред. Дори в индийските градове сме го виждали – правите някого член на управителен съвет и внезапно той „се мята на коня”. Казвам: „Откъде се метна на коня, откъде дойде това его?” Всичко това бе складирано тук, веднага щом стене важен, цялото нещо се върна и се носи като Джон Гилпин на галопиращ кон, а Аз започвам да гледам накъде отива? Има такива хора, те изчезнаха; трикове на изчезването. Просто не мога да разбера защо се случва. Но след това навлизайки в проблемите... Понеже просто виждам, че отивайки в залата, вие хващате лява Вишудхи. Но погледнете децата, гледайте от детство да не ги учите през цялото време да казват „Съжалявам, съжалявам.”

Нашите парси в Индия се превземат много повече от вас, много. Така че сутрин ние никога не искаме да виждаме парси, защото рано сутринта той ще дойде и ще започне да повтаря „Съжалявам, съжалявам” - Маафкаро, маафкаро. Това е неблагоприятно. - „Леле, ела следобед, сега не е времето, сутрин не се започва с това.” Ние не казваме така, не е благоприятно. Отваряте вратата, някой стои - „Маафкаро”... За какво, какво сте направили? Какво е направил човек, за да казва това, през цялото време се държи сякаш се извинява, за какво? Виждате ли, не искате да виждате извиняваща се физиономия сутрин, нали? А нещо приятно, което идва да ви поздрави, но тук - „Маафкаро, маафкаро, съжалявам, съжалявам, съжалявам”. Много обичайно е да не искаме да виждаме парси сутринта, причината е в това, че ако ги видите сутринта, през целия ден сте в лошо състояние, видели сте някой извиняващ се. Но не е извинение, те са крайно егоистични хора. Ако изучите характерът им, ще видите, че са много егоистични.

И така, трябва да се разбере това, че когато започнем да си имаме работа с нашето его, трябва директно да се заемем с него. Ние не сме егото, ние сме Духът. Директно. „О виждам. И така, това беше грешка, не беше направено от мен, от това тяло. Хайде сега, не, по-добре бъди си наред.” Кажете си: „Не, по-добре да съм наред.” Ето така ще се разправяме с него, защото вижте, това, което Ме плаши, е това лява Вишудхи. Защото, когато си помислих за тази болест, вниманието Ми отиде към лява Вишудхи. Представете си, хората стават лунатици. И повечето от егоистичните хора оглупяват заради това. Те са глупави, държат се глупаво. И само егоистичните хора взимат наркотици и пият толкова много, защото не могат да го понесат. Да речем, че човек, който има много суперего,  който е обсебен, пие алкохол, той много скоро ще умре, няма да живее, защото е тласнат още повече в тази посока. Но егоистичните хора могат да устоят; имам предвид, че човек, който не е егоист, като един индиец, ако пие водка, ще бъде отнесен нанякъде, абсолютно, ще бъде се изгуби. Даже в „загубени вещи” няма да го има. Но именно вашето его е устойчиво на вашето суперего и ето как се справяте. Виждате ли, затова хората могат да пият, няма нищо общо със студеното време или каквото и да е там, а е заради повече вашето его.

Сега, когато понякога също се наричате левостранни, правите голяма грешка. Вие не сте. Вие живеете с този мит, защото така можете да извините вашето его. Защото основно хората на Запад са егоистични. Трябва да приемем този факт. Ние не сме западни хора, ние принадлежим на Божието царство, така че не се чувствайте виновни. Вие не сте вече западняци, за Мен не сте нито индийци, нито англичани, нито австралийци, вие сте Моите деца. Но някои от тези неща витаят около вас, така че бъдете внимателни какво ви казвам, това ще се случи на всички вас в малка степен. Така че бъдете внимателни, ще откриете, че е отвън, извън мариадите, от които излизате малко.

          И така тези, които също мислят, че са левостранни, са само обладаните хора; понеже са обладани, ето защо стават левостранни, иначе не са, по темперамент не са, защото няма традиция, няма приета обусловеност, нищо, нямало е никакъв вид обусловеност. Така че е много трудно да се открият каквито и да са тамасикас (левостранни- б.пр.) на Запад, трудно ще откриете. И така, това, което имаме на лице, са егоистични хора, но които биват обладани. И така, тези обладавания се заемат с вашето его и работят чрез него, така че те са много по-опасни от обикновени тамасикас. Вижте, един обикновен тамасикас дори е обладан, умира много скоро; иначе той просто безпокои себе си. Той получава болки в тялото, приема всички проблеми върху себе си. Но когато един егоистичен човек е обладан, тогава той става досаден.

В Индия, ако хората пият - ще се изненадате - те стават много мили, невероятно благи, тихи, много добри. Имам предвид, едни жени Ми казаха: „Ние искаме мъжете да пият, защото (така) са по-добри.” Но не и тук, тук стават избухливи. Защо? Защото има вече основа за егото и тези същества (бхутовете – б.р.), които им скачат отгоре от Лявата или от Дясната страна, поемат контрола над егото. И тогава те работят чрез егото, така че такива хора стават ужасни, агресивни, самоизтъкващи се. Имам предвид, всички с германци са се отнасяли така. Всички са обладани от бхутове от надсъзнанието и всички те са се държали по този ужасен начин. Представете си някое човешко същество, човешко същество, да убива милиони хора в газови камери. Можете ли да си го помислите? Имам предвид, че вие не можете да гледате дори пиле да се коли във ваше присъствие. Как може да гледате толкова много хора, просто ей така да бъдат обгазени пред вас, опитвайки се да излязат от газовите камери? И тези всички камери бяха прозрачни, така че да може да се гледа. Вижте жестокостта, до която могат да стигнат. Как? Те бяха обсебени, обсебени от егоистичен нрав. И така, тези бхутове също използваха тяхното его и го направиха.

          И така, ние сме в центъра, ние сме хората, които се издигнаха до нивото на Бог; нямаме никаква работа с лява Вишудхи. Нямаме его. Къде е егото? Свършено е. Къде е суперегото? Свършено е. И дори да има нещо от това да се крие, просто се изправете лице в лице с него. Защо се чувствате виновни? За какво? За глупости? И ето как се отървавате от него. Защото съм виждала при Сахаджа йогите също как ноздрите им ще се надуят, очите им ще изскочат, внезапно ще говорят така и Аз се плаша. Казвам: „Какво има? Той беше нормален човек, защо говори така сега?” Причината е, че това скрито его внезапно изскача и се показва. То е с много индийци също, тези които живеят в градовете, са ужасно егоистични, вие сте ги благословили, както ви казах, така че те също се държат по същия начин. Но понеже има традиция да се придържате към центъра във всяка страна, в Китай е същото. Видях същото в Китай. Никога не съм ги виждала да казват „Съжалявам, съжалявам, съжалявам.” И те дори не обсъждат. Руснаците бяха толкова лоши към тях. „Добре - ние им казваме и ги питаме - „Защо се откъснахте от руснаците?” - „Забравете за това.” Те никога не критикуват, не сядат да критикуват - „Те правят така....”, или да се сърдят за това или да мислят за онова, нищо. Както индийците - ще се изненадате - имаме закон, че не трябва да правим никакви филми срещу англичаните. Представяте ли си? Защото те напуснаха страната ни елегантно. Дори снимките на Шиваджи не са позволени защото може би ще покажат, че мюсюлманите са лоши - до такава крайност стигаме.

           Заради това „Забравете, забравете, забравете”, когато започнете да мислите за този човек, егото ви получава удари. Егото е наранено; а може би знаете, че можете да надуете този балон чрез два метода: духайки вътре в него или изтегляйки целия въздух отвън, или даже удряйки го. И така, нараненото его е там, където външната страна е изпразнена и балонът нараства, а другото его, надутото его, е това, където балонът е изпълнен с този въздух. Двете неща са просто едни и същи; имам предвид, че резултатът е един и същ, независимо по какъв начин го правите. Така че щом разберете физическото проявление на това, не само че развивате всички тези болести, но също така развивате нещо, което се нарича лунатизъм на много, много ранна възраст, защото не знаете как да се справите със себе си. Така че най-добрият начин е, ако сте направили нещо, да простите на себе си, „Прощавам на себе си, добре. И това е направено заради еди-какво си – добре; така че не биваше да го правя. Никога няма да го направя отново”. Просто си кажете така, просто напълно го обезвреждате. Докато напълно не го неутрализирате, вие отново го складирате там, това е положението.

           Второ, трябва да ви кажа, че жените на Запад са променили стила си, което е много, много опасно за тяхното общество, защото те също са поели по егоистичните пътища на мъжете. И така, ако да кажем мъжете са отишли напред десет фута, жените пак тичат след тях, около осем фута да кажем, и дори ще издърпат мъжете, за да ги изпреварят. Това е напълно пресичане на вашето его, защото нормално е жените да нямат такава възможност за его. Така че състезавайки се по его с мъжете, което направихте, вие напълно изгубихте вашите марйади на жена, няма марйада на жена. Мъжете имат марйада на мъже; ако мъж започне да се държи като жена, той не е мъж. По същия начин, ако жените започнат да се държат като мъже, тогава те вече не са жени. Изгубват мариадите си. Извън тях са и така биват обладани. И ето защо жените, когато са егоистични, стават ужасни, лица им стават ужасни, изглеждат ужасно, цялото им поведение е противно. Те могат да станат сухи, като  бобени шушулки, и да станат толкова твърди, като че ли ударят с метална пръчка. Та им казват „Жената с желязната пръчка в ръка”. Всичко това се случва, защото имаме марйада, имаме стила на това, което сме. Ако това е роза, е роза. Бъдете щастливи, че сте цвете роза. Ала розата иска да стане бодил и така губим всички наши марйади.

Днес ще говоря на жените и ще им кажа какво не е наред с тях, преди да започнем това тук, преди хората да дойдат, и ето как трябва да знаете, че бедата на Запада не са мъжете, а жените. Жените разрушиха Запада, западното общество. Индийките са тези, които запазиха обществото непокътнато. Аз истински им благодаря към тяхното стабилно поведение спрямо живота. Жените на тази страна са тези, които разрушиха всичко, което беше толкова фино, емоционално, красиво - любов, обич, състрадание. Жените са за да носят радост, щастие и емоционална сигурност на цялото общество. Вместо това командват „Направи това, дай това, направи онова.” Дори съпрузите станаха просто като прислужници в къщата - „Не си изчистил както трябва, не си изчистил кухнята хубаво.” Аз отидох в Англия, бях изненадана, че цялото почистване на кухня и всичко това се прави толкова добре в Англия; имате всичко за почистването на това и онова. Питах се: „Защо се случи това?” Виждате ли, мъжете са тези, които трябва да го правят, и така те откриха всички начини и методи. Всичко трябва да блести. Искате да блести ли? Веднага ви дават такова нещо, че ако си го сложите на ръката, тя ще изгори; всякакви киселини слагате навсякъде, с голяма ръкавица ги слагате навсякъде. И всичко се оправя.

След това децата страдат, защото това е работата на градинаря – тези красиви неща са родени,  за да се грижите за тях с такава добрина. Но в началото вие прекалено разглезвате децата. Майката е като градинар, тя също трябва подрязва; тя трябва и да реже, така че растежът да е добър. Ако детето ви е разглезено, вие не сте добри майки, безполезни сте. Но вие пърхате около вашия съпруг, а не около децата ви – съвсем наопаки, защото егото е към вашия съпруг, наставлявайки го „Седни тук, отиди там, какво е това?” А и за парите - „Дай ми всички пари, ще държа всички пари”, всичко. Сега човек може и да каже, че законът е такъв. Ако законът е глупав, Сахаджа йогините не бива да спазват такъв закон. Този закон разруши всички ви, казвам ви. Защото това е толкова важна част от живота, толкова важна област от живота, че не биваше да страда. Там където обичта, любовта, добротата, всичко, което се изисква, липсват, там хора губят значението си. Живота е безцелен. Вие не знаете какво да правите, затова децата извършват самоубийство. Следователно, любовта трябва да е такава, че те да бъдат подкастрени, за целта трябва да имате мъдрост, която човек също не развива, защото ако тичате подир вашата Муладхара чакра, как може да имате мъдрост? Тук мъжете са ви измамили напълно. Напълно са ви измамили, от Мен да знаете. Трябва да пазите вашата мъдрост непокътната. И не само са ви изиграли, но самите те са се унизили, за да ви измамят. Така че те имат свои непочтени методи, не са откровени.

И така, като Сахаджа йоги ние сме над всички тези неща, достигнали сме състоянието, където сме над тях. Ние сме тук, за да коригираме всичко сгрешено в обществото, защото Сахаджа Йога се насочва към обществото, не само към вас самите. И така, на това ниво трябва да разберем, че това, което трябва да правим, е преди всичко какво трябва да е нашето собствено разбиране. Дори сега с цялото това движение на Сахаджа Йога разбиране, жените не разбират, че трябва да са жени. Виждала съм ги, те все още казват: „Какво лошо има?” Все още продължават, а мъжете не разбират, че трябва да бъдат мъже, дори след толкова много... И ако те станат наистина мъже, жените ще ги ценят. А ако жените наистина станете жени, мъжете ще ви ценят. Виждате ли, противоположностите се привличат, така трябва да е нормално. Но ние живеем по ненормален начин, като мъжете са жени, а жените са мъже. Какво правите сега? И така, много е важно за мъжете да разберат сега – защото по-късно ще говоря на жените – че те трябва да станат мъже. Те трябва да оправят нещата, трябва да взимат решения, те трябва да са тези, които управляват. Но това е привидно, всъщност жената е източникът, жената е потенциалът, а мъжът е кинетиката. Например, вентилаторът се движи. Движението на вентилатора е кинетичната сила, можем да кажем, но потенциалната сила, която е вътре в нас е тази, която е електричеството, което идва от източника. Кое е по-висше, вентилаторът, който се върти, или източникът? Оставете жената да решава, а мъжът - да разбира. Но ако източникът пресъхне и иска да стане вентилатор, вентилаторът няма да работи. Опакова ситуация. Ако осъзнаете, че сте източникът, вие сте тези, които ще дадете всички шакти на мъжа, ще спрете да се държите като мъже. Това не означава да не ходите да работите; но се насочете към работа, която е по-подходяща за жени. Както не би Ми харесало жена да работи като шофьор на автобус или камион, или да е борец. Не. Не ви налагам; казвам ви го от опит.

Веднъж пътувах, по това време бях студентка в Лахор, и пътувах във влак и на някаква гара влакът спря през нощта и една дама дойде и каза: „Отворете ми вратата.” Аз й отговорих: „Но толкова е претъпкано, добре ще опитам.” А тя: „Ако не отворите, мога да я счупя.” Учудих се: „Как така?” Тя каза: „Не знаете ли коя съм? Попитах я : „Коя сте?” Тя каза: „Аз съм Ахмида Бхану. Попитах я: „Коя е Ахмида Бхану?” - „Жената-борец.” - „Олеле. Слава богу... /.../ Аз казах: „Ако сте борец-жена, защо идвате в женското отделение, защо не отидете в мъжкото?” А тя бутна толкова силно вратата, влезе и Аз я погледнах и си казах: „О, що за човек?!” А тя седна, с цялото й изражение и всичко, походката й и начинът й на стоене бяха толкова мъжки. Тя седна ей така и каза: „Я сега да видим кой ще иска да седне тук.” Аз казах: „Никой не иска това сега, мадам, седете си удобно. Но ще трябва да извикаме някой от другото отделение, за да се борите.” А тогава тя се укроти, а беше наистина - всичките й мускули бяха толкова прекомерно развити - наистина изглеждаше, бих казала, като западна крава. Както кравите тук изглеждат като бикове, не като крави. Нещо много смешно, не мога да забравя това преживяване; бях много млада и бях наистина, не знам, и Ми стана смешно, но дори не можех да и се смея, тя щеше да Ми фрасне една.

Това е то -  дотам стигаме; трябва да знаем колко далече отиваме. Борци ли ще ставаме? И така, човек трябва да се научи, че това е съществувало от векове, имало го е. Гледала съм, чела съм книги, някои стари книги; гледах също някои филми, където се показваше, че дори едно време жените са държали метла в ръка и са удряли съпрузите си, нещо такова. Ние в Индия също имаме някой от тях благословени, но те са много, много малко; много малко са такива жени. Не са голям брой, но може да се увеличат, бог знае, и така че дръжте се „заключете”, но бих казала, че то се случва. И така, с твърде голямото си его, което отива в лява Вишудхи, мъжете казват: „Не, оставете жените да поемат управлението, добре е, нека са доволни. Стига вече с нашата агресия, оставете ги не да имат своята.” И така, жените правят каквото им харесват, мъжете не ги интересува това и те отиват наляво, и не се радват на брака или любовта.

А вчера имахме друг вид женитба - за благото на вашите деца, за тяхното добро.  Поемете ролите си на жени и мъже. Вашите роли са да сте мъже и жени и ще видите, че ще се наслаждавате на това. Трябва да има и малко кавга в тази роля.  Мъжът иска да направи нещо за вас, а вие трябва да кажете: „Не, не, не може да го правиш. Това е прекалено за мен. Нека аз да свърша тази работа.” Както съм ви казвала много пъти, когато Моят съпруг е ядосан, той иска да изпере своята долна риза, за да покаже, че е ядосан. Или когато е много ядосан, тогава ще изчисти банята. Но го прави толкова лошо, че Аз знам, че той го е направил. Иде Ми да се разсмея, но не посмявам, защото трябва да поддържам духа му. И тогава той започва да говори по един много уважителен начин с всеки. Казва на всеки „Вие”, виждате ли. „Вие - казва той - Вие си такъв, Вие сте онакъв”. И така разбирам, че е много ядосан за нещо. Но той не иска да каже за какво е ядосан. След това трябва да открием за какво е ядосан, и ако е така, не се чувствайте виновни, коригирайте го.

И после той открива – вижте - че има толкова много начини да неутрализирате гнева. Първото нещо, което се случва с егото, е гневът. Понеже вчера се оженихте, то  трябва да знаете как да го неутрализирате, защото егото е все още там. А да откриете как да премахнете гнева на друг човек е много хубаво нещо, което не съм видяла никога вашите писатели да разглеждат, но в Индия имаме много писатели, които разглеждат ситуацията. Та трябва да откриете, преди всичко, кои са слабите места на вашия съпруг и съпруга. За какво се разстройва тя. И отношението ни трябва да е такова, че вие не бива да я разстройвате, не бива да я ядосвате, а отношението на съпругата трябва да е същото, най-вече към съпруга. И така, кои са слабите места, които наистина го разстройват? Просто ги изучете, много е просто, смейте се на тях, не ги взимайте на сериозно, но се погрижете да ги избягвате.  Сега също открийте кое го прави щастлив. Както понякога сякаш съм наистина – Аз никога не се ядосвам, както знаете, никога не се ядосвам - но просто показвам  уж Моя гняв... И така, сега как да покажете това, как да неутрализирате гнева на човек? Да речем, че се опитвам да покажа гняв, но ако сложите дете в Моя скут – свършено е, гневът си е отишъл. Не мога да покажа гняв с дете в Моя скут, просто е. И така трябва да откриете. Като с Моя съпруг, разбира те ли, да речем, че той е гневен, познавам го, тогава ако му кажа това: „Какво ще кажеш да Ми вземеш едно хубаво сари?” А, свършено е, тогава той е много щастлив. Аха, Аз съм му направила най-голямата услуга, виждате ли. Така и вие трябва да разберете кое се харесва на вашия съпруг, кое удовлетворява вашата съпруга, и неутрализирайте го.

Вижте, трябва да научите такива малки неща. Това е изкуството на живота, това е изкуството да се живее Сахаджа Йога живот. Това е изкуството на живота, как чрез дребни неща се справяте. Трябва да сте забелязали как в Моите лекции казвам доста сериозни неща, но когато се заливате от смях то просто се установява в ума ви - ето така трябва да правите и вие. Защото хуморът е едно от най-великите неща, което прокарва нещата, кара човек да разбере и не наранява никого. Ето как нещата се подобряват и когато виждате, че сте установени в мир, това е първото нещо, което съпругът и съпругата трябва да направят - да се установят в мир. Децата се чувстват добре, всички се чувстват добре и после постепенно нека се коригират нещата. Нямате отговорността да се коригирате един друг; но ако сте се оженили за някой друг, който не е Сахаджа йоги, който е ужасен, тогава проблемът е много различен. Но ако двамата сте Сахаджа йоги, оженени пред Мен, трябва да е най-лесното нещо. И се закриляйте един друг; грижете се един за друг. Трябва да има пълно доверие. И това е – в нашата страна имаме, наистина трябва да кажа, че нашата система за женитба има нещо специално в това отношение.

Ето какво се случи: веднъж отидох до Сингапур - ще се изненадате, в ранните години ходех в Америка - и там имаше една ужасна съпруга на дипломат, която дойде пияна на програмата и беше помолена да напусне, защото беше пияна. И так, а тя съобщи на нашия министър-председател Индира Ганди: „Тази жена върши еди-каква си работа, а не бива да я върши. Тя е съпруга на дипломат, високопоставена е” и разни подобни.

И така, Индира Ганди, без да разбере нищо, каза на един човек на име Хуксар, който беше нейният най-важен човек: „Ти отиди и кажи на господин Шривастава, че може така и трябва да я върнат обратно.” А за един министър да получи съобщение от Индира Ганди означаваше по онова време смъртоносен удар за него. И така, той изпрати да извикат Моя съпруг. Извика го и му каза: „Ние мислим, че съпругата ти трябва да отзована, а то какво се случи.” А той /сър С.П./ каза: „Защо? Защо искате да я върнете? Тя не пие, не пуши, не прави нищо лошо. Тя е най-благоприличната жена, много е достойна и знае какво прави. Тя върши добра работа напълно безплатно. Тя не върши нищо лошо и ако искате, аз ще си подам оставката, но няма да Я повикам.” И се уплаши за живота си, защото ако подадеше оставка, кой щеше да върши работата? Толкова способен. Просто каза: „Аз ще подам оставка.” И всички бяха шокирани от това, от начина, по-който беше уверен. А това Аз успях да разбера чрез друг, чрез самия министър, който бе мъртъв, полу-умрял заради съобщението от министър- председателя.

Тогава съпругът Ми се върна обратно - също е видял за себе си - и каза: „Познавам дамата много добре, Тя е много достойна, Тя е много благоприлична жена, Тя е много дхармична и не трябва да Я притесняваме.” Докато Хуксар, който препрати съобщението, също беше шокиран, и върна шока на Индира Ганди. От тогава тя никога, никога не се опита да се меси в Моята работа. Ще се изненадате, тя никога не се опита да се намесва. Това е доверието на съпруга ми в Моята работа и разбирането. Това доверие вие трябва да имате. Трябва да познавате съпруга и съпругата си - че те не могат да правят това и онова.

Същото се отнася за вашите деца. Трябва да им имате пълно доверие. Трябва да знаете какви са, на какво са способни, колко далече могат да отидат. И тогава това доверие, вътрешно разбиране е единственият път към мира, любовта и обичта. Пълно доверие един в друг, където и да бъдат те. Аз мога да кажа с увереност, можете да пратите дъщерите Ми навсякъде и  те никога няма да прибягнат до адхармичен живот, нито Моите зетьове, но за дъщерите Ми мога да ви го кажа. Те никога не биха помислили за адхармичен живот, каквото и да пробвате. Трябва да имате същото доверие във вашите собствени деца.

Както например, когато бяха малки, много малки и съседите дойдоха и казаха: „Вашите дъщери дойдоха и използваха нашата градина за сутрешния си тоалет.” Аз казах: „Какво? Моите деца, ако дори можеха да отидат във вашата баня, вземете ги. Давам ви две хиляди рупии веднага. Просто ги помолете да отидат във вашата тоалетна, това е всичко.” Познавам ги твърде добре. Ако някой каже „Вашата дъщеря взе нещо”, Аз ги познавам твърде добре, те никога не биха докоснали нещата на друг. Никога не биха задлъжнели на никого, познавам ги много добре.

И така, ето как твърде добре трябва да познавате вашите деца. Не ги обиждайте в присъствието на другите. Изградете характера и величието им, казвайки: „Ела тук, ти си Сахаджа йоги, ти си велик, ти ще бъдеш това, онова”, и ги поставете на пътеката, дръжте ги там, уважавайте ги. Но не ги разглезвайте. Не ги разваляйте. Обикновено ги разглезваме. Или ние сме прекалено снизходителни, или ги правим прекалено снизходителни, и двете неща не са правилни, отново е его. Кажете им как да споделят неща, как да споделят. И ако те споделят, те го дават на някой друг трябва да сте щастливи, дадено е на другите - „Дайте това на другите, оставете другите да играят.” Вижте, показвайте вашето щастие от това, вие самите давайте на другите, тогава децата научават всички тези неща.

         И така, бракът е много голям съюз за Сахаджа Йога. Чрез брака ние сме свързани помежду си. Всичко това е едно общество от щастливо женени хора. Сега, ако някой не е способен да има щастлив брак, по-добре забравете за това, забравете го. Вижте, виждала съм жени на 60 г., на Моята възраст, молещи за брак. Да, има жени и мъже и са на по 60 г. - „Майко, аз съм само на 60 г. и бих искала да се омъжа.” Чудя се: „Какво?” На 60 г. имам хиляди деца, как можете да казвате такова нещо? Имам предвид, вие не би трябвало да сте младоженки през целия си живот. Трябва да сте също майки и баби.

Мисля, че след 45-годишна възраст никой не бива да мисли за брак, безсмислено е. Безсмислица е след 45-годишна възраст, дори омъжените жени трябва да знаят, че те са майки и ще бъдат баби, а не са през цялото време младоженки. Вижте ето защо, това е една от причините браковете да се провалят. Защото вие не сте повече булки, да кажем след 30- или 35-годишна възраст, а сте майки, абсолютно сте майки. А вие сте бащи и ето как живеете, като бащи и майки на децата. Ние така го наричаме в нашата страна. До 30- годишна възраст ни казват младоженки, булки, но щом пораснем – никой, никога не Ме е наричал по име. Те казват „Майката на Калпана” или „Майката на Садхана”. Или дори съпругът Ми е наричан „бащата на Калпана”, никога не е наричан по име, защото вие ставате майка и баща, приемете тази позиция. Но не - вие искате да бъдете булки на тази възраст и така искате да имате цялото легло, като на булка, всички неща в спалнята, които една булка има, и не се получава. Защото вие не сте вече булка, и тогава си мислите: „Ох, този мъж е станал скучен”, „Тази жена е станала скучна”, след това отивате при друга жена, друг мъж, и така продължава. След това отивате при деца и унищожавате невинността на хората.

Но щом приемете, израствате правилно, узрявате като Сахаджа йоги, като баща и майка, като достойни хора. Източникът на любов не е само във взаимоотношенията между съпруг и съпруга, има толкова много взаимоотношения, които са по-голям източник, но зависи на какъв етап сте. Когато сте малка река, добре; но сега сте станали океана, така че станете океана. Когато станете морето, станете море. Когато станете океана, станете океан. Морето не може да остане малко, малко начало, нали? По същия начин всеки трябва да знае, че трябва да израсне над това взаимоотношение и не бива през цялото време въздиша по връзката съпруг-съпруга. Като например, на по 45 години все още да си търсят съпрузи, луди ли са? Това трябва да спре сега в нашата Сахаджа Йога; всички, които са прехвърлили определена възраст, трябва да престанат да Ме безпокоят за сватбите, трябва да станат майки; има толкова много деца, за които да се грижите, ще имаме детски ясли, по-добре бъдете там. Какво е то, какво е общуването? Дружбата е с децата, с внуците, с правнуците. Това е, което човек трябва да разбере, и мъжете и жените. Мъжете са просто същите. Те също се опитват никога да не бъдат бащи. Ако сте пълноправни бащи, вие нямате тези идеи за брак; забравете ги. Ако не се получава с една жена, забравете го. Тогава го забравете. Нямате нужда, имали сте достатъчно.

Така че този тип неща изобщо не са необходими; и е проработило в общество, което не е Сахаджа Йога общество, така че трябва да се получи при вас. По отношение на обществото индийците са доста добри, но те са лоши в политиката и икономиката. Никога не следвайте техните политици, ужасни са. Ужасни. Имам предвид, не мога да мисля за по-лоши политици от индийските, те са най-лошите. Ако ги слушате, не знаете дали да се смеете или да плачете, такива идиоти са, всички магарета са отишли в политиката, абсолютни магарета. По-лоши от магарета. Те реват, като магарета, държат се, като магарета, те се ритат едни други, те правят всякакви неща, представяте ли си, толкова е ужасяващо. Имам предвид, ако искате шега, можете да ги гледате от гледна точка на шегата, на магаретата, а носят отговорността за нашата велика страна. И така, повечето от тях са магарета, не съм срещала много, които да са смислени. И тези, които са здравомислещи, също искат да станат магарета. Какво да се прави? Това е тяхното най-велико желание – представете си светец да иска да стане магаре?! И така, трябва да знаем, че каквито и да са добрите ни страни, те са тези, които не трябва да губим. Каквито и да са нашите лоши места, трябва да ги коригираме. Това е много балансиран поглед върху себе си. Защото ние сме тези, които печелят, никой друг няма да спечели и Сахаджа йогите трябва да са „себелюбиви” в това отношение. Ние сме печелившите; ако спечелим, цялото тяло печели, цялата Сахаджа Йога печели. И така, това е, което ви казвам за социалния ви живот, който е много важен, и за вашето его.

Но най-важното нещо е, че щом вече сте в Сахасрара, вие ставате Моя мозък, наистина ставате Моя мозък. Така че трябва да сте много внимателни, защото вие не мислите за вашето семейство, вашите деца, вашето домакинство. Не мислите за ашрама в Мелбърн или този Сидни или за Австралия, а вие мислите за целия свят и цялата вселена, и за подобрението им. Когато израснете до това ниво, вие наистина ставате част и частица от Моя мозък, който се занимава с много по-големи проникновения, по-висши неща. Работи също на по-ниски нива, това е нещо хубаво в него, но може да работи на вашите индивидуални нива. Аз обръщам внимание на индивидуалните ви проблеми, на вашите индивидуални предложения, на всичко, което казвате, но светлината е за цялата вселена. И така, ние навлизаме в областта на универсална религия, която трябва да събудим, която трябва да изработим. Докато не достигнете до това ниво, няма да се наричате напълно развити Сахаджа йоги. Така че за да постигнете, трябва да работите здраво, или може да се каже, че сега сте Сахаджа йоги, а ще станете Маха йоги. Така че трябва да достигнем това ниво на Маха Йога. От едното до другото е много просто, получава се. Представете си, преди четири години никога не съм мислила, че ще бъда способна да установя толкова много от вас като Мои деца, а днес се случи. Толкова велико нещо е, че за четири години, бяхме способни да постигнем такива хубави резултати и следващата година ще бъдат още по-хубави, Аз мога да видя от това какви хора бяха там.

И така, човек трябва да се разбере в Сахаджа Йога, че да се вслушвате в каквото казва Майка е добре. Но някой хора имат лошия навик да си присвояват: „В името на Майка направи го, заради Майка.” Кой е този човек? Защо някой трябва да казва да го направите заради Майка? Или „Майка каза така”. Не, когато сте Духа, вие разбирате какво казва Майка, така че се опитайте да разберете Духа си. Това е най-добрият начин да го изработите и да бъдете добри. Искам всички наши деца да израснат до тази височина, оставете ги да започнат от по-добри стандарти, от по-добри нива, защото ние започнахме от по-ниски нива, имахме проблеми, но нека нашите деца започнат от по-високо ниво и Мелбърн е мястото, което избрах за нашите деца да израстват. И така, надявам се жените ще поемат своите роли, мъжете също своите и ще бъде изградена една добра семейна система тук, едно добро общество и това добро общество...

Какво е това? Изгасете я. Знам. Познавам светлините много добре. Знам как действат всички те. Вишнумайа, това е Вишнумайа, обуздаваме Вишнумайа. Откъде получихме светлина? От Вишнумайа. Къде е скрита? Вижте, Вишнумайа е тази, от която имаме нужда днес и да я разберем на фино ниво как идва. Вижте как сахадж дойде това нещо, за да мога да говоря за Вишнумайа, защото да изместим темата върху Вишнумайа не е лесно. Вижте, трябва да видите играта, да видите играта. Та Вишнумайа, как идва тя? Как работи толкова добре чрез Мен? Как, какво се случва, от къде идва? Водноелектрически. Как така работи водноелектрически? Във водата, във водата - Гуру Татва. Но когато се спуска. Когато Гуру Татва се спусне до вас, на това ниво действа Вишнумайа, която освобождава и действа. За какво? За просветление. Това, което се случва на грубо ниво, се случва и на фино. И така Бог трябва да се превъплъти, така че Принципът на Гуру трябва да се превъплъти, за да слезе долу на земята. И така, Вишнумайа действа и просветлява хората, а по този начин се случва цялото нещо. Сега видяхте как бих могла да сменя темата внезапно към това, а вие не го усетихте. Но просто исках да видите как Майка сменя темите, защото има някои инциденти, нещо се случва някъде, което Аз знам, и се променя. А изглежда като плавно течаща тема.

       Друго нещо, което трябва да ви кажа, че всички вие трябва да познавате Сахаджа Йога много добре. Много малко хора наистина знаят за Кундалини, наистина знаят за вибрациите. Те не знаят къде е Воид. Трябва да има редовно обучение дори за израсналите Сахаджа йоги. Къде е (проекцията на) Воид върху краката, къде са (проекциите на) чакрите върху краката? Когато им казвам да търкат Моите Нозе, не знаят къде. Вие може да не сте образовани, но в Сахаджа Йога трябва да сте образовани. Трябва да имате пълно обучение в Сахаджа Йога. Трябва да знаете от къде идва дадена болест, как да я лекувате. Всеки един от вас трябва да се обучи тук. И така, когато имате курс по медитация, трябва да имате и курс да обучавате себе си по Сахаджа Йога - кои са нещата, които трябва да бъдат направени. Сега има книга, разбира се, видях, че има добра книга, която написаха за децата, но няма спонтанност, така че Аз ще трябва да го изработя. Но не само книгите, а и Моите касети са там. Когато слушате Моите касети, отбележете нещата, които Майка казва, и вижте за себе си. Така че, обучението в Сахаджа Йога е много важно, иначе вашият интелект ще ръждяса. Трябва да имате пълно обучение за Сахаджа Йога, само даване на Реализация не е работата. Трябва да имате знание, така че другите да знаят, че вие сте знаещи.

Никой преди не е имал количеството знание, което вие сте получили, никой светец не го е имал. Така че сега се възползвайте напълно от това. На каквато и възраст да сте, каквото и образование да имате, няма значение, но всички трябва да знаете какво е Сахаджа Йога, какво означава, как работи. Задавайте си въпроси и намирайте отговори. Вие всички все още сте ученици по Сахаджа Йога – трябва да го знаете - вие сте все още ученици по Сахаджа Йога и трябва да я овладеете, трябва да я научите, всяка една дума. Работата не е просто да се наслаждавате на Сахаджа Йога, трябва също да знаете. Като например, ако харесате тортата, приготвена от друг, трябва да знаете как се прави, защото тогава може да я приготвите за другите. Но ако не знаете как да готвите, хората няма да повярват. Това е, което видях.

После, виждала съм, че някои Сахаджа йоги през цялото време работят, те са активни, защото са били активни преди, но други са летаргични. Можете да видите сред двама индийци същата разлика, да кажем те са тук, или може да са там; не трябва да е така. Всеки трябва да се опитва да създава същия вид ентусиазъм и динамизъм, а не само един човек. Понякога подобен човек може също да бъде много доминиращ. Всеки трябва да работи, цялото тяло трябва да работи; ако можем да развием това, това ще помогне пълното развитие, издигане. Нали така?

И така, днес на Моя рожден ден искам много да ви благословя, но всеки Рожден ден намалява Моята възраст, трябва да знаете това, така че вие трябва да пораснете сега, за да поемете нещата, важно е. Много е важно да израснете - така наречената Моя възраст, както се казва, не се показва, но намалява; трябва да го знаете това - така че сега вие трябва да ускорите вашето придвижване, да стигнете до него; изработете го. Когато другите идват, говорете им мило, дарявайте ги с радост; не каквото и да е, а давайте им радост. Грижете се за тях, бъдете любезни с тях, това ще бъде атрактивно, вместо веднага някой казва: „Ти си бхут, махай се.” Когато те са в Сахаджа Йога, когато са тук, Аз ще им кажа. Все още ги има, знам, някои от тях все още са тук, и трябва да им кажете: „Ти имаш проблем, по-добре се махни.” Така е добре, те ще трябва да се махнат от ашрамите за известно време, след това да се върнат. Така трябва да е, иначе не могат да се поправят и подобни хора трябва с удоволствие да приемат, че трябва да са добре, трябва да се променят; трябва да са по-добре вместо да продължават с каквото и да имат, заради егото си.

И така, опитайте се да си сътрудничите с вашето Себе, защото то иска да е все по-добре и по-добре. И така, всички онези хора, за които ще помоля - ще кажа на Уорън кои хора намирам, че не са добре - трябва да излязат от ашрамите. Ашрамът не е място, където трябва да стоят всякакви хора. Тук трябва да бъдат само изчистените до определено положение. Трябва да имат определен минимален стандарт. Ако нямат този стандарт, излизат. Даже ако има жена, която е доминираща, или мъж, който е като жена, те трябва да напуснат. Вие трябва да сте нормални хора, иначе другите, които идват, виждат мъж, стоящ като заклано пиле. Те просто не се впечатляват. Казвам ви, като окаяния Христос, както ви показах, стоейки там изнемощял. Не знам кой се впечатлява от това. Трябва да имате някой, като Христос в Сикстинската капела, виждате, стоящ (недоловим) ето така трябва да е - човек достоен, уважаван, мил, величествен. А жените трябва да са много сладки и мили. Отплаща се много, много дълго, като огромен дивидент. Много, много дълго, не знаете колко много Ми се отплати. Идва ми от голяма полза днес.

Вижте, когато не се занимавах със Сахаджа Йога, бях мила и добра с хората по Моята природа, и всичко това дойде. Ще ви дам един пример, в Лондон дойде един човек , името му е... какво е името на комисаря? Комисар на Пуне, той сега е комисар на Пуне, добре. Той дойде да ни види, имахме среща в офиса на съпруга Ми, нещо такова. Си Пи каза: „Ще ги поканя за вечеря.” Аз казах: „Добре.” Сготвих вечерята у дома; имаше около 25 човека, които дойдоха за вечеря. Те вечеряха, Аз трябваше да се грижа за тях, както и да е. И така, когато отидох в Пуне, Мараутра, Ми каза, че този комисар с нетърпение очаква да ме посрещне като президент или председател, или член комисия по приеми. Аз казах: „Не помня кой е този господин. Помня някого със същото име.” Но отговориха: „Не, не, не, не, това е друг.” Ставаше въпрос за онзи, който беше идвал у нас, и той така Ме похвали, че Аз бях изумена как е видял всичко това.

Той каза: „Тази дама, чийто съпруг е много високопоставен, е толкова смирена, Тя е толкова мила, толкова майчинска и блага.” И той се прибра у дома и каза на жена си: „Никога не съм виждал такава жена преди, такава перфектна Жена.” Това е, което направих, не знам. Трябва да съм сготвила добре - разбира се, че това го правя - но трябва добре да съм се погрижила за него, трябва да съм била мила с него, с всички тях. Трябва самата Аз да не съм яла нищо, но съм се погрижила, трябва да съм направила нещо. Не помня какво направих. Но по Моята собствена природа трябва да правя, и не е днес, но съм виждала толкова много от тях да са полезни, само заради природата Ми, заради характера Ми.

Знаете нашия Върховен комисар в Англия, и двамата висши комисари, първият и вторият, Б.К. Неру, и вторият, те имаха такова огромно уважение към Мен, отношение към Мен, представяте ли си, защото трябва да сте мили, внимателни и добри. Както вие се грижите за Мен тук, така Аз се грижа за тях. И ето защо те имат такива впечатления, казвам ви, всички приятели на съпруга Ми и всички имат такова уважение и отношение. Отидохме да видим един човек, който е главата на закона, той е главата на разузнаването в Индия; той се отнесе към нас с направо кралско отношение. Митническият инспектор беше уведомен, че децата на Майка идват; лично той дойде на летището, знаете ли това? Той седеше там, не знам дали е излязъл да види, че всички вие сте вън. Това е само заради Моя личен живот с тях, иначе кой ще го е грижа за нечия съпруга?

Толкова много дойдоха след съпруга Ми, никой не се безпокоеше за жените им. Навсякъде, вижте, този път отидох със съпруга Ми в Китай и неговите агенти, които бяха в Япония и други места, Хонолулу, те всички дойдоха само, за да се срещнат с Мен; понеже когато той пристига, никой не идва да го види. Той каза: „Сега Ти дойде, те дойдоха да видят.” Представяте ли си? Не е нищо друго освен да бъдеш дама за тях. Толкова мощно нещо е. Толкова могъщо нещо е и жените трябва да знаят как да готвят, това е важно. Ако те не знаят как да готвят, те не са жени, Аз не мисля, че те са жени. Те всички трябва да знаят как да готвят. Трябва да се научите как да готвите и всички могат да се научат, това е много важно. Скритата сила на жената се намира в това как тя готви. Вижте нашите мъже не могат да отидат никъде, защото ние готвим толкова добре, че те трябва да се върнат обратно у дома. Те помнят храната. И така, това е силата, която имате.

Днес ще имаме много кратка пуджа, защото днес е Моят рожден ден, така че пуджата на Рождения ден трябва да е такава, че да е по-дълбока, по-сърдечна, по-радостна, отколкото да клони към ритуал. Няма нужда да има много ритуали, защото сме в радостно настроение, празнувайки Рождения ден на нашата Майка. Вече сме там, каквото ви е нужно да бъдете там, не е нужно сега, защото вие сте в това радостно настроение, нали? И така много кратка пуджа, му казах да се направи, днес е рожден ден. Няма нужда да има голяма пуджа; всичко, което е нужно, е да се доведат всички божества, те вече са тук, там горе, просто вижте вибрациите, които излъчват! Те са толкова щастливи, че вие празнувате Моя рожден ден. И така, на всяка пуджа, това което трябва да направим, е да ги събудим, молете ги да бъдат добри с вас. Въпреки че те са събудени в Мен, вие пак го поискайте. Но сега те всички са събудени във вас, изобщо не трябва да имате голяма пуджа, изобщо няма нужда. И ето това казах на Моди да имате много, много кратка пуджа, и кратката пуджа би трябвало да е достатъчна.

И така, днешната реч беше точно като пуджа. Помнете, че това имаше значение за вас, когато не бяхте Сахаджа йоги. Днес няма значение за вас. Така че не бива да се чувствате виновни. Първо запомнете, че сте Сахаджа йоги, вие сте Моите деца и Аз много ви обичам, много, много. И така, имайте увереност в себе си, пълна увереност в себе си, нали? Това е най-великото нещо, което можете да Ми дадете днес, като подарък. Нека Бог да ви благослови!

/Шри Матаджи говори на хинди/

И за това трябва да измиете нозете Ми за 5-10 минути и да измиете Моите ръце за около десет минути, това е всичко. Сега нямаме нужда от много хора за това, просто поставете това тук.

/пуджата започва/

Каква е нуждата да ходя в Моето минало? В настоящето. Ом твамева сакшат, Шри Нирмала Девьей намо намаха. Това е най-великата мантра, казвам ви. Това е най-великата мантра. Пробвайте я. Моля, повторете я отново.

/Шри Матаджи дава инструкция на децата да мият и масажират Нозете Й с двете си ръце./

Трябва да сте видели, че Ганеша е ключът. Христос е ключът към всичко. Той е ключът, Той е същността на всички неща, разбирате ли, и чрез Него се постига всичко. Вижте, даже да трябва да дойдете при Мен, трябва да минете през Него. Това във вас означава, че невинността трябва да се роди и после идвате при Мен. Ето защо че Ганеша е толкова важен. А Австралия е центърът на Ганеша. Така че вие тук сте толкова важни, вие сте ключът. И е още по-необходимо вие да сте по-навътре в есенциите от всички останали.

Всячески, както ви казах; мъжът трябва да е мъж, жената трябва да е жена. Тези са всички същности, това е есенцията. Много е важно, на вас се крепи; защото ще се изработи чрез вас, чрез вашата невинност. Вие сте тези, които правите невинността на хората на Запад – много е важна.

Също трябва да забележите, че с всяка година всичко се скъсява. Виждате, че даже даването на Реализация се скъсява, пуджата се скъсява. Трябва да пестим време, нали? Така че има скъсяване. Но защо? Защото има сили. Има поддръжка, и вие можете да поддържате тази сила, защото сте тук, толкова много канали; така че можете да скъсявате.

Днес, понеже е Рожденият ден в страната на Шри Ганеш, мисля, че цялата пуджа трябва да бъде направена от децата, би било по-добре.

/Шри Матаджи казва на момичетата как да украсят Нозете Й с кум-кум./

Трябва да сложите черта тук /над пръстите/... а после извън чертата. Очертай линия. Сложи под стъпалото /може би масло или друга паста/. Трябва изцяло да го запълниш с червено, там. Сега трябва да направите свастика. Отгоре... Направете свастиката с червеното, в центъра.

/Австралийските йоги подаряват колие на Шри Матаджи./

Знаете ли, подхожда на Моето сари. Това е колие от любов.

/един от йогите/ С това колие, Шри Матаджи, се надяваме лява Вишудхи да бъде пречистена навсякъде! Това колие, Шри Матаджи, го избрахме, защото чакрата на перлите

също се пречиства!

Шри Матаджи: Много добра идея!

Би ли я хванал без гирлянда, мисля, че е по-добре? Виж тази корона. Тези са толкова красиви короните. /йогите поднасят комплект от три корони – една голяма за главата и две по-малки за ръцете на нивото на Свадхистхана./  Това е истински стил Радха, вижте. Виж тази тук – прекрасно! Елате насам. От къде ги взехте всички тези неща? Има ли някой да помогне? Прекрасно е! Най-добрият стил, който съм получавала. Този дизайн трябва да го имаме също. Трябва да го вземем в Англия, Индия, ще го изработим, което е най-доброто. Това са трите Богини... Толкова много орнаменти!

Толкова е красиво и удобно. Може и да бъде така, вижте, защото това трябва да е била Муладхара... Точно така е било: няма начин да се покрие Муладхара /с гривните за краката/. Така че трябва да е така. Виждате ли? /закопчалката да е откъм петата/.

Тази гирлянда е типична, направена е в Южна Индия; там правят това огромно нещо /висулката/.