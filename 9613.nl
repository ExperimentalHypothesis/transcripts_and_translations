17 mei 1981
Talk to Sahaja Yogis
Chelsham Road Ashram, London (England)Toespraak tot Sahaja yogi's - De kracht van de kundalini - Londen, UK. - 17/05/1981
NlTVD 2020-1127

Vandaag vertelde ik jullie over de Kundalini en dat Kundalini het zuivere verlangen binnen in ons is  dat zich manifesteert of gewekt wordt om ons onze zelfrealisatie te geven.  Het betekent dat het verlangen alleen dan is vervuld wanneer je je zelfrealisatie krijgt, anders manifesteert zij zich niet, dan slaapt zij alleen,  is zij latent. Zij heeft het geheel binnenin ons gecreëerd maar dan en alleen dan wanneer je zelfrealisatie krijgt, dan en alleen dan totdat je één wordt met je Spirit,  heb je de manifestatie van deze kracht niet bereikt, wat jullie door zal doen gaan met rennen en rennen en rennen met het idee dat je nog steeds je eigen betekenis niet bereikt of gevonden hebt. Zij zal er zijn, de hele tijd slapend, maar zij zal je ondertussen een gevoel van vervoering geven. Deze kracht moet dus snel ronddraaien om zich te manifesteren maar wanneer zij zich manifesteert...

[Shri Mataji pauzeert om een baby te troosten: "Wat is het? Wat is er gebeurd? Wel, laat het zijn, laat hem zitten, kom op. Wat is er gebeurd? Kom mee. Wat is er aan de hand? Eh; Het is goed. " (Shri Mataji kust het kind) "Oké. Oké? "(De baby:"Ja")" Goed.  Nu moet je je stil houden, oké? "(Shri Mataji kust het kind.)]

Dan heeft deze kracht bepaalde kwaliteiten.  De eerste kwaliteit die zij heeft, is dat zij tegen de zwaartekracht in gaat,  het gaat tegen de zwaartekracht in, zie je, er rijst iets op,  het gaat niet naar beneden,  een persoon moet dus van nature uit streven, als een persoon geen strevend type is, stijgt de Kundalini niet op,  omdat het is zoals wanneer al het voedsel door onze maag naar beneden zakt dan drukt het tegen de wanden van de darmen. Daardoor vinden deze neerwaartse bewegingen plaats. Begrijp je wat ik bedoel? Als de Kundalini dus begint te bewegen en tegen de wanden van de chakra's gaat drukken creëert zij een gevoel van opwaartse druk, hoger en hoger, de chakra's stuiten het omhoog.  Alle zware dingen,  allemaal gaan ze naar beneden maar de Kundalini rijst hoger en hoger en hoger, omdat zij als vuur is, vuur brandt nooit naar beneden, het brandt altijd naar boven toe.  Zij ziet er ook uit als vuur en zij heeft de kwaliteiten van het vuur. Zij heeft de kwaliteit om te zuiveren en wat ook maar verbrand kan worden te verbranden.

Zij zuivert de zaken die niet kunnen branden en zij verbrandt datgene dat brandbaar is, wat verbrand kan worden... [Terzijde: "Kom mee, kom naar voren". Man: "Heel erg bedankt."]  De kwaliteit van het vuur, die in de Kundalini bestaat,  verbrandt wat ook maar nutteloos is, zoals we in ons huis al de nutteloze dingen vinden en ze naar de tuin brengen om ze te verbranden, afgelopen, voor eens en altijd is het ermee gedaan. Als de Kundalini dus opstijgt verbrandt zij ook alle nutteloze dingen die er zijn. Al je nutteloze verlangens, je nutteloze ideeën over ondernemingen, alle soorten nutteloze verzamelingen van gevoelens en ego's en alle soorten van onzinnige dingen die zich ertussen bevinden, alles wordt door haar verbrand omdat ze verbrand kunnen worden, ze zijn van nature niet eeuwig. Zij zijn van nature niet eeuwig. Ze zijn er tijdelijk. Alles wat tijdelijk is brandt zij uit en zo verlicht zij de Spirit, omdat de Spirit door niets verbrand kan worden.  Maar dit vuur is zo mooi, dat het alles wat slecht is en stagneert, alles wat vervuilend werkt, alles wat ziekte is verbrandt en het systeem afkoelt.  Het is erg interessant te zien hoe deze kracht van het vuur, de koele bries wordt. Maar in de wetenschap vind je ook dat elektriciteit je een hete of een koele bries kan geven, je kan van het ene naar het andere overschakelen, maar er is geen beperking voor deze dingen, het is altijd mogelijk terug te schakelen. Iets wordt bijvoorbeeld magnetisch, je kan het altijd omzetten in elektriciteit, elektriciteit kan altijd worden omgezet in magnetisme. Maar de Kundalini is van die aard dat je, zodra zij alles wat er is heeft weggebrand, hitte krijgt, omdat zij aan het uitbranden is, maar als zij afkoelt en koel wordt dan draait zij niet terug, daarom is het een levend proces, een levend proces is nooit omkeerbaar. Alle dode processen kunnen worden terug gedraaid. maar dat alles is omkeerbaar - Nu stel je voor: je bent opgegroeid, je kan niet opnieuw een kleine baby worden, wat je ook mag proberen, je kan een ontelbaar aantal operaties ondergaan, je kan niet meer klein worden, nu ben je opgegroeid, nu zijn jullie modern, over ontwikkeld. Je kan alles proberen om een primitief persoon te worden, dat kan je niet, je kan het gewoon niet.

Wat je ook mag proberen, het zal allemaal kunstmatig zijn, het kan zijn dat je voelt dat je primitief geworden bent door een bepaalde kleding te dragen, door te voelen dat oh, nu is er niets moderns meer in ons en nu zijn we erg, erg primitief, niets ervan Het is te genezen maar niet terug te draaien, want, het is een levend proces. De Kundalini binnenin ons versnelt dus het innerlijke levende proces van onze evolutie.  De kracht van Kundalini is dus zuiveren. Zij zuivert ons zoals vuur.  Zij zuivert ons niet zoals water, verrassend, zij zuivert ons niet zoals water. Wat nu water betreft, wat doet water? Water brandt nooit iets uit, maar het lost bepaalde dingen op. Het kan iets in zichzelf opnemen, zie je, het kan in zichzelf wat van het vuil bevatten. Veronderstel dat je kleurstof in het water brengt, het neemt de kleur op. De Kundalini neemt geen kleur op, zij brandt weg, volgen jullie dat punt? Als jullie dus ook maar iets verkeerd binnen in jullie hebben, brandt zij het uit, maar zij zal niet absorberen. Zij is zuiver.  Zij kan dingen die haar zullen vervuilen niet in zich opnemen. Zij kan niet vervuild worden.  Dit is de kwaliteit van het vuur. Laten we bijvoorbeeld zeggen dat je goud of zilver in het vuur steekt, dan kan je het zuiveren, de zuivere vorm komt er uit, zo weet je het. Maar als je goud en zilver in het water steekt, dan gebeurt er niets. In het beste geval kan je het aan de buitenkant wassen, maar je kan het niet door en door doen. De buitenkant kan je dus met andere dingen behandelen, maar met de Kundalini doe je het door en door. Ook het aangezicht ziet er prachtig uit alsof er een glans op gekomen is, een nieuw helder gezicht. Het is niet vaal, of vreselijk rood, niet bleek of lelijk, maar het wordt stralend, uitstraling. Dat is wat de Kundalini jullie geeft.

Het ziet er ook wel uit als gesmolten ijzer, zie je, hebben jullie gesmolten ijzer gezien? Veronderstel dat je een ijzeren staaf neemt en verwarmt tot een punt, waar het je koper kleur laat zien, alle kleuren. Koper en alle soorten kleuren, zie je, goudachtig koper en alles wat je in een oven kunt zien. Maar als het stil is,  erg stil dan werkt het uit. Nu wat het geluid van de Kundalini betreft. Ik heb jullie in één van mijn lezingen verteld, hoe zij geluid creëert. In de Vishuddhi creëert zij bijvoorbeeld het geluid van al de klinkers die er in het Sanskriet zijn. Zie je, Engelse klinkers zijn er zeer weinig. In het Sanskriet zijn er zestien: I E AI O AU AM AH. Dit zijn de geluiden die je in de Vishuddhi kan horen. Zij creëert geluiden in alle chakra's, maar als zij bij de Nabhi komt wordt het “VAHANi”, VAHANI betekent informatie, gecodeerde informatie. Dat is de beste omschrijving, gecodeerde informatie. Eerst is het “PARAVAHANI” dat je niet hoort, dan stijgt het op vanuit de verblijfplaats van de Kundalini, dit is de Muladhara, de Muladhara waar het niet gehoord wordt, er is geen geluid. Als het bij de maag aankomt start” PARAVAHANI”. Dan komt het in het hartcentrum waar je het als “MADHYAMA” altijd kan horen, waar je het RAB DAB RAB DAB RAB DAB kan horen, net als het hart, zuiver. Met een stethoscoop kan je het goed horen.

Dan komt het bij de Vishuddhi, het wordt een getuige, “PASHYANTI”, wat betekent degene die ziet, misschien hebben jullie dat zelf geconstateerd, wanneer je in de Vishuddhi blokkeert, dan voel je het ding hier bewegen. Maar hier ziet zij. Dan wordt dat het geluid, dat het geluid is waarmee we spreken,  als het aan de keel komt wordt het “VAIKARI”, het spreekt. Zelfs voor de Kundalini, is er de “VAHANI” of de gecodeerde informatie, de taal die eerst slechts gecodeerd is, wordt hier gedecodeerd, daarom wordt het “VAIKARI” genoemd, het spreekt. Maar na realisatie verlicht de Kundalini de “VAHANI” en verlicht zij al het andere. Door die verlichting worden jullie mantra's verlicht en daarom is een mantra effectief als je hem zegt, hij is verlicht. Voor dit is bereikt, heeft een mantra geen enkele betekenis. Het is een gewone VANI (of VAHANI) net als bij ieder gewoon persoon. Daarom wordt het een mantra genoemd die “JAGRUT” is, opgewekt. Daarom kan een mantra die “JAGRUT” is niet gecreëerd worden uitgaande van een mantra die niet verlicht is.  Zoals jullie bijvoorbeeld, laten we zeggen een aarden pot of een ander ding zoals dit of deze zou ik zeggen (lamp) en je hebt de olie en alles wat nodig is, nog steeds zal zij geen licht geven, tot zij wordt aangestoken. Op dezelfde manier is een mantra niets, het is gewoon als een dode kat, tot dan en alleen dan wanneer hij door de Kundalini verlicht wordt is het gewone VANI, die niet verlicht kan worden en die geen verlichting kan geven aan de mantra's en daarom hebben deze mantra's in het geheel geen betekenis.

Een persoon wiens Spirit verlicht is en wiens VANI verlicht is, bij zo'n persoon komt wat hij ook zegt uit, waar hij ook om vraagt gebeurt, zelfs voor hij iets zegt. Het verlangen, het verlangen binnen in ons dat de PARAVANI is, die de gecodeerde informatie is van het verlangen dat je hebt, wordt verlicht en dat is hoe je de resultaten krijgt en je krijgt iets waarvan je zei, oh ik heb het gehaald en Moeder heeft het gedaan. Dat is hoe het werkt. Het hele systeem werkt uit via deze weg van de Kundalini. Deze zuivere Kundalini creëert dus zuiverheid binnenin ons. Zonder de zuiverheid kunnen we niets zien, alles wat onzuiver is, laten we zeggen, mijn handen zijn niet schoon, dan kan ik de lijnen niet zien. Bij alles wat vuil is kan je het echte beeld niet zien, je kan de realiteit niet zien als zij niet gezuiverd is, maar ook niet als zij oppervlakkig gezuiverd is, of kunstmatig geschilderd, dan kan je nog steeds zeggen dat het kunstmatig geschilderd is, en je kan de schoonheid ervan niet zien omdat het kunstmatig gedaan is. Op deze manier verbrandt de Kundalini energie, BHASMASAN, maakt zij alles tot as en dat wat overblijft is het zuivere goud van de Spirit binnenin ons.  Daarom als mensen proberen de Kundalini te laten opstijgen door verkeerde methodes laat zij haar boosheid zien. Eigenlijk wordt zij nooit kwaad. Als Kundalini kwaad wordt kan zo'n persoon nooit bestaan, onmogelijk, Maar normaal gebeurt het niet. Maar het is Shri Ganesha die de Godheid is van Shri Kundalini die kwaad wordt en hij creëert dat hitte probleem, omdat zij vuur is en hij de Godheid, daarom werkt het vuur van deze Kundalini uit op zo'n manier dat de sympathische zenuwen geprikkeld worden door hitte en dan kan je zelfs blaren en zo meer krijgen als je trucs probeert uit te halen met Kundalini, een onheilig gewoonte.

Het “URDHVA-VATI” gezag van de Kundalini, het opstijgen van de Kundalini is haar natuur. De manier waarop ze beweegt en de Sahasrara aanraakt, is een belangrijk punt.  Als ze de Sahasrara niet aanraakt dan komt de zegen niet binnen en de zegen moet binnenin ons komen aan beide zijden van de Ida en Pingala nadi, dat is hoe je je ontspannen voelt. Nu, hoe belangrijk is het voor ons om ons wezen te beschermen voor we tot realisatie komen, het in stand te houden zoals het is, maar we beschermen niet, we maken vergissingen. De Kundalini is niet de vergeving. Zij vergeeft niet. Zij is niet degene die kan vergeven omdat haar natuur als het vuur is. Zij kan niet vergeven. Alleen de Spirit kan vergeven, alleen de Atma kan vergeven omdat zij degene is die al jullie problemen aanwijst. Zij is het die je reinigt, zij moet je reinigen. Als ze begint je te vergeven, zal je vuil daar achter blijven. Zoals we het doen, zie je, zuiveren we: "Oh, het kan niet gezuiverd worden, laat het met rust, wat moet ik doen?" Zo is zij niet. Als het niet schoon is zal zij het verbranden.  Kanker wordt veroorzaakt door veronachtzaming van Kundalini ontwaking.

Tot dan en alleen dan wanneer Kundalini is ontwaakt, kan je kanker van wie dan ook niet genezen. Als iemand dus, laten we zeggen een echtgenoot heeft, het kan ook een verwante zijn en ze is een normale dame, ze probeert ook vibraties en dat alles te nemen, ze was vriendelijk, misschien kan ze ook een zoekster zijn. Maar het werkt het beste op zoekers omdat de Kundalini gewekt moet worden, en zij moet niet opgewekt worden tot dat en alleen dan wanneer je betrachtingen hebt en als je niet echt betrachtingen hebt, als je het alleen wil krijgen om jezelf beter te maken, kan je misschien beter worden door de ontwaking maar het is een erg geforceerde actie. Het is niet zo natuurlijk. Er is geen aandrijving. We kunnen het zo zeggen: stel je voor dat we in deze kamer een vuur aansteken, en er is geen zuurstof, dan zal het niet branden. Daarom moeten we die zuurstof van onze betrachting binnenin ons hebben. Als die atmosfeer niet bestaat, dan duurt het lang voor de Kundalini opstijgt. Je kan je Kundalini slechts omhoog houden als je gerealiseerd bent. Je kan het misschien alleen bereiken, het gaat weer naar beneden, je bereikt het, het gaat weer naar beneden. Als een gevolg hiervan, beginnen sommige mensen dus een schuldgevoel te ervaren, waarom zou ik dit gedaan hebben? Ik zou dat niet gedaan moeten hebben, er zijn er veel. Maar na de realisatie is dit schuldgevoel een groot probleem, zelfs voor realisatie vind ik dat het zo is.

Omdat schuld een vlucht is waar alle dingen verzameld worden. die verbrand zouden moeten worden. Kijk, alle dingen worden aan de kant verzameld, netjes opgestapeld, weggestopt zie je, zij worden daar netjes bewaard, zo komen ze niet met de Kundalini in contact om verbrand te worden. En dat is hoe de linkerkant van een persoon de hele tijd zijn rekening maakt via deze twee punten, van de linker Nabhi en de linker Vishuddhi. Sta de Kundalini toe het te verbranden.  Stop het gewoon in het vuur,  als je dit nu in het vuur van de Kundalini stopt, zal het volledig verbranden. Bouw geen enkel samenraapsel van schuld op, ten minste na realisatie, voor realisatie dient men zich natuurlijk een beetje ongerust te maken,  maar zelfs door dit alles te vertellen is het gemakkelijk zich schuldig te voelen. Je vermijdt alle problemen door je schuldig te voelen, oh ik had dit niet mogen doen. Neem me niet kwalijk de Engelse taal is erg... neem me niet kwalijk, ik had dit niet mogen doen, neem me niet kwalijk. Ik vertel jullie dat ik me vergiste, in orde, maar je zegt het niet op deze manier, zoals in orde neem me niet kwalijk, vergeet het, dat moet vermeden worden.

Zie je, als je tegen iemand zegt, neem me niet kwalijk, zegt hij oh vergeet het, de andere persoon binnenin jullie zou ook moeten zeggen vergeet het. Als jullie dat niet proberen, zie je, dan wordt dit hier steeds keurig opgestapeld en dit schuldgevoel is een erg gemakkelijke methode om de waarheid te ontvluchten: toon dat je erg bang bent, dat je erg opgewonden bent en zo meer, en je stapelt de hele zaak op, hier in de linker Vishuddhi. Hoe zal je vooruit komen? Je kan niet vooruit komen. Dit idee dat je schuldig bent, zelfs als je het bent, wat zal je eraan doen? Wil je de gevangenis in? Ga bij het legioen, ga daar naartoe. Ik zou zeggen (lachen): waarom Sahaja Yoga vervoegen? Ja, ga naar de hel. Je kan erg ver gaan. Het is niet nodig. Maar als je gered bent, neem dan aan dat je gered bent en bouw deze linker Vishuddhi problemen niet op. Het is te veel nu en het is de hoogste tijd dat we het verbranden,  verbrand al deze dingen, deze schuldgevoelens, deze verkeerde ideeën die ons altijd naar beneden houden, als iets dat je in je nek legt, een zware steen en dan zegt, ik kan het niet, wat moet ik nu doen. Nu moet de steen verwijderd worden. Hoe kan Mataji jullie eruit trekken? Wat ik ook mag proberen, er is een grote steen die jullie naar beneden drukt. Ik denk dat het nu een erg groot probleem is, omdat de Kundalini niet weet wat te doen en hoe je linker Vishuddhi te bereiken om dat onzinnige ding dat je erg netjes hebt opgestapeld te verbranden. Ah, ik ben bang. Ik ben bang, neem me niet kwalijk.

In Sahaja Yoga zijn er enkele bepaalde Engelse gebruiken niet toegestaan, niets van dat "Ik ben bang dat". Zelfs een politicus die zo dominerend is zal zeggen: "Ik ben bang". Waar zijn jullie bang voor? Iedereen is bang voor jullie. Wat is er om bang voor te zijn. Daarom is dit gebruik niet toegestaan, dat "ik ben bang". Het is in het geheel niet toegestaan te zeggen: "Ik ben bang". Waar zijn jullie bang voor? Als ik vandaag zeg dat het loon van zonde angst is, in orde, maar als het loon van de zonde angst is, en de zonde wordt verwijderd, dan zou de angst moeten opbranden. Maar nog steeds is het zo, er is licht, maar nog steeds gedraag je je alsof je in het donker zit, nog steeds zeggen jullie, ik kan niet zien, ik ben bang. Er is licht, kijk zelf.  Dit is iets dat men dient te weten: jullie Kundalini is ontwaakt, jullie Spirit straalt, open jullie hart hiervoor, aanvaard dit, herken het, weet dat je nu een gerealiseerde ziel bent en dat de Kundalini jullie gezuiverd heeft. Alsjeblieft hoop nu dit vuil niet hier aan de linkerkant op, omdat je het zo fijn vindt, omdat het zo vreselijk gemakkelijk is een gezicht te trekken en "oh" te zeggen en dat is het dan. Als er hitte op komt, zo of zo, zal het gezuiverd worden, laat het begaan. Laten we het onder ogen zien. Wat nog als er hitte is? Iemand krijgt een beetje hitte, oh, ik heb het weer, opnieuw ben ik verloren. God weet wat ik gedaan heb.  Corrigeer. Het gebeurt dikwijls, plotseling zie ik mensen  (met zo'n uitdrukking op hun gezicht) zonder dat ik iets zeg (zo'n gezicht)... zeker goede morgen.  Goede morgen. Wat is er aan de hand? Het is erg heet. Is dit de manier om je Moeder te begroeten? Jullie zijn de strijders. Jullie zijn de krijgers. Maar wat zie ik: trillende handen, waar ga ik dan de zwaarden steken.

Nu is het mijn ondervinding dat de spons van de linker Vishuddhi een erg moeilijke zaak is. Mijn oren worden ook absoluut verscheurd door deze vibraties. Zo veel aan de linkerkant van deze Vishuddhi zodat ik van links nu niets kan horen. Dus heb tenminste wat medelijden met mij en geef die nonsens van schuldgevoel op. Zelfs als je je een minuut schuldig voelt, duw het gewoon naar buiten en kijk naar de vogels die tjirpen, kijk naar de zon die schijnt, kijk naar de prachtige natuur, die jullie zo'n prachtige kleur gegeven heeft en dat alles. Kijk daar naar. Neem gewoon de schoonheid binnen en buiten jezelf op en geniet. En geef dit triestige uitzicht op. Jullie zouden er tenminste uit moeten zien als gerealiseerde mensen. Zie er in ieder geval zo uit, als je het niet bent.  Deze soort van ernst heeft in Sahaja Yoga geen betekenis. Een Sahaja yogi staat op deze manier, praat op deze manier en loopt op deze manier, gewoonlijk.  Het schuldgevoel is niet alleen de specialiteit van de Engelsen, maar Ik heb het bij alle westerse mensen gezien, ze zijn er erg goed in om zich schuldig te voelen en er schuldig uit te zien. Ik ging naar Frankrijk, ik heb jullie verteld over de Fransen. Zodra ik daar aankwam, waarschuwden ze mij voor één zaak. Moeder, zeg nooit dat u de gelukkige persoon bent die u bent, erg gelukkig. Ik zei: "Waarom? Want ik ben dat, ik ben een gelukkig persoon, moet ik een leugen vertellen?" Ze zeiden, ze zullen u nooit geloven en ze zullen het aanvoelen alsof u absoluut onwetend bent betreffende de waarheid, alsof u onwetend bent betreffende realiteit en alsof u een onderontwikkeld persoon bent, omdat u geen boeken gelezen hebt over de shocks van de toekomst. Ik zei: "In orde".

Maar dan zweepte ik de Fransen daar echt mee op en ze lachten en lachten om zichzelf. Erg miserabel, zei ik jullie mensen daar, iedereen is vanwege jullie miserabel. Als welke Fransman ook waar dan ook naartoe gaat, dan weten de mensen niet waar zij zouden gaan zitten. Zij weten niet aan welke kant deze kameel zal gaan zitten, op wiens hoofd hij gaat zitten en de kameel is erg miserabel. En hier is iedereen bang voor de kameel. Hoe gaat hij zich gedragen? Het is een erg moeilijke persoon, het is een Fransman. Het is overal internationaal bekend dat zij moeilijk zijn. En daar staan jullie nu, waarom zijn jullie zo miserabel. En de Engelsen hebben bepaalde kwaliteiten die zij beter hadden gelaten, van Amerikanen overgenomen en ook sommige van de Fransen. Zij begrijpen niet dat hun kwaliteit van denken de beste is. Ze hebben hier en daar wat van genomen en zo komt het dat zij ook Fransen aan het worden zijn, zie je. W.C. cultuur, dat is het. En jullie allen hoeven niet van hen te leren. Het is zo dat zij moeten leren van anderen. Wat hebben ze? Hebben ze geleerden? Erg weinig. En jullie zwakheid om miserabel en schuldig te worden en zo meer komt daar vandaan. Ik kan het echt niet begrijpen. Waarom zou men miserabel zijn? Als je geen werk hebt, krijg je bijstand. Nergens ter wereld krijgen mensen bijstand. Dat weten jullie. Nergens krijgen mensen bijstand. Terwijl jullie behoorlijk bijstand krijgen, jullie lijden geen honger. Duitsland, Frankrijk overal, daar krijg je een goede uitkering.

Waarom zou men dus miserabel zijn. Jullie zouden tenminste gelukkige mensen moeten zijn. De Engelsen zouden tenminste de weg moeten wijzen. Wees gelukkig binnen jezelf. Alleen dan zullen jullie in staat zijn de Spirit te zien. Wees niet miserabel. Er is niets om miserabel over te zijn. Wij zijn speciale mensen die de zegening van onze Spirit hebben gekregen. Wij zouden allen moeten zingen, lachen, genieten, met levenskracht. Er is niets om miserabel over te zijn, Ik bedoel na enige tijd zal je merken dat je echt toneel moet spelen om nog miserabel te kunnen zijn. Het zal moeilijk voor jullie zijn om je langer dan vijf minuten miserabel te voelen. Daar kan ik om wedden. Met datzelfde probleem is dat ook voor mij onmogelijk zie je, ik probeer erg ernstig te zijn, ik ga nu iets ernstigs zeggen. Persoonlijk barst ik uit van het lachen, omdat het hele ding voor mij niets anders is dan een grote grap. Hou dus deze Franse ideeën om zonder reden miserabel te worden uit je hoofd. Wees gelukkige mensen. Straal geluk uit. Vreugde naar anderen. Er is niets zoals een gruwelijke toekomst, tenminste voor jullie zijn er geen toekomstproblemen. De toekomst is prachtig. Jullie hebben er alleen geen idee van. Blijf dus niet achter met de grote steen om je nek gebonden. Want mensen die weten dat ze de Spirit gevonden hebben moeten weten dat ze de vreugde hebben gevonden. De Spirit is de bron van vreugde en dat zou duidelijk moeten zijn als je spreekt. Geen remmingen, geen bedenkingen. Volledige vrijheid. Maar probeer jezelf niet te vormen volgens anderen die niet gerealiseerd zijn. Nu zijn jullie verschillend, jullie zijn veranderd, het is niet meer terug te draaien. Wat je ook mag proberen, laten we zeggen na twee jaar of drie jaar zullen jullie allen borrelen van het lachen, maar waarom het nu niet doen? Als het later toch gaat gebeuren, waarom zou je de bloesemtijd nu niet beleven? We beginnen er over te denken, we beginnen er ons zorgen over te maken. Er is niets van die aard. Onze problemen zijn opgelost, onze levens zijn mooi.

Alles is zo fijn en goed, gewoon om jullie gelukkig te maken. Als je dan nog steeds niet gelukkig bent, als je je nog steeds zorgen maakt, dan trekt het Goddelijke zich terug. Het trekt zich terug. Het is zoals de zonneschijn, als je het zonnelicht niet wilt zien. Dan krijg je het niet. Je moet naar de zon kijken. Anders krijg je het gewoon niet. Alles beweegt zich in de richting van de zon. Elk blad probeert omhoog te komen naar de zon toe. Zij hebben die ingeboren wijsheid. Op dezelfde manier zou het met jullie moeten zijn, en jullie zullen zien dat hierdoor ieder moment in jullie leven volledig zal veranderen. Jullie zullen van elk moment genieten, jullie zullen in iedere minuut van het leven genieten. Jullie zullen genieten van alles wat jullie doen. Jullie zullen van elke kleine handeling genieten. Mensen zijn soms ook uiterst verbaasd over mij. Eens beklom ik een plaats Paletana genaamd, wat ongeveer 7 mijl lopen is,  met mijn schoonzoon en dochter En ze zeiden als u niet kan lopen, kan u beter één van deze draagstoelen nemen. Oh, nee zei ik, ik kan lopen, laat ons gaan. Ik wandelde en genoot alleen maar, weet je. ik voelde niet dat ik op iets liep omdat ik genoot van de natuur, ik genoot van de mensen, hoe ze naar beneden kwamen en hoe de mensen omhoog gingen en dat alles en de bladeren en dingen, ik genoot alleen van dat alles, en toen we daar aankwamen, waren de mensen die aan beide kanten met mij meegingen absoluut afgemat en moe. (zuchtend).

Ik ging ook met hen zitten, ik keek opzij, kijk, hier zijn zoveel olifanten, en elke staart is verschillend gedraaid. Hoe moeten ze gedacht hebben aan zo'n verscheidenheid en combinaties. Mijn schoonzoon zei. Hoe kunt u naar een olifantenstaart kijken, als u zo moe bent. Zie je, ik zag het gewoon heel spontaan en ik zei hoe verrassend het was dat zij de staarten van de olifant hadden gedraaid. Er waren veel olifanten gemaakt zie je, er moesten tenminste ongeveer honderd olifanten in dat patroon zijn. De staart van elk van hen was anders gedraaid. Ik zei, het is zo, ik bedoel stel je voor als honderd olifanten hun staart op een andere manier zouden draaien. Het is opmerkelijk voor mij. Zij zeiden hoe kan u een staart zien, wij zijn zo moe en we willen wat water. Dat is wat het is. Het is onuitputtelijk, deze kracht van vreugde is onuitputtelijk. Ik wil dat jullie daar allemaal van genieten. Om die nectar van jullie Spirit te drinken en al deze kunstmatige problemen die jullie hebben te vergeten. Jullie moeten genieten, want nu zijn jullie ondergedompeld in jullie Spirit. Geniet dus, waarom zou je je zorgen maken. Sommige mensen hebben het niet gekregen. Zij zullen het ook krijgen. Maak je geen zorgen om hen. zij zullen het allemaal krijgen. Zij zullen het allemaal moeten krijgen. Zij die zoekers zijn zullen allen moeten komen.

Het is fijn dat jullie vroeger zijn gekomen. Dat is fijn. Maar stop nu jullie vooruitgang niet door rond te blijven hangen met deze vracht om je nek. Laat de Kundalini jullie opnemen. Zij houdt van lichte dingen. Zij zelf is licht, daarom houdt zij ervan. Alles wat binnen in jullie zwaar is zal zij verbranden, maar maak jezelf niet steeds weer zwaarder.

Moge God jullie zegenen.

Heb je wat water voor mij alstublieft. Heb je hier deze heer (een standbeeld) gebracht? Heb je hem gebracht? [Yogi: "Ja, moeder"] Ah ha. [Yogi: "Is het de juiste plaats in de tempel ...?"] waar dan ook, het is prachtig, weet je, Sommige dieven kwamen ons huis binnen. En deze zware heer kwam uit India. Het had veel vibraties. En de dieven kwamen met wat zilverwerk en legden het in de eetkamer. Ze hadden al het zilver verzameld, en op een tafelkleed gelegd, en hebben het gehele ding in de eetkamer gezet. En dan God weet wat plotseling er gebeurd is. Ze renden gewoon weg, daar alles achterlatend. Deze heer was daar op de gang. Ze zijn gewoon weggelopen. Kun je je voorstellen, deze dieven - ik bedoel, ze zijn inbrekers, zeer gespecialiseerd, specialisten - niemand kan het geloven, behalve dat we een paar stappen zagen en onze deur werd geopend. Anders zou niemand het kunnen geloven. Niet hier, Oxted Ze hebben zelfs niet eens een lepel genomen.

Het is een mysterie. Ik was er niet... Onlangs meegebracht uit India. Zie je, arm - waren erg sterke mensen die onze bagage brachten - ze lieten hem daar en ze brachten hem hier. Ze zei: "Dit is een echt sterke heer uit India." Ze waren allebei zowel heet en uitgeput, maar hun Kundalini was ontwaakt. Dit is Kartikeya. Hmmm! Dit is het vuur van Christus. Dit is degene die zal komen. Werkelijk. Het vuur van Christus. De vernietigende kracht, Rudra’s. Dit is een van de Rudra's van Christus. Hmm, het is best warm, denk ik. Kundalini werkt het uit. Ze stijgt. Hoe ben je hier? [Iemand zegt: "Goed"] Oké? Alison? hm kom, kom.

Ik zou graag zien dat alle kinderen vandaag aan mijn voeten zijn.