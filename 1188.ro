Noi nu putem să medităm, putem doar să fim în meditaţie. Când spunem că noi medităm, acest lucru nu are niciun înţeles. Noi trebuie să fim în meditaţie, fie că suntem în casă, fie  afară din casă. Nu putem să fim în casă şi apoi să spunem “Noi suntem acum în afara casei.” Sau, când suntem în afara casei, nu putem să spunem “Eu sunt în casă.” În acelaşi fel noi ne mişcăm în cele trei dimensiuni ale vieţii, ale fiinţei emoţionale, fizice şi mentale. Voi nu sunteţi în interiorul vostru. Dar când sunteţi în interior, adică atunci când sunteţi în conştiinţa fără gânduri, numai atunci sunteţi acolo, dar voi sunteţi peste tot – pentru că acela este locul… acela este punctul în care sunteţi cu adevărat în universalitate. De acolo voi sunteţi în contact cu principiul, cu Shakti, cu puterea care pătrunde în fiecare particulă care este materială, în fiecare gând care este mişcarea (emoţia), în fiecare planificare şi gândire din întreaga lume. Voi intraţi în toate elementele care au creat acest frumos Pământ. Voi pătrundeţi în Pământ, pătrundeţi în Akasha ((cer, eter, în hindi/sanskrită), în Teja (lumina), în sunet. Dar mişcarea voastră este foarte lentă. Apoi voi spuneţi “Eu meditez” – aceasta înseamnă că vă mişcaţi în pătrundere cu fiinţa universală. Dar voi înşivă nu vă mişcaţi. Voi doar vă descărcaţi pe voi înşivă, vă eliberaţi de greutatea lucrurilor care nu vă permite să vă mişcaţi.

Când sunteţi în meditaţie, trebuie să vă permiteţi să fiţi în conştiinţa fără gânduri. Acolo inconştientul însuşi, Achetana însăşi se va ocupa de asta. Voi veţi începe să vă mişcaţi cu forţa Atita (dincolo, în hindi/sanskrită. Inconştientul va rezolva. El vă va lua acolo unde vreţi voi să mergeţi. Menţineţi-vă în starea fără gânduri tot timpul. Încercaţi să fiţi în stare fără gânduri cât de mult puteţi. Când sunteţi în stare fără gânduri, trebuie să ştiţi că sunteţi în Împărăţia lui Dumnezeu şi oamenii Lui, aranjamentele Lui, conştiinţa Lui vor avea grijă de voi. Chiar atunci când daţi vibraţii altor oameni, am văzut că voi nu sunteţi în stare fără gânduri. Dacă daţi vibraţii în conştiinţa fără gânduri, n-o să vă blocaţi. Pentru că toate aceste entităţi care intră în voi, toate aceste probleme materiale care intră în voi, vin când voi sunteţi în cele trei dimensiuni. Prin Sahaja Yoga voi v-aţi deschis porţile fiinţei voastre, aţi intrat în împărăţia voastră. Dar nu rămâneţi acolo – ieşiţi de acolo şi iar vă duceţi înapoi şi vă stabiliţi, nu contează. Nu trebuie să vă simţiţi aşa de dezamăgiţi pentru asta, aşa de frustraţi. Cunoaşteţi oameni care au muncit mii de ani şi care n-au putut să se separe de ei înşişi. Numai voi, sahaja yoghinii, care aţi fost făcuţi după modelul lui Shri Ganesha Însuşi, sunteţi aşa de puternici încât puteţi da altor oameni trezirea şi Realizarea. Chiar dacă sunteţi blocaţi, aţi văzut că aveţi puteri. Chiar dacă simţiţi că nu vin vibraţii, voi ştiţi că aveţi puteri. Puteţi să daţi altora Realizarea. În prezenţa voastră, oamenii îşi primesc Realizarea. Dar voi trebuie să fiţi în totalitate acea putere.

Dacă, să zicem, se întâmplă ceva rău cu maşina voastră, atâta timp cât merge, e-n regulă. Trebuie s-o reparaţi, trebuie să ne reparăm tot timpul toate dispoziţiile care se datorează prostiei noastre, poftelor noastre, lăcomiei noastre, sau atâtor false identificări pe care le ducem cu noi. Trebuie să avem atenţia complet pe slăbiciunile noastre şi pe realizările noastre. Dacă ne cunoaştem slăbiciunile, este mai bine – putem să înotăm mai bine peste ele. Dacă, să zicem, pe o navă există o spărtură prin care intră apă, atenţia întregului echipaj, a ofiţerilor şi a căpitanului va fi pe acea spărtură prin care intră apa, nu pe altceva. Tot aşa trebuie şi voi să fiţi de veghe. Există aşa de multe capcane pentru sahaja yoghini, am văzut asta. Desigur, până şi trecutul s-a terminat, până şi trecutul poate fi depăşit. În prezent încă mai lucrează multe umbre ale trecutului.

De exemplu, când stăm în grup, voi sunteţi implicaţi unii cu alţii. Cei care sunt implicaţi între ei, prin orice fel de relaţii, trebuie să ştie că acest tip de implicare nu-i va ajuta să obţină ascensiune spirituală individuală. Toată lumea se înalţă individual, deşi luaţi contact unii cu alţii în colectiv şi în comunicare, dar ascensiunea este individuală, absolut individuală. Deci dacă el este fiul, fratele, sora, soţia, prietenul, trebuie să vă amintiţi că nu sunteţi răspunzător de ascensiunea lor. Nu-i puteţi ajuta în ascensiunea lor. Numai Harul Mamei şi propria lor dorinţă, propriul lor efort de a renunţa la tot ce înseamnă cele trei dimensiuni îi vor ajuta. Deci de câte ori apare un asemenea gând, trebuie să ştiţi că voi trebuie să obţineţi starea fără gânduri în toată dimensiunea ei. Şi iată cum aveţi probleme care sunt tridimensionale. Uneori, un sahaja yoghin va constata că va pătrunde în mintea lui o emoţie – va fi o emoţie de tristeţe sau dezamăgire şi el va fi dezgustat de el şi de alţii. Ambele sunt unul şi acelaşi lucru. Am văzut sahaja yoghini foarte dezgustaţi de alţii. Nu trebuie să existe niciun dezgust de durată. Desigur, pentru un timp scurt, puteţi să simţiţi dezgust, e-n regulă, este o fază trecătoare. Sau aţi putea să vă simţiţi dezgustat de voi înşivă, poate fi o fază trecătoare. Dar dacă aceasta persistă, sau vă tot agăţaţi de ea, asta înseamnă că voi sunteţi condiţionaţi; asta înseamnă că nu sunteţi în stare fără gânduri. Asta înseamnă că sunteţi în trecut, că faceţi din trecutul vostru o masă solidă în capul vostru. În prezent, totul este trecător. Totul este trecător din ceea ce nu este etern. Eternul stă în prezent, restul este aruncat. Este ca un râu care curge şi care nu se opreşte nicăieri, dar râul care curge este etern – restul lucrurilor se schimbă. Dacă voi sunteţi în principiul etern, tot ce nu este etern se schimbă şi cade, se dizolvă şi devine nonexistent. Noi trebuie să  ne înţelegem propria noastră demnitate, propria noastră esenţă.

Primul şi cel mai important lucru este că sahaja  yoghinii sunt cei aleşi. Ei sunt oamenii pe care i-a ales Dumnezeu. În acest oraş, Delhi, există mii şi mii de oameni, în toată lumea există aşa de mulţi oameni care suferă de suprapopulaţie, dar în Sahaja Yoga există  foarte puţini oameni. Şi când voi sunteţi aleşi cei dintâi, trebuie să înţelegeţi că voi sunteţi fundaţia. Voi sunteţi pietrele care trebuie puse la bază şi trebuie să fiţi puternici, trebuie să aveţi puterea să suportaţi. Şi iată de ce este necesar ca voi toţi care sunteţi câţiva, care sunteţi lămpile care vor ilumina alte lămpi în lume, voi trebuie să vă bucuraţi de puterea eternităţii, de puterea Iubirii Divine, puterea acestei fiinţe universale care sunteţi voi. Aceasta este ceea ce reprezintă meditaţia. Deci când sahaja yoghinii mă întreabă “Ce să facem pentru meditaţie?” – trebuie să fiţi în conştiinţa fără gânduri. Asta-i tot. Nu faceţi nimic. In acel timp… nu numai că vă mişcaţi spre ţintă, sau inconştientul se ocupă de voi, nu numai atât, dar voi şi emiteţi – pentru prima dată – Divinul în natură, în ambientul vostru, în oamenii cu care sunteţi universal conectaţi. Numai că trebuie să facem ceva, trebuie să facem ceva pentru asta…. Meditaţia este metoda cea mai sahaj.

Apoi noi avem rugăciunile şi avem şi Puja. Rugăciunile sunt şi ele… dacă sunt spuse din inimă şi cu sentimental de abandon total şi dacă cerem ceva etern – vor fi îndeplinite. Doar cereţi asta şi restul va fi luat în grijă pas cu pas. Toţi sahaja yoghinii au câte o problemă. Şi ei au probleme din cauza trecutului lor, din cauza aspiraţiilor de viitor. Când aveţi probleme, aţi învăţat în Sahaja Yoga cum să le depăşiţi. Există aşa de multe metode, în afară de meditaţie, pe care le cunoaşteţi foarte bine – trebuie să ştiţi care este chakra unde este Kundalini. Dacă Kundalini a fot oprită de o anume chakra care nu lucrează, nu trebuie să fiţi dezamăgiţi de asta. Dacă, să zicem, instrumentul vostru, sau maşina voastră, s-a oprit pe drum, la ce va foloseşte să vă simţiţi dezamăgiţi? Trebuie să învăţaţi mecanismul, trebuie să fiţi un bun tehnician şi atunci puteţi să vă descurcaţi foarte bune. Deci toate tehnicile Sahaja Yoga trebuie învăţate şi stăpânite. Puteţi face asta pur si simplu dându-le celorlalţi şi învăţând din corectarea lor şi a voastră. Nu aveţi de ce să fiţi dezamăgiţi – acesta este cel mai rău lucru. Dacă sunteţi dezamăgiţi şi nefericiţi în privinţa voastră va fi o problemă. Voi trebuie să râdeţi de voi şi râdeţi de mecanismul vostru care s-a decuplat. Când începeţi să vă identificaţi pe voi înşivă cu un instrument, atunci voi nu sunteţi acolo. Voi nu sunteţi chakra, nu sunteţi diferitele canale – voi sunteţi conştiinţa. Voi sunteţi puterea. Voi sunteţi Kundalini. Deci nu trebuie să vă faceţi griji cu aceste lucruri care nu sunt în condiţia lor perfectă. Dacă ele nu sunt, voi puteţi să rezolvaţi. Să zicem, chiar în acest moment luminile s-au stins. Dacă luminile s-au stins pentru ca s-a înterupt curentul, este un lucru serios. Dar dacă luminile s-au stins pentru că s-a ars un bec, puteţi să-l înlocuiţi, puteţi să faceţi toate acestea. Deci nu e nevoie să vă faceţi griji dacă chakrele voastre sunt deranjate. Îngrijorându-vă, simţindu-vă dezamăgiţi, acestea sunt o atitudine greşită faţă de Sahaja Yoga, cu alte cuvinte este ceva simplu, sahaj înseamnă… a fi sahaj înseamnă… pot să spun cum spunea Tulsidas: “Jaise rakha hu taise hi rahu” = Păstrează-mă  aşa cum îţi place.” Acest gen de atitudine vă duce atenţia în interior, pentru că, lăsată deoparte în afară, este asupra câinilor. Lăsată deoparte… nu suntem deranjaţi de partea exterioară. Dacă eu aş fi aşa cum sunteţi voi, veţi fi surprinşi, totul se va duce foarte bine în afară. Chiar uneori aţi putea simţi ca şi cum “Ar fi trebuit să ajung într-un loc anume, ar fi trebuit să învăţ acest bajhan, ar fi trebuit să fac aceste lucruri “ şi uneori nu le-aţi făcut. Uneori, din greşeală, ceva nu se face aşa cum vreţi voi. Trebuie să acceptaţi voinţa lui Dumnezeu. Asta este ceea ce doreşte El – e-n regulă. Aceasta este voinţa lui Dumnezeu şi acum voi sunteţi dorinţa Lui. Voi sunteţi aici pentru a comunica întregii lumi dorinţa lui Dumnezeu. La acest stadiu, dacă voi începeţi să aveţi propriile voastre dorinţe şi idei în privinţa voastră, atunci când veţi deveni dorinţa lui Dumnezeu? Acest “Eu” trebuie să dispară. Iată ce este meditaţia – unde voi nu mai sunteţi “EU”, ci “TU”. Kabirdasji a scris un poem frumos referitor la acest lucru – când capra este în viaţă şi loveşte cu piciorul, ea spune “Eu, Eu”, dar după ce moare, din intestinele se fac fire şi unii sfinţi le foloseau la tutari (instrument muzical) numit ektari; trase cu degetele, acestea rosteau “Tu eşti, Tu eşti, Tu eşti.” Iată cum trebuie noi să murim şi să înviem. Voi aţi făcut-o deja, dar aşa cum v-am spus, Sahaja Yoga este kheer sau cum numiţi voi acest desert pregătit într-o oală de lut nears: Kachche ghade ki kheer hai [hindi]. Deci lutul olului intră şi el în amestec. Dar atenţia voastră poate fi pe kheer, pe lapte, şi  nu cade pe vasul de lut! Acest discernământ este spontan, el este prezent, voi l-aţi primit, este actualizarea Sinelui. Voi puteţi să vă simţiţi Sinele, ştiţi că nu sunteţi acesta. Aţi început să vorbiţi despre chakrele voastre în acelaşi fel. Dar singurul lucru, singura problemă, sau singurul neajuns cu sahaja yoghinii este că, deşi el este aici, atenţia lui este implicată în afară. Acesta este singurul neajuns. Dacă atenţia este îndepărtată… Cum se îndepărtează? Aceasta este ideea, acesta este primul lucru. Odată ce spuneţi “cum se îndepărtează?”, înseamnă că voi aţi creat implicarea tridimensională. Voi nu trebuie s-o îndepărtaţi. Dacă atenţia voastră este în exterior, atunci eu aş spune “Atenţia voastră trebuie să meargă în interior. Ea nu este…” Dar ea este prezentă. Voi staţi  acolo, eu stau aici, dar atenţia este în exterior. Trebuie să simt unde sunt eu însămi, asta-i tot. Unii au simţit, unii au obţinut aceasta. Ştiţi că printre voi există unii care au ajuns foarte sus.

Altă metodă pe care o folosim este Puja. Eu am constatat că aceasta – Puja - lucrează foarte bine cu fiinţele umane, pentru că ea satisface multe cerinţe din obiceiurile trecute încât simţiţi că faceţi ceva în această privinţă. Atunci începeţi să daţi tot ce credeţi că v-a dat Dumnezeu, binecuvântările. Şi Rishi şi Muni au constatat – ei erau iscusiţi! – au descoperit cum să fie Zeităţilor pe plac, cum să-I fie Mamei pe plac. Deci ei v-au spus, aşa cum au spus chiar în timpul vieţii mele, cum să-I fiţi Ei pe plac. Ei spun că Ea este “Stutipirya” (cea căreia îi place să fie preamărită, în sanskrită). Nu este aşa, ci atunci când preamăreşti pe cineva din inimă înseamnă că îl accepţi. Şi acesta este momentul când chakrele încep să creeze o forţă prin care voi sunteţi aruncaţi, prin care sunteţi traşi pe acel tărâm al lui Dumnezeu. Deci aceste metode - de Puja, de rugăciuni şi de mantre - au fost concepute şi descoperite de gânditori măreţi ai Sahaja Yogăi, de maeştri măreţi ai Sahaja Yogăi şi este efortul – sau, putem spune, efortul pentru lipsa de efort – sahaja yoghinilor care fac să vibreze corpul meu, aş spune, extractele şi esenţele corpului meu  Ei fac… Acest lucru face însăşi eliberarea infinită prin fiinţa finită şi acest lucru funcţionează, merge, am văzut, merge foarte bine. Dar voi ştiţi că după Puja eu sunt puţin obosită dacă voi nu puteţi să primiţi acea forţă, vreau să dorm şi să scap de surplusul de vibraţii în sushupti, intrând în starea infinită. Dacă voi puteţi să primiţi tot ce emit eu, în echilibru, cu Puja voastră, numai atunci e mai bine. Aceasta înseamnă că atunci primiţi şi când faceţi Puja. Fiţi în conştiinţa fără gânduri când faceţi Puja, complet concentraţi să primiţi. Dar când oamenii vorbesc când se face Puja, ei se îndepărtează. Adică nu ştiu cum să explic. Acesta este momentul când se prelinge ceva în afară – nectarul – şi voi  doar îl primiţi în acel moment cu devoţiune totală. Se prelinge în afară. Dacă simţiţi vibraţiile chakrelor mele în acel moment, veţi înţelege că până şi pe o durată de o clipă, roţile din corpul meu se mişcă în alt spaţiu … cu altă viteză… în altă dimensiune. Şi cu adevărat nu ştiu cum să explic, dar vedeţi că acest lucru creează o melodie. Voi trebuie s-o primiţi şi este o melodie individuală – acordată cu fiecare individ – şi când o primiţi, ea aduce în voi acea stare de infinit. Deci în acel moment, la Puja, trebuie să ştiţi că voi… că atenţia voastră trebuie să fie pe a primi.

Azi este o zi mare a Anului Nou. Peste doi ani va începe Satya Yuga. Este o zi mare pentru multe lucruri - sunt sărbătorite nouă zile de la această venire a Mamei. Este data, sau aş spune, calendarul a fost început de strămoşii mei şi ei au simţit că aceasta este ziua când Mama a început să creeze. Şi aceasta este ziua în care Ea L-a creat, de la bun început, pe Shri Ganesha. În stadiul Utpatti şi-a început Ea munca în  această zi şi iată de ce ei au pus această dată ca dată de început, pentru că timpul a început cu această dată cu mult timp în urmă. Şi iată de ce această  dată este foarte importantă şi dacă voi treceţi de această dată, atunci sunteţi dincolo de timp. Voi trebuie să păşiţi pe această dată şi să mergeţi dincolo. Trebuie să păşiţi pe Dharma voastră, pe religia voastră şi să mergeţi dincolo – Dharmateet. Trebuie să fiţi acele trei Gunas şi să fiţi dincolo – Gunateet. Voi sunteţi toate cele trei. Dar paşii pe care staţi trebuie să fie în regulă, sau cele pe care se păşeşte… trebuie să fie în regulă. Deci când sunteţi dincolo, voi trebuie să reparaţi acei paşi care au fost făcuţi cumva, pe care-i putem face în meditaţie, Puja, rugăciuni. Dar cel mai important, cel mai mare progres este făcut dând universalul prin fiinţa voastră universală. Voi trebuie să vă dedicaţi viaţa Sahaja Yogăi şi să daţi mai mult şi mai mult. Există oameni printre noi care au dat mult şi prin asta ei au şi primit mult. Voi trebuie să daţi, să vorbiţi despre asta, să răspândiţi şi să aduceţi mai mulţi oameni
s-o primească, altfel ei vor fi lăsaţi în afara procesului de evoluţie. N-aveţi timp să vă îndoiţi şi să vă gândiţi; nu vă pierdeţi timpul în toate aceste activităţi inutile. Dacă tot mai aveţi îndoilei, e mai bine să renunţaţi. Este timpul când să intraţi în proces.

Deci astăzi vă urez un An Nou fericit pentru o călătorie în viaţa spirituală a cestei lumi. Voi trebuie să vă gândiţi la toţi sahaja yoghinii care sunt foarte departe de noi şi gândurile noastre ar trebui să le ducă iubirea noastră şi ei să fie binecuvântaţi aşa cum sunteţi binecuvântaţi voi aici. Sper că aceste zile importante în care eu sunt aici le veţi dedica complet emancipării voastre pe cele patru linii de care v-am vorbit. Şi veniţi la toate programele sahaj care se ţin. Să nu ţineţi cont de oră şi să nu vă uitaţi la ceas, acceptaţi tot ce este sahaj.

Dumnezeu să vă binecuvânteze!