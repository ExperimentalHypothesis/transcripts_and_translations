Puja di Natale, Ganapatipule (India), 25 Dicembre 2001.

È bello vedere tanti Sahaja Yogi qui riuniti per   il puja di Natale. Il  cristianesimo si è diffuso in tutto il mondo e ci sono   tanti  cosiddetti cristiani che dicono di seguire Cristo. Non so proprio da    che punto di vista!

Cristo era l’incarnazione del Param Chaitanya,   era l’Omkara. Era Shri  Ganesha. E le persone che lo seguono devono essere   molto diverse (da come sono). Ma accade sempre, in ogni religione, che   si vada senza riflettere nella direzione opposta, diametralmente opposta.

L’essenza della vita di Cristo fu il distacco e   il sacrificio. Per una  persona distaccata non esiste il sacrificio; vede la   sua vita come  una rappresentazione. Una personalità di questo calibro  venne sulla  terra e creò questa cosiddetta   religione cristiana che ha intrapreso  guerre, si è permessa ipocrisie di ogni   tipo, ed ora la gente se ne  sta accorgendo. Egli sosteneva la Verità, mentre   i cristiani non sanno  cosa sia la Verità. La Verità è che siete lo Spirito e  dovete  diventare lo Spirito. Fu Lui che   parlò della seconda nascita, della  Realizzazione. Ma ci si è dimenticati di   ciò che Lui ha detto, di ciò  che si deve raggiungere.

È proprio strano che tutte queste grandi   personalità siano venute  sulla terra per creare una religione adatta alla   vostra ascesa, mentre  la gente, non so come, è diventata tanto stupida con   gli insegnamenti  dei propri cosiddetti maestri. È tutta una questione di   denaro. A  parte ciò, non si basano sulla Verità. Ritengo che sia la seconda    crocifissione di questa religione. Non esiste nessuna religione che  segua   realmente i loro principi (delle incarnazioni)    così come li hanno prescritti. Non so come riescano a stravolgere la  Verità   in questo modo – unicamente per fare denaro, o creare  scompiglio. Queste   sciocchezze ritualistiche continuano nel nome di  Cristo. Sebbene abbiano   dubitato tante volte e abbiano avuto  l’esperienza di questa cattiva influenza   sul mondo, in pratica non si  sa perché queste cose tortuose emergano e le   persone le accettino, le  accettino passivamente. Prendete qualsiasi   religione. In questi giorni  parla l’Islam, non so di cosa.

Ci sono due cose importanti nella   vita di Maometto. La prima è chiamata Meraj1, che non è altro che il risveglio   della Kundalini, è assolutamente chiaro. La seconda di cui parlò è la jihad. Jihad significa uccidere le vostre tendenze negative, uccidere la   vostra natura inferiore, uccidere tutti gli shad-ripu2 dentro di voi.   Questo non significa diventare musulmani e uccidersi. È  la più grossa   stupidaggine che si possa fare! Siete diventati  musulmani per uccidervi e   commettere suicidio? Invocandolo come un  rituale, dicono che in questo modo   si entrerà nel jannat3, in  paradiso. Come potete   saperlo? I musulmani non sono per niente  religiosi. E poi uccidendo questi   peccatori, come potrete entrare nel  paradiso in cui avrete la gioia di jannat? Non vi è alcuna logica! Ma   tutti questi mollanas4,  innanzitutto hanno smesso di   istruirsi. Non si documentano  assolutamente. Non hanno idea di quale sia il   loro ruolo, la loro  posizione in questo mondo. Solo pochi sono istruiti, ma   si sono  perduti anch’essi con l’idea di esercitare potere sulla gente. È    vergognoso fare una cosa del genere nel nome di Dio e della  Spiritualità.

Il nostro dovere è dir loro cos’è la Verità. Il   nostro dovere è  condurli sulla retta via della spiritualità. Perché si sono   persi  tutti. I cristiani si sono persi, i musulmani si sono persi, gli indù    si sono persi; si sono persi tutti. Non hanno idea di ciò che la loro    religione professasse e di ciò che ci si aspetta da loro. Alla fine  Cristo fu   crocifisso; quindi potete vedere come, quando c’era la  Verità, la falsità   abbia cercato di eliminarla; non potevano  sopportarla. Abbiamo l’esempio di   Socrate. Che bisogno c’era di  ucciderlo? Eppure lo hanno ucciso.

Finora, sappiamo che le persone che   rappresentano i cardini della  Verità, in passato sono state uccise   perché  loro non volevano la  Verità.   Seguono qualche religione per avere potere sugli altri. Questa  è la religione   che hanno creato. Meraj è il   risveglio della Kundalini e loro dicono che Meraj non avverrà mai. Molto bene. In tanti avete avuto la   Realizzazione.  Avete ottenuto le vibrazioni e la brezza fresca. È descritto   nel  Corano che dovreste sentire la brezza fresca. Ma chi può dirlo ai    musulmani? Se parlate di qualcosa, arriveranno e vi taglieranno la gola,  è   tutto! Andrete alla jihad! È   talmente stupido ciò che stanno facendo.

Al giorno d’oggi, come vediamo, la   gente ha oltrepassato tutte le  maryada, tutti i precetti della religione.   Prima di qui sono andata in  America e sono rimasta sorpresa di come si siano   dimenticati della  moralità. Non hanno alcun senso della moralità e la stanno   proprio  vendendo al mercato, guadagnandoci denaro.

I musulmani sono all’opposto, specialmente un   gruppo chiamato Wahabis.  Questa gente dice che le donne sono quelle che   rovinano la moralità e  così le nascondono, esse devono coprirsi. In   Afghanisthan,  picchiavano qualsiasi donna indossasse sandali bianchi, la   uccidevano!  E tanti in India, specialmente nel Nord, hanno seguito la cultura    islamica e maltrattano davvero le donne. Io mi sono sposata nel Nord e  so   quanto siano stati crudeli con le donne. Il Nord dell’India è già  contaminato   da questa cultura e il Sud è contaminato dagli indù  fanatici. Nel Sud si   seguono rituali di ogni tipo, della peggior  specie, esercitati soltanto sulle   donne. Raseranno la testa ad una  donna, la faranno girare intorno a un   tempio, le verseranno acqua  addosso e lei cade, non cammina, e loro seguitano   a versarle addosso  l’acqua. L’ho visto io stessa. Abbiamo anche sati, è l’uccisione  delle donne dopo   la morte del marito. È qualcosa che nessuno può  capire. Perché scaricare   tutto il dharma sulle donne, perché non sugli  uomini?

Ma una cosa positiva è che la   religione indù è ormai talmente obsoleta  che è possibile correggere tutte   queste cose. Tante cose sono  cambiate nel corso della mia vita; sono stata   sorpresa di come siano  riusciti a farlo. Ma i musulmani e gli islamici non   potete correggerli. Fanno cose orribili alle loro donne ed è   impossibile aiutarle, qualsiasi metodo tentiate.  Per esempio, ho creato un   luogo per le donne emarginate, sole, che  sono come orfani, che hanno dei   bambini. Mi ha sorpreso che siano  soprattutto musulmane e abbiano dagli otto   ai dieci figli ciascuna.  Così ora dobbiamo fare anche un orfanotrofio. Questo   è il risultato  della loro religione.

Potete vederlo in giro. Anche gli indù hanno un   curioso sistema di  vedovanza. Se rendono vedova una donna, è terribile, e   proprio tante  di queste poverette vivono in Brindaban[1].   Mi è stato detto che prendono una rupia al giorno! Che ci fanno? Cantano   bhajan. Come si può vivere con una rupia2 in questo paese? Sono bravi a creare tanti mendicanti tra uomini e  donne. Se   questa è religione, meglio non averla! Ne abbiamo avuto  abbastanza! Tutti   questi ritualismi del Bramanesimo! Questi bramini  sono assolutamente dei   buoni a nulla.

Si è abusato della religione per cose dannose di   ogni tipo. In  Inghilterra, se qualcuno muore, si deve bere champagne. Quando   vanno  al funerale devono bere champagne. Ero sorpresa: “Com’è che devono bere    champagne in questa occasione?” E di fatto, grazie alla religione,  anche   tutti i loro preti bevono, è fuori discussione. Un prete venne  in Sahaja   Yoga, io ne ero molto contenta. Ma disse: “Verrò in Sahaj,  ma non smetterò di   bere”. Gli chiesi perché. “Perché è scritto nella  Bibbia che si deve bere”.   “Ah! Non lo sapevo, Come può essere? Come  avrebbe potuto, Cristo, dire che si   deve bere? Egli era non solo un  Essere Realizzato, ma era la Realizzazione   stessa!” E lui: “Lo ha  detto. Qualsiasi cosa lei possa dire, lo ha detto   Lui”. “Dove?” e lui:  “Andò a un matrimonio.” D’accordo.” “In occasione di   quel matrimonio  fece il vino per i presenti”. “Ma non è vero! Egli andò lì e   in così  breve tempo si limitò a mettere la mano nell’acqua che assunse il    sapore di succo d’uva. E per succo d’uva, in lingua ebraica, si usa la  stessa   parola di vino”. E ho aggiunto: “Io posso farlo.” Questo non  significa che mi   piaccia che la gente beva. Chi può dire una simile  assurdità! La   consapevolezza, chetana, è   importante.  E se vi rovinate la   consapevolezza come potete essere Sahaja Yogi?

Era impossibile dire che non si può bere. Ma   bere è diventato molto  comune anche in India. È contro il Cristianesimo, è   contro l’Induismo,  contro l’Islam. E sebbene nel Corano sia scritto: “Non   bere”, loro  bevono, bevono tutti. E invece di seguire la religione   sono diventati i più grandi peccatori! È questo che Cristo voleva che   facessero?

Dovete essere puri. Dovete avere Nirmala Tattwa. È questa la  realtà. Vi   ho raccontato anche di quando Shalivahana incontrò Cristo  in Kashmir e si   informò sul suo nome e sul suo paese. Egli rispose:  “Vengo da un paese in cui   la gente ha malecch”. Malecch indica chi desidera mala, cose impure. Allora gli ha   chiesto: “Perché non vai ad insegnare loro il Nirmala Tattwa?” Shalivahana ha parlato cioè del Nirmala Tattwa   che avete voi,  che purifica, che vi pulisce, che vi dà gioia, felicità   e la Verità. È  questo che dovreste chiedere. Diversamente è tutto buio, non   vedete  la luce. Chiunque siate, cristiani, musulmani, indù,  non potete vedere  la luce della Verità,   mentre dovete ricevere la luce della Verità.

Ma dopo questo, cosa dovete fare? Dovete darla   agli altri, dovete  trasformare gli altri. Avete lavorato molto duramente per   questo e  talvolta mi sorprende come la gente che sta compiendo un lavoro così    bello sia tanto umile e buona. Come ci siano riusciti, non riesco a  capirlo.   Certo, ce ne sono alcuni che pensano solo al denaro, al  potere, ma queste   cose non danno gioia. Ciò che vi dà gioia è la  vostra luce interiore della   Verità. E voi l’avete, l’avete tutti, come  sapete. Ne avete fatta tutti   l’esperienza. Ma vorrei dire che  quest’esperienza deve essere estesa agli   altri; non è soltanto per  voi! Deve essere data a quanta più gente possibile.   Ma quanti lo  fanno? Quanti lo fanno?

Abbiamo anche la comunità Sikh. Vengono in   Sahaja ma dicono: “Non  possiamo adorare la Dea”. Ho chiesto: “Perché?” Ne ero   sorpresa perché  Guru Nanak ha parlato della Dea, della Devi. La prima frase   del suo  libro è Adya. Adya è l’Adi Shakti. E per questo, se   i Sikh dicono stupidamente così, perché allora hanno una Chandigar1? Anche questo è così stupido che   davvero non ci sono paragoni.

Ora, dovete comprendere se nella vostra vita   avete abbandonato o no  tutte queste assurdità. Oppure ci siete ancora   attaccati? Questo è  molto importante. Finché rimarrete attaccati alle stesse   cose ci sarà  un problema. Sahaja Yoga fa tanto. Mi sono stupita, in America   ci sono  trecento Sahaja Yogi e niente è accaduto loro! Alcuni erano nella    torre, alcuni si trovavano in strada, erano tutti lì e niente è accaduto    loro! Alcuni di loro hanno detto: “Qualcuno dentro di noi ci ha  detto…[applausi] ci ha detto di fuggire e   noi ci siamo messi a  correre nella direzione opposta”. Alcuni, non so come,   erano in  ritardo. Tutti e trecento. Ma questa gente diabolica che pensa di    distruggere il mondo intero sta uscendo allo scoperto. Questo è il  motivo per   cui sono andata in America. Ho detto che questa guerra  sarebbe terminata   prima del Diwali, e così è stato. “Prima del Diwali  questa guerra sarà   finita”, ed è finita. Che sciocchezza pensare di  poter distruggere la   creazione di Dio in questo modo! Chi sono? Chi  gli ha dato il diritto di   distruggere il mondo! Ma questa è  l’assurdità umana.

Cristo venne sulla terra, lavorò per   molto tempo e doveva essere  crocifisso, quindi è stato crocifisso. Ma la   crocifissione non è la  nostra gloria. La nostra gloria è la sua resurrezione.   Egli risorse,  non c’è dubbio. Chi siete voi per dire che non è possibile e   tutto il  resto? Cosa ne sapete di spiritualità? Cosa sapete di ciò che può    accadere ad una persona spirituale, dotata di spiritualità, di ciò che  le può   accadere? Qualsiasi cosa sappiamo degli esseri umani, cerchiamo  di trarre   delle conclusioni che sono tutte sbagliate.

Osservate nella vostra vita. Ci sono   talmente tanti miracoli nella  vita dei Sahaja Yogi e ho detto a qualcuno che   sarebbe il caso di  farne un elenco. Lui mi ha detto: “In un mese mi sono   piovute addosso  tutte queste lettere.” In un mese! Allora gli ho detto:   “Lascia  perdere, non scrivere!” Non si tratta di una persona o due; la gente    scrive da tutto il mondo.

Ma gli intellettuali sono molto   difficili. È impossibile farglielo  entrare in testa. Quindi, qualsiasi cosa   sia possibile dobbiamo farla  al meglio. Mettiamo la nostra attenzione su chi   lo vuole. In India  sono andati nelle prigioni, nelle scuole e ovunque. E   qualcuno,  l’altro giorno, mi ha detto che anche in una chiesa cattolica hanno    cominciato a dedicarsi a Sahaja Yoga – non so cosa ci sia di sbagliato  nelle   loro teste e come ci siano riusciti, ma è così che Sahaja Yoga  si sta   diffondendo.

Ma deve diffondersi molto di più!   Dovrete tutti, individualmente,  andare in giro e riuscirci. E parlarne. Ma i   Sahaja Yogi sono un po’  timidi. Una volta stavo viaggiando in aereo e c’era   una signora che  emanava un gran calore. Così le chiesi che guru seguisse e   lei me ne  disse il nome. Mi stupii che non sapesse nulla di spiritualità. E    questa gente ha case immense e grandi templi, ogni cosa, e lei mi  decantava   il suo guru. Io pensavo: “È proprio sfacciata. Non ha  ottenuto niente, è   bollente eppure ne parla!” ma i Sahaja Yogi non lo  fanno. Mi sorprendeva che i   Sahaja Yogi non ne parlassero.

Ma l’altro giorno sono entrata in un   negozio, con me c’era un Sahaja  Yogi e, con mia sorpresa, ha iniziato a   parlare di me e si è messo a  dare la Realizzazione ed erano tutti contenti.   Ovunque andiate avete  dei vicini di casa; andate nei negozi; dovreste recarvi   ovunque e  parlarne. Loro per esempio cantano le carole1 – anche noi dovremmo fare i bhajan e   altre cose per parlarne agli altri, dobbiamo farlo. Perché siete così   timidi? La timidezza non sarà di aiuto a  Sahaja Yoga. Quindi, per favore fate   in modo di dare la Realizzazione  agli altri. Avete i poteri, abbiate fiducia   in voi stessi. Credo che  manchino di fiducia, o qualcosa del genere. Sono   davvero pochi quelli  che riescono a farlo. Ho visto che in Italia e anche in   Austria e in  Australia, Sahaja Yoga si sta diffondendo molto grazie alla loro    convinzione che: “Dobbiamo dare agli altri ciò che abbiamo; dobbiamo  condividerlo”.

Dalla vita di Cristo occorre   comprendere il suo sacrificio. È un tale  sacrificio essere crocifissi in quel   modo, insieme ai ladri. Ma Lui lo  fece! Analogamente, quando voi tutti volete   compiere il lavoro di  Sahaja Yoga non dovreste pensare: “Che ne sarà di mio   nonno, che ne  sarà di mia nonna?” Intendo dire che ogni lettera che ricevo è   su  questo argomento. È proprio ridicolo. Si preoccupano soltanto di qualche    parente, neanche si preoccupano dei parenti che sono in tutto il  mondo. Si   preoccupano della moglie e dei figli; ricevo soltanto  lettere di questo   genere! Nessuno mi scrive di aver dato la  Realizzazione a molte persone. Non   mi scrivono mai di come siano stati  capaci di realizzare la diffusione di   Sahaja Yoga. Nessuno me lo  scrive. È davvero sorprendente. Dovete dirmelo.

Spero che tutti vi renderete conto   dell’importanza di diffondere  Sahaja Yoga. Se non lo fate siete del tutto   inutili. Per me la cosa  più grande, così come qui avete tante luci accese, è   avere un numero  molto maggiore di Sahaja Yogi in tutto il mondo. Se volete   cambiare  questo mondo e se volete evitare ogni traversia e tribolazione della    vita inutile che stanno conducendo – dovete salvarli! Dovete  recuperarli.   Questo è il vostro compito, questo è ciò che dovete pagare per Sahaja Yoga. Non per voi stessi, non per voi stessi.   Non  preoccupatevi di voi stessi. Se leggeste le lettere che ricevo ne  sareste   disgustati.

C’è un altro tipo di lettere che   ricevo. Da quelli che vogliono  sposarsi. Va bene. Ci sono molte ragazze che   protestano: “Stiamo  facendo domanda da quattro anni e non siamo riuscite a   sposarci.”  Innanzi tutto dovete sapere che il numero delle donne è    sproporzionato. Sono molto brave. Voglio dire che se ci sono quaranta    ragazzi, ci saranno almeno centoventi o anche centocinquanta ragazze.  Allora   con chi dovremmo maritare queste ragazze? Pensateci. Ma mi  scrivono lettere   di protesta: “Abbiamo fatto domanda per quattro  volte”. Non possiamo, non   possiamo farci nulla. Andate fuori e sposate  chi vi pare. Oppure aspettate,   state a vedere  e dedicate la vostra    vita a Sahaja Yoga. È proprio difficile quando continuano a lamentarsi:    “Dovrei sposarmi e ancora non mi sono sposata”.

Il matrimonio non è mai stato una   nostra idea. Ma poi abbiamo dovuto  permettere i matrimoni. Ed ora è diventato   per tutti il problema  principale. O non sono sposati; oppure se sono sposati   non sono  felici; oppure, se sono divorziati, devono risposarsi… complicazioni    di ogni genere alle quali non sono preparata. Sahaja Yoga non  è per  questo! Se il vostro matrimonio non è   riuscito, non mi riguarda. E se  si continua così, dovremo sospendere i   matrimoni.

Non voglio che mi scriviate tutte   queste cose. Dimostra quanto siete  scadenti in Sahaja Yoga. Perché non mi   scrivete a quante persone avete  dato la Realizzazione? Questo mi renderebbe   felice. Invece di  lamentarvi di vostra moglie e di…; questo non mi interessa.   Poiché è  capitato, vi abbiamo sposati. Se non potete continuare è un problema   vostro.

È questo l’ostacolo di Sahaja Yoga. In ogni   movimento religioso si  sono viste tante cose sbagliate. In Sahaja Yoga   ritengo che i  matrimoni siano un grandissimo ostacolo. Inoltre, i   ragazzi non  vengono perché in India è molto facile sposarsi per i ragazzi, si   può  anche ricavarne denaro. Ma le ragazze sono cinque volte più dei  ragazzi.   I ragazzi non vogliono sposarsi, hanno i loro matrimoni,  sebbene siano Sahaja   Yogi. Non riesco a capire perché, in Sahaja Yoga,  anche dopo avere ottenuto   la Realizzazione, il matrimonio sia una  faccenda tanto importante.

La cosa più importante è: “A quante persone ho   dato la Realizzazione”.  Questa è la vostra vita. Se c’è un loto, sboccerà. Ma   deve dare  fragranza – anche il loto ha una responsabilità. E voi allora? Non   sto  dicendo di farvi crocifiggere come Cristo, no. Ho detto di gioire della    vostra vita, di avere pace, stabilità, equilibrio. Ma, allo stesso  tempo,   dovete diffondere Sahaja Yoga. È questo il vostro compito, ora.  Il vostro   lavoro non è importante; solo questo è importante: a quante  persone date la   Realizzazione.

È molto, molto difficile perché hanno fatto una   confusione di tutte le  grandi incarnazioni, di tutti i grandi Sufi e santi.   Ma almeno voi  non lo fate. Dunque, per favore, cercate di capire a chi potete   dare  la Realizzazione. A chi potete parlare di Sahaja Yoga. Dovete    diffonderlo. E la prossima volta spero di sentire da voi a quante  persone   avete dato la Realizzazione. È questa la principale  giustificazione alla   crocifissione di Cristo, alla sua nascita, alla  sua venuta sulla terra, al   suo Agnya. E se si dà la Realizzazione  oltrepassano l’Agnya. Vanno oltre ed   entrano nel Sahasrara.

In Sahaja Yoga comprendete ogni cosa. È molto   semplice da capire.  Sahaja Yoga è la cosa più facile da capire; ma dopo la   Realizzazione!  Quindi dovete andare in giro e scoprire a quante persone   potete dare  la Realizzazione. È tutto a posto, il vostro modo di adorare va   bene, i  vostri puja vanno bene, ma ciò che è più importante è a quante    persone avete dato la Realizzazione. Mi piacerebbe sapere quante persone    l’hanno data.

Specialmente le signore. Le signore sono   piuttosto fiacche nel dare la  Realizzazione. Esse possono fare molto, lo so,   possono. Dopo tutto,  anch’io sono una donna. Ma, per qualche motivo, trovo   che le signore,  in Sahaja Yoga, non hanno spessore. Possono fare molto,   molto, ma in  qualche modo non comprendono l’importanza della loro vita. Siete   molto importanti.

Quante sono le persone che hanno avuto la   Realizzazione? Ci sono stati  tantissimi Sufi che hanno avuto la   Realizzazione, scrivono poesie e  poi basta. Ci sono stati tantissimi santi   che hanno fatto molto, hanno  scritto molte cose. In India ci sono stati tanti   santi; hanno scritto  tutte queste cose, la gente le ha lette ma non è   accaduto nulla. Voi avete l’arte di dare la Realizzazione. Sapete   tutto della Kundalini; avanti, parlatene alla gente.

Ero sola quando ho iniziato Sahaja Yoga e sono   una donna. Che mi dite  di voi? Ora c’è una sfida per tutte voi! Quanti Sahaja   Yogi avete  creato? Persino nella vostra famiglia non sono Sahaja Yogi. Vostra    figlia non lo è, vostro figlio non lo è. Allora a che serve cantare la  gloria   di Cristo? Se cantate la sua gloria, dovete far sì che  la gente   oltrepassi l’Agnya. È posto in un punto così elevato dentro  di noi, ma non Lo   avete mai rispettato. Se voi avete oltrepassato una  personalità così elevata,   perché non dovrebbero farlo altri?

Vediamo, a partire dal puja di oggi, quanta   determinazione avrete.  Dovreste rendervi conto che una Dea non viene per le   vostre richieste  personali, lei viene di sua iniziativa. Lei ha i suoi tempi.   Ma se, in  maggioranza, siete diventati davvero santi e fate diventare santi   gli  altri, allora io sono qui per voi! D’altra parte io sono disponibile  per   voi; potete avere le mie vibrazioni, potete avere i miei puja,  tutte queste   cose vi sono permesse, certamente. Ma ne siete capaci, ne  avete diritto,   soltanto se fate Sahaja Yoga; se diffondete Sahaja  Yoga; se lo estendete agli   altri. Allora soltanto sarete considerati  davvero in grado di ricevere le   vibrazioni della Dea.

Se in alcuni paesi è tanto efficace, perché non   dovrebbe esserlo anche  nel vostro paese, con i vostri vicini, gli amici, i   parenti? È  possibile.Stanotte dovete decidere che vi dedicherete a   darlo agli altri - dà molta gioia - e a parlare di Sahaja Yoga.

Che Dio vi benedica!



NOTE
 
1 Ascesa spirituale, secondo la tradizione islamica.

2 I nostri sei nemici interiori (lussuria, collera, avidità, attaccamenti, invidia, vanità), secondo la tradizione indiana. Ved. allegato a pag.11.

3 Paradiso (termine Hindi).

4 Preti.

5 Una casa creata per queste donne dai Bramini.

6 Circa tre centesimi di euro.

7 Chandi è uno dei nomi dell’Adi Shakti, e gar significa casa. Questo spiega il commento di Shri Mataji sul fatto che i Sikh, da un lato negano l’esistenza della Devi, ma dall’altro la loro città più importante è chiamata Casa della Devi! (Si trova in un minuscolo stato confinante con il Punjab).

8 Canti di Natale.
Chi cerca di insegnare la religione deve essere   di livello elevato.  In Sahaja Yoga rinunciate a tutto, perché non è   altro che fango! E  nel fango sarete finiti. Dovete parlarne alla gente. Cosa   hanno  intenzione di fare?