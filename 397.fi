22 huhtikuun 2001
Easter Puja
Istanbul (Turkey)

Pääsiäispuja, Istanbul, Turkki, 22. huhtikuuta 2001.

Tänään olemme kokoontuneet tänne tekemään Pääsiäispujaa. Henkisyyden historiassa, se on yksi suurimmista päivistä, kun Kristus nousi ylös kuolleista. Se on hyvin merkittävää ja symbolista että myös Sahaja Yogassa me olemme nousseet kuolleista elämään. On ymmärrettävä niin, että ylösnousemus on viesti meille kaikille, koko maailmalle. Meidän on noustava ylös. Jeesuksen ei olisi tarvinnut tehdä sitä. Mutta Hän oli esimerkki, pyhimyksen malli, oivaltaneen sielun malli, malli ihmisestä, joka tuli aina taivaasta saakka pelastamaan meidät. Joten tämä ylösnousemus on myös osa meidän elämäämme. Se on niin symbolinen, niin kovin symbolinen, että me olimme, tietoisuudessamme eksyneitä ihmisiä. Meillä ei ollut mitään kontrollia itsestämme, että olisimme tienneet, mihin suuntaan mielemme käski meitä.

Meillä ei ollut tasapainoa mielen ja fyysisen olemuksemme välillä, ei enää mitään tasapainoa elämässä ja meillä oli tapana kulkea summittaisesti sitä tietä, joka mielestämme oli hyvä. Siinä ei ollut mitään viisautta. Jeesushan oli Shri Ganeshan inkarnaatio. Se oli hyvin vaikea tehtävä, jonka Hän suoritti. Hän pystyi vakuuttamaan ihmiset, jotka olivat täysin tietämättömiä henkisyydestä, jotka ymmärsivät vain rahaa eivätkä mitään muuta. Hän saapui sinä aikana, jolloin ihmisillä ei ollut mitään käsitystä henkisyydestä, ei minkäänlaista. Mutta jotenkin, se kaikki onnistui niin kauniisti, että ihmiset ovat alkaneet ymmärtää, että Hänen viestinsä, ylösnousemus on tärkeä asia. Hän tiesi, milloin ylösnousemus tapahtuu: Kundaliini nousee ja yhdistää meidät jumalalliseen Voimaan, joka on kaikkialla oleva. Sitten alatte ymmärtää, että on olemassa toisenlainen elämä, kuin se, jonka te olette luoneet. On olemassa toisenlaista elämää, korkeampaa elämää, joka yhdistää teidät Jumalalliseen Voimaan.

Ja sitten tämä Jumalallinen Voima antaa teille absoluuttisen totuuden. Jos kasvatte yhä enemmän ja enemmän, saatte tietää absoluuttisen totuuden, koska toistaiseksi ette tunne sitä. Olemme siis tehneet vääriä asioita, eläneet väärällä tavalla ja eksyneet. Myös kuuntelemalla ihmisiä, jotka vain kerskuvat ja sanovat tietävänsä totuuden. Mutta kun itse löytää totuuden, on erilainen ihminen. Löytämisenne on niin sisäistä ja todellista, että hylkäätte kaiken epätodellisen. Sen hylkääminen on hyvin helppoa eikä siitä pääseminen eroon ole vaikeaa. Kuten tiedätte, tässä kokouksessamme on mukana enemmän muslimeja, islamilaisia ihmisiä, joita on johdettu hyvin paljon harhaan kaikkialla maailmassa. Heille on kerrottu kaikenlaisia tarinoita ja kerrottu vihasta ihmisten keskuudessa. Nämä islamin bhuutit ovat muuttumassa entistä pahemmiksi, ja ihmiset haluavat uskoa niihin.

Varsinkin omassa maassani on erittäin suuri ongelma näiden islamilaisten vaikutteiden kanssa, koska ne eivät ole lähelläkään islamia eikä niillä ole mitään tekemistä Muhammed Sahibin kanssa, mutta he ajattelevat olevansa oikeassa ja tekojensa olevan oikeita. He yrittävät levittää muslimien uskontoa. Mitä hyötyä siitä on? Mikä on tarkoitus? En ymmärrä. Ellei ole saanut oivallusta, ihminen on hyödytön eikä kelpaa mihinkään. Voitte vihata toisia, voitte lyödä toisia, voitte tappaa toisia, ja sitä tapahtuu kaikkialla. On yllättävää, että kaikki tällainen järjettömyys jatkuu kaikkialla maailmassa Muhammed Sahibin nimissä. Joten yhdelle puolelle laitetaan Kristus ristiinnaulittavaksi toisen kerran, toiselle puolelle Muhammed Sahib myös ristiinnaulittavaksi. He eivät voi taistella keskenään, ymmärrättekö?

He ovat samalla puolella. He ovat samassa ymmärryksessä. Miten he voisivat taistella? Heidän opetuslapsensa taistelevat niin ankarasti kaikkialla, että joskus se todella masentaa, kun kuulee, miten ihmiset vain taistelevat älyttömyyksien takia. Elämänsä aikana Kristus ei mennyt naimisiin. Hän ei mennyt, eikä Hänen koskaan tarvinnutkaan. Hän ei mennyt naimisiin. Hänet ristiinnaulittiin jo hyvin nuorena. Ristiinnaulitseminen osoittaa, että Hän ei pelännyt kuolemaa ja Hän tiesi nousevansa kuolleista. Tämä Hänen oli tehtävä Agnya-chakran kautta.

Agnya-chakra on, kuten tiedätte, hyvin ahdas. Ja tuon ahtauman läpi Hänen oli mentävä ja sen vuoksi kuoltava. Ja Hän hyväksyi sen. Hän hyväksyi täydestä sydämestään, että se oli koettelemus, jonka Hän joutui käymään läpi. Samalla tavalla teidän Sahasraranne voidaan saavuttaa vain Agnyan kautta, ja Agnya on avattava. Mutta sitä varten teitä ei tarvitse hirttää, teitä ei tarvitse ristiinnaulita, mutta teidän on ristiinnaulittava egonne. Ensimmäinen asia on ego. Meillä on sellainen ego, että siitä ei pääse eroon. Meillä on monia hienojakoisia tapoja pitää egomme, kuten, "Tulen tästä maasta, minulla täytyy olla ego. Olen tällaisesta perheestä, minulla täytyy olla ego." Ihmiset tekevät kaikenlaisia typeriä asioita, jotka ovat todella syntisiä, ja he luulevat, että he ovat hyvin suuria, jos heillä on ego.

Tätä egoa vastaan teidän on taisteltava, muuten ylösnousemuksenne ei ole mahdollista, huomionne ei voi kulkea Agnya-chakran läpi. Niin kauan kuin meille annetaan saatanallisia tunnusmerkkejä, se ei tule onnistumaan. Tapahtuma on hyvin hienojakoinen, hyvin, hyvin hienojakoinen tapahtuma, että teidän pitää nähdä oma egonne. Oivalluksen jälkeen sanoin: ’Tunne itsesi’. Ensimmäinen asia, jonka tunnette, on se, että teillä on liikaa ehdollistumia ja liikaa egoa. Kuten Intiassa, huomaan, että ihmisillä on niin paljon ehdollistumista niin sanottuihin rituaaleihinsa – he ovat hyvin ritualistisia. Kaikki on heille rituaalia, eivätkä he pääse siitä irti. Se on kaikki ehdollistumista, mutta ego on pahinta lännessä, enemmänkin lännessä, jossa en tiedä, mitä he ajattelevat itsestään. Tuossa egossaan he joutuvat eksyksiin. Eivätkä he näe, mikä on vialla heissä itsessään, omassa yhteisössään, omassa lähipiirissään, joka väittää olevansa sitä ja tätä.

Tämä ego on siis todella hallinnut hyvin paljon. Tähänastisen historian aikana niin monia maita ja kansakuntia on pahasti kidutettu ja tapettu joidenkin egon takia. Kun he ymmärtävät, kuinka hirvittäviä he ovat olleet, kuinka saatanallisia he ovat olleet, kuinka aggressiivisia he ovat olleet, he luopuvat siitä. Mutta heidän on oivallettava, ja sen vuoksi sanoin, "Teidän on koettava ylösnousemuksenne". Ilman ylösnousemusta ette tiedä ollenkaan, ette ole tietoisia siitä, mitä väärää olette tehneet. On hyvin, hyvin yllättävää, miten ihmiset jatkavat väärien asioiden tekemistä, mainostavat niitä ja tulevat esiin egoina. Kun luen sanomalehtiä, sanon, "Tyhmiä ihmisiä on kaikkialla", – ehdottomasti täysin tyhmiä siinä mielessä, että he eivät ymmärrä mitä tekevät. He vain tappavat ihmisiä, nauttivat tappamisesta, ja he ovat niin väkivaltaisia, että on mahdotonta ymmärtää, millaista elämää he tulevat elämään kuoleman jälkeen – jopa ennen kuolemaa. Tässä kokonaisuudessa näette koko maailman kuvan. Sellaiset maat, jotka yhä taistelevat järjettömyyksiä vastaan, ovat hyvin, hyvin köyhiä, niillä on kurjat olot ja ne on tuhouttu melkein kokonaan.

Mutta ihmiset eivät halua nähdä, miksi he kärsivät, mitä tapahtuu, mikä on ongelma. Maissa, joissa on vaurautta, paljon vaurautta, hekin ovat eksyneet. Hekin tarvitsevat ylösnousemusta. Heidän on noustava materialismin yläpuolelle. ja nähtävä itse, että se, mitä he tekevät, on väärin. He ovat itse asiassa huijareita. He huijaavat yhteiskuntaa koko ajan. Mielestäni koko talous perustuu huijaamiseen, siihen miten ihmisiä voi huijata. Ja siinä huijaamisessa, ette edes tajua tekevänne sellaista, mikä tekee ihmisistä turvattomia. Tämä rahatalouskin on sellaista, että se tekee teistä ahneita, ja alatte antaa rahalle liian suurta merkitystä.

Tämä on yksi asia, joka on ymmärrettävä Kristuksen elämästä. Hän oli hyvin yksinkertainen, köyhä mies, puusepän poika. Hänelle raha oli täysin merkityksetön. Hänelle Henki oli kaikki kaikessa. Ja Hän saarnasi ja kertoi ihmisille: "Henkinen herääminen on välttämätöntä. Se on hyvin tärkeää. Yrittäkää ymmärtää, että elämää on kaiken tämän jälkeen, ja siksi teidän pitäisi saada parhaat tulokset tästä elämästä, jota vain tuhlaatte." Hän oli niin älykäs, ja tapa, jolla hän keskusteli kaikkien suurten kirkkoisien kanssa uskonnosta ja kaikesta sellaisesta; on hämmästyttävää, miten pieni poika saattoi ymmärtää niin syvällisesti uskontoa. Hän oli silloin vielä pieni poika, mutta Hän oli jumalallinen henkilö, Jumaluuden luoma. Hän oli Shri Ganesha.

Hän on Aum. Hän on Tieto, kaikki. Siitä huolimatta kukaan ei tunnistanut Häntä, koska he eivät pysty tunnistamaan totuutta. He eivät voi ymmärtää totuutta. He ovat niin tyhmiä, että he voivat ottaa vastaan vain sellaista, mikä on valhetta, mikä on pahaa. Ja lopulta he ristiinnaulitsivat Hänet. Tämä on kummallinen maailma, jossa pyhimykset ristiinnaulitaan ja paholaisia pidetään tärkeinä. Mutta nyt on tullut aika, että kaikki nämä ihmiset, jotka tekevät väärin, jotka yrittävät kuristaa muita, heidät kuristetaan. Heidät kaikki paljastetaan. Olen kertonut teille, että tämä on paljastumisen vuosi.

Heidät kaikki paljastetaan, jos he tekevät kaikkea sellaista aggressiivisuutta ja ahneutta. Kaikki tällainen ahneus paljastuu täysin. ja heidät heitetään helvettiin. Tätä tunsin erityisesti tälle vuodelle. Tämän on tapahduttava, joten parasta on ottaa vastaan ylösnousemuksenne, alettava elää korkeampaa elämää ja nähtävä itse: "Mitä teet?" Mikä on suurin asia omistaa? Raha? Valta? Niistä ei ole apua kenellekään. Ihmisten nimeä ei ole tunneta niiden takia.

Kukaan ei muista juoppoa. Juopoille ei pystytetä patsaita. Kuka siis saavuttaa jotain korkeampaa? Ketkä saavat aikaan Kristuksen kaltaisen suuren nimen? Ne, jotka ovat uhranneet henkensä paremman ihmiskunnan puolesta, auttaakseen heitä. Miksi he tekivät sen? Koska he rakastivat ihmisiä. He rakastivat ihmisiä. Kun rakastatte toisia, alatte miettiä: "Mikä olisi parasta mitä voin tehdä heidän hyväkseen?" On vanhempia, jotka ovat tietämättömiä.

He eivät tiedä, mitä tehdä lastensa hyväksi, joten he yrittävät hemmotella lapsia monilla tavaroilla, ruoalla ja muulla sellaisella. Mutta jos lapsia ei kasvateta rakkaudella, he eivät välitä mistään, he joutuvat harhateille. Mutta jos he tietävät, että joku rakastaa, sen rakkauden vuoksi he eivät eksy. He eivät tee vääriä asioita. Niinpä suurin asia Kristuksessa tai kenessä tahansa näistä suurista ihmisistä on se, että he rakastivat. He rakastivat ihmisiä. He rakastivat kaikkia ihmisiä. Niin meidänkin on tehtävä. Rakastammeko vain itseämme, perhettämme ja maatamme, vai rakastammeko koko maailmaa? Elämmekö koko maailmaa varten vai elämmekö vain omille rajatuille piireillemme.

Meidän pitää selvittää: "Mitä pyrkimyksiä meillä on? Mitä toiveita meillä on? Mitä haluamme saada? Jos todella ajattelette muita ihmisiä kuin omianne, rakkaudella, se antaa todella paljon iloa. Teillä voi olla vaikka kuinka paljon koruja, teillä voi olla vaikka kuinka paljon taloja, omaisuutta tai rahaa, teillä voi olla vaikka kuinka paljon valtaa, voitte olla tämän maan tai jonkun toisen maan pääministeri, mutta jos teillä ei ole rakkautta muita kohtaan, ette voi nauttia mistään. Nautinto tulee vain rakkauden kautta, oman rakastamisen kyvyn kautta. Ette voi nauttia elämästänne millään muulla tavalla. Teillä voi olla televisio, teillä voi olla musiikkia, voitte mennä illallisille, kaikenlaista, mutta silti millään ei ole vaikutusta. Mikään ei anna teille todellista iloa. Sitä Kristus on opettanut meille, että Hän tunsi rakkautta kaikkia ihmisiä kohtaan ja Hän halusi valmistaa heitä ylösnousemukseen.

Hän tuli tänne ennen Sahaja Yogaa. Jos Hän ei olisi tehnyt tuota työtä, Minun olisi ollut vaikea toteuttaa sitä. Niinpä Hän pohjusti tietä Sahaja Yogalle. Ja nyt Agnyanne on avattu, ja Agnyan kautta voitte viedä Kundaliinin ylöspäin Sahasraran läpi ja avata fontanellin alueen. Hän ajatteli kaikkea tätä osana rakkauttaan ihmisiä kohtaan. Ja juuri niin Hän teki. Ja Hän huolehti niin monista ihmisistä. Hänestä on meille suurta apua Sahaja Yogassa. Ilman Häntä en tiedä miten olisin saanut rikottua Agnya-chakran. Koska, kuten tiedätte, Agnya on niin hirveä.

Ihmiset jatkavat väärien asioiden tekemistä Agnyan kautta eivätkä he koskaan koe huonoa omaatuntoa siitä. He eivät koskaan ajattele tehneensä mitään väärää, että olisivat vahingoittaneet tai kiusanneet ketään tai saaneet muita itkemään. He vain jatkavat Agnyansa kanssa, mutta eivät tunne sydämessään, mitä ovat tehneet. Vain Kristus tunsi. Hän näyttää meille, että Agnya on rikottava ja sen läpi on päästävä. Täällä sitä kutsutaan kolmanneksi silmäksi. Eräs nainen toi eräänä päivänä mukanaan lehden 'Kolmas silmä', ja kun kerroin hänelle, mikä se on, hän oli yllättynyt. Jos kolmas silmä avataan, se tarkoittaa, että Kristus herää teissä, Agnyassanne. Se on kolmas silmä. Mitä Hän saa aikaan – Hän saa aikaan todistajan tilan sisällänne.

Teistä tulee koko tämän näytelmän todistaja. Alatte nähdä koko näytelmän ja hämmästytte, kuinka pysytte hiljaisina, ajatuksettomasti tietoisina ja kuinka voitte nähdä kaiken reagoimatta. Tässä kohtaa meidän on uskottava, että Kristus on ottanut muodon Agnyassamme. Hänen syntymänsä tapahtuu siellä, Hänen ylösnousemuksensa tapahtuu siellä, kaikki se on meissä jo valmiina. Koko olemus on kuin koneisto, ja meillä on erilaisia chakroja ja keskuksia. Tämä on viimeinen ja kaikkein vaikein keskus, jonka Jeesus Kristus todella avasi. Hän on se, joka rohkeni tehdä sen ja joka teki sen niin kauniisti, että meilläkin on nyt kyky tarkastella egoamme ja nähdä itse: "Mitä me teemme? Miksi luulemme olevamme jotakin hyvin poikkeuksellista?" Kun alatte nähdä egon, tulette hämmästymään. Mitä tahansa työtä teette, mitä tahansa teettekin, ette koskaan väsy.

Väsymme, koska ego sanoo koko ajan: "Voi, olet niin mahtava. Teet niin paljon työtä toisten hyväksi. Olet saanut niin paljon aikaan", kaikkea sellaista. Silloin ego vain jatkaa koko ajan ja korostaa kaikkea väärää suuruutta meissä, ja me uuvumme siihen: "Me olemme niin mahtavia, miksi meidän pitäisi tehdä töitä? Miksi meidän pitäisi auttaa muita?" Näin mielessämme alkaa syntyä kummallisia ajatuksia, ja sitten tunnemme olevamme hyvin väsyneitä. Kun kamppailemme noiden ajatusten kanssa, tunnemme väsymystä. Nyt koko asia on muuttunut paljon yksinkertaisemmaksi Kristuksen elämän ansiosta. Mutta katsokaa kristittyjä kansoja. Ne ovat vastakohtia.

Ne ovat vastakkaisella puolella Kristuksen opetuksia. Ne ovat kaikkein aggressiivisimpia maita. Ne hyökkäävät ihmisiä vastaan niin paljon, että koko maailma pitää niitä jotenkin suurina, ikään kuin he olisivat kuninkaita tai jotain. Tiedän tämän, koska elimme orjuudessa Intiassa, ja olin yllättynyt, että nämä ihmiset tulivat muualta ja he vain rupesivat isänniksi. He olivat isäntiä ja kohtelivat meitä hyvin huonosti, tekivät meistä orjia. Niin orjuus alkoi, ja sitten kaikki tällainen alkoi Intiassa, samoin kuin ulkomailla. Kaikkialla ihmiset alkoivat ajatella, että he ovat suuria – ja he olivat kristittyjä. He kävivät kirkossa, ja mitä he oppivat kirkolta? Kuinka hallita toisia, kuinka nöyryyttää heitä, miten ottaa pois kaikki, mikä kuuluu köyhemmille ihmisille tai heikommassa asemassa oleville. Sen olemme nähneet itse.

Näin tapahtuu ihmisille, joilla ego on erittäin vahva. Ja he yrittävät viedä itselleen sellaista, mikä kuuluu muille maille. Mikä oikeus heillä on ottaa toisten maa haltuunsa, en voi ymmärtää. Kaikki nämä ongelmat ovat nyt olemassa. Nykyaikana ne ovat kaikkein pahimpia. Tilanne ei ole koskaan ollut niin paha kuin nykyään. Meillä oli Hitler. Meillä on ollut tuollaisia ihmisiä aina joskus. Mutta koko maailma oli samalla puolella. Kenellekään se ei ollut epäselvää.

Kukaan ei tiennyt, että meidän on taisteltava jatkuvasti. Nyt ehkä sanomalehtien takia, en tiedä miksi kukaan ei tiedä, mikä on oikein, mikä väärin. Kaikesta kiistellään, eivätkä ihmiset edes yritä ymmärtää ongelman todellisuutta. Ja he tappavat joka puolella kaikenlaisia ihmisiä. On hyvin yllättävää, miten tässä maailmassa ihmiset tappavat toisiaan paljon enemmän kuin eläimet. Me olemme paljon pahempia kuin eläimet, kun tapamme itseämme, omaa sukuamme, omaa kansaamme. Myös Intiassa olemme yllättyneitä siitä, miten he tappavat – kašmirilaiset tappavat kašmirilaisia. Samalla tavalla kaikkialla näkee, että ihmiset sotivat keskenään. Jos menette Afrikkaan, yllätytte siitä, kuinka siellä soditaan keskenään. Tarkoitan, että nyt sotimisen periaate on noussut hyvin vahvana esiin, ja ihmiset ajattelevat, että sotiminen on hyvin tärkeä osa ihmistä.

Mitä tahansa sanoo, siitä syntyy riita. Katsokaa nyt Kristusta ja Hänen elämäänsä. Hän ei taistellut ketään vastaan. Hän ei riidellyt kenenkään kanssa ja Hän hyväksyi kuolemansa ristillä. Hän hyväksyi sen, koska tiesi että se tapahtuu ylösnousemuksen vuoksi, ei ainoastaan Hänen, vaan koko maailman ylösnousemuksen vuoksi. Ja tämä on se, mitä meidän pitää oppia. Meidän on oltava ylösnousemuksen esikuvia. Me näemme kaikenlaista tapahtuvan. Olemme myös järkyttyneitä siitä. Ja kun oivalluksen jälkeen ihmiset näkevät, että kaikki ympärillä on täynnä tätä, oma väkikin on tällaista, että he alkavat sotia tyhjän takia, silloin he tajuavat, että "Oma väkeni tekee tällaista järjettömyyttä".

Sitä ei voi korjata. Sille ei voi mitään. Mutta jos Agnya on puhdas, jos oma ego on poissa, jos mielessä ei ole minkäänlaista dominointia – ja jos ehdollistuminenkin on loppunut, silloin teistä tulee rauhan luomisen kanava. Te olette sellaisia, että missä tahansa olettekin, voitte saada aikaan rauhaa. Tämä on eräs aivan erityinen asia, joka sahaja-joogien on tiedettävä, että jos teillä ei ole Agnyaa, saatatte näyttää siltä, että kärsitte, mutta te ette kärsi. Teette kaiken toisten puolesta, ympäristönne, ystävienne ja naapureidenne puolesta, voi sanoa maanmiestenne puolesta, heidän kaikkien puolesta. Kun teillä ei ole Agnyaa, teistä tulee niin suuri Jumalallisen Voiman lähde, että se voi saada aikaan mitä tahansa. Se voi muuttaa ihmisiä. Se voi tapahtua niin, ja se on jo tapahtunut monille ihmisille aiemmin, yksilöllisesti. Mutta nyt kollektiivisesti olen varma, että kaikki tämä viha, kaikki aggressiivisuus ja kaikki hyökkäykset, kaikkien näiden ilkeiden ihmisten aiheuttamat haasteet voidaan saada loppumaan niiden ihmisten avulla, joilla ei ole egoa, niiden ihmisten avulla, jotka eivät puolustele vääryyksiään, niiden ihmisten avulla, joilla on selkeä käsitys siitä, mikä on totuus.

He voivat puhua, he voivat olla puhumatta. Sillä ei ole merkitystä. He voivat olla mitä tahansa, mutta he ovat suuri suojakilpi niitä aggressiivisia voimia vastaan, jotka tuhoavat maailmanrauhan. Kristus siis teki sen rauhan vuoksi, tuodakseen rauhan tähän maailmaan. On hyvin tärkeää, että vallitsee rauha, mutta jos ei ole rauhaa sisällä, miten voi olla rauhaa ulkopuolella. On hyvin yllättävää, miten niin monet maat, jotka puhuvat rauhasta, käyvät sotia ja taistelevat. Miten se voi olla mahdollista? Ihmisillä ei ole siihen ratkaisua. He eivät ymmärrä. Ainoa ratkaisu, jonka löydän, on muuttaa heidät Sahaja Yogassa.

Se on ainoa keino. Teidän on poistettava heidän egonsa. Voitte nähdä, että monissa ihmisissä se panee vastaan. Se on siellä ja toimii. Tämä ego on erittäin vaarallinen asia ihmisissä. Tämä oli siis se asia, jonka Jeesus sai aikaan. Hän yritti neutralisoida egonne. Hän yritti poistaa egon ongelmat, tehdä teistä nöyrän, lempeän persoonallisuuden. Kun sanotaan, että nöyrä ja lempeä persoona joutuu aina vaaraan, se ei pidä paikkaansa. Katsokaa heitä.

Kun ihmiset ovat aggressiivisia ja yrittävät hallita, nöyrä ihminen on voittaja, ei se, joka dominoi. Tärkeintä on nyt varoa sitä, miten herra Ego toimii. Se on hyvin mielenkiintoista, hyvin mielenkiintoista nähdä, miten se saa aikaan draaman, miten se yrittää peitellä asioita, miten se yrittää näyttää, että olette muita parempia. Se on nähtävä. Se on nähtävä hyvin selvästi, mihin tämä Agnya pyrkii. Se on hyvin pahansuopa ja vahingollinen ja myös erittäin kiusallinen. Nämä egoistiset ihmiset ovat siis sellaisia, ja lopulta heistä tulee hermoraunioita, hyvin hermostuneita, ja he ajattelevat vain itseään. Ensin he yrittävät hallita muita. Mutta sitten heitä itseään pitää hallita. He ovat sellaisia, koska he yrittävät koko ajan hallita muita, eivätkä he tiedä, miten hallita itseään.

Kuka lapsi itkee noin paljon? Miksi hän itkee? Jotain on varmaan vialla. Yleensä lapset ovat aivan hiljaa, kun puhun. Tämä ego on kuin tämä lapsi. Se ei kuule mitään, se ei ymmärrä mitään. Se vain jatkaa kaiken häiritsemistä. Egomme käyttäytyy samalla tavalla, ilman kollektiivista tietoa, ilman [ymmärrystä] "Mitä sinä aiot? Mitä teet? Kenelle aiheutat vahinkoa?"

– ei mitään sellaista, vain tyydytystä, sokeaa tyydytystä siitä, että se tekee jotain vahvistaakseen persoonallisuuttaan. Jos vain tarkkailette egoanne, nauratte, ja nautitte pellestä, jonka näette, millainen se on: "Se on huijannut minua niin paljon, miten kamala asia tämä ego onkaan ollut." Kun Kristus oli täällä, ihmisillä oli todella paljon egoa. Kukaan ei puhunut siitä. Kukaan ei sanonut mitään. Tämä oli siis paras tapa, jolla Hän pystyi näyttämään meille, että Agnyan voi rikkoa uhraamalla henkensä – ei Sahaja Yogassa, ei Sahaja Yogassa. Mutta tavallaan myös Sahaja Yogassa, jos teillä on ego, teidän pitää ennen kaikkea päästä todistajan tilaan. Se on päinvastoin. Jos teillä on ego, teillä ei voi olla todistajan tilaa. Jos teillä ei ole todistajan tilaa, ette voi parantaa egoanne.

Se on hyvin hämmentävä asia. Oletetaan, että teille on kehittynyt hyvin suuri ego, silloin perustelette sitä koko ajan. Ajattelette: "Mitä ikinä olenkaan tehnyt, se on hyvä. Loppujen lopuksi, se on kaikkien hyväksi, hyväksi minulle." Alkaa itsehyväksyntä. Sen takia ette koskaan näe, mitä aiheutatte itsellenne, mitä aiheutatte muille. Se on sellaista sokeaa typeryyttä. Kun ego nousee esiin tuolla tavalla, silloin meille voi tulla Hitlereitä, meillä voi tulla kaikenlaisia asioita. Minkä tahansa pienen asian he ottavat haltuunsa ja muodostavat ryhmän sen ympärille, tukemaan sitä – mitä tahansa. He sanovat: "Me olemme henkisiä ihmisiä.

Meillä on ryhmä, ja olemme henkisiä ihmisiä, ja kaikki, mitä teemme, on oikein." Mutta kuka sanoo, että se on oikein? Minkä lain mukaan se on oikein? Meillä on ollut niin monia kultteja ja muita sellaisia kaikkialla, joihin ihmiset ovat liittyneet ja tappaneet itsensä, kärsineet kaikenlaisista ongelmista. Miten tällainen voi olla henkistä? Henkisyydessä ensimmäinen ja tärkein asia on se, että ihmisestä tulee hyvin lempeä, hyvin nöyrä. Hyvin nöyrä. Hänen sydämensä – nöyryys on sen voima. Hänen nöyryytensä on se, joka toimii, ja hänen nöyryytensä on se, joka ylevöittää. Se ei ole aggressiivisuus.

Katsokaa, Hitler tuli ja kuoli. Kuka häntä palvoo? Muitakin tuli. Kuten Mussolini, ja hän kuoli. Kuka palvoo? On monia sellaisia, jotka tulivat ja katosivat. Heille ei haluta pystyttää edes patsasta, niin pahoja he olivat. Ne, joilla on tällainen ego, ovat todella hyvin tyhmiä ihmisiä siinä mielessä, että he tekevät kaikkea väärää ja luulevat, että se on oikein. Lopulta heidät tunnistetaan täysin, läpeensä pahoiksi ihmisiksi. Ihmiset eivät edes halua sanoa ääneen heidän nimeään.

Joten aika voi todistaa, millaisia he ovat ja mitä he tekevät. Se on tarkasti laskelmoitua Jumaluuden työtä. Teidän ei pidä mennä mukaan heidän egonsa peliin. Yrittäkää nähdä itsenne: "Ahaa, herra Ego, sinähän se siellä." Yrittäkää katsoa. Ja jos silloin lausutte Jeesuksen nimen, ego katoaa. Sanokaa vain Jeesuksen mantra, ja ego katoaa. Tämän kamalan egon toinen puoli on ehdollistuminen. Sekin on hyvin, hyvin hienovaraista. Jos esimerkiksi joku tulee taloonne ja alkaa sanoa: "No onpas likainen matto.

En pidä tästä väristä. Tuostakaan en pidä", ymmärtämättä, että loukkaatte toista ihmistä. Tuolla tavalla puhuen hän astelee sisään. Ja sitten näette, miten tyhmästi hän käyttäytyi, koska kukaan ei pidä sellaisesta, joka puhuu noin. Hänelle olisi hyvin tärkeää korjata itseään, koska hänellä on ehdollistuma, että tietynlainen matto on hyvä ja toisenlainen ei. Tuo ehdollistuminen vaikuttaa, ja hän jatkaa roskan puhumista, että "Tämä ei ole hyvä, tuo ei ole hyvä". Sellainen ei voi nauttia mistään. Sellainen ei voi nauttia mistään. Jos hän menee mihin tahansa kotiin, hän ei pidä siitä, koska on ehdollistunut. Hän tietää jonkin paremman asian.

Ei – joten hän ei voi nauttia siitä. He päättävät kaikesta ehdollistumisensa perusteella. Ei ole mitään riippumatonta. Sillä ei ole mitään tekemistä sisäisen persoonallisuuden kanssa. Sen asian itseisarvon kanssa. Aivan kuten: "Voi, en pidä siitä. Se ei ole hyvä." Sahaja-joogien ei pitäisi sanoa mitään sellaista. Älkää koskaan puhuko näin. Voitte saada sen selville Minusta.

Minä en koskaan tee niin. Mitä tahansa tilanne on, sanon, että se on hyvä. En koskaan arvostele. Kritisointi tulee ehdollistumisesta, koska teillä on ollut tällainen ehdollistuminen. Jos olette esimerkiksi englantilainen, teillä on englantilainen ehdollistuma. Nyt tulee oikaisu asiaan. Heidän lehmissään oli tämä tauti. Miten ne saivat taudin, kun he ovat itse niin täydellisiä ihmisiä? Sitten Euroopassa eläimet saivat jonkin taudin. Miten he saivat tämän taudin, kun pidätte itseänne maailman puhtaimpana kansana?

Olkaa tarkkana miksi? Kaikki on heidän omaa ehdollistumistaan, että "Me tiedämme kaiken, olemme parhaita koko maailmassa, ja meillä on oikeus määrätä kaikkia". Kärsikää sitten nahoissanne. Nyt ne, jotka ovat hyvin rikkaita, kuten Amerikka ja muut, ajattelivat itsestään aivan liikaa. Mitä nyt on tapahtunut? Yhtäkkiä siitä on tullut maa, jota kaikkien pitää sääliä. Miksi? Mikä siihen on syynä? Miksi yhtäkkiä on käynyt näin? Luonto on aina se, joka korjaa ihmistä tuomalla esiin asian toisen puolen.

Kaikki, millä yritätte kerskua, tai jos yritätte ehdollistaa muita ja pidätte kiinni siitä, luonto astuu kuvaan. Se toimii niin hienolla tavalla, että ette voi kuvitella. Ja sitten se ei enää toimikaan ja tulee maanjäristyksiä. Syntyy kaikenlaisia onnettomuuksia. Oli joukko ihmisiä, valkoihoisia Mississippi-joen lähellä, ja heitä kutsuttiin punaniskoiksi, koska heillä oli aina kuuma, heidän niskansa oli aina kuuma, he olivat vihaisia ja kuumapäisiä ihmisiä. Ja nämä punaniskat olivat tunnetusti hyvin julmia. Heillä oli tapana tappaa ihmisiä ja syyttää siitä mustaihoisia, pidättää heitä ja sitten tappaa. Tätä jatkui, jatkui ja jatkui. Mutta eräänä päivänä Mississippi tulvi, ja se tulvi niin paljon, että vesi meni kaikkien näiden punaniskojen taloihin. Näin heidän juoksevan pakoon kaikkine tavaroineen, joita he eivät saaneet kaikkia mukaansa.

Osan he jättivät jälkeensä, osan he kantoivat juostessaan, ja juostessaankin he menettivät osan. Näin näiden punaniskojen keskuudessa vallitsi täydellinen kaaos. Ja nyt, kuulemma, he ovat paljon paremmassa kunnossa. Kaikki se järjettömyys, että he tappoivat mustia ihmisiä ja kiusasivat heitä, on nyt tullut heidän päälleen: Mississippi on antanut heille opetuksen. Luontokaan ei pidä ehdollistuneista ihmisistä – ehdollistuminen aiheuttaa suuria ongelmia vielä nytkin, kaikissa maissa, kuten rasismia. Rasismi on hyvin huono ehdollistuma. Tarkoitan, mitä väliä sillä onko joku musta, valkoinen tai punainen? Jumala on luonut tuon ihmisen. Sanon aina Amerikassa, että jos he poistaisivat kaikki ei-valkoihoiset, mitä sinne jäisi jäljelle? He eivät osaa laulaa, he eivät osaa soittaa.

He eivät osaa käyttää koneita. Jo kaikki intialaiset lääkärit ja sairaanhoitajat lähtevät, mitä he silloin tekevät? Kuvitelkaa, kun he ajattelevat koko ajan itseään, he ovat suuria rasisteja. Nytkin he ovat, mutta vähitellen he varmasti paranevat, koska heidän on tiedettävä puutteensa. Tämä maailma on yksi, ja tarvitaan ihmisiä kaikista maista auttamaan toisiaan. Mutta tämä ehdollistaminen, että he kuvittelevat olevansa jotain suurta, on hyvin huonoa ehdollistumista. Se on sekoitus egoa ja ehdollistumista: ehdollistuminen kertoo egolle, että "Me olemme parhaita". Mutta olen hyvin iloinen, kun tiedän, että oivalluksen jälkeen käy niin, että tapahtuu ylösnousemus, sahaja-joogit alkavat ajatella ja ymmärtää, mikä heidän omassa yhteisössään on vialla, mitä virheitä he ovat tehneet. Heistä vain tulee sellaisia – valppaita. Ja he alkavat kertoa, että he ovat niitä, jotka tekevät tällaista typeryyttä.

Kuvitelkaa. Se on hyvin yllättävää, miten tulee tietoiseksi oman maansa puutteista. Agnya on niin tärkeää. Luulen, että Kristus oivalsi sen, että Agnya pitää murtaa. Jollei Agnya murru, ihmiset eivät voi päästä pidemmälle, ja siksi Hän antoi ristiinnaulita itsensä ja nousi sitten ylös, koska tuhoamatta Agnyaa, ei voi nousta ylös. Kaikki nämä asiat ovat nyt toimineet niin hyvin, että koko maailma katselee teitä kuin panoraamassa tuhoamassa täydellisesti kaikkea järjettömyyttä. He näkevät tämän hyvin selvästi, ja näette nyt ihmisiä, jotka eivät edes vilkaisseet meihin päin, joilla oli hyvin koppava nenä, viivasuorat huulet ja jäykkä kaula – kaikki on rentoutunutta. He ihmettelevät, miksi näin tapahtuu. Mistä saimme tämän kirouksen? Niinpä erityisesti eurooppalaisten on ymmärrettävä kauneus, rakkaus ja suuruus muissa ihmisissä, silloin se tyydyttää heitä suuresti.

Miksi taantuma on nyt niin suuri ongelma, miten se on syntynyt? Taantuma ei ole mitään. Se on sama herra Ego. Se on sama ehdollistuminen, joka oli kuin käärme, joka ahmi kaiken. Nyt se on väistynyt. Se on kylläinen. Se ei tarvitse enempää. Se on aivan täynnä. Ja ehkä se on nyt vaarassa saada ruoansulatushäiriöitä, luulen. Nämä kaksi käärmettä, jotka söivät ihmisiä, ovat siis väistyneet.

Tämä on paras ajankohta nähdä draama, egonne ja ehdollistumisienne draama. Miten nämä kaksi ovat ahmineet ihmisiä. Pitäisi tuntea ujoutta. Pitäisi tuntea hieman nöyryyttä sen suhteen. Kun olette täynnä egoa, ette näe mitään. Tai muiden ehdollistaminen, se on kamalaa, sen voin sanoa. En ymmärrä, miten ihmiset voivat ehdollistaa muita. Nyt te kaikki nautitte esimerkiksi intialaisesta musiikista. Mutta kun britit hallitsivat meitä, he pitivät sitä kauheana metelinä. He eivät koskaan ymmärtäneet sitä.

Nyt he maksavat paljon päästäkseen musiikkiesitykseen. Se on myös eräänlaista torjuntaa, mutta he eivät vieläkään ymmärrä sitä. Silti he menevät, koska intialaisen musiikin kuuntelua pidetään hyvin muodikkaana. Egonne on myös niin tyhmä, että vain Luoja tietää, milloin se antaa periksi. Tänään se sanoo: "Tämä on paras juttu". Huomenna se sanoo: "Ei, ei, ei, ei, ei. Meidän pitää ottaa se toinen. Se on paljon parempi." Näen, että heillä ei ole tässä mitään erottelukykyä. Pohjimmiltaan ihmisillä ei ole erottelukykyä.

Ne, joilla on egoa, ovat erottelukyvyttömiä. He eivät pysty erottamaan pahaa ja hyvää toisistaan. Ja sellaisia ihmisiä on nyt – Luojan kiitos – rangaistu aika lailla. Mutta Kristuksen elämä, Hänen esimerkkinsä todistaa, että teidän ylösnousemuksenne on niin välttämätöntä, niin sisäistä, että ennen sitä olette hukassa. Olipa kyse sitten maasta tai ihmisestä tai jostakin organisaatiosta. Tämä teissä oleva ego voi lopulta tuhota teidät, se on nyt todistettu, se voi irrottaa teidät täysin pois todellisuudesta. Se on se asia, joka sokaisee teidät. Toisen ego voi myös sokaista teidät. Kuten meillä on näitä pappeja, mullaheja ja muita. He ovat niitä, joilla on tämä valtava valta johtaa harhaan, koska teidän egollanne ei ole harkintakykyä.

Se ei edes ajattele niin. Ja kun ne vaikuttavat erityisesti – eivät niinkään egoonne vaan ehdollistumiinne, se on vielä paljon pahempaa – paljon pahempaa. Koska kun teitä ehdollistetaan, alatte uskoa kaikenlaiseen hölynpölyyn ja alatte pilata terveytenne sillä. On hyvin, hyvin yllättävää, miten ihmiset ymmärtävät ja pitävät asioista, jotka ovat hyvin vahingollisia. Mutta sillä tulee toimeen. Tämä on nykyaikaa: voi mainostaa, voi tehdä kaikkea houkuttelevaa, kaikenlaista ja voi hallita hienosti tätä herra Egoa, joka hemmottelee teitä. Tässä hemmottelussa ego hukkuu täysin ja menettää oman persoonansa hallinnan. Niinpä monet ihmiset eksyvät siihen. Kristus uhrasi elämänsä ja nousi sitten ylös kuolleista. Samalla tavalla kaikkien tällaisten ihmisten, jotka ovat pilanneet elämänsä, on noustava ylös ylösnousemuksen kautta, ei ole muuta keinoa.

Sahaja Yogan kautta. Kun ymmärrätte oman arvonne, ymmärrätte kaiken. Mitä muuta tämä on? Katsotteko omien silmienne läpi vai jonkun toisen silmien? Kuuletteko omien vai jonkun toisen korvien kautta? Sen pitäisi olla omienne, joten: "Tunne itsesi". Kun tunnette itsenne, kaikki toimii hyvin. Ainoastaan näistä itsensä tuntevista ihmisistä Sahaja Yoga voi rakentua – ei ihmisistä, jotka eivät tunne itseään. Tämä on hyvin pitkä aihe, ja voisin jatkaa näistä kahdesta pitkään, mutta pääasia on, että meidän on oltava kiitollisia Kristukselle tämän ylösnousemuksen tuomisesta käyttöömme niin, että saamme harkintakykymme, Jumalallisen harkintakyvyn, sellaisen me saamme. Tämä on sellainen kamppailu, sellainen polku, jonka Hän loi, jotta voisimme käydä läpi tämän koettelemuksen hyvin helposti, mikä tappaa egomme ja ehdollistumisemme.

Olen iloinen, että sahaja-joogit oivaltavat sen ja kunnioittavat sitä itsessään, että olette nähneet egonne ja superegonne niin selvästi ja että voitte olla kaiken yläpuolella. Jumala siunatkoon teitä kaikkia!