2 अक्टूबर 1978
Knots On The Three Channels
Public Program
Caxton Hall, London (England)
Talk Language: English

"तीन नाड़ियों की ग्रंथियां"

कैक्सटन हॉल, लंदन (यूके), 2 अक्टूबर 1978

यह जो ब्रह्म का तत्व है, यह सिद्धांत है उस स्पंदित भाग, हमारे ही अंदर निहित शक्ति का तत्व, जिसे हमें महसूस करना है, और जो हर चीज में स्पंदित होती है। यह सहज योग के साथ होता है, बेशक, कुंडलिनी चढ़ जाती है, लेकिन यह इसका अंत नहीं है, क्योंकि, मानव वह साधन है जिसमें यह प्रकाश प्रकट होता है। लेकिन एक बार प्रकट होने के बाद यह जरूरी नहीं है कि यह हर समय ठीक से जलती रहे। एक संभावना है, ज्यादातर यह एक संभावना है, कि प्रकाश बुझ भी सकता है। अगर कोई हवा का रुख इसके खिलाफ है, तो यह बुझ भी सकता है। यह थोड़ा कम भी हो सकता है। यह बाहर आ सकता है यह झिलमिला सकता है, यह थोड़ा कम हो सकता है। क्योंकि मनुष्य, जैसे कि वे हैं, वे तीन जटिलताओं में पड़ गए हैं।

जैसे ही वे मनुष्य बनते हैं, ये तीन जटिलताएं उनमें शुरू होती हैं। और तीन, इन तीन जटिलताओं के कारण, किसी व्यक्ति को यह जानना होगा कि यदि आपको उससे बाहर निकलना है, तो आपको कुछ निश्चित गांठों को तोड़ना होगा - उन्हें संस्कृत भाषा में ग्रन्थि कहा जाता है - जो आपको यह मिथ्या दे रही है - मिथ्यात्व है। मिथ्यात्व यह की, हम सोचते हैं कि, "इस दुनिया में, आखिर सब कुछ विज्ञान ही है, और जो कुछ भी हम देखते हैं और उससे परे सब कुछ विज्ञान है ..." और वैसी सभी प्रकार की चीजें वास्तव में मिथ्या हैं, क्योंकि जहाँ तक और जब तक आप वास्तविकता में विकसित नहीं होते हैं, तब तक आप उन में विश्वास करते हैं : आखिर भगवान क्या है? और यह सब धर्म की क्या बात है? क्राइस्ट की क्या बात है? और इन सब बातों की क्या बात है?

तो ये सभी समस्याएं एक प्रकार से आपकी पहचान बन जाती हैं। बिल्कुल आप हर समय मिथ्या पर विश्वास करते हैं। आप को असत्य के बारे में सत्य से ज्यादा परवाह हैं। यहां तक ​​कि अगर आपको सत्य की परवाह भी है, जब आप साधक के मन के साथ पैदा होते हैं, तो आप खोजने की कोशिश करते हैं और आप कुछ ऐसा सोचने की कोशिश करते हैं जो इसके समझ के परे है, आप यह समझने की कोशिश करते हैं कि निश्चय ही इस सब के अलावा भी कुछ तो होना ही चाहिए और कुछ तो घटित होना चाहिए।

लेकिन फिर भी, आप जीवन में इन तीन जटिलताओं से घिरे हुए हैं, जिसके द्वारा हम दुनिया को जस का तस उसी रूप में स्वीकार करते हैं। क्योंकि हम वास्तविकता को नहीं जानते हैं। समस्या यह है कि हम वास्तविकता को नहीं जानते हैं। जब तक हम वास्तविकता के अंदर नहीं आते हैं, तब तक हम वास्तव में यह भी नहीं जानते हैं कि वास्तविकता क्या है, हमारे अस्तित्व का मूल पदार्थ क्या है, हम कैसे जीते हैं, सूक्ष्म अस्तित्व क्या है, हम कैसे जीते हैं और हमारा उद्देश्य क्या है, हमें क्या पाना है - ये सभी प्रश्न हमारे दिमाग में बहुत अस्पष्ट हैं।

फिर हम इधर-उधर तलाश करने लगते हैं, हम इधर-उधर चक्कर लगाते हैं और पता लगाने की कोशिश करते हैं। हम लोगों से बात करते हैं, हम किताबें पढ़ते हैं और विशेष रूप से हम उन किताबों पर जाते हैं जो दर्शन शास्त्र पर हैं और यह जानने की कोशिश करते हैं कि सत्य के लिए क्या किया जाना चाहिए। हम इस ओर क्यों आकर्षित हुए हैं? हम खुश क्यों नहीं हैं? हम जीवन में असंतुष्ट क्यों महसूस करते हैं? हम क्यों हमेशा किसी भी समय किसी बात के पीछे भागते रहते हैं, और अपने आप में संतुष्ट महसूस नहीं करते और हम अपने होने का अर्थ क्यों नहीं समझते हैं? हमारी इस तरह की प्रवृति क्यों है?

हमारे सामने ये सभी प्रश्न आते हैं ... (कृपया अंदर आएं!)

ये सभी प्रश्न हमारे पास आते हैं और हम इसके बारे में खोज करना शुरू करते हैं। और वास्तव में, इसमें उतरने के पूर्व हमारी प्राथमिकताएं, इतनी झूठी हैं क्योंकि हम वास्तविकता को नहीं जानते हैं। तो मेरा मतलब है, यह आपकी गलती नहीं है, खुद, यदि आप वास्तविकता को नहीं जानते हैं, और फिर स्वाभाविक रूप से ... उदाहरण के लिए, किसी का ट्रेन को पकड़ना अपने आप में यदि बहुत महत्वपूर्ण है, तो समय पर जाना बहुत महत्वपूर्ण है, फिर कुछ पैसे मिलना ज़रूरी है और एक घर प्राप्त होना ज़रूरी है, और फिर कुछ बच्चे पैदा करना ज़रूरी है। ये सभी चीजें जितना कि उन्हें होना चाहिए उससे बहुत अधिक महत्वपूर्ण हो जाती हैं। जबकि मुख्य बात अपने अंतस की खोज करना उपेक्षित है| यह मुद्दा कि, हमें क्या खोजना है, हम क्या चाहते हैं और इसके बारे में इतना महत्वपूर्ण क्या है, कि हर शास्त्र ने इस बारे में बात की है कि, आपको अपने भीतर तलाशना चाहिए, आपको स्वयं खोजना होगा कि, तुम कौन हो | क्या कारण है जो, उन सभी को इतना तनाव क्यों हो रहा है? इसलिए जब तक आप इसमें प्रवेश नहीं करेंगे तब तक आपको पता नहीं चलेगा।

इन तीन जटिलताओं के कारण यह एक ऐसा दुष्चक्र है, जिनके बारे में मैं आपको बता रही थी। क्योंकि यदि, जैसा कि यह वर्णित है, कि आपकी आत्मा बिल्कुल एक पृथक व्यक्तित्व है, यह एक तटस्थ अस्तित्व है; यह किसी भी चीज से दूषित नहीं है। यह अपने आप में पूर्ण है। यह आनंद है, यह शांति है, यह सत्य है। और फिर हम कहाँ हैं? हम ऐसी मन स्थिति में क्यों हैं कि, हमारे पास हमारे जीवन में कोई चीज़ बहुत ही महत्वपूर्ण है, हमारे लिए बहुत खास है? हमें लगता है कि, "ओह, यह जरूर किया जाना चाहिए। मुझे खुद का बीमा अवश्य करवाना चाहिए! मुझे ये चीजें अवश्य करनी चाहिए। फिर क्यों, यदि वह आत्मा इतनी शक्तिशाली चीज है, तो जटिलता क्या है? क्या जटिलताएँ हमारे पास हैं और कैसे हम इन जटिलताओं से छुटकारा पा सकते हैं?

आप कह सकते हैं, अपने विकास के माध्यम से,अमीबा अवस्था से आगे, यहां तक ​​कि बिल्कुल जड़ या कहें मृत से, पूर्ण भौतिक अवस्था से आगे, इस वर्तमान अवस्था तक, इसने काफी तटस्थता हासिल की है एक तरह से। तटस्थता एक तरह से आ गई है कि आप समझते हैं कि आप निर्जीव नहीं हैं; नहीं, तुम नहीं हो। कम से कम इतना हर कोई जानता है, कि तुम नहीं हो। ऐसी बहुत सी चीजें हैं जिनसे आप पहचाने जाते हैं लेकिन कम से कम आप जानते हैं कि आप निर्जीव नहीं हैं।

भौतिकवाद की वृद्धि के साथ और पदार्थ और उसके रूपों के परिवर्तन वगैरह से, फिर आपको एक और बात का एहसास होता है: यह कि, पदार्थ हमें आनंद नहीं देता है। मेरा मतलब है कि विकास के माध्यम से बहुत से लोग ऐसा महसूस करते हैं कि: यह पदार्थ हमारे जीवन का उद्देश्य नहीं है और यह हमें खुशी देने वाला नहीं है।

फिर, सूक्ष्म रूप में, जब आप और भी अधिक विकसित होते हैं, तब आप कला और पदार्थ की सुंदरता में जाते हैं: तब आप गहनता से देखना शुरू करते हैं कि,पदार्थ आपके लिए क्या मायने रखता है और आप इसकी सुंदरता के बारे में सोचना शुरू कर देते हैं , इसके रूप, इसके संयोजन और इसका सामंजस्य। अतः आपकी तर्कशक्ति और समझ के माध्यम से एक स्थिति तक पदार्थ के बारे में सूक्ष्मताएँ विकसित होती हैं, जिससे आपको पता चलता है कि इस कला की भी अपनी सिमित प्रकृति है: मेरा मतलब है कि, आप इसके साथ कहाँ तक जा सकते हैं? और भले ही आपके पास कला है और आप एक कलाकार बन गए हैं और आप सौंदर्य से बहुत समृद्ध हैं ... ऐसे लोग हैं जिन्हें कला का स्वामी कहा जा सकता है और जो वास्तव में कला सौंदर्य में विकसित लोग हैं, लेकिन यदि आप जा कर और उनके जीवन को देखते हैं तो आपको झटका लगता है आपको लगता है कि ये किस तरह के कलाकार हैं? मेरा मतलब है, वे कला और सुंदर चीजें पैदा कर रहे हैं लेकिन, कुछ भी अंदर नहीं जाता है! वे बहुत भौतिकवादी हैं, वे पागल लोग हो सकते हैं या वे बिल्कुल अप्रिय उबाऊ हो सकते हैं।

तो ऐसा क्यों है कि, ये कलाकार, लोग जो यह सब बना रहे हैं, जो की आनंददायी होना चाहिए ऐसा माना जाता है, खुद इतने ऊबाऊ हैं और स्वयं उनके अन्दर कुछ भी नहीं जाता! और इसके अलावा वे बहुत दमनकारी हैं, और कभी-कभी बहुत अहंकारी या तरीकों के प्रति अत्यधिक आग्रही या नुक्ताचीनी वाले हो सकते हैं और वे चीजों के बारे में बिल्कुल गणितीय हो सकते हैं। आप समझना शुरू करते हैं कि, जिस तरह वे रचना करते हैं, वे स्वयं उतने गूढ़ नहीं हैं। वे कुछ विचार देते हैं, कुछ इशारा देते हैं, लेकिन वैसे वे नहीं भी हो सकते हैं।

तो फिर से आप सोचना शुरू करते हैं: ऐसा कैसे है कि, यह पदार्थ, जो इस सूक्ष्म स्थिति में चला गया है, जिसे कला और कलाकार कहा जाता है, ऐसा क्यों है कि इस पदार्थ में, उस शाश्वत मूल्य या प्रकृति जिसका हमारे शास्त्रों के माध्यम से हमसे वादा किया गया था वैसा कुछ भी पेशकश करने के लिए नहीं है?

तो कुछ लोग इस बिंदु पर विचार करते हैं, निश्चित रूप से वे आगे बढ़ते हैं, मैं कहती हूं, या वे बस उस बिंदु पर गिर जाते हैं। इस अर्थ में कि, तब वे सोचते हैं, “ओह, तो शास्त्र जैसा कुछ नहीं है। यह सब गड़बड़ है। यह सब गलत है। हो सकता है ऐसा कुछ भी नहीं हो। यह हमें बताई गई एक लंबी कहानी है। और हो सकता है की इसके बारे में कोई सच्चाई नहीं भी हो कि, कोई सर्वव्यापी शक्ति है और यह ईश्वर है और आप परमात्मा के साथ एकाकार हो सकते हैं। यह सच नहीं हो सकता है। आखिर आप देख सकते हैं कि इस दुनिया में बहुत गरीबी है, इस दुनिया में बहुत दर्द है, लोग इतने दुखी हैं, कैसे एक भगवान हो सकता है जो यह सब सहन कर सकता है? आप देखिये, ” मुझे कई बार उस तरह के पत्र मिलते हैं कि, "लोग कितने दुखी हैं और वे ऐसे हैं और वैसे है तब फिर कैसे आप ईश्वर की बात कर सकते हैं?"

तो हमारे पास यह एक जटिलता है और यह जटिलता इसलिए होती है क्योंकि आत्मा, पदार्थ में लिप्त हमारे चित्त से आच्छादित है; चूँकि पदार्थ बढ़ गया है, इसलिए हमारा चित्त बाहर से आया है, और यह उस एक बिंदु तक बढ़ गया है, जहां एक गाँठ है जिसके द्वारा हम आत्मा को नहीं देख सकते हैं बल्कि हम पदार्थ को देखते हैं।

यह गाँठ, मेरा मतलब नामों को लेकर एक बड़ा विवाद है। मैं आपको इसे लेकर भ्रमित नहीं करना चाहूंगी, लेकिन हम ऐसा कह सकते हैं, यह गाँठ वह गाँठ है जो आत्मा और पदार्थ के बीच की गाँठ है जिसे संस्कृत भाषा में जड़- प्रकृति कहा जाता है। यह पहली गाँठ है जो बहुत ही कठिन गाँठ है। हम सोचते हैं, "यह जग मेरा है।" और हम सोचते हैं, "यह कुर्सी मेरी है।" यहां तक ​​कि अगर कोई आपको एक कुर्सी प्रदान करता है, "आओ यहाँ साथ बैठो!" और दूसरा व्यक्ति थोड़ा नीचे बैठा है, वह कहेगा, "ओह, उसने उसे एक ऊँची कुर्सी दी है !" मनुष्य के पास सभी प्रकार की जटिलताएं हैं! तुम्हें पता है, यह बहुत नाजुक है। वे कभी-कभी इतने मूर्खतापूर्ण तरीके से चीजों से कभी-कभी पहचाने जाते हैं, जैसे माना की कोई व्यक्ति ... अगर आप राजनीति में अब और आगे बढ़ते हैं, तो एक प्रधानमंत्री होता है और जो व्यक्ति कुर्सी पर बैठा है, और वह सोचता है कि कोई अन्य व्यक्ति उस कुर्सी पर कब्जा करने जा रहा है तो, फिर उसके दिमाग में सभी तरह की अजीब चीजें शुरू हो जाती हैं और सभी तरह की जटिलताएं शुरू हो जाती हैं। और वह सोचता है कि वह उस कुर्सी से विमुख हो जाएगा, जिसके द्वारा वह प्रधान मंत्री रहा है, इसलिए वह अपनी ही योजनाओं और चीजों पर काम करना शुरू कर देता है।

मेरा मतलब है कि प्राथमिकताएं बहुत बदली हैं! फिर आप उसके लिए और हर किसी के लिए जो चुनाव लड़ने जा रहे हैं चुनाव प्रचार शुरू करेंगे कि, हर कोई लड़ रहे हैं। मेरा मतलब है, पूरी दुनिया इन बातों पर एक पागलखाना है: उस कुर्सी को कैसे हासिल किया जाए, उस स्थिति को, जिससे वह प्रधानमंत्री बन सके। और दूसरा नहीं बन सके | दूसरा पक्ष भी यही काम कर रहा है और आप देखिए, यह बहुत 'महत्वपूर्ण' लगता है। लेकिन वह कुर्सी पर क्या रख रहा है, एक और निर्जीव सामान । आप पाते हैं कि एक निर्जीव वस्तु दूसरे निर्जीव व्यक्ति द्वारा सुशोभित है। जो भी सत्य समझा जाता है उस दृष्टिकोण से अब वह निर्जीव ही है, क्योंकि वह सत्य को नहीं जानता है।

अब मान लीजिए कि आप किसी को महा पुजारी बनाते हैं। अब वह एक उच्च पुजारी, एक कुर्सी पर है । मेरे लिए, मैं एक निर्जीव चीज़ को दूसरी निर्जीव चीज़ पर बैठा देखती हूँ, बस। क्योंकि कुर्सी इन चीजों को नहीं समझती है, जो कुर्सी पर बैठा है वह भी कुछ नहीं समझता है, क्योंकि उसे यह देखने के लिए जागरूकता नहीं मिली है कि सत्य क्या है। तो इस तरह का मज़ाक करने वाली चीज़ का क्या फायदा? यह वास्तव में एक मजाक है, लेकिन लोग वास्तव में इसके बारे में बहुत गंभीर हैं। बहुत गंभीर चीजें, बिल्कुल, वे इन चुनावों के लिए सभी प्रकार की चीजें करते हैं। यह बहुत गंभीर है, लेकिन अगर आप इस दृष्टीकोण से देखें और आपको यह देखना चाहिए कि जब आप इसे देखना शुरू करते हैं और आप कह उठते हैं, "यह क्या है?" मैंने कभी ऐसी उम्मीद नहीं की थी। यह क्या चल रहा है? ” आप देखते हैं कि, यह काफी मूर्खतापूर्ण है।

लेकिन हमें इसे स्वीकार करना पड़ता है क्योंकि हमने इस एक ग्रन्थि के माध्यम से गलत पहचान की है, या आप इसे जड़ प्रकृति की गाँठ कह सकते हैं या इस पदार्थ को आप जो भी नाम दें।

अब एक सहज योगी के लिए यह देखना आवश्यक है कि उसकी जड़ प्रकृति के साथ उसकी कहाँ तक पहचान है। यह देखना बहुत महत्वपूर्ण है कि निर्जीव पदार्थ से लिप्तता या उसके आवरण से वह कहाँ तक पहचाना जाता है।

वह सब जो अवचेतन है, उस सब को आप संस्कार कहते हैं, किया जाता है। जो कुछ मरा है वह मर चुका है। चाहे वह आपका निर्जीव पदार्थ हो या मृत सोच- विचार, यह एक ही बात है। और जितना अधिक तुम उस पर मंडराते हो। आप देखिए, ऐसे मूर्ख लोग हैं जिन्हें मैंने जाना है: मेरा मतलब है कि वे अपनी ही बात ले कर मेरे पास आए। मान लें कि लगभग पैंतीस साल पहले एक पत्नी की मृत्यु हो गई है। इसलिए वह रोना-धोना कर रहा है, उसके बारे में कविता लिख ​​रहा है। वह लगभग पैंतीस साल पहले मर चुकी है। वह कहीं न कहीं एक बच्चे के रूप में पुनर्जन्म ले सकती है। वह फिर से उससे शादी नहीं कर सकता, कुछ भी नहीं, लेकिन वह उसके बारे में कविता लिख ​​रहा है, रो रहा है, रो रहा है। और वह हर किसी से रोने की उम्मीद करता है।

मैंने देखा है, ऐसे लोग हैं, वे बैठते हैं और वे इसके बारे में रोते हैं। वे सिर्फ रिकॉर्ड बजाते हैं, उदासी की चीजें और बस अपने सारे कीमती आँसुओं को उस चीज़ पर बर्बाद कर रहे हैं जो मर चुकी है और समाप्त हो गयी है। अब, इसके बारे में रोने की ज़रूरत नहीं है, लेकिन वे ऐसे ही चलते रहेंगे और वे इस तरह का आनंद लेते हैं और वे इसकी बहुत सराहना करते हैं। यह सबसे आश्चर्यजनक है! लेकिन लोग अपनी ऊर्जा बर्बाद कर रहे हैं, वे एक तरह से इसका जैसा लिखा गया है , उनके बर्बादी के अनुभवों के गाने और उन्हें अपनी स्मृति में दोहराने की पूरी उदासी उसका वैसे आनंद लेते हैं।

जब आप वास्तविकता तक पहुंचते हैं तब जो कुछ भी फरेब था, वास्तव में वह आप के मन में बिलकुल भी रहना भी नहीं चाहिए। तो स्मृति का सहज योगी के लिए कोई मूल्य नहीं है। क्योंकि उसके पास जो भी था, निर्जीव ही था। वह उस समय सर्व व्यापी शक्ति के प्रति संवेदनशील नहीं थे। वह सिर्फ निर्जीव पदार्थ के साथ कार्यरत था। और मैं चकित हुई जब मुझे बहुत से लोगों ने यह बताया कि, "माँ, सहज योगी बनने के बाद अब हम किसी भी उदासीन कवियों को नहीं पढ़ सकते हैं।" मैंने कहा, "ईश्वर का बहुत धन्यवाद अब ध्यान के लिए बहुत समय बचा है!" अन्यथा उन सभी के बारे में कल्पना कीजिए जो मेरे सामने उदास चेहरा लिए चले आ रहे हों, और कह रहे हों कि, "माँ, तुम्हें पता है, इस कवि ने लिखा है ..." पहले से ही ऐसे लोगों की बोछार हो रही है, जो हर तरह की किताबें पढ़ कर पूछते हैं कि, "उस के जैसे व्यक्ति ने ऐसा क्यों लिखा ? और ऐसे व्यक्ति को ऐसा क्यों लिखना चाहिए? ”

उसी तरह वे कहेंगे, वह लॉर्ड बायरन जैसा व्यक्ति है? जब हम इस तरफ से गुजरते हैं तो मैं उसका चेहरा भी नहीं देखता हूँ! मैं कहता हूँ कि वह वास्तव में दुखियारा है! और उसने हर किसी को खुद से दुखी कर दिया! वह किस बारे में रो रहा था? मेरा मतलब है अगर आप उसके जीवन को देखते हैं: क्या उसने किसको कभी खुश भी किया? उसने सभी को दुखी किया, और हर समय रो रहा था और अभी भी हर किसी को दुखी कर रहा है ? तो इस तरह का व्यक्ति है! यह सब मरे हुए हैं और आपको मरे हुओं की ओर ले जाता है।

इसलिए मृत और निर्जीव चीजें आपको कभी खुशी नहीं दे सकती हैं। इसके विपरीत यह आपको आदतें देता है, वे आपको आदतें देते हैं। और ये आदतें आपको पसंद आती हैं, जैसे कि, आपको कुर्सी पर बैठने की आदत है, आप जमीन पर नहीं बैठ सकते। अब अगर मैं सहज योगियों से कहती हूं कि उन्हें जरूर जमीन पर बैठना सीखना चाहिए, तो वे तुरंत इस तरह शुरू करें देगे कि, "हमें जमीन पर बैठना जरूरी है !" वह बात नहीं है! मैं जो कह रही हूं वह ऐसा है कि, कुर्सी ने जो आदत दी है उससे छुटकारा पाना चाहिए। लेकिन भगवान के लिए इस पर आप अपनी शक्ति को बर्बाद नहीं करें! क्योंकि अगर मैं कहती हूं तब आपको अपनी आदतों से छुटकारा पाने में अपनी शक्ति को बर्बाद नहीं करनी चाहिए। इसके विपरीत, यदि आप अपनी आत्मा पर, आपने जो कुछ भी हासिल किया है उस पर, ध्यान दें , आपको पता चलेगा कि धीरे-धीरे आपकी आदतें वैसे ही छूट जाएंगी।

आप ने यह जाना हैं| हमारे साथ हमारे यहाँ शराबियों की संख्या रही है; भयानक शराबी जो शराब नहीं छोड़ सकते थे, और उन्होंने छोड़ दी। हमारे पास ऐसे लोग हैं जो ड्रग्स ले चुके हैं; उन्होंने बिना किसी परेशानी के त्याग दी है। सिगरेट उन्होंने छोड़ दी है। कुछ बड़े ऊँचे दुर्गुण जो बताये भी नहीं जा सकते एव भी भी लोगों ने त्यागे हैं|

जब आपका चित्त आपकी आत्मा पर जाता है तब ऐसा ही होता है । और आपके उत्थान के द्वारा एक बडी निर्लिप्तता आती है जिसके दायरे में आप सर्व व्यापी को महसूस करते हैं। अर्थात स्वचालित रूप से आपकी निर्लिप्तता काम करती है। मतलब आपका चित्त निश्चित रूप से, वास्तविकता के साथ कि एकाकारिता अनुभव करता है। नहीं तो आप निर्लिप्त कैसे हो पाते हैं?

और अनायास ऐसा होता है। अचानक आप इतने परिपक्व हो गए। सहज योगी इतनी तेजी से परिपक्व हुए। मेरा मतलब है मुझे लगता है कि, यह जेट की तरह गतिशील परिपक्वता है। क्योंकि जब वे उत्थान करते हैं तो कोई नहीं समझ पाता। जब भी वे कुछ कहते हैं लोग कहते हैं, "आप किस बारे में बात कर रहे हैं?" क्योंकि वे इतने अलग स्तर पर हैं कि दूसरों को यह समझ में नहीं आता कि वे किस बारे में बात कर रहे हैं, और उन्हें सबसे आसान बात भी, समझाना बहुत मुश्किल है। वे जो भी बात करते हैं, दूसरे कहते हैं, "आप किस बारे में कह रहे हैं, हम समझ नहीं पा रहे हैं?"

इसलिए जब चित्त उस में प्रवेश कर जाता है, तो आपकी आदतें समाप्त हो जाती हैं। लेकिन इसके लिए यह जरूरी है कि आपका चित्त अपनी आत्मा पर होना चाहिए।

अब सहज योगी के लिए आत्मा की सुंदरता क्या है? वह आत्मा से क्या प्राप्त करता है? आत्मा का प्रकटीकरण क्या है? कि जब उसका चित्त आत्मा के साथ एकाकार हो जाता है, तब वायब्रेशन प्रकट होते है। आपके हाथों में ठंडी हवा महसूस होने लगती है।

अब ये वायब्रेशन हमेशा से हैं ही , पदार्थ की शुरुआत से ले कर के वायब्रेशन जहाँ आप एक मानव स्तर तक उत्थान कर आये हैं।

आप उन्हें कह सकते हैं की, ये विद्युत चुम्बकीय Electro Magnetic वायब्रेशन की तरह हैं। लेकिन जब वे सुधरते जाएंगे। आप देखते हैं, शुरुआत में, वे सिर्फ विद्युत चुम्बकीय की तरह दिखते हैं, फिर वे कुछ अधिक की तरह दिखते हैं। इसमें भावना है। जब आप थोड़ा आगे जाते हैं, तब आप पाते हैं कि ये वायब्रेशन भी कार्य करते हैं, ये वायब्रेशन भी सोचते हैं, ये सुचना भी देते हैं।

तो धीरे-धीरे आप पाएंगे कि पदार्थ से एक इंसान के रूप में, मनुष्य की प्रगति के साथ, ये वायब्रेशन विभिन्न श्रेणियों में भी प्रकट हुए हैं। शुरूआत के लिए कह सकते हैं की ये पदार्थ में, ये केवल विद्युत चुम्बकीय वायब्रेशन हैं। जैसे कि, यदि आपके पास अणु के रूप में सल्फर डाइऑक्साइड है, तो आपको सल्फर और डाइऑक्साइड दोनों मिलेंगे, जो हर समय उसी तरह कम्पित हो रहे हैं। ये सब प्रारंभिक बाते हैं लेकिन जब यह अधिक से अधिक प्रकट होता है -- तो धीरे-धीरे इन उच्च चीजों की अभिव्यक्ति को सहज योग की हमारी समझ के माध्यम से समझा जा सकता है। लेकिन एक सामान्य व्यक्ति के लिए यह केवल विद्युत चुम्बकीय Electro Magnetic है।

अब एक पदार्थ को उदाहरण स्वरूप लेते हैं, जो एक मामूली निर्जीव पदार्थ है। अब इसे यह ज्ञात नहीं है कि इसे शुरू से ही वायब्रेशन प्राप्त हैं। यह उसके प्रति जागरूक नहीं है। यह इसके बारे में सोचता भी नहीं है। मेरा मतलब है, इसे किसी भी तरह की कोई जागरूकता नहीं है, यह सिर्फ निर्जीव है।लेकिन,वायब्रेशन हैं, विद्युत चुम्बकीय Electro Magnetic वायब्रेशन हैं, लेकिन यह इसके प्रति जागरूक नहीं है।

अब माना कि,ऐसे निर्जीव पदार्थ को, यदि आप उस मृत पदार्थ को बताते हैं कि आपके पास वायब्रेशन है, तो वह कहेगा, “आप किस बारे में बात कर रहे हैं? मैंने कभी महसूस नहीं किया! ” लेकिन कोई अन्य इसे महसूस कर सकता है, कि विद्युत चुम्बकीय Electro Magnetic कंपन हैं। उसी तरह प्रत्येक मनुष्य को आत्मा में उसके भीतर ये वायब्रेशन प्राप्त है। लेकिन वे केवल तभी प्रकट होते हैं जब उसे आत्मसाक्षात्कार मिलता है।

तो, उसी चीज़, उन्ही वायब्रेशन की दूसरी श्रेणी, अपने बारे में उच्च और उच्च गुण व्यक्त करना शुरू कर देती है। जैसे एक बीज से एक पेड़ विकसित होता है और फूल निकलते हैं, और वे सुगंध देते हैं: इस तरह अधिकाधिक विकास होता है। लेकिन प्रारंभिक तो विद्युत चुम्बकीय electromagnetic वायब्रेशन है जिसे आप पदार्थ में अपनी खुली आंखों से हर जगह महसूस कर सकते हैं, एक इंसान इसे देख सकता है।

अब अपनी खुद की प्रगति देखें। क्या आपने इसे पहचान लिया है कि जानवरों को पता नहीं है कि विद्युत चुम्बकीय वायब्रेशन हैं, लेकिन मनुष्य को पता है? लेकिन एक सहज योगी जानता है कि न केवल विद्युत चुम्बकीय हैं, बल्कि इन वायब्रेशन की सभी प्रकार की अभिव्यक्तियाँ हैं।

तो एक बिंदु तक विद्युत चुम्बकीय electromagnetic महत्वपूर्ण हैं और फिर अन्य वाय्ब्रेश्न्स और भी अधिक महत्वपूर्ण हैं। तो एक इंसान में, ये सभी वायब्रेशन पूर्णतया एक साथ आ रहे हैं, पूरी तरह से, जिसे मनुष्य क्रमशः प्रकट करते हैं। और वे समय की आवश्यकता के अनुसार कार्य करते हैं। इतना ज्यादा कि इन वायब्रेशन में कोई ऐसा है जो सोचता है, जो वायब्रेशन सोचते हैं, जो वायब्रेशन सहयोग करते हैं, जो इलाज़ करते हैं, जो चीजों को प्रसारित करते हैं, जो चीजों की सुचना देते हैं।

वह सब जो मानव जागरूकता में आप सोचते हैं कि, आप कर रहे हैं, जैसे दूरसंचार, आपको बड़ा दूरसंचार प्राप्त है: यहां बैठकर आप कुछ चीजें जो भारत में हो रही हैं या ऐसा ही कुछ भी दिखा सकते हैं। उसी तरह से ये वायब्रेशन आपको बात की रिपोर्ट कर सकते हैं। इन स्पंदनों में पूर्ण दूरसंचार निर्मित है! तब आप यहाँ बैठे लोगों को ठीक कर सकते हैं। आप यहाँ बैठे उनके कुंडलिनियों को उठा सकते हैं। आप यहां बैठे लोगों पर काम कर सकते हैं। ये सभी दुर्लभ चीजें संभव हैं।

जो लोग सहज योगी हैं, उन्होंने इसे महसूस किया है और इसे देखा है और इस पर काम किया है। और यह सबसे आश्चर्यजनक है। अब हमारे यहाँ एक महिला बैठी है: उसका पति बहुत शराब पीता था, हर कोई इस कहानी को बहुत अच्छी तरह जानता है। और हमने केवल कुछ चैतन्य भेजे हैं और उसने अपने पीने को रोक दिया है। और सिर्फ यह विश्वास दिलाने के लिए कि वायब्रेशन के माध्यम से यह किया गया था| मैंने कुछ बहुत ही सरल चीज़ का इस्तेमाल किया है, एक निम्बू , एक जीवित निम्बू। और हम अपना चैतन्य उस में डालते हैं और हम उसे रोगी के सिर के पास रख देते हैं और वे निम्बू व्यक्ति की नकारात्मकता को शोषित कर लेते हैं और व्यक्ति शराब पीना छोड़ देता है।

आपने एक लड़का देखा है जो यहाँ आया करता था, एक छोटा लड़का, जो सभी जगहों पर भागता था और एक मिनट भी नहीं बैठता था। वह ग्रसित था, वह भयानक था। और अब वह एक समझदार लड़का है। उसने स्कूल जाना शुरू कर दिया है। वह कभी एक शब्द भी नहीं बोलता था, अब उसने बोलना शुरू कर दिया है। तो ये सब बातें निम्बू के साथ हुईं। अब उन्होंने कहा, "ऐसा कैसे है, माँ, एक निम्बू अब ऐसी चीज़ है?" एक तरह के बहुत अप टू डेट व्यक्ति के लिए इन वायब्रेशन के लिए निम्बू इस्तेमाल होना थोड़ा मज़ेदार है! लेकिन वे वास्तव में अति-आधुनिक चीजें हैं जिन्हें आप जानते हैं, वे अति-आधुनिक हैं। मैं केवल आधुनिक नहीं बल्कि अति-आधुनिक चीजों की बात कर रही हूं; अति आधुनिक चीजें हैं। क्योंकि आप अपने वाइब्रेशन द्वारा अल्ट्रा-मॉडर्न निम्बू को वाइब्रेट करते हैं, और आप उन्हें तकिये के नीचे रखते हैं। अब इन निम्बुओं की एक खासियत है। और यह कई लोगों द्वारा लंबे समय पहले जाना गया है: कि उनके पास चैतन्य को शोषित करने और संग्रहित करने की क्षमता है ना केवल विद्युत चुम्बकीय electromagnetic, बल्कि कई तरह के चैतन्य इसमें समा सकते हैं कारण यह कि वे जीवंत हैं और उनके पास एक क्षमता है। उनके पास एक प्रकार की क्षमता है जिसके द्वारा वे इन वायब्रेशन को चूसते हैं, और फिर वे इसे प्रसारित करते हैं, जब भी आवश्यक हो, वे इन चैतन्य को बाहर फेंकते हैं। लेकिन ऐसा करने वाले निम्बू नहीं बल्कि उसमे निहित चैतन्य हैं| कैसे? मैं आपको बताऊँगी।

आप किसी निर्मित बैटरी के बारे में सोच सकते हैं। आप एक बैटरी बनाते हैं। अब बैटरी खुद कुछ नहीं कर सकती है लेकिन अगर आप बैटरी को किन्ही बिंदुओं के पास ले जाते हैं तो यह काम करना शुरू कर देती है क्योंकि यह शक्ति उसमे निहित होती है। उसी तरह हम वास्तव में इसे बैटरी में परिवर्तित करते हैं। जब वे लोगों के सिर के पास होते हैं, तो ये निम्बू, दरअसल वे कुछ नहीं कर रहे होते हैं, लेकिन ये चैतन्य बाहर आते हैं और वे इसे कार्यान्वित करना शुरू करते हैं। यह एक आदर्श टीम है। वे ऐसा करते हैं, वे जानते हैं, वे परिपूर्ण हैं। आपको उन्हें बताना नहीं पड़ेगा वे आपकी तुलना में बहुत अधिक समझते हैं। उन्हें बहुत बेहतर तरीके से नियंत्रित किया जाता है और वे जानते हैं कि नकारात्मकता को दूर करने के तरीके कैसे खोजे जाते हैं, जो अन्य लोगों को बहुत अजीब लगता है। इसीलिए मैं सभी सहज योगियों से कहती हूं, "अभी सभी रहस्य मत बताओ। उन्हें धीरे-धीरे अंदर आने दें। उन्हें स्थापित होने दीजिए, उन्हें वायब्रेशन पाने दीजिए और फिर हम बात करेंगे। ”

क्योंकि मैंने देखा है कि यदि आप न केवल बात करते हैं, बल्कि यदि वे देखते हैं कि मैं कुछ निम्बुओं को इस्तेमाल कर रही हूं, तो कुछ लोग यह सोचकर भाग जाते हैं कि यह सब जादू-मन्त्र है। वे इस पर विश्वास नहीं करना चाहते हैं। वास्तव में यह एक तथ्य है! क्योंकि लोग किसी न किसी अजीब चीज़ पर विश्वास करते हैं। माना कि मेरे पास बड़ा सर्कस हो और वे सभी चीजें जो लोग करते हैं, मुझे नहीं पता कि वे सभी क्या करते हैं, लेकिन किसी तरह की अजीब चीज, आप देखिए, वे इसे पसंद करते हैं।

उदाहरण के लिए, यदि मैं आप सभी को आपके सिर के बल कुद्वाऊ और जोर से चिल्लाऊ और इससे कुछ उपद्रव करूँ तो इस समूह में हजारों लोग आ जाएंगे, मैं आपको भरोसा दिलाती हूँ। लेकिन अगर आप वास्तव में सत्य के बारे में जान रहे हैं और यदि आप अपने भीतर चैतन्य को संचालित कर रहे हैं तो लोग नहीं आएंगे। और यही कारण है कि बहुत से लोग उस पर जाते हैं। क्यों? क्योंकि वही, आप की जटिलता अभी भी कार्यरत है । इसलिए उन्हें खुश करने के लिए आपको जटिलताओं का उपयोग करना होगा।

और जो नहीं चाहते कि लोग वास्तविकता को जानें या मैं कहूँगी कि, सत्य नहीं जानते, वो लोग जो सिर्फ इस सब का उपयोग करना चाहते हैं, वे इस जटिलता का उपयोग करते हैं। इसलिए वे मनुष्यों पर कोशिश करते हैं और इसी तरह वे शिष्यों को फंसाते हैं और इसी प्रक्रार वे व्यवस्था करते हैं ताकि हजारों लोग धन लाते हैं और उन्हें सम्मान और ऐसी सभी चीजें देते हैं जो एक सत्य को जानने वाले व्यक्ति के लिए बेकार हैं। उसे पैसे से कोई फर्क नहीं पड़ता। मेरा मतलब है कि वह पैसे का मजाक समझता है और वह हर चीज का मजाक समझता है। लेकिन जो लोग इस जटिलता का उपयोग करना चाहते हैं। तो उनका वर्णन किया गया है, मैं उस नाम का उपयोग करूंगी जो शंकराचार्य द्वारा उपयोग किया गया था। चूंकि हर कोई एक बोध प्राप्त-आत्मा और महान अधिकारी नहीं है, लेकिन हमें कुछ लोगों को अधिकारी के रूप में रखना होगा। तो शंकराचार्य ने इसे “ब्रह्मग्रंथि” कहा है, इसे वे ब्रह्मग्रंथि कहते हैं।ब्रह्मग्रंथि वे इसलिए कहते हैं क्योंकि, ब्रह्म चैतन्य शक्ति है, ब्रह्म ओम है। वह स्पंदन शक्ति है। क्योंकि यह वायब्रेशन है, इसलिए वह इसे ब्रह्मग्रंथि के रूप में कहते है।

अब एक दूसरा वह है जिसके द्वारा हम सोचते हैं कि हम कुछ कर सकते हैं। अब यह एक प्रति-अहंकार है, पहला वाला जो मैंने आपको बताया था: प्रति-अहंकार का, इस ग्रन्थि, गाँठ का निर्माण करता है। आपको गांठ कैसे प्राप्त होती है? मैं आपको एक गुब्बारे का एक उदाहरण देती हूँ, उदाहरण के लिए, एक गुब्बारा। अब एक गुब्बारे में बहुत सारी हवा है, लेकिन यह सब बाहर निकल जाएगी, अगर वहाँ कोई गाँठ नहीं है। लेकिन अगर वहाँ एक गाँठ है, तो आप गुब्बारे को ठीक से पकड़ सकते हैं। और यह वह गुब्बारा है जो हमारे सिर में है जिसे हम प्रति-अहंकार कहते हैं, जिसे हम यहां स्पष्ट रूप से देख सकते हैं।

क्या आप उन्हें दिखा सकते हैं?

काला वाला, आप जानते हैं। काला, असली, यह वाला है: वह प्रति-अहंकार है जिसके द्वारा आप ग्रसित होते हैं, और आप सभी तरह का पागल पन पाते हैं और आप सभी प्रकार की बातें करते हैं| यह ब्रह्मग्रन्थि है। वहाँ यह गांठ है। और यह गाँठ, पहले मूलाधार पर शुरू होती है। इसकी शुरुआत वहीं से होती है। गाँठ वहाँ से शुरू होती है, क्या आप कल्पना कर सकते हैं! यह वहाँ से शुरू होती है! क्योंकि यह पृथ्वी-तत्व से बना है, पृथ्वी तत्व से बना है, इसलिए पृथ्वी तत्व से ही, गाँठ शुरू होती है। लेकिन जैसा कि एक गाँठ है: आप देखिए, जब आप एक गाँठ बनाते हैं तो हमेशा उसके खुलने की भी गुंजाइश होती है, हमेशा। जब आप एक सीढ़ी द्वारा उपर आते हैं आप हमेशा इस से नीचे जा सकते हैं। क्या कोई ऐसी सीढ़ी है जिसके द्वारा आप नीचे नहीं जा सकते हैं लेकिन केवल ऊपर आ सकते हैं? उसी तरह, यदि आपने एक गाँठ बनाई है, तो गाँठ से बाहर जाने का भी एक तरीका होना चाहिए।

इसलिए गाँठ से बाहर निकलने का काम सहज योग के माध्यम से किया जाता है। वह भी वायब्रेशन के माध्यम से किया जाता है। कि पहले, इस गाँठ को ढीला किया जाना है। एक बार जब यह गाँठ ढीली हो जाती है केवल तभी तो कुंडलिनी शुरू होती है। यह पहली गाँठ है। यह बहुत अधिक महत्वपूर्ण है। इसलिए यह पहली गाँठ भारतीयों के बीच बहुत मजबूत है और आप पश्चिमी लोगों के साथ इतनी मजबूत नहीं है। हालाँकि एक तरह से आपने एक बड़ा नुकसान किया है, लेकिन यह आप लोगों में, जो कम से कम साधक हैं, इतनी मजबूत नहीं है। आप इतने भौतिकवादी नहीं हैं: लेकिन मुझे लगता है कि, इस मायने में कम से कम आपकी तर्कबुद्धि संगतता में, आप हैं। लेकिन मैं कहूंगी कि आप अपने भोजन और उस तरह की चीजों के बारे में इतना चिंतित नहीं हैं, जितना कि भारतीय हैं। मेरा मतलब है कि वे इस मामले में असहाय हैं । उन्हें अपने भोजन और इन सभी चीजों के बारे में चिंता करनी होगी। बेशक आप अपने भाग्य का प्राप्त करते हैं, आप इन चीजों के बारे में इतने चिंतित नहीं हैं।

लेकिन एक और समस्या यह भी है कि यह सब संपन्नता के साथ आता है, कि बहुत सूक्ष्म तरीके से, बहुत सूक्ष्म तरीके से, आप भौतिकतावादी हैं, आप हैं। क्योंकि अगर 1p वृद्धि होती है, तो हर चीज़ अस्त-व्यस्त हो जाती है, ऐसा भारत में नहीं होगा। यहां तक ​​कि अगर 3p वृद्धि होती है तो कोई भी परवाह नहीं करेगा, क्योंकि वे कहेंगे, "ठीक है, हम यह नहीं खाएंगे, हम कुछ और खा लेंगे!" क्योंकि वे लोग हर समय उन पर गिरने वाली एक प्रकार की आपदा के बहुत अधिक आदी है। "अगर हम रोटी नहीं पा सकते तो सब ठीक है, हम कुछ और बना लेंगे, सब ठीक है।" इसलिए उस प्रकार से वे इतने परेशान नहीं होते हैं जितना कि आप लोग हैं। क्योंकि आप अति-संवेदनशील हो जाते हैं, यहाँ तक कि अपने भौतिकवाद के प्रति भी आप बहुत संवेदनशील होते हैं और आपका भौतिकवाद इतना अजीबोगरीब होने लगता है कि उसमें उपद्रव हो जाता है, और यह उधम मचाता है। यह एक उधम मचाने वाला भौतिकवाद है जो इस तरह का सिरदर्द है, मैं आपको बताती हूं कि मेरा मतलब है कि लोग क्या पहन रहे हैं और कैसे कपड़े पहने हुए हैं ... अब मान लीजिए कि आप एक सूट पहने हुए हैं, तो वे कहते हैं कि वह अच्छा नहीं है क्योंकि, "वह व्यक्ति ज्यादा ही शान दिखाता है। ” अब यदि वह सूट नहीं पहन रहा है, तो, "वह बहुत ही लापरवाह है," आप देखते हैं। हर चीज में जैसे एक नाम रख देते है। और कुछ बैनर या कुछ के तहत सब कुछ रद्द कर दिया जा सकता है।

मेरा मतलब है कि यह सोचने का समय किसके पास है कि कौन क्या पहन रहा है, कौन सुटी है कौन बूटी या जो भी है? लेकिन ये चीजें आपको एक व्यक्ति को ब्रांड कर देती हैं, कि एक व्यक्ति, उसका घर ऐसा है, तो उसे ऐसा होना चाहिए। ऐसा नही है। यह नहीं। इस अर्थ में यहाँ गाँठ इतनी सूक्ष्म है कि, तर्कसंगतता आपको यह समझ देती है कि, इस के माध्यम से आकलन कर के इस के द्वारा आप किसी व्यक्ति को उसके भेष, रूपरंग से आंकते हैं।

चलो माना कि, मैं एक सींग पहनती हूं, आप कह सकते हैं, और मैं आपके लिए कुछ टोटके, कुछ बाजीगरी करने की कोशिश करती हूं। मान लीजिए कि मैं आपको कुछ पैसे दिखाती हूं, किसी तरह की अंगूठी या ऐसा कुछ निकलती हूं। इससे वास्तव में आपको ऐसा लग सकता है कि, " ज़रूर इसके बारे में कुछ होना चाहिए!" या इससे भी ज्यादा अगर मैं कहती हूं कि, “सब ठीक है, आप अपनी सेक्स आदतों को अपने पसंद के अनुसार जारी रख सकते हैं। आप अपने आसपास दस महिलाएं रख सकते हैं। इससे कोई फर्क नहीं पड़ता और आप ईश्वर से भी मिल सकते हैं। ” और अगर आप ऐसे किसी व्यक्ति को इस तरह देखते हैं तो भी आप उसे साधु कह सकते हैं, आप कह सकते हैं। मेरा मतलब है, यह इतनी बड़ी मिथ्या है, यह इतना बड़ा झूठ है। लेकिन मैं कहूंगी, यह कुछ और नहीं, पूर्ण अंधकार है। लेकिन लोग इसे इसलिए स्वीकार करेंगे, क्योंकि यह उनको बहुत शानदार लगेगा, क्योंकि यह उस भौतिकवाद का समर्थन करेगा जो उस जैसे व्यक्ति के भीतर मौजूद ही है।

भारत में, माना कि, कोई संत हैं और जो कहते हैं कि सेक्स से तुम भगवान के पास पहुँच जाओगे। तुरंत लोग उस पर झपट पड़ेंगे, क्योंकि हम सेक्स ऊर्जा से बहुत अधिक संपन्न हैं, इस उम्मीद में कि हम इन ऊँची चीजों को प्राप्त करने जा रहे हैं। ये सभी चीजें एक ऐसे समाज में होती हैं, जो बिल्कुल गैर-भौतिकतावादी माना जाता है। तो यह भौतिकतावाद काम करता है और यह ग्रन्थि, जिसे मैं ब्रह्मग्रन्थि कहती हूं, वह लिप्तता है, या आप मिथ्या, पदार्थ का भ्रम कह सकते हैं। पदार्थों की माया इस के माध्यम से काम करती है और एक व्यक्ति इस पर विश्वास करता है और विश्वास करता ही जाता है।

तो दूसरी बात इस तरह से शुरू होती है कि लोग कहते हैं, "हम इस माया को छोड़ दें।" और वे सभी प्रकार के अन्य कृत्रिम तरीके शुरू करते हैं। आखिरकार, भौतिकवाद आपको कृत्रिमता प्रदान करता है, इस अर्थ में कि जब आपका चित्त उन चीजों में शामिल होता है जो वास्तविक नहीं हैं, जो कि वास्तविकता नहीं है, तो स्वाभाविक रूप से यह एक कृत्रिम सामान है - सब कुछ कृत्रिम हो जाता है। और जब कृत्रिमता बहुत अधिक हो जाती है, तो क्या होता है, कृत्रिम रूप से आप इसे त्यागने की कोशिश करते हैं। यह इसका दूसरा पक्ष है। इसका दूसरा पक्ष यह है की कृत्रिम रूप से आप सोचते हैं कि, "हमें इसे त्याग देना चाहिए।" उदाहरण के लिए, आप कहेंगे, "ठीक है, आज से मैं एक तपस्वी की तरह पोशाक पहनने जा रहा हूँ!" हमारे पास कुछ लोग थे जिन्होंने कहा था कि, "हम आदिम लोगों के इन पहनावों को नहीं छोड़ सकते।"

मैंने पूछा, "लेकिन क्यों?"

"क्योंकि हम आदिम बनना चाहते हैं!"

अब आप आदिम नहीं बन सकते। यह एक तथ्य है! आपको इसे स्वीकार करना चाहिए। हां, यह सब ठीक है कि, आप जैसा चाहें, वैसा ड्रेस अप करें, यह महत्वपूर्ण नहीं है। आप कुछ भी पोशाक पहन सकते हैं, लेकिन आप यह नहीं सोचें कि आप जो कुछ भी पहन रहे हैं उससे आप कुछ बनने जा रहे हैं, - कुछ भी नहीं! यह महत्वपूर्ण नहीं है।

आप जिस भी तरीके से कपड़े पहन सकते हैं, जो भी चीजें आप पहन सकते हैं, जो भी आप कर सकते हैं, उसका आपके आंतरिक योग पर कोई असर नहीं है।

आंतरिक योग अपने आप काम करता है, यह चक्रों के माध्यम से काम करता है, यह अंदर जाता है, यह एक सूक्ष्म चीज है जो इस बात से बेअसर है कि, आप कैसे कपड़े पहनते हैं: आप कैसे चलते हैं, आप कैसे बात करते हैं, यह बात नहीं है। एक बार जब यह योग काम कर जाता है तो निश्चित रूप से, बाहरी चीजें भी बदल जाती हैं; क्योंकि आपके चेहरे चमकते हैं, आप चुंबकीय आकर्षक बनते हैं, आप उस तरह से बात करते हैं जो आधिकारिक है, आप लोगों को निरोग करना शुरू करते हैं, आप कई ऐसे काम करना शुरू करते हैं जिनसे पता चलता है कि आप एक अलग व्यक्ति हैं: यह पूरी तरह से एक बहुत अलग बात है। लेकिन आम तौर पर बाहर ऐसे करके, कृत्रिम रूप से कुछ करके: यह एक अन्य प्रकार की ग्रन्थि है, जिसे आप गाँठ कह सकते हैं। और यह गाँठ खुद को पहचानने से शुरू होती है, यह सोचकर कि अगर आप कुछ करते हैं तो आप इसे हासिल करने जा रहे हैं। किसी प्रकार का प्रयास करने से या किसी प्रकार की तपस्या करने से या अपने सिर के बल खड़े होने या तथाकथित हठ योग, या ये सभी चीजें जो लोग भगवान के नाम पर भी करते हैं। यदि आप सोचते हैं कि, इन सभी चीजों से आप कुछ प्राप्त करने जा रहे हैं, एक और कपट है। क्योंकि इस मिथ्या के साथ वह गाँठ और मजबूत हो जाती है।

कुछ भी करना, जिसे आप रजोगुण कहते हैं, वह रजोगुण है, राइट साइड एक्शन है।

लेफ्ट साइड एक्शन अभी मैंने आपको वर्णित किया है, जो मूलाधार से शुरू होता है। और राइट साइड एक्शन, जो कि रजोगुण है जो आपके भीतर है, जो हमारे भीतर की गतिविधि है, जिसके द्वारा हम कुछ करते हैं, हम कुछ करना चाहते हैं; जो हमारे अहंकार के माध्यम से किया जाता है| और यह सब भी, आपको कहीं भी नहीं ले जाता है, क्योंकि आप जो भी करते हैं, आप कोई भी जीवंत कार्य नहीं करते हैं, आप सभी निर्जीव करते हैं।

मान लीजिए आपने यह कुर्सी बनाई है: आपने क्या किया है? आपने अभी-अभी एक पेड़ को एक निर्जीव वस्तु में बदल दिया है और फिर एक कुर्सी बनाई है, केवल निर्जीव से निर्जीव है। आपने यह सब बनाया है, यह सब मृत है और यह सब मृत है। कोई भी जीवित कार्य मनुष्य ने किया है? कुछ भी तो नहीं।

और, यदि विकास एक जीवंत प्रक्रिया है तो आप सभी जीवंत कर रहे हैं: आपको कुछ जीवंत ही करना होगा। इसके विपरीत यदि आप कुछ मृत कर रहे हैं और विश्वास करते हैं कि आप कुछ जीवंत कर रहे हैं, तो यह और भी अधिक असत्य है। लेकिन अगर आपको महसूस होता है कि हम कुछ नहीं कर रहे हैं, वह जीवंत है, [और वह] इसके लिए कुछ होना चाहिए, कि हमें उस शक्ति से संपन्न होना चाहिए, जिससे हम जीवंत चीजें करते हैं: अगर यह स्वीकार किया जाता है, तो वह चीज काम करती है, अन्यथा नहीं।

अगर लोगों को लगता है, "नहीं, मैं प्रधानमंत्री हूं!" समझो, "मैं राजा हूँ!" "मैं XYZ हूँ!" आप कुछ भी हो सकते हैं, फिर भी भगवान के लिए आप एक निर्जीव व्यक्ति हैं। यह भगवान के लिए कुछ भी मायने नहीं रखता है। आप एक इंजीनियर हो सकते हैं, ठीक है, आप व्यवस्था करते हैं, माना कि, आप एक मशीनरी या कुछ काम करने की व्यवस्था करते हैं। यहां तक ​​कि अगर आप चंद्रमा पर जाते हैं, तो यह क्या है? मृत निर्जीव के पास जा रहा है मरा हुआ वापस आ रहा है! आपने क्या हासिल किया है? चंद्रमा पर जा रहे हैं, आपको क्या मिला? वे पत्थर, चीजें, और आप करने क्या जा रहे हैं [क्या] उन्हें अपने सिर पर रखें? इस से आपने क्या जीवंत काम किया है? जरा सोच कर देखिए।

क्या प्रयास! क्या मन!

फिर धर्म में आकर भी, हम उसी तरह से व्यवहार करते हैं। हमें लगता है कि अगर हम चर्च जाते हैं, तो उदाहरण के लिए - कुछ लोग इस पर विश्वास करते हैं। बेशक, मेरा मतलब है कि आप में से कुछ समझदार हैं जो यह समझते हैं कि,चर्च में जाकर एक पुजारी को सुनने से आपको कुछ हासिल नहीं होने वाला है। एक समझदार चीज है, उस तरीके से। लेकिन मंदिरों में जाकर भी आप इसे हासिल नहीं करने वाले हैं, मैं ये भरोसा दिलाती हूँ। किसी भी व्याख्यान में जा कर, आप इसे प्राप्त नहीं कर सकते हैं| वे सिर्फ बात करने, बात करने, बात करने के लिए जा रहे हैं, जो एक मृत चीज है, जो आपके दिमाग में एक अन्य निर्जीव चीज़ इकट्ठी हो जाती है |और कुछ भी नहीं बल्कि संस्कार पड़ जाते है। आप किताबें पढ़ने से यह हासिल नहीं करने जा रहे हैं। किताबें मृत हैं: आप किताबें पढ़ते हैं और आप अपने बाएं बाजू पर अधिक निर्जीव जमा करते हैं।

राईट साइड से आप लेफ्ट साइड को जमा करके काम करते हैं।

लेकिन आप अपने राइट साइड के लिए भी लेफ्ट साइड का इस्तेमाल करते हैं| क्योंकि अगर आपने कोई किताब पढ़ी है, तो, इसलिए, “हाँ, हाँ, हाँ! आप समझ सकते हैं! अब माताजी वह व्यक्ति नहीं हैं, आप देखें, क्योंकि इस पुस्तक में यह लिखा गया था और माताजी कैसे बताती हैं? "इसलिए हर समय भीतर आप रजोगुण और तमोगुण के भीतर इन दो गांठों के साथ खेल रहे हैं: ये दोनों गाँठ आपके भीतर हैं और इसीलिए आपका चित्त आत्मा पर नहीं है।

तीसरा सत्त्वगुण है, ऐसा आप इसे कह सकते हैं: वह जिसके द्वारा हम ईश्वर को जानने का प्रयास करते हैं; वह चीज़ है जिसके द्वारा हम चीजों को देखने की कोशिश करते हैं, "नहीं, यह सब ठीक नहीं है!" "हम इसे त्याग देते हैं और उसे छोड़ देते हैं और हमें रजोगुण प्राप्त करना चाहिए।" लेकिन हमें रजोगुण का त्याग कर देना चाहिए और हमें सत्व गुण अपनाना चाहिए: जो की मध्य मार्ग है, जहां हम यह कहने का प्रयास करते हैं, “हमें ईश्वर होना चाहिए। लेकिन हम भगवान होने के लिए क्या कर सकते हैं? ”जैसा कि मैंने आपको बताया है, लोग सोचते हैं कि ध्यान से आप कर सकते हैं। कुछ लोगों ने मुझे बताया "ओह, माँ मैं पिछले पच्चीस वर्षों से ध्यान कर रहा हूँ!" "अब," मैंने कहा, "आप क्या ध्यान कर रहे हैं?" मेरा मतलब है, ऐसे लोग हैं जिन्हें मैंने जाना है जो 'ध्यान' कर रहे हैं। लेकिन कहां, और कैसे? यह मजेदार है, आप जानते हैं कि लोग इसे कैसे कर सकते हैं।

हमारे पास पड़ोसी थे, और किसी ने उन्हें एक मंत्र दिया था और वह एक आदमी था, एक बहुत बड़ा आदमी, मुझे कहना चाहिए, वह वास्तव में भारतीय रिजर्व बैंक का गवर्नर था! और वे चार बजे उठेंगे, छह बजे तक वे ध्यान कर रहे थे और किसी तरह का मंत्र बोल रहे थे, बिल्कुल गडगडाते हुए, और वे इसे कर रहे थे, करे जा रहे थे और इसे लगभग बीस साल से कर रहे थे! जब तक वे पूरी तरह से जीर्ण-शीर्ण नहीं हो गए , तब तक उनके हाथ इस तरह हो गए, पैर इस तरह हो गए और शरीर और सभी को सूज गया, और फिर वे मर गए। तब तक वे और अंत तक करे जा रहे थे! और जब वे बिस्तर पर पड़ गए थे हिल भी नहीं पा रहे थे तब भी वे यह कर रहे थे! वे पूरी तरह से निर्जीव हो गए थे। आपको विश्वास नहीं होगा कि वे ऐसे कैसे बन गए हैं। काश मैंने आपको उनकी तस्वीरें दिखाई होतीं। पूरी तरह से शय्या पर थे, और उनके शरीर में सूजन आ गई थी और वे अपने पैर भी नहीं हिला पा रहे थे और उन्हें खाना दिया जाता था और कोई उन्हें बाहर ले जाता था और सब कुछ करता था। मेरा मतलब है, वे अपने शरीर के किसी भी हिस्से को हिला नहीं पाते थे, वे सभी निर्जीव हो चुके थे और समाप्त हो गए थे, इस प्रकार से, और अभी भी वे मंत्र कह रहे थे! मैंने कहा, "अब आप इन सभी मंत्रों का फल कब प्राप्त करेंगे?" उन्होंने कहा, "आप हमारी मां को देखते हैं ..." उनके पास एक मां है, और उनकी मां ने वादा किया है कि, "जब आप मर जाएंगे तब आप इसे प्राप्त करेंगे।" वे मर गए और कुछ नहीं हुआ! शरीर इतना भारी था कि कोई भी उसे उठा नहीं सकता था, और यह एक बड़ी समस्या थी। तो वे खुद को जड़ बना रहे थे! जीवन की ओर जाने के बजाय, वे केवल खुद को मार रहे थे। अब, मैं उन्हें कुछ नहीं बता सकती थी क्योंकि वे मेरी बात सुनने के लिए तैयार नहीं थे। मंत्र कहने की आदत से वे इतने आदी हो गए थे कि डॉक्टर भी इसके बारे में कुछ नहीं कर सकते थे, कोई भी कर सकता था, वे कोई दवा नहीं लेंगे, वे सिर्फ मंत्र कर रहे थे। उनका मुँह मन्त्र कह रहा था और पूरा शरीर जैसे अकड़ गया था! और वे मर गए और लोगों ने कहा, '' कितने महान व्यक्ति मरे हैं, आप जानते हैं! हमें उनके दर्शन अवश्य कर लेना चाहिए, जिनकी मृत्यु हो चुकी है। ” अब, आप उन्हें देखना शुरू करते हैं और आप कहते हैं, "अब, क्या करना है?" और लोग आए और उन्होंने कहा, '' ओह, महान व्यक्ति मर गए हैं! तब उन्होंने अंत तक भगवान का नाम लिया! ” और फिर आप भगवान को दोष देते हैं: "वे भगवान का नाम क्यों लेते हैं और वे इस तरह क्यों मर गए?" मेरा मतलब है कि आपको यह देखना होगा कि आप अपना सिर कहाँ मार रहे हैं! यह मानते हुए कि वह दरवाजा है और यदि आप यहाँ अपना सिर मारते हैं और फिर आप कहते हैं, "माँ हमने बीस साल तक अपना सिर मारा, तो आपको रास्ता क्यों नहीं मिला?" मेरा मतलब है कि यह तरीका नहीं है! रास्ता वहीं है। इसे प्राप्त करने का यह तरीका लेना है

यदि यह रास्ता नहीं है, तो आप वहां क्यों मार रहे हैं? यह रजोगुण की समस्याओं के कारण है, रजोगुण समस्या कि हम इसके बारे में कुछ कर सकते हैं। लोग बस विश्वास नहीं कर सकते हैं कि आप इसके बारे में कुछ नहीं कर सकते, क्योंकि बहुत ही सूक्ष्म तरीके से श्री अहंकार मौजूद है! आप उन्हें कुछ भी कहें तुरंत वह सांप की तरह ऊपर आता है, मैंने इसे देखा है। "ओह, माताजी ने ऐसा कहा कि! नहीं, मैं इसे सहन नहीं कर सकता! उन्होंने ऐसा क्यों कहा? ” मेरा मतलब है, मैंने ऐसा क्यों कहा, इसका मतलब है कि मैं चीजों को देखती हूं और इसलिए मैं कह रही हूं! एक दिन आप भी इस तरफ आएंगे और आप देखना शुरू कर देंगे। और मैं जो कहती हूं पूर्ण सत्य है या नहीं, आप इसे सत्यापित कर सकते हैं! लेकिन मुख्य बिंदु है! मुझे क्यों कहना चाहिए, मैं आपको परेशान नहीं करना चाहती। मैं तुम्हें यहां लेकर आयी हूं और तुम्हें कुछ खास देने के लिए मैंने तुम्हें यहां बुलाया है। अभी, सब ठीक है अगर ऐसा है, तो हमें इसके बारे में एक करार , किसी तरह की छोटी सी करार करते हैं कि, मैं आपको कुछ देती हूं और फिर आप इसे प्राप्त करते हैं और करार है कि, पूरी चीज, आप में काम करना चाहिए, और फिर आप इसके बारे में फैसला करें। इसके बजाय होता ऐसा है कि,अगर आप एक शब्द भी कहते हैं, तो तुरंत सांप [अहंकार] आ जाता है, “ओह! उन्होंने हमसे ऐसा कहा, चलो बाहर ! अब मैं क्या कहूं? कि, "आप बिल्कुल ठीक हैं"? "आप को जरूरत नहीं है। आप परिपूर्ण हैं"? क्या इस तरह से मुझे आपके अहंकार को सहलाना चाहिए? नहीं, ऐसा नहीं होना चाहिए। न तो मैं किसी की निंदा करती हूं। मैं यह नहीं कहती कि, "ऐसा इसलिए है क्योंकि आप इस तरह हैं, आपकी निंदा की जाती है!" - नहीं न! लेकिन आपको वास्तविकता को देखना होगा, कि आप अभी तक वहां नहीं हैं, वास्तविकता आपके पास नहीं आई है, आपको वास्तविकता को समग्र रूप से देखना चाहिए।

उदाहरण के लिए, मैं एक माँ हूँ और आप यहाँ अपना सिर मार रहे हैं। अब अगर मैं आपसे कहूं, "भगवान के लिए मेरे बच्चे आप सिर नहीं टकराएं,नहीं तो आप अपना सिर तोड़ लेंगे।" वहाँ जाओ, वहाँ दरवाजा है। ” फिर आप कहते हैं, "मैं अपने दम पर हूं, आप मुझे बताने वाले कौन हैं?" अब एक माँ को सहन करने के लिए यह थोड़ा ज्यादा है। अब वह कहती है, "कृपया देखें, यह दरवाजा है आप इस दरवाजे से बाहर निकल जाएँ | इसलिए आपको एक माँ की आवश्यकता है, आपको किसी और की आवश्यकता नहीं है। क्योंकि अन्य कोई तो बस यही कहेगा, “ओह, सब ठीक है, तुम आगे बढ़ो! अपना सिर तोड़ो और हर बात ख़त्म करो ! बुरी बकवास से बढ़िया छुटकारा ! ” लेकिन एक माँ ऐसी नहीं होती है। वह इसके बारे में सोचती है, वह सोचती है, "ओह, मेरे बच्चे वहां हैं, वे तलाश कर रहे हैं, वे साधक हैं। मुझे उन्हें बताने और उन्हें बताते जाना होगा, ताकि कम से कम वे खुद को खोल सकें।” लेकिन जब तक यह विवेक उनके सिर में नहीं आ जाता, तब तक वे अपने सिर को ठोकते रहेंगे, आप चाहे जो भी कोशिश करें।

और यह एक ऐसा दुष्चक्र है, मैं आपको बताती हूं। ज्ञान तब तक नहीं आ सकता जब तक कि यह सबसे निचली ग्रन्थि नहीं टूटती, सबसे निचली गाँठ तब टूटती है, जब एक व्यक्ति एक साधारण सी बात को समझने लगता है: कि मनुष्य यह नहीं कर सकता। ईश्वर को करना है।

तो समर्पण शुरू होता है। भगवान को करना है। आप ऐसा नहीं कर सकते। केवल एक चीज हमें कहना है [है], "ओह, भगवान कृपया!" बस इतना ही। आपको बस दरवाजा खटखटाना होगा। आपको यह तर्क नहीं देना चाहिए कि क्या मसीह सही था या नहीं, बुद्ध सही थे या नहीं - किसी भी रुड़ी या सिद्धांत की चर्चा नहीं करते। ये सभी लोग, जो सभी धर्मों के प्रभारी माने जाते हैं, ने फालतू झगड़ा करने और लड़ाई करने के लिए बेकार हठधर्मिता के अलावा कुछ नहीं बनाया है!

और जब उनकी बैठकें हुईं तो मैं इन लोगों को देखकर चकित रह गयी: “हमें इस बात पर चर्चा करनी होगी कि इसके लिए कौन निर्वाचित होने जा रहा है और इस चीज़ के बजट के लिए क्या एजेंडा बनने जा रहा है, और फिर अंतिम रूप से अगले साल भोजन के लिए क्या व्यंजन सूची होगी ? ” यह सब वे करते हैं! मेरा मतलब है कि अगर यह भगवान का कार्य है, तो मैं काफी हैरान हूं और आपको भी होना चाहिए मेरा तात्पर्य यह है कि क्या ये लोग आपके भीतर हर तरह की झूठी और बेकार चीजें लाकर वास्तविकता को सामने ला रहे हैं? और वे यह कर रहे हैं, और हम हर समय इसमें हैं, हम इसमें हैं, हम इसके साथ पहचाने जाते हैं क्योंकि हम इसे सोचते हैं ...

(टेप के एक तरफ का छोर)

... यह पीला सामान, आप देखिए, बिल्कुल। यह आपको भी देता है, मुझे भी, यह मुझे मतली की भावना देता है। इन लोगों में से अधिकांश, अहंकारी, खराब जिगर वाले हैं और उन्हें माइग्रेन की यह परेशानी है। और उन्हें यकृत की सभी समस्याएं भी होती हैं और यह पीला रंग विशेष रूप से उनके जिगर के स्वभाव को व्यक्त करता है। फिर उसके ऊपर, वे सोचते हैं, "कुछ भी करने में क्या गलत है?" पहले से ही हम एक तरफ हैं, "क्या गलत है?" तब शुरू होता है, फिर हम पीना शुरू करते हैं, क्योंकि हमें उस सब से इनकार कर होता है जो अच्छा है।

अब मैं आपको एक बात बताती हूं: लोग जो भी चीजें करते हैं, जो अहंकारी होती हैं, जो चीजें वे करते हैं, वे उन्हें नष्ट करती हैं। यह एक तरह की चीज है कि, वे खुद को नष्ट करना चाहते हैं। शायद एक सूक्ष्म तरीके से उनका अहंकार खुद को नष्ट करना चाहता है। यह ऐसी बात है कि वे इस तरह के अमानवीय तरीके से काम करते हैं। उदाहरण के लिए, मेरे जैसे व्यक्ति के लिए, कि मैं उस आदमी को नहीं समझ सकती, जो एक पब में जाता है और किसी दूसरे व्यक्ति को आते-जाते और नीचे गिरता देखता है: आप ऐसे आदमी को बाहर आते हुए देखते हैं, फिर आप कैसे प्रवेश करते हैं? यह एक पागल खाने की तरह है! मेरा मतलब है कि अगर आप पागल खाने जाते हैं और आप एक पागल को बाहर आते देखते हैं, तो आप अंदर नहीं जाना चाहेंगे। लेकिन, मैं यह नहीं समझ सकती कि इंसान कैसे काम करता है। वे देखते है। अब आप यह अच्छी तरह से जानते हैं कि आज तक किसी को भी शराबी होने के लिए सम्मानित नहीं किया गया है। क्या पूरी दुनिया में कोई ऐसा हुआ है? जबकि पूरी दुनिया पीती है, लेकिन क्या कोई सम्मानित है? इतिहास में मैं जानना चाहूंगी: क्या कोई सम्मानित किया गया था? कोई भी पुरुष जिसने अपनी पत्नी को धोखा दिया है और दस महिलाओं से शादी की है, क्या उसके लिए उसे सम्मानित किया गया है? क्या कोई सम्मानित है?

मेरा मतलब है कि, वे कहते हैं कि कई प्रतिभाशाली , मैं उन्हें प्रेतात्माएं कहती हूं, ऐसे है। हो सकता है कि वे किसी रेडियोग्राम की तरह हों, जहां से कुछ संगीत आ रहा हो, लेकिन यह अंदर कुछ भी नहीं करता है। और वे, यदि वे आपके आदर्श बन जाते हैं, तो आप स्वयं बिना किसी प्रतिभा के भी प्रेत बन सकते हैं। इसलिए सभी अजीब आदर्श हम बनाते हैं लेकिन क्या हम कभी उनकी मूर्तियां खड़ी करते हैं? क्या हम उन्हें माला पहनाते हैं? क्या हम उनकी पूजा करते हैं? क्यों?

आप ईसा-मसीह के खिलाफ जो चाहे कह सकते हैं, मैं यह नहीं कहती कि कोई भी आपको रोक सकता है क्योंकि आप अपने दम पर हैं। आप देखिए, [अपनी यात्रा पर] सबसे खराब अहंकार यात्राओं में से एक है जिसके बारे में मैं सोच सकती थी। आपने अब तक क्या पाया है अपने दम पर? कुछ भी तो नहीं! आपको अपने स्वयं के गुण नहीं मिले। आपको अपनी प्रकृति का पता नहीं चला है। तुमने जो सौंदर्य पाया है, उसका तुम्हें पता नहीं है। आप सब क्या हैं? क्या आप अपने साथ कोई पैसा लेकर कहीं जाएंगे? आपके पास टिकट भी नहीं है! तो बस यह एक मजाक ही है, कि आप अपने दम पर हैं। दरअसल आप नहीं हो! आप नहीं हैं, क्योंकि आपका स्व लापता है, गायब है, यह नहीं है। इस स्व का हमें पता लगाना होगा। हमारा चित्त उसी स्व पर होना चाहिए। और क्यों, क्यों हम हर समय इन तीन जटिलताओं में लिप्त रहते हैं। जैसे मध्य में भी, सत्वगुण के बारे में है। चूँकि हम महसूस करते हैं, बहुत से लोग महसूस करते हैं: मैं कहूंगी, यह भी एक बहुत ही आधुनिक आशीर्वाद है, कि हर कोई खोज की आवश्यकता को महसूस करता है।

लेकिन जब आप देखते हैं कि आर्क के जॉन को कैसे दंडित किया गया और अतीत में कैसी घटनाएं हुईं, कैसे लोग धर्म के नाम पर पागल और हठधर्मी और अहंकारी थे: आप नहीं जानते कि क्या करना चाहिए। आप अजीब लोगों को देखते हैं! फिर आप इन सभी भयानक गुरुओं को यहाँ पाते हैं जो आपसे पैसे लेते हैं और सभी प्रकार के काम करते हैं। आप सोचते हैं, "क्या चल रहा है?" फिर आप धर्मोपदेश और व्याख्यान देते हुए लोगों और उनके सभी निजी जीवन को देखते हैं - उसमें कुछ भी नहीं उभरता, कुछ भी इतना खास नहीं, उनके बारे में कुछ भी इतना मीठा नहीं - फिर आपको लगता है, "यह क्या चल रहा है?" और वह मध्य मार्ग है जहाँ आप वास्तव में खोज रहे हैं और फिर आप कहते हैं, "नहीं, मैं खुद ही प्रयास करता हूँ !" मैं आपको आश्वस्त कर सकती हूं कि, आप ऐसा नहीं कर सकते, इसका यह उद्देश्य नहीं है।

यह मज़ेदार है, मेरा मतलब है कि अगर कोई कहता है, “ठीक है, तुम मेरे घर आओ। बस आ जाओ और आप इसे पा लेंगे। ” फिर आप अभी भी इसे क्यों करना चाहते हैं? क्या कारण है? बहुत से लोग ऐसे हैं जो यहां आए, उन्हें पसंद नहीं आता है जब मैं उन्हें बताती हूं कि, कृपया "आपका यह मंत्र छोड़ दें।" यह तुम्हारा कोई भला नहीं करने जा रहा है! ” वे कहते हैं, "माताजी क्यों?" मानो वे मंत्र बन गए! और मंत्र ही "गड़बड़ " है! संस्कृत के बारे में कोई एक शब्द भी नहीं जानता! किसी को एक शब्द नहीं पता कि इसका क्या मतलब है, कौन सा मंत्र कहाँ से लेना है। इसके पीछे कोई जीवंत प्रक्रिया नहीं है - कुछ भी नहीं! मैं इस पर कभी-कभी चौंक जाती हूं। कभी-कभी मुझे लगता है, पानी के बजाय आप जहर ले रहे हैं।

और जब आप वास्तविकता के बारे में कहते हैं और आप उन्हें बताते हैं कि, “ ऐसे यह काम करता है, और इसे आपके भीतर कार्यशील होना होता है। यह एक आंतरिक कार्य है। यह एक आंतरिक योग है जिसे कार्यान्वित होना होता है, जिसे आपको खुद महसूस करना होता है; आपको खुद को देखना है और आपको इसे दूसरों में देखना है, और आपको इसे कार्यान्वित करना है। ”- लोग इसे पसंद नहीं करते हैं।

यह ऐसा, आप के द्वारा धारण की गई तीसरी गलत पहचान, अपने सत्वगुण की वजह से है। क्योंकि कृत्रिमता शुरू से ही चलती है, कृत्रिमता चलती जाती है , यहाँ तक कि आप सत्वगुण, जो की खोज ही है, तक पहुँच जाते हैं-खोज में भी कृत्रिमता ही है।

अब अगर मैं आपसे कहूं कि मैं आपको आर-पार देख सकती हूं: यह एक तथ्य है। मैं ऐसा कर सकती हूँ । अब आप मेरे सामने एक दिखावा करें , जो भी दिखावा आप चाहें, लेकिन मैं इसे देख सकती हूं। लेकिन मैं यह प्रदर्शित नहीं करती , कि मैं दिखाना नहीं चाहती, यह सब ठीक है। जब मैं कुछ लोगों को देखती हूं तो कभी-कभी बहुत दुखी होती हूं; मुझे उनके बारे में एक बड़ी समस्या पता है। आपको वह अनुभव नहीं मिला है, लेकिन जब आप सहज योगी बन जाएंगे तो आपको भी यह महसूस होगा। जिन लोगों को यह मिला है वे इसे महसूस कर सकते हैं। आप कई बातों के बारे में इतना संबद्ध महसूस करेंगे। और कभी-कभी आप कुछ लोगों को बहुत अच्छी स्थिति और प्रफुल्लित देख कर गौरवान्वित होंगे ।

मैं आपको पूरी तरह से जान सकती हूँ। मैं सब कुछ देख सकती हूं। लेकिन फिर भी मेरा प्यार ऐसा है कि यह मुझे उन चीजों को देखने की अनुमति नहीं देता है जिससे मेरा चित्त पीछे हट जाए।

मैं अपने प्यार को इसे कार्यान्वित करते हुए देख सकती हूं: यह इसे विकसित करने और बनाने की कोशिश करता है। मुझे इसके लिए काम करना होगा। लेकिन फिर मेरा चित्त एक बहुत ही खास चीज है: इसकी पहुँच बहुत है । अब प्यार और चित्त एक भूमिका निभाते हैं। मेरे मामले में मेरा प्यार मेरे हृदय में है, यह मेरी लेफ्ट साइड है। यह वाली नहीं है। यह चित्त के साथ-साथ भूमिका निभाता है।

अब चित्त मध्य में है और मेरा सहज योग दाहिनी ओर है। तो चित्त भी बहुत जिद्दी है: एक हद तक यह खेलता है, एक बिंदु तक यह जाता है, फिर वापस लौट आता है, फिर से, यह जा कर कहता है, "सब ठीक है, इसे भूल जाओ! आप ऐसा नहीं कर सकते, अभी नहीं। " चूँकि प्यार बिगाड़ भी सकता है, इसलिए वे संतुलन बनाते हैं। जैसे ड्राइविंग में आपके पास एक्सीलेटर और ब्रेक होता है। आप एक एक्सीलेटर को एक स्थिति तक ही दबा सकते हैं लेकिन अगर यह एक बिंदु से आगे दबाया जाता है तो यह पूरे ड्रायविंग को खराब कर सकता है, इसलिए आपको इसे ठीक स्थिति में रखना होगा। इसे पूरे कार्यक्रम के साथ, आसपास के सभी लोगों के साथ, संबंधित रखना होगा। अब माना कि, यदि यहाँ कोई व्यक्ति आता है, जो बहुत ही तकलीफदेह हो, उसके बहुत बुरे वायब्रेशन है, वह शराब पीता है और वह हमें परेशान करता है, और वह हमें परेशान करने के लिए यहां आता है; वह बहस करता है। एक दिन मैं उसे बर्दाश्त करती हूं, दूसरी बार मैंने बर्दाश्त किया , तीसरी बार वह नहीं आता है, वह बस नहीं आयेगा ! लोग नहीं जानते कि वह कैसे नहीं आया, "ओह, वह स्थानांतरित हो गया था।" मैंने ऐसा नहीं किया, लेकिन ऐसा होता है चित्त बस वापस खिंच जाता है: ऐसे व्यक्ति को कोई महत्व नहीं; वह बेकार है, क्योंकि वह क्या हासिल कर सकता है? हजारों और लाखों लोगों को ऐसे ही छोड़ा जा सकता है। ईश्वर को ऐसे लोगों की चिंता क्यों करनी चाहिए जो अपनी भलाई में रुचि नहीं रखते हैं?

वह उनके चरणों में गिरने वाला नहीं है। वह पूरे ब्रह्मांड को बना सकता है; मेरा मतलब है, वह अन्य सभी प्रकार के मनुष्यों को बना सकता है।

तो यह भी है, यह चित्त, आप देखते हैं: यह एक बहुत ही गौरवान्वित चीज़ है। इसका अपना प्रोटोकॉल है और ये प्रोटोकॉल इन सात केंद्रों में विभाजित हैं। और इनमें से कोई भी एक देवता, विशेष रूप से ईसा-मसीह, जिसे आप प्रभु कहते हैं - जानिए , वास्तव में वह प्रभु है - एक आसान व्यक्ति नहीं - यदि वह क्रोधित होते है, तो वह असंभव है।कोई संदेह नहीं है, वो तुमसे प्यार करते है; लेकिन एक स्थिति तक । वह मुझे जितना प्यार करते है, उससे कहीं ज्यादा तुमसे प्यार करते है। अगर वह पाते है कि मेरे लिए कोई समस्या है, तो फिर उसे आपसे कोई लेना-देना नहीं है। जब तक आप इसे प्राप्त कर रहे हैं, और ठीक व्यवहार कर रहे हैं, सब ठीक है। महावीर के बारे में भी, बुद्ध के बारे में भी यही बात है : हम एक तरफ हैं। इसलिए वे सभी सहारा देते हैं, वे सभी मदद करते हैं, और वे सभी पूरी तरह से एकजुट हैं और पूरी तरह से आपसी समझ में हैं - कोई भी उनसे लड़ता नहीं है। यह एक पूर्ण एकाकारिता है। केवल मैं ही ऐसा व्यक्ति हूं जो बीच में है और, जो यह कहने की कोशिश कर रहा है कि, "ठीक है, बस थोड़ा सा, चलो इसे इस तरह से और इस तरह से करें।" चलो ऐसा करें ।" चेयरमैन की तरह कुर्सी पर बैठ कर और उनसे कहना कि, “ठीक है। अभी सब ठीक है कृपया माफ कीजिऐ! अभी कृपया मुझे माफ़ कर दें! ” लेकिन किसी तरह (अस्पष्ट)। हो जाता है। फिर एक सहज योगी के लिए यह जानना आवश्यक है कि सहज योग के कुछ नियम और कानून हैं। तुरंत आपके चैतन्य कम होना शुरू हो जाते हैं। मैं कुछ नहीं करती लोग कहते हैं, "माँ तुमने मेरे वायब्रेशन छीन लिये है!" मैं कहती हूं, “मैं ऐसा क्यों करूंगी ? मैं तो यह देने के लिए इतनी आतुर हूँ ! मेरा मतलब है कि मैं इससे तंग आ गयी हूं! " मैं आपको सब कुछ, यह सब देना पसंद करूंगी। लेकिन अगर आपके साथ कुछ गड़बड़ है तो मैं क्या करूं? अब आप एक घड़े के ऊपर ढक्कन रखकर गंगा में डालते हैं और कहते हैं, “ गंगा नही बह रही है, अब इसमें मैं क्या कर सकती हूँ ? "ढक्कन हटाओ!

और यह बहुत सूक्ष्म है, बहुत सूक्ष्म है। आपको एहसास नहीं है कि यह कितना सूक्ष्म है, केवल वायब्रेशन में: "हे भगवान! मैंने अपना वायब्रेशन खो दिये है! " बस इतना ही!

तो सहज योगियों के लिए वायब्रेशन सबसे महत्वपूर्ण चीजें हैं| वायब्रेशन की पूर्ण अवस्था प्राप्त करना सबसे महत्वपूर्ण बात है , जब आपका बोध पूरी तरह से एकीकृत हो, आपका भौतिक अस्तित्व, आपका भावनात्मक अस्तित्व, आपका आध्यात्मिक अस्तित्व पूर्ण रूप से एकरूपता में हो , आपके भीतर एक पूर्ण संतुलन हो। केवल तभी वायब्रेशन प्रवाहित होता है और इसीलिए अंतर-योग महत्वपूर्ण है। यह केवल व्याख्यान देना ही आपकी मदद नहीं करेगा। बेशक, इसमें चैतन्य हैं और वे कार्यान्वित होते हैं: मैं अपने शब्दों के चैतन्य के माध्यम से कोशिश करती हूं, मैं आपको सुलझाने की कोशिश करती हूं, लेकिन एक स्थिति तक , जहाँ आपको खुद को ले जाना है और इसे कार्यान्वित करना है, अंत: योग, आंतरिक योग, इसे इस तरह से कार्यान्वित करके कि आप बैठते हैं, ध्यान करते हैं और विभिन्न काम करते हैं जो सहज योग ने सुझाए हैं ।

अब मेरे पास है, आप जानते हैं कि, मेरे पोते-पोतियां आत्मसाक्षात्कारी हैं और वे बहुत ही उच्च कोटि की आत्मा हैं और वे कुंडलिनी के बारे में बहुत बचपन से समझते हैं। कल लड़कियों में से एक को बायीं नाभी बहुत महसूस हो रही थी, और उसने कहा, "अब मुझे पता चल जाएगा कि इसे कैसे निकालना है।" और वह कागज़ के टुकड़े ले आई और उसने उन्हें अपने चारों ओर वहीं बाँध दिया। फिर उसने इस तरह चैतन्य लिये। तो उसने कहा कि, "अब वे सभी इस कागज़ में समा रहे हैं!" दरअसल यह करते समय वह इसे बंधन दे रही थी। वह उसके चारों ओर अपने वायब्रेशन चला रही थी, वह उन्हें बांध रही थी। और फिर वह उन्हें ले गई और उसने कहा, "ठीक है, उन्हें आग में डाल दो," और उन्होंने इसे जला दिया। और उसका तनाव कम हो गया था। और हर जगह, हर कोई बेहतर महसूस कर रहा था।

यह बहुत शानदार है! और अब यह लड़की सात साल की है, लेकिन मेरी एक पोती है, वह मुश्किल से दो है, और वह बहुत ही महान है। वह सिर्फ मुद्दे पर आती है। वह कहती है, "यह समस्या है!" और मेरा एक पोता है जो बस किसी पर चढ़ता है और वह उन्हें निरंजित कर देता है। उसके चैतन्य स्पष्ट है, लोगों ने इसे देखा है। और ऐसे कई बच्चे हैं, जो इस देश में पैदा हुए हैं। आप इसे कैसे समझेंगे ? केवल मेडिटेशन के किसी कोर्स में भाग ले कर या ऐसा ही कुछ कर के ? इसके लिए भुगतान कर के? नहीं, आपको जीवंत लोग बनना होगा।

सहज योगियों को एक बात का एहसास होना चाहिए कि वे नई दुनिया की नींव हैं। यह एक बहुत बड़ी जिम्मेदारी है। और नींव बहुत ठोस होनी चाहिए। वे पत्थरों से बने होते हैं, इसमें कोई संदेह नहीं है, लेकिन उन्हें वास्तव में ठोस होना चाहिए, बिल्कुल ठोस, क्योंकि वे नींव में हैं। उन्हें ज्यादा ही तराशा जाता है। उन्हें बहुत कुछ साफ किया जाना है। लेकिन अगर आधार अच्छा नहीं है तो हम पूरी इमारत का ठीक तरह से निर्माण नहीं कर सकते, आप इसके बारे में कुछ नहीं कर सकते। सबसे पहले, नींव महत्वपूर्ण है, और इसीलिए यह अच्छा है कि हमें कुछ लोग प्राप्त हो रहे हैं। लेकिन इसमें बहुत अधिक समय लग रहा है, मुझे लगता है, नींव के ही प्रत्येक पत्थर को स्वयं की देखभाल करना चाहिए , और इसे बहुत गहन तरीके से कार्यान्वित करना होगा और चैतन्य पर कार्य करना होगा और उन तरीकों, सभी विधियों को विकसित करना चाहिए, जिनके द्वारा आपकी गहराई बनाई जाती है।

कुछ भी महत्वपूर्ण नहीं है, लेकिन यह है कि आप में से हर एक वास्तविक ठोस व्यक्ति होना चाहिए।

अंत में, मैं आपको केवल यह बताऊंगी कि इन चक्रों के सूक्ष्म भाग, उन्हें समझने का तरीका।पहला पक्ष, जड़ प्रकृति अथवा पदार्थ के साथ पहली उलझन है शुभता जानना, चीजों की शुभता : शुभ क्या है, अशुभ क्या है। यदि आप शुभता को समझते हैं तो आप समझेंगे कि आप पदार्थों के बंधन पर विजय पा सकते हैं। अब, यहां तक ​​कि शुभ-अशुभ लोगों के लिए काफी हद तक पागलपन बन सकता है। मैंने देखा है। मैंने लोगों को पचास-पचास बार हाथ धोते हुए देखा है, अपने बालों को सौ बार खींचते हुए -यह तरीका नहीं है । लेकिन आपको समझना चाहिए कि क्या शुभ है, क्या शुभ नहीं है।

उदाहरण के लिए, हम कह सकते हैं, हम एक कार्यक्रम में कैसे बैठते हैं, यह इतना महत्वपूर्ण नहीं है। आप कभी-कभी थोड़ा पीछे झुक सकते हैं, आगे बढ़ सकते हैं, किसी भी तरह से बैठे हो सकते हैं: यह महत्वपूर्ण नहीं है। लेकिन बैठने की शुभता यह है: जब आप बैठे हैं तो क्या आपके मन में श्रद्धा है? आपके अंदर श्रद्धा होनी चाहिए।

जब आप अपने ध्यान के लिए बैठे होते हैं, तो क्या जिम्मा आप खुद पर ले लेते हैं कि, " आज मैं इसे हासिल करने जा रहा हूं!" या श्रद्धा से आप एक समर्पण की स्थिति में एक समर्पण भाव में बैठे हैं? एक बार जब आप श्रद्धा को समझने लगते हैं, श्रद्धा की भूमिका बहुत महत्वपूर्ण है। मैंने लोगों को अपनी दोनों टांगों को मेरी ओर करते हुए देखा है। मैंने लोगों को बैठने के बहुत अभिमानी तरीकों को देखा है। उदाहरण के लिए, किसी श्रद्धेय के सामने इस तरह बैठना: आपको इस तरह नहीं बैठना चाहिए। अगर तुम इस तरह बैठते हो तो कोई श्रद्धा नहीं है। ऐसे आप तब बैठते हैं जब आप स्वयं अधिकारी होते हैं! आपको अपने दोनों पैरों को इस तरह से मोड़ कर बैठना चाहिए और श्रद्धा में बैठना चाहिए। अब यह मुद्रा महत्वपूर्ण नहीं है। तुम अपने भीतर अहंकार से बिलकुल जलते हुए हों और ऐसे ही बैठे भी रह सकते हो। इसलिए मैं आपको फिर से बता रही हूं: शुभता वह है जो आपके भीतर है, आप इसके बारे में क्या सोचते हैं, आपके साथ क्या हो रहा है: क्या आप अपने भीतर श्रद्धा महसूस कर रहे हैं? क्या आप अपनी मुद्रा से श्रद्धा महसूस कर रहे हैं? यह आपका अपना निर्णय है। यह आपका निर्णय है। इसका इस बात से कोई लेना-देना नहीं है कि आपको कैसे बैठना चाहिए, चाहे आप अपने एक पैर या दो पैरों पर बैठें, यह सबसे महत्वपूर्ण बात नहीं है, लेकिन क्या आपको लगता है कि इससे आप तनाव मुक्त हैं और आप श्रद्धा की स्थिति में हैं? यह बात है। यदि आपको लगता है कि आप श्रद्धा की स्थिति में हैं, तो यह सब ठीक है। आपको जो करना है, वह शुभता को समझना है।

शुभता का एक उदाहरण मैं आपको बताऊंगी : उदाहरण के लिए, अब, आप एक परिवार में एक पत्नी हैं, आप एक परिवार में एक पति हैं। अब आप अपनी पत्नी के साथ कैसा व्यवहार करते हैं? क्या आप उसे परिवार की देवी की तरह मानते हैं? क्या आप? क्या आप अपने पति को परिवार में भगवान लाने वाले पुरुष के रूप में मानती हैं? आप देखिए, यह शुभता ही वह तरीका है, आप कैसा महसूस करते हैं, वही शुभता है। आप एक कुर्सी के बारे में कैसा महसूस करते हैं? तुम कुर्सी पर बैठो; उदाहरण के लिए, अब आप कुर्सी के बारे में कैसा महसूस करते हैं? क्या आपको यह एक कुर्सी लगती है क्योंकि यह बहुत महंगी है? क्योंकि यह आपकी अपनी है? या क्योंकि किसी ने इसे आपको दिया है? श्रद्धा वहाँ है, कुर्सी के बारे में, कि, “नहीं, यह वह कुर्सी है जिसे मेरी माँ उपयोग करती थी, इसलिए इसे श्रद्धेय होना चाहिए, या मेरे पिता द्वारा, इसलिए यह श्रद्धेय है, या यह सिर्फ एक कुर्सी है जो सिर्फ उपयोगिता के लिए रखी जाती है या आपको बस किसी प्रकार की विकृत बात के लिए मिली है?

जैसे, अब जहां भी आप ध्यान के लिए बैठते हैं, आप एक जगह पर बैठे हैं। मैंने ध्यान के नाम पर लोगों को हर तरह की अजीब चीजें करते देखा है। उदाहरण के लिए, वे पहले धूम्रपान करेंगे। अब आप करने क्या जा रहे हो? बस ऐशट्रे वहाँ होगा और फिर वे अपने पैरों को इस तरह रखेंगे, "अब हमें ध्यान करने दो!" यह शुभता का पहलू यहां बहुत ज्यादा गायब है क्योंकि लोगों ने वह सब खो दिया है। मुझे लगता है कि उनके पास यह बहुत था, लेकिन यह खो गया है।और शुभता बहुत, बहुत ऐसी चीज है जो धीरे-धीरे जब आप खुद को प्रशिक्षित करते हैं, तो आप समझ जाएंगे। और शुभता से तुम पदार्थ के मूल्य को समझोगे। तब आप इस पदार्थ से ज्यादा महत्व इसकी शुभता को देंगे। आपके लिए, महत्वपूर्ण चीज होगी जैसे कि मोहम्मद पैगंबर के सिर से एक बाल। यह सारी दुनिया से ज्यादा शुभ है। जैसा की मैंने बताया मैं कश्मीर गयी थी, और हम बस गुजर रहे थे और मैंने ड्राइवर से पूछा, "यह क्या जगह है?" उन्होंने कहा, "क्यों?" मैंने कहा “क्या यहाँ कोई मंदिर है? यह कौन सी जगह है? यह बहुत सुंदर है?" तो मेरे पति ने चारों ओर देखा, उन्होंने कहा, " मैं नहीं समझ पाता, इसमें क्या खूबसूरती है? चारों ओर, यहाँ कुछ भी नहीं है? " उन्होंने कहा, “नहीं, कुछ भी नहीं है। लेकिन वहाँ एक जगह है, आप देख सकते हैं कि, जहाँ मोहम्मद पैगंबर के बाल रखे गए हैं। " मैंने कहा, "यह बात है!" ऐसा आनंद, सुंदरता, मैं इसे कभी भी कहीं से भी प्राप्त नहीं कर सकती थी | यह बहुत सुंदर हो सकता है, आप महसूस कर सकते हैं कि, "यह यहाँ स्वर्ग है!" मेरे लिए यह नहीं भी हो सकता है। यह वह जगह हो सकती है जहां मोहम्मद पैगंबर के एक बाल रखे गए हैं - यह शुभ है, शुभता को स्पंदनों के माध्यम से आंका जाता है। तो आप यह नहीं कह सकते हैं, "आप शुभता का आकलन कैसे कर सकते हैं?" अपने वायब्रेशन के माध्यम से आप कर सकते हैं। अतः शुभता के लिए अपनी चैतन्यमयी vibratory जागरूकता का उपयोग करें।

इस प्रकार आप अपनी बाईं ओर की देखभाल कर सकते हैं, जो मैंने संक्षेप में आपको बताया है|इसके लिए आपको किताबें नहीं पढ़नी हैं और आपको यह नहीं कहना है, "कितनी बार, माँ, मुझे अपने हाथ धोने चाहिए? कितनी बार मुझे यह बंधन देना चाहिए वगैरह ? "

ऐसा केवल तभी जब आप को सबसे अच्छे वायब्रेशन आ रहे हों यही सबसे शुभ समय है। इसे उस बिंदु पर रखें, क्योंकि आप दोबारा अनुष्ठानों में पड़ जाओगे कि, "इसे अपने बाएं हाथ से पकड़ें और इसे अपने दाहिने हाथ से पकड़ें," और सभी गलत हो रहा है। और फिर कुछ लोग , "ओह, माँ मैंने गलत तरीके से किया!" तो बात यह है ,सार यह है कि,यदि आपको वायब्रेशन आते हैं तो सब ठीक है, तो यह शुभ है।

हो सकता है कि जब आप नीचे बैठे हों तो आपको अपना चैतन्य नहीं मिल रहा हो, तो आप सोचते हैं कि शायद इसमें कुछ गड़बड़ हो सकती है: क्या मैं ठीक से श्रद्धा नहीं कर रहा हूं? मुझे वायब्रेशन होने दो। क्यों क्या बात है? ऐसा क्यों है कि मैं वायब्रेशन महसूस नहीं कर रहा हूँ? इसे ऐसा होना चाहिए। आप इसे अपने वायब्रेशन के माध्यम से आंक सकते हैं।

सहज योगियों के लिए अब शुभता बहुत महत्वपूर्ण है क्योंकि वे जो भी करते हैं वह शुभ होना चाहिए। जो भी अशुभ है वह आपको नहीं करना चाहिए अब आप हैरान होंगे, कभी-कभी आप सोच सकते हैं कि किसी विशेष स्थान पर जाना बहुत महत्वपूर्ण है। लेकिन शायद आप पाएंगे कि आपने अपना पर्स खो दिया है या आप वहां नहीं जा सकते हैं या हो सकता है कि किसी तरह या सड़क अवरुद्ध हो जाए, आपको दूसरे रास्ते से जाना होगा। स्वीकार करें! शायद वह शुभ हो। हो सकता है कि आपको उस रास्ते पर जाना पड़े। हो सकता है कि कोई व्यक्ति है जो वहां आपका इंतजार कर रहा है, आपको अपने वायब्रेशन उस स्थान पर देना होंगे, वहां कुछ जरूरत है क्योंकि आप शुभता के साधन हैं। आपको शुभता फैलानी है। और शुभता क्या है? भगवान के आशीर्वाद के अलावा कुछ नहीं है। भगवान के आशीर्वाद को महसूस करने के लिए। वह आपको हर समय आशीर्वाद देता है। उसका हाथ हर समय आपके हाथ पर रहता है, वह आपकी देखभाल करता है। जब आप शुभ चाहते हैं तो आप उसका हाथ चाहते हैं। आप हमेशा उसके हाथ के नीचे होते हैं। वह आपका चरवाहा है। आप उनके मार्गदर्शन में हर समय हैं। वास्तविक अर्थों में वही शुभ है। इसे अहसास करने के लिए, सभी देवदूत आपके चारों ओर हैं। मदद करने के लिए हर कोई है। हर कोई आपको वास्तविकता में लाने की कोशिश कर रहा है: यही शुभता है। एक बार जब आप इसे करना शुरू करते हैं तो धीरे-धीरे आप पाएंगे कि जीने का आनंद आपके अंदर आ जाएगा, ईश्वर के आशीर्वाद का आनंद आप में बढ़ जाएगा, जब आप उसके हाथों को महसूस करेंगे।

यह महत्वपूर्ण नहीं है कि आप जीवन में बहुत सफल व्यक्ति बनें। मैंने जीवन में ऐसे सफल लोगों को देखा है, तथाकथित सफल: इतने उदास, इतने दुखी, इतने भयानक और इतने उबाऊ और इतने तकलीफदेह। वे किसी काम के नहीं हैं! लोग कहते हैं, “ओह! वह मर गया है, अच्छा हुआ ! " उन्होंने किसी का कोई भला नहीं किया, किसी ने उनकी परवाह नहीं की। जब वे पद पर होते हैं तो लोग उनकी देखभाल करते हैं, एक बार वे चले गए तो कोई भी उनके बारे में परवाह नहीं करता है।

शुभता आपको दिव्य के महत्व के बारे में सही सोच देती है, इसका मतलब है कि दिव्यता आपके पीछे बहती है और आपके चारों ओर जाती है और आपको चारों ओर ले जाती है और आपको पूर्ण आनन्द देती है: गुरुत्व की गति। शुभ होना अति सुंदर बात है ।जब आप शुभ मांगते हैं तब यह आपको अशुभता से दूर ले जाता है।

लेकिन इस के लिए कोई बाहरी रिवाज़ न बना लें , जो मैं आपको एक सौ-एक बार बताना चाहती हूं कि किसी भी चीज का रिवाज़ ना बनायें क्योंकि आप इसे निर्जीव बना देते हैं, जैसे अन्य सभी लोगों ने किया है। मुझे आशा है कि मेरी मृत्यु के बाद आप लोग यह सब नहीं करेंगे। क्योंकि तब यह एक अंधविश्वास बन जाता है। शुभता को कभी भी अंधविश्वास से नहीं जोड़ना चाहिए। क्योंकि लोग उतने सतर्क नहीं थे और न ही इतने सूक्ष्म थे कि वे यह पता नहीं लगा सके कि कुरूपता क्या है, यह अंधविश्वास है, और सौंदर्य क्या है, यह शुभता है। उन्होंने सभी गलतियाँ कीं और उन्होंने ये सभी अपराध किए।

लेकिन आप लोग सावधान रहें, क्योंकि आप सूक्ष्म लोग हैं। इसे एक अंधविश्वास नही, बल्कि एक शुभ काम बनाएं। जब आप बोलते हैं, तो यह शुभ होना चाहिए। मैंने देखा है कि बहुत से लोगों को बहुत ही अशुभ बातें बोलने की आदत होती है, खासकर बायीं विशुद्धी के साथ - बहुत अशुभ। जैसे आप किसी को डिनर पार्टी के लिए अपने घर बुलाते हैं। और वह कहता है, “ओह! मैंने इतनी भीड़ को आते देखा तो लगा कि आग लग गई! " और क्या कहने वाली बात! वह सोचता है कि वह बहुत चालाक है, ऐसा कहने के लिए वह बहुत ही चतुर व्यक्ति है। या वह उस समय बहुत गन्दा मजाक करता है जब कोई शादी हो रही हो। बहुत सारे लोग हैं।

अशुभता ऐसी शैतानी ताकत बना सकती है। अधिकांश तंत्र-मंत्र अशुभ लोगों से आए हैं। क्या आप यह जानते हैं, कि तंत्र-मंत्र और कुछ नहीं, लेकिन अशुभ में प्रवीणता है। देवता के सामने, ईश्वर के सामने, यदि आप कुछ बहुत ही अशुभ करते हैं, तो आप उनसे प्राप्त उनका चित्त और सुरक्षा से बाहर निकलने की व्यवस्था कर लेते हैं और फिर आप सभी शैतानी चीजें करते हैं। इन सभी तांत्रिकों का आधार यही है।

नर्क क्या है? अशुभ जीवन जीने के सिवाय कुछ नहीं है। क्योंकि इस ईश्वर का चित्त तुम पर नहीं है, आशीर्वाद नहीं है। तब आप समझेंगे कि वायब्रेशन आपको शुभता सिखाता है। आप किसी के बारे में सोचते हैं और आप को चुभन महसूस होती है, “हे भगवान! वह कैसा आदमी है! ” आप सोच सकते हैं कि वह बहुत बड़ा आदमी है लेकिन आप तुरंत कहते हैं, "ओह, वह अशुभ है। हमारा उससे कोई लेना-देना नहीं है।”

सहज योगियों को सांसारिक सफलता और सांसारिक चीजों के लिए नहीं, बल्कि शुभ कामों के लिए आकांक्षा करनी चाहिए, ताकि उन्हें भगवान का आशीर्वाद मिले। क्योंकि जिन लोगों को भी सभी प्रकार की सांसारिक चीजें मिली हैं, वे अब तक की सबसे बुरी आत्माएं हैं और इस धरती माता के लिए अभिशाप हैं। वह उनसे तंग आ चुकी है। वे पापी हैं। मैं आपको यह नहीं बताना चाहती हूं कि, अगर लोग इस तरीके से व्यवहार करते रहे, तो वे कहां जाएंगे और क्या होगा, क्योंकि मेरे लिए इस अवसर पर ऐसा कहना अधिक ही होगा। लेकिन यह ऐसा ही है, जिसके बारे में, मैं कहूंगी, आपके महान कवि, विलियम ब्लेक ने बात की है और इसके बारे में बताया है। नर्क, The Hell ऐसा उन्होंने वर्णन किया है। उनमें से कई ने वर्णन किया है, मैं इस विषय में विस्तृत वर्णन नहीं करना चाहती।

दूसरा पक्ष दायीं बाजू है, इसके दूसरी तरफ से बाहर कैसे निकलें। दायीं बाजू का सूक्ष्म बिंदु क्या है? अनुशासन है। आपको कहना होगा कि, पहले इंग्लैंड एक बहुत ही अनुशासित देश था, अति अनुशासित, कृत्रिम रूप से अनुशासित, सैन्य बल के प्रकार पर। मेरा मतलब उस तरह के अनुशासन से बिल्कुल भी नहीं है। जो अनुशासन आप में है - वह अपने आप आता है। सैन्य दल जैसा नहीं! फिर से भ्रम नहीं होना चाहिए, क्योंकि मैं इसे बेहद स्पष्ट करना चाहती हूं। इन ग्रंथियों के कारण बातों को भ्रमित करना बहुत आसान है।

इसलिए, जब मैं कहती हूं कि आपको अनुशासित होना चाहिए, अनुशासन आंतरिक है, पूर्ण आंतरिक है। आपको इसके बारे में कुछ भी नहीं करना है, लेकिन यह अंतर्गत

निर्मित है, क्योंकि आप अपने भीतर उस अनुशासन का आनंद लेना शुरू करते हैं। अनुशासन को , संस्कृत भाषा में, हम सदाचार कह सकते हैं - 'वास्तव में, यदि आप इसका अनुवाद करते हैं तो अर्थ है, अच्छा व्यवहार। लेकिन यह इससे बहुत अधिक है, उससे बहुत अधिक गहन है। सदाचार अधिक गहन है। यह एक अनुशासन है: हम सुबह कितने बजे उठते हैं? हम सुबह से कैसे मुलाक़ात करते हैं? सूरज उग आया है। "दस बजे उठने में क्या हर्ज है?" "मेरे बच्चे कुछ भी गलत नहीं है, लेकिन आप सुबह की सुंदरता खो रहे हैं।" सुबह का समय वह समय है जब सूर्य आ रहा है, किरणें आ रही हैं। वह विशेष समय है जब सूर्य अपनी वास्तविक दिव्य किरणों को प्रसारित करता है।

वास्तव में दायीं बाजु सूर्य पक्ष है, और यह सुबह में आपके उठने के साथ शुरू होता है, बहुत। लेकिन हठ योगी शैली नहीं जहां आप हड्डी छाप कमजोर लोग बन जाते हैं, जहां आप तीन सौ दिन उपवास करते हैं और फिर तीन सौ दिन आप लोगों पर चिल्लाते हैं और तीन सौ दिन आप उन्हें कोसने लगते हैं। मेरा तात्पर्य यह नहीं है। अनुशासन से मेरा मतलब है कि थोड़ा आत्मसम्मान। यह एक सम्मान है। जैसे शुभता है उसी तरह, यह आपके अस्तित्व का सम्मान है क्योंकि यह अहंकार है। आप अपने अहंकार का कितना सम्मान करते हैं, मुझे देखने दें? अहंकार प्रदर्शन और, अपने अहम् भाव का सम्मान ,अपनी गरिमा दो भिन्न बाते हैं। जीवन में आपकी स्थिति, आप कितना सम्मान करते हैं? क्या आप इसे पैसे के लिए बेचते हैं? क्या आप इसे कुर्सी के लिए बेचते हैं? क्या आप इसे जीवन के किसी भी पद के लिए बेचते हैं? अपने भीतर एक तरह का अनुशासन। ज्यादा बकबक नहीं करना, न ही कम बोलना। लेकिन इसका मतलब यह नहीं है कि आप इसके संतुलन की कोशिश करें: यह कुछ सहज रूप से निर्मित है जो सहज योग के माध्यम से कार्यान्वित हो सकता हैं - यदि आप अपने वायब्रेशन देखते हैं, तो।

आपको सम्मानजनक बनना होगा। पहले, आपको सम्मान करना होगा, और दूसरे में, आपको सम्मानित बनना होगा। अपनी इज्जत करो। लोग सोचते हैं कि, माना कि वे महीनों तक नहीं नहाते हैं, "क्या गलत है?" कोई खराबी नहीं। यदि आप खुद का सम्मान नहीं करते हैं, तो प्रकृति आपका सम्मान करने वाली नहीं है।

शारीरिक, मानसिक, भावनात्मक रूप से आपको सम्मान करना चाहिए। यदि आप कहते हैं कि आप अश्लील तस्वीरें देखना पसंद करते हैं मतलब तो आप का कोई आत्म सम्मान नहीं है। यदि आप गन्दगी खाना चाहते हैं, तो आपको कोई आत्म सम्मान नहीं है। आप अपने बारे में ज्यादा न सोचें। आप अपनी आँखों को बर्बाद करना चाहते हैं,इसके साथ आप अपना चित्त बर्बाद करना चाहते हैं |

आपको ऐसा कुछ भी पसंद नहीं करना चाहिए जो बेतुका, बेकार, तुच्छ हो। आपको अपने चक्रों को कुछ निरर्थक और गन्दगी से बोझिल नहीं करना चाहिए। जब आप खुद का सम्मान करना शुरू करते हैं तो आप वास्तव में दूसरों का सम्मान करना जानते हैं। जो खुद का सम्मान नहीं कर सकते वे दूसरों का सम्मान नहीं कर सकते। और दूसरों की अच्छाई का सम्मान करो। और उनके दोषों की परवाह न करें बल्कि उनकी अच्छाई के लिए उनका सम्मान करें, ताकि आप में भी अच्छाई हो और आप खुद का सम्मान करें।

यह मुखर नहीं है, यह सम्मान कभी मुखर नहीं है, यह बहुत ही सुकून देने वाला, बेहद सुकून देने वाला है। एक व्यक्ति जो खुद का सम्मान करता है वह सबसे अधिक सुखद व्यक्ति होता है। वह बहुत आगे नहीं आता है, न ही वह बहुत पीछे हटता है। एक बुद्धिमान व्यक्ति की तरह, वह वहीं है। आप जानते हैं कि वह वहाँ है: आप हमेशा ऐसे व्यक्ति से संपर्क कर सकते हैं।

वह कुछ भी दिखावे के लिए नहीं करता है। वह दिखाने की कोशिश नहीं करता है। वह उसके बारे में एक प्रकार की आभा पैदा करने की कोशिश नहीं करता है। वह अपने बारे में शेखी नहीं मार रहा है। यदि आप खुद का सम्मान करते हैं तो अहंकार को आसानी से नियंत्रित किया जा सकता है। तब आपको चोट नहीं लगेगी। क्योंकि कौन अपमान कर सकता है लेकिन अपने आप को? मान लीजिए कि एक हाथी पर कुछ कुत्ते भौंक रहे हैं, वह सिर्फ "खराम-खराम चलता जाता है", वह ऐसे ही चलता है। क्या आपने हाथी को देखा है? बहुत ही रोचक। वह चलता है और उसका राजसी तरीका है। और वह कुछ कुत्ते को भौंकता हुआ पाता है, "खराम-खराम!" बहुत अच्छी तरह से वह करता है। वह उन्हें वैसा ही रखता है, जैसा आप देखते हैं। जैसे एक छोटा बच्चा सीटी बजाता है और अपने राजसी रास्ते पर चला जाता है। वह कहता है, "ओह तुम डॉगी! बढ़िया है, साथ आओ। ” वह परेशान नहीं होता है कि वे कुत्ते उसके साथ कैसा व्यवहार करते हैं। वे उस पर भौंकते हैं और वह सिर्फ अपनी ही गरिमा में चलता है। इसलिए हम कहते हैं कि एक हाथी एक बहुत ही प्रतिष्ठित जानवर है। यह अपनी गरिमा के साथ चलता है। इस तरह का व्यक्ति सस्ता फैशन और सस्ती चीजें नहीं लेता है: वह अपनी गरिमा में है। वह खुद को उन चीजों के मानदंडों में समायोजित करने की कोशिश नहीं करता है जो लोगों ने बनाई है। आप इन फर्जी लोगों के हाथों का खिलौना नहीं बन सकते, जो कहते हैं कि आपका अमुक वजन होना चाहिए, मुझे नहीं पता कि कितना होना चाहिए, और यह बात इतनी होनी चाहिए। जिसकी सभी महिलाएं कोशिश कर रही होती हैं । कल वे आकर कह सकते हैं कि आपके बाल इतने लंबे होने चाहिए। तो आप इस तरह से बन जाते हैं, इसलिए सभी महिलाएं ऐसा करने की कोशिश कर रही हैं। आपको विग्स पहनना चाहिए, इसलिए हर कोई विग्स पहनने की कोशिश कर रहा है। जब आप अपना सम्मान करना शुरू करते हैं तो आप उनके हाथों का खिलौना नहीं बनते हैं।

जैसे, भारत में, उन्होंने आस्तीन का एक फैशन शुरू किया जिसे आप देख रहे हैं। उन्होंने पहले यहां से शुरुआत की, इतनी आस्तीन। फिर उन्होंने कहा, "इतनी आस्तीन, इतनी आस्तीन," तो कुछ ने कहा, "इतनी आस्तीन!" फिर कुछ ने कहा, "बहुत आस्तीन!" देखिये ऐसे चलता है। तो किसी ने मुझसे पूछा, "आपके बारे में क्या?" मैंने कहा, "मेरे पास शुरुआत से, बहुत शुरुआत से जो है, और मैं केवल उसी तरह से करूंगी, क्योंकि इस दौड़ में शामिल होना कुछ ज्यादा ही है। मैं नहीं कर सकती!" क्योंकि मेरे पास एक दर्जी है जो यह काम करता है, अब, मेरे पास यह सब बकवास करने के लिए समय नहीं है, और क्यों? क्या ज़रुरत है? परंपरागत रूप से जो कुछ भी जान चुके हैं उसे स्वीकार कर लिया गया है। और तुम पाओगे कि ये सारे फैशन ऐसे ही खत्म हो गए!

अब, हमारी साड़ियों में भी, हम फैशन में आए हैं। साड़ी का एक फैशन था जहाँ वे एक मिनी साड़ी रखना चाहती थीं। आपके पास जो भी फैशन है लोग फैशन करना चाहते हैं! (हँसी) और आप इस बारे में नहीं जानते हैं? यह बहुत दिलचस्प है। उनके पास मिनी साड़ियाँ हुआ करती थीं। इसलिए मिनी साड़ी केवल इस ऊंचाई तक हो सकती है। और वे ऊपर जाने लगे, इस ऊंचाई तक, आप जानते हैं। कुछ लोगों ने उन सभी पर ऐसा करने की कोशिश की, और फिर उन्होंने हार मान ली, उन्होंने कहा, "यह कुछ ठीक नहीं बन पा रहा है!" यह अच्छा नहीं लगता है, आप देखिए। ” और यह एक कंपनी द्वारा शुरू किया गया था क्योंकि वे यार्न से अधिक पैसा चाहते थे, देखिये। मिनी साड़ियों द्वारा वे अधिक कीमत में यार्न बेच सकते थे और साड़ी के समान चार्ज कर सकते थे क्योंकि आधा साड़ी और आप इसे मिनी के रूप में बेचते हैं। यह केवल मिनी है, और पैसा दोगुना है! इसलिए उन्होंने इसकी कोशिश की! लेकिन यह भारत में विफल रहा, इसलिए साड़ी वैसी ही बनी हुई है। फिर उन्होंने साड़ियों के केवल सामने के हिस्से को छापना शुरू किया, यह एक नया फैशन है, फिर एक और। मैंने कहा, “कुछ नहीं करना! बेहतर है कि, आप एक पारंपरिक साड़ी खरीदते हैं जो आपके जीवन भर चलती है! " आप इसे सुलझा सकते हैं। आप देखिए,ये सब चीजें ख़त्म हो जाती हैं। जैसे विक्टोरियन समय में उन्होंने कई चीजों पर काम किया होगा - यह ख़त्म हो जाता है। फिर कुछ [और] -वह भी चलन से बाहर हो जाता है। कुछ पारंपरिक जो आज है, वे उपयोगी नहीं भी हो सकते हैं, लेकिन कुछ शाश्वत रूप से पारंपरिक हैं जो आपके जीवन भर रहेंगे। यह वास्तव में पारंपरिक है। जो भी गिरता है, जो चलन से बाहर हो जाता है, लोग इसे अनुपयोगी पाते हैं, यह अच्छा नहीं है, तो इसे बाहर फेंक दो।

अब कई चीजें जो आप कर रहे हैं, उदाहरण के लिए आजकल लोग उन पिन को गालों के अंदर डाल रहे हैं। अब, मैंने उन्हें देखा है, वे उन्हें डाल रहे हैं: उन्हें वहां नाक में डालना, यहां एक पिन डालना; वहाँ एक पिन लगा रहे हैं। यह सब चलन से बाहर हो जाएगा! कुछ समय बाद आप उन्हें अपने बालों में कुछ अन्य ही लगाते हुए पाएंगे। उन्हें करने दो। वे मूर्ख लोग हैं। लेकिन यह कुछ भी नहीं है। वे बहुत सूक्ष्म तरीके से कुछ कर सकते हैं, आप देखिए। जैसे आपके पास एलिजाबेथ कॉलर था। चूँकि क्वीन एलिजाबेथ को यहाँ पीठ में कुछ समस्या थी, इसलिए उन्होंने कॉलर पहनना शुरू किया। लेकिन इसलिए हर कोई एलिजाबेथन कॉलर पहनने लगा।

फिर, विक्टोरिया के समय, उसे यहाँ पीठ पर किसी तरह की समस्या थी।

तो, उसने एक चीज शुरू की और, हर कोई इसे पहनने लगा - क्यों? आपके पास आपकी वेश-भूषा, पोशाक, आपकी बैठने की स्थिति है। स्वयं आपकी सोच दूसरों द्वारा नहीं बनायी जाती है, यह केवल आपकी स्पंदनशील जागरूकता के माध्यम से ढाली जाती है।

अगर आप एक किताब पढ़ते हैं, तो आप तुरंत मुद्दे पर आते हैं और आप कहते हैं, "ओह! यह बात इस में सच नहीं है, लेकिन इसमें यह सच है! " आप तुरंत ही पुस्तकों को जाँच पाते हैं : आप जानते हैं कि कौन सी पुस्तक सच्ची है, कौनसी सच्ची पुस्तक नहीं है। आप निरी बकवास नहीं पढ़ते हैं, क्योंकि आप जानते हैं सभी झूठ हैं, यह सब कहानी कह रहा है। आप कुछ निरर्थक नहीं पढ़ना चाहते हैं। तो आप इसका सार-असार समझ रहे हैं। तो यह काम करता है।

और ऐसा तब होता है, जब आप खुद को सम्मान देना शुरू करते हैं, अपने विचारों का सम्मान करते हैं, अपनी प्रेरणाओं, अपने सपनों, अपनी आकांक्षाओं, अपने विचारों का सम्मान करते हैं - उन्हें लिखें। आपको जो भी विचार मिले, उसे लिख लें। आपको जो भी प्रेरणा मिले, उसे लिख लें। जो भी परिकल्पना या दृष्टिकोण आपको लगता है कि आपके पास अपने लिए होनी चाहिए, उसे लिखें। वह सब जो आप सोचते हैं कि भविष्य होना चाहिए, इसे लिखें, और इसके लिए प्रार्थना करें।

इस पर सबसे बड़ा गुण वह है जब आप खुद का सम्मान करते हैं। जब आप खुद का सम्मान करते हैं, तो आप सम्मानित होते हैं। किसके द्वारा? देवताओं द्वारा, दिव्य शक्तियों द्वारा, सभी देवदूतों द्वारा, और जो कुछ भी आप करना चाहते हैं वह हो जाएगा। फिर यह आता है, "ईश्वर की इच्छानुसार किया जाएगा!" लेकिन वह इच्छा को खुद के प्रति सम्मान से व्यक्त होना होगी । उदाहरण के लिए, यदि यह किन्ही अन्य लिहाज से प्रकट हो रही है, तो बंबई में अब वे एक आश्रम बनाना चाहते हैं। आश्रमों के बारे में लोगों के सभी अजीब विचार हैं। वे आश्रम रखना चाहते हैं: यह आश्रम क्यों रखना है ? कुछ लोग बहुत चालाक होते हैं, मैं उन सभी को जानती हूं। और वे सोचते हैं कि वे इसमें से कुछ पैसा कमा सकते हैं - मूर्खतापूर्ण चीजें जैसे वे खुद हैं। फिर उनमें से कुछ लोग सोचते हैं कि “ वहाँ रह कर हम अपना बुढ़ापा बहुत अच्छी तरह से गुज़ार सकते हैं, यह एक सस्ती बात होगी, क्योंकि माताजी अतिरिक्त कुछ भी चार्ज नहीं करने वाली हैं, इसलिए यह एक अच्छी सस्ती चीज़ होगी। चलो खरीदते हैं। ” उनमें से कुछ सोच रहे हैं, "यह एक बहुत अच्छी जगह है जहाँ, युवा अवस्था में हम वहाँ जा सकते हैं और, यह एक अच्छा विचार होगा, हम काम से भाग सकते हैं। हम आश्रम में ही रहेंगे और आखिरकार सहज योग इतना कठिन भी नहीं होगा,देखिये। इसलिए वहां रहना अच्छा होगा। ” ये सभी विचार, जब वे लोगों के दिमाग में होंगे, तो आपको कभी भी अपना आश्रम नहीं मिलेगा, मेरा वादा है | "हम दस बजे तक सोएंगे, कौन हमें जगाने वाला है?" “हम आश्रम में जो कुछ भी चाहते हैं, हम करेंगे। हम इसे अपने उद्देश्य के लिए उपयोग करेंगे,"" हम कोई ध्यान नहीं करेंगे। हम कुछ भी नहीं करेंगे, जो भी हो!" "हम कोई काम नहीं करेंगे हम सहज योग के आयोजन या लोगों को संगठित करने में कुछ भी मदद नहीं करेंगे, हम उन्हें नहीं लाएंगे। " आखिर क्या होगा? आप अपने वायब्रेशन खो देंगे।

यदि आप स्वयं का सम्मान करते हैं, तो आपके स्व की अभिव्यक्ति का सम्मान किया जाना चाहिए। अपने शरीर को उचित व्यवहार करने के लिए कहें, अपने मन को ठीक ढंग से व्यवहार करने के लिए कहें और अपनी भावनाओं को ठीक से व्यवहार करने के लिए कहें। मैंने लोगों को प्रेमिका या प्रेमी के पीछे भटकते देखा है और यह मांगते या वह मांगते हुए देखा है| और फिर मेरे पास आकर बताया, "माँ, मैं इस प्रेमिका या प्रेमी के बारे में क्या कर सकता हूँ?" या उस तरह की चीज। ये सभी चीजें आपकी मदद करने वाली नहीं हैं। आपको आत्मसम्मान रखना होगा। आप अपने आप से एक संस्था हैं। आप किसी के आगे झुकने वाले नहीं हैं। आप ऐसी किसी भी चीज को स्वीकार नहीं करने वाले हैं जो आपके लिए सम्मानजनक नहीं है। और इस प्रकार से आप अपने दायीं बाजू को प्रबंधित करेंगे।

अब आपकी खोज में मध्य की भूमिका महत्वपूर्ण है। अपनी खोज में आपको यह जानना होगा कि आप अपनी आत्मा की तलाश कर रहे हैं। आप यह चाह रहे हैं कि आपका चित्त अब आपकी आत्मा के माध्यम से बहे। आप आत्मा की तलाश नहीं कर रहे हैं, लेकिन आप आत्मा के साथ एकाकार होने जा रहे हैं। यही आप की खोज है|

उसके लिए, अपने स्वयं के चक्रों के बारे में जानना बहुत महत्वपूर्ण है। आपको पता होना चाहिए कि वे कैसे ग्रसित होते हैं और इसका सामना करें। आपको वहां सच्चाई का सामना करना चाहिए। आपको इसके बारे में पूरी तरह से ईमानदार और सच्चा होना चाहिए - मध्य की यही खास बात है। यदि आप ईमानदार हैं, तो मध्य बिंदु काम करेगा। उदाहरण के लिए, मैं आपको बताती हूं: मैंने एक सज्जन को कैंसर से निरोग किया था। मैंने उस का इलाज़ किया, ठीक है। वह चला गया है। उसने धन्यवाद पत्र भी नहीं लिखा। और अगर कोई उससे पूछता है तो वह कहता है, "अरे नहीं, अभी भी मैं इंतजार कर रहा हूं।" चार साल बीत चुके हैं, तीन साल बीत चुके हैं, वे कहते हैं, “मुझे अभी भी इसका इंतजार है। मुझे नहीं पता।" वह तीन महीने में मरने वाला था! वह ईश्वर के प्रति बेईमान रहा है। उसे लोगों को बताना चाहिए था, "नहीं, माँ ने मुझे ठीक कर दिया है!" तब वापस उसे कैंसर हो जाता है। और फिर वह इसके लिए भगवान को दोषी ठहराता है। अतः सत्य को स्वीकार करना होगा। मध्य मार्ग के लिए आपको सच्चा और ईमानदार होना होगा - पूर्णतया सत्य पर । "हाँ, यह सत्य है जो हमें पता चला है, हमने वायब्रेशन महसूस किये हैं।" "हम वायब्रेशन महसूस नहीं कर रहे हैं," या कुछ मिश्रण है। "हाँ, मुझे यहाँ पकड़ है ।" कई लोग कहते हैं, "नहीं माँ, मैं नहीं पकड़ रहा हूँ!" मुझे पता है कि उनके साथ क्या हो रहा है। वे झूठ कहते हैं। तुम किस से झूठ बोल रहे हो ?