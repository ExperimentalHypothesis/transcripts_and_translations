Christmas Puja, Ganapatipule, India, 25 December 1993

Šiandien švenčiame Kristaus gimimą. Švenčiame šiuo kritiniu metu, nes yra keli antikristai, kurie tapo atsakingi už krikščionių religiją ir prieštarauja Kristaus gimimui. Jie neturi teisės, jie nėra realizuotos sielos, neturi suvokimo apie Dieviškumą, jie sako, kad visa tai yra melas, kad Ji nebuvo nekalta mergelė ir, kad Kristus negimė tokiu būdu. Kas jiems pasakė? Ar Gabrielius atėjo ir papasakojo? Kokią jie turi teisę taip kalbėti? Kadangi yra antikristai, jie tapo atsakingi už krikščionybę. Net popiežius yra toks pats. Taigi Satja Jugoje jie visi bus atskleisti, turi būti atskleisti. Bet tie, kurie esate čia, galite parašyti šiam žmogui ir paklausti: „Kokią teisę turi taip kalbėti? Ar kada nors jautei visur esančią Dieviškosios meilės energiją?

Ar turi Dieviškumo savyje, kad galėtum taip abejoti Kristumi?“ Tikriausiai, tai Pauliaus inkarnacijos. Jie negali suprasti Dieviškumo. Jie nežino, ką gali Dieviškumas. Jie nenutuokia, koks Jis gali būti stebuklingas. Jūs visi pajautėte Dieviškumo palaiminimus. Jūs visi žinote, kad tai yra stebuklas. Kas kartą atsiranda po naują stebuklą. Papasakosiu vieną paprastą pavyzdį. Navaratri pudžos metu padarėme keletą nuotraukų. Nuotraukos fone vyko kažkoks veiksmas, galvojau, ką tai galėtų reikšti.

Veiksmas buvo toks, kad Surja judino užuolaidą. Ten buvo Surjos akys, burna, nosis. Jis šypsojosi ir judino užuolaidą. Pasakiau: „Kas tai? Ką tai galėtų reikšti Navaratri pudžoje?“ O kai atvykau į Maskvą, nustebau – jie nupiešė scenos foną lygiai taip pat. Scenos fonas buvo lygiai toks pats. Taigi Navaratri pudžoje, kuri įvyko bent prieš pusantro mėnesio, ten piešė Paramčaitanija. Tai yra nuostabu, kaip viskas stebuklingai veikia. Yra tūkstantis ir vienas stebuklas, kuriuos galime papasakoti. Kai skridome lėktuvu į Maskvą, mums pasakė, kad temperatūra yra -20.

Kai nusileidome, mums sakė yra -15. Kitą rytą sakė, kad oras greitai šyla, yra apie -12. Po dienos sakė jau yra -4. Bet kitą dieną buvo 10 laipsnių šilumos. Turiu omenyje, laikui bėgant turėjo būti vėsiau ir vėsiau. Šį kartą mano vyras keliavo į Maskvą. Jis sakė: „Ten labai šalta, -20.“ Sakiau jam: „Nesijaudink, oras pagerės.“ Jis sakė, kai atvyko, buvo -2. Visa tai rodo, kad mums padeda visi elementai. Visos kitos didelės, mažos problemos – viskas bus išspręsta akimirksniu. Kartais kelia nuostabą, kaip viskas įvyksta.

Taigi jie klausia: „Kodėl Kristus turėjo būti nukryžiuotas? Kodėl negalėjai Jo išgelbėti?“ Jis buvo nukryžiuotas, nes tai turėjo įvykti, Jis turėjo pereiti per Agija, Jis turėjo įsitvirtinti Agija čakroje, ir kryžius – Jis turėjo per tai pereiti. Jo gyvenimo žinia – ne kryžius, žinia yra Jo Prisikėlimas. Jis prisikėlė, tai vienas iš Jo didžių darbų, taigi dabar jūs irgi galite prisikelti. Kiekviena inkarnacija evoliucijoje, kiekviena inkarnacija atliko kažką labai nepaprasto. Pabaigoje Kristus atliko Prisikėlimo dalį. Jis tai padarė, nes turėjo mirti, kaip kitaip gali prisikelti? Taigi yra daug dalykų, kurie atrodo mitiški, bet nėra. Rytoj sakys, kad Kristus niekada neprisikėlė. Iš tikrųjų Jis mirė vėliau Kašmyre.

Yra įrodymų. Visgi žmonės tuo nenori tikėti, jie tik norėjo skleisti krikščionybę, nes suprato: turėdami žmonių daugumą, jie gali valdyti. Tą patį triuką dabar naudoja politikai. Bet ši dauguma neatneš jokios paguodos nei gerovės žmonėms. Pati Kristaus Motina buvo šio vyro užginčyta ir pripasakota daug absurdo apie Ją. Atvirkščiai – Mahometas Sahibas Korane sakė: „Niekas neturi teisės užginčyti Šventosios Motinos, Kristaus Motinos tyrumo.“ Jis gerbė, nors Motinai Marijai nebuvo parodyta pagarba Biblijoje. Ji vadinama „moterimi“. Dėl Pauliaus, kuris buvo siaubingas antikristas, kuris atėjo, kuris perėmė krikščionybę, bandė skleisti krikščionybę ir taip norėjo įtvirtinti savo svarbą. Ir pasinaudojo Petru, kuris buvo blogiausias įmanomas Kristaus mokinys, kuriam Kristus pasakė: „Šėtonas tave užvaldys.“ Taigi dabar jie sako žmonėms: „Tai neįmanoma, kaip gali būti, kad Kristus gimė nekaltai mergelei?“ Mes, indai, garbiname Šri Ganėšą. Šri Ganėša yra tas pats, kas Kristus, ir mes manome, kad Motina pati sukūrė Vaiką kaip mergelė, kaip Gauri.

Ne tik manome, bet tai yra mūsų tikėjimas. Kol tikėjimas Vakaruose yra grįstas racionalumu, jie toliau taip mąsto ir toliau rezga melo gijas. Kam reikėjo laikraščiams publikuoti šito tipelio Dharam absurdą? Ir po to jis buvo pagerbtas, pagerbtas Kanterburio arkivyskupo – dar vieno antikristo. Jis jį pagerbė, o iš karto po to, bažnyčia, kurioje jis buvo pagerbtas, buvo Višnumajos visiškai sudeginta. Ji sklandė aplink apie valandą ir tada sudegino visiškai. Paliko tik apatinę dalį, nes tikriausiai ten buvo gražių paveikslų. Dabar kvailiai sako: „Tai yra Dievo malonė, kad buvo išsaugota (šios Višnumajos) apatinė dalis.“ Bet kodėl bažnyčia degė? Taigi jūs turite suprasti, kad racionalumu niekada nesuprasite Dieviškumo, niekada. Jis toks ribotas, sąlygotas ir pilnas ego.

Kaip racionalumas gali jums pasakyti tiesą apie Kristaus gyvenimą? Bet mes turime mokslinių įrodymų. Jūs žinote, kad jiems sakiau – žiūrėdami iš dešinės į kairę, matote svastiką. Dėl anglies, kaip ji sudaryta: jei pažvelgsite į anglies atomą, pamatysite svastiką iš kairės į dešinę. Mes padarėme didelį maketą. Jeigu pasuksite, į kitą pusę, vadinasi žiūrite iš kairės į dešinę, tada pamatysite Omkarą, be abejonės. Žiūrint iš apačios, pamatysite Alfą ir Omegą. Kristus sakė: „Aš esu Alfa ir Omega.“ Tuo metu nežinojau, šie simboliai egzistuoja ar ne. Nepaisant to, Jis pasakė: „Aš esu Alfa ir Omega.“ Tai turi ir kitą reikšmę – „Aš esu pradžia ir pabaiga“. Bet Alfą ir Omegą jūs galite aiškiai matyti, simboliškai, aiškiai, jei pažvelgsite iš apačios į viršų.

Taigi Omkara vienoje pusėje, svastika – kitoje, sujungtos kartu, kai jos kyla ir inkarnuojasi, jos tampa Alfa ir Omega. Bet visa tai netelpa šių antikristų galvose. Jie visi yra antikristai. Jie negali suprasti, ką gali Dieviškumas. Jūs gavote Savirealizaciją, antrą gimimą, tiesiog sėdėdami čia. Kaip jums pavyko? Kaip jūs gavote antrąjį gimimą? Taip, kaip kalba šie žmonės, neabejotinai yra jų pražūtis, yra jų visiška destrukcija. Tai yra per daug rizikinga, kaip žinote, Šri Ganėša yra labai galinga Dievybė. Kristus taip pat.

Jis pasakė: „Aš netoleruosiu nieko, kas bus pasakyta prieš Šventąją Dvasią.“ Taip pat aš netoleruosiu nieko prieš Kristų, nė žodžio. Tik dėl to turiu tai pamatyti, kad visi šie siaubingi žmonės bus visiškai sunaikinti. Šia gimtadienio proga turime suprasti, Kristus gimė iš to paties kaip Šri Ganėša. Taigi Jis – išmintis, išminties šaltinis. Jis pasakė nedaug, nes jie neleido Jam ilgai gyventi, apytiksliai trejus, trejus su puse metų Jis mokė žmones. Visa tai, ką Jis sakė, yra teisybė, teisinga ir taip išmintinga. Žinoma, jie bandė kiek pakoreguoti tai, bet vis tiek daug tiesos yra likę Biblijoje, be abejonės. Savo gyvenimą Jis praleido tik kalbėdamas jiems, kas yra tiesa. Jis yra pirmasis, kuris kalbėjo taip aiškiai apie Dievą. Trys žmonės yra Jo lygio, „tapa“ srityje, kuri yra čia.

[Šri Matadži rodo] Vienas iš jų Buda, kitas – Mahavira. Abu, Buda ir Mahavira, gimė tuo metu, kai matė, kaip ritualizmas virsta realybe. Taigi jie sakė: „Mes nekalbėsime apie Dievą – „Anišvarvad“. Mes nekalbėsime apie Dievą. Pirmiausiai kalbėsime tik apie Čaitaniją.“ Tai darė visi. Net Džanakos guru, kuris buvo Aštavakra, kalbėjo tik apie vibracijas. Ir Nanaka tai darė. Kai Namadeva atvyko į Pandžabį, jis jam sakė: „Nekalbėk apie Dievą, nekalbėk apie Hari, geriau pirmiausiai kalbėk apie Paramčaitaniją“, nes iš pradžių galima pasiekti tik Paramčaitaniją, tada jie klaus: „Kur vis dėlto yra Dievas?“ Vienintelis Kristus kalbėjo apie Dievą tuo metu, kai dauguma nenorėjo kalbėti apie Visagalį Dievą. Jis buvo bebaimis, niekad nieko nebijojo. Nors Jo vaikystė niekur nebuvo aprašyta, liūdna: mes turime labai gražiai aprašytą Šri Krišnos vaikystę ir Šri Ramos vaikystę.

Išskyrus tą kartą, kai Jis susiginčijo su keliais persais ir koks Jis buvo protingas – jie visi buvo apstulbinti Jo įžvalgos. Tik tiek, nieko daugiau. Nors vėliau, nors buvo neparodyta jokios pagarbos Marijai, žmonės negalėjo prisidėti, jie sakė: „Ji turi būti Devi, Deivė. Kaip Kristus galėjo Jai gimti?“ Taigi jie pavadino Ją Madona, ir štai taip Motina Marija buvo pavadinta Madona, tai reiškia mergelę, nekaltąją. Ši Madona pradėjo užimti vietą visose bažnyčiose ir žmonės laikė Ją Deive. Tai sakė žmonės, ne Biblija ir ne krikščionybė, o žmonės pradėjo Ją vadinti Madona, iš Madonos pozicijos žmonės pradėjo matyti Motiną ir motinystę. Ji buvo Mahalakšmi, mes puikiai tai žinome, ir Ją garbiname kaip Mahalakšmi. Ji buvo Radha. Radha taip pat turėjo sūnų ir Jis buvo kaip kiaušinis, viena kiaušinio pusė buvo Kristus, o kita – Šri Ganėša. Kai šis Vaikas gimė, Jis verkė savo Tėvo.

Tėvas buvo Šri Krišna. Tai yra, jei perskaitytumėte „Devi Mahatmyam“, ten aprašyta. Jis visada rodo savo ranka taip į savo Tėvą [du pirštai į dangų]. Jūs žinote, kad vienas yra Šri Krišnos pirštas, kitas – Šri Višnaus. O Ji yra Radha. „Ra“ reiškia energiją, „dha“ – tą, kuri palaiko energiją. Ji yra ta, kuri pavadino Jį Jėzumi. Iš tikrųjų hebrajų kalba yra Jėsu, ir ačiū Dievui, aš skaičiau marathi kalba Bibliją, kuri buvo tiksliai išversta iš hebrajų, vardas yra Jėsu. Jėsu yra Kristaus Motinos vardas, Šri Krišnos Motinos. Jėsu – taip Ją vadiname, Jėsu ar Džėsu iš Jėšodos ar Džėšodos.

Dėl to Jį taip pavadino, o žodis Kristus kilęs iš Krišnos. Ji pavadino Jį Krist ir Jėsu arba Jėzumi. Mes irgi Jašodą kartais vadiname Jėsu arba Džėsu. Taigi Ji pavadino Jį šiuo vardu, štai kaip Ji susiejo, kad suprastume, koks artimas Jis buvo Šri Krišnai. Šri Krišna atėjo, inkarnavosi tik Indijoje, nes Jis būtų per daug švelnus, kad inkarnuotųsi Amerikoje. Kadangi jie neturi jokių ribų, jokių marijadų [dorovės principų], neturi suvokimo apie dharmą [dorą], jie yra puikūs „adharmiai“. Vienintelis Kristus, kuris yra visiškai tyras, išmintingas ir netiki Šri Krišnos „lyla“ [žaidimu]. Šri Krišna sakė, kad visa tai yra „lyla“, jog įveiktų Šri Ramos griežtumą. Bet Kristus to nesakė ir, nepaisant to, visur, kur yra praktikuojama krikščionybė, jie galvoja, kad viskas yra „lyla“, adharma [nedora] yra „lyla“, ką neteisingo darome – tai „lyla“, pagaliau juk tai nekalta. Tai stebina.

Jų logika labai keista. Niekada negalėjau suprasti jų logikos, jų save griaunančios, absurdiškos logikos. Taigi, mes, indai, turime suprasti, kad turime pilną suvokimą apie dharmą. Mes žinome, kas yra blogai, o kas yra gerai. Bet daugiau kreditų duočiau krikščionims tų šalių, kuriose nėra žinoma apie Kundalini, kurie tiek daug pakilo ir tapo puikiais Sahadža jogais. Tai Dievo palaiminimas, nes jie buvo tikri ir nuoširdūs. Tai Kristus, kuris atvedė juos į Sahadža jogą. Be Jo nebūtų įmanoma. Čia Šri Ganėša yra tik simbolis, Jis glūdi akmenyse, o ten Jis inkarnavosi ir žmonėms kalbėjo, kas yra dharma, kurios jie turėtų laikytis, bet niekada nesilaikė. Niekada nesilaikė.

Jie yra ypač į pinigus orientuoti žmonės. Labai stebina, ką jie yra padarę Dievo vardu. Labai simboliškas yra Jo gimimas. Jis gimė prakartėlėje, įsivaizduokite, prakartėlėje, kur aplink pilna prikrauta šiaudų – šis Vaikas gimė ten, kur gyveno kiti gyvūnai. Matote, kaip ši didi inkarnacija gimė. Jis nebuvo karalius, nebuvo turtuolis, Jis gimė kaip labai skurdus žmogus vietoje, kuri yra žemiau žmogiško standarto. Žinutė yra ta, kad jums nereikia rūmų, jums nereikia didelių erdvių, kad gimtumėte, jei esate tyra Dvasia, jūs galite gimti visur, jei esate Kristus. Taip gimė tokia didi asmenybė. Žmonės elgiasi atvirkščiai. Yra ypač orientuoti į pinigus, labai materialistiški.

Turiu omenyje, iki tokios ribos, kad nesuprasi, ką jie dar sugalvos. Save naikina uždirbtais pinigais, neturi supratimo, neturi ribų. Štai kas vyksta Vakaruose, ir mes bandome jais sekti. Bandome sekti jų naikinančiais metodais ir manome, kad esame labai pažengę. Pažengę pražūčiai, štai kokie jie yra. Turime būti labai atsargūs su savo vaikais, su savo artimaisiais, kad nenueitume jų nepadoriais keliais ir neperimtume jų bjaurių būdų, kuriuos jie sukūrė Dievo vardu. Čia susirinkusi grupė žmonių, pakankamai didelė, ir mes esame Sahadža jogai, esame palaiminti žmonės, mes žinome, kas yra Dieviškumas, žinome, koks yra Kristus. Gimei hinduistu ar kuo kitu – nesvarbu, nes Kristus yra visuotinis. Jis palaiko Visatą, Jis yra Visatos ramstis, tai yra aprašyta „Devi Mahatmyam“, „ki“ [kad] Jis bus Visatos ramstis. Taigi reikia suprasti: mes neturime šaipytis iš nė vieno, jei jis – Kristaus pasekėjas, ir mes turime Jį šlovinti su tokia pačia meile, su tokiu pačiu atsidavimu, nuolankumu, kaip šloviname Šri Ganėšą.

Nemanau, kad krikščionys tiki Kristų, jie neturi tikėjimo. Jie sako: „Mes tikime Kristų, mes tikime Kristų. Išgydyk mano tėvą, padaryk tą, padaryk aną.“ Bet Sahadža jogams tikėjimas veikia. Jūsų tikėjimas yra nušviestas ir tada jis veikia. Bet jūs turite patikėti savimi, tikėti Sahadža joga, tikėti gyvenimu, kurį gyvenate. Kol taip neatsitiks, tol negalite savęs vadinti Sahadža jogais. Aš matau, kad vis dar yra žmonių paribyje. Tada nežinote, ką dėl to daryti, nesuprantate to protu, bet jūs tiesiog įplaukiate į beribę Dievo meilę ir norite pasidalinti ta meile su kitais. Bet vis tiek kai kuriems žmonėms materializmas darosi vis subtilesnis. Jie vis dar orientuoti į materiją.

Jie yra materialistai, nes vis dar ieško, kaip blogais būdais uždirbti pinigų ar panašiai. Nors tokių žmonių nėra labai daug. Bet jaučiu, kad jie dabar staiga ėmė labai prisirišti prie savo vaikų. Šitas prisirišimas yra labai blogas. Matote, vaikai priklauso Sahadža jogai. Jūs neturite į juos teisių. Jie norėjo, kad vaikai važiuotų tiesiai į namus (iš Daramšalos mokyklos), o ne į Ganapatipulį. Bet jie yra Sahadža jogos vaikai. Jie turi atvažiuoti į Ganapatipulį, nėra net klausimo. Bet jie norėjo pasiimti savo vaikus iš karto.

Tiesiog iš karto. Bet ne, vaikai yra ne tam. Jie čia yra dėl augimo Sahadža jogoje. Jeigu jūs nenorite, kad vaikai augtų Sahadža jogoje, geriau juos pasiimkite. Bet negalima taip savavališkai elgtis – paimti vaikus iš mokyklos, kai visi važiuoja į Ganapatipulį. Ir aš įsitikinusi, kad vaikams tai nepatiko. Jie tikrai norėtų būti čia. Taigi materializmas, kalbant apie vaikus ir taupant pinigus, turi dingti. Taigi tai parodo materializmą, kurio Jėzus niekada nepateisintų. Jis niekada to nenorėjo.

Tai būtina suvokti. Jei norime išreikšti savo pagarbą Jėzui, geriausia atsikratyti tų materialistinių idėjų. Gerai, jūs galite turėti savo materialistines idėjas iki tam tikros ribos. Aš juk nesakau: „Važiuokite į Himalajus“, nesakau jums: „Važiuokite ir praktikuokite asketizmą“, nesakau: „Atsiskirkite, palikite vaikus, būkite kaip Buda“, – nieko panašaus. Bet jūsų neprisirišimas turi veikti. Na, tarkim, yra paukštis, kuris skrenda virš vandenyno, pilno vandens. Jis niekada negers vandens iš vandenyno, nes jis sūrus. Jūs esate čia, šiame pasaulyje, bet turite išvystyti savo neprisirišimą. Iš pradžių tai buvo gerai: „Mano tėvas serga, mano motina serga, mano vaikas yra toks ir anoks“ – visos šios nesąmonės buvo gerai, bet dabar ne. Sahadža joga dabar juda labai greitai.

Tie, kurie atsiliks, bus palikti. Būkite atsargūs. Nesusipainiokite su tomis materializmo idėjomis. Ypač Indijos jogai – jie nemėgsta gyventi ašramuose. Indams reikia turėti savo nuosavus namus, kad galėtų dominuoti prieš savo žmonas, kad gautų ypatingo maisto, to ir ano, kad nuolat būtų pataikaujama siaubingam jų skoniui. Gal todėl būdavo sakoma, kad Indijoje žmonės turi badauti, jog atsikratytų savo liežuvio troškimų. Bet, net jei badauja, jie galvoja vien apie maistą. Tad kokia to prasmė?! Jėzus badavo keturiasdešimt dienų ir Šėtonas Jam sakė: „Tau reikia baigti badauti ir daryti tą ir aną“, bet Jis visiškai neklausė. Taigi materializmą galime sunaikinti dviem būdais.

Vakaruose visų pirma materializmas pasireiškia taip: „Mano namai, mano žmona, mano vaikai“ ir t. t. O Rytuose: „Kokį maistą aš valgau, kokį namą reikia turėti, kokia turi būti mano šeima?“ Visa tai vis dar tęsiasi. Jūsų augimas tampa vis subtilesnis ir prisirišimai pradeda subtilėti. Ir tai traukia jus atgal. Yra įvairių tokių dalykų. Pavyzdžiui, žinau Sahadža jogų, kurie nori plėtoti verslą, pasinaudoję Sahadža joga. Yra tokių. Kaip šie žmonės prie vartų – jie nori mums parduoti savo prekes ir iš to užsidirbti. Buvo didelis sarių poreikis. Aš pasakiau: „Gerai. Įsigykite sarių, bet nepirkite iš tų, kurie prie vartų.“ Bet jie apsipirkinėja čia, tada ką nors išgeria arba suvalgo, o tada turi problemų.

Bet kodėl reikia taip elgtis? Ar jūs negalite kontroliuoti savo troškulio? Negalite kontroliuoti savo apetito? Tai labai lengva. Argi Jis to nedarė? Kristus visa tai darė. Jūs čia atvykote, kad nusilenktumėte Jam. Labai svarbu, kad bandytumėte visa tai kontroliuoti, ir kai tai įvyks, bus nesvarbu, gausite maisto ar ne, visai nesvarbu. Nesvarbu, ar gausite gerą vietą kur įsikurti. Jūs galite gyventi visur.

Visur. Apie mano poreikius jūs visi gerai žinote. Aš neturiu jokių poreikių. Mano kūnas neturi jokių poreikių. Labai geras kūnas – nieko neprašo. Ir gal todėl pastebėjau, kad niekada nepavargstu. Aš čia su jumis ir tuo pačiu esu visur. Jei liepsite man miegoti čia, aš galiu miegoti visą naktį. Mano kūnas man nieko nesakys, netgi priešingai – esu patyrusi visiškai priešingai. Kartą keliavau traukiniu, tikriausiai iš Punos į Hyderabadą ar panašiai.

O traukinyje aš buvau tiesiai virš rato. Mane labai kratė ir kratė, ir kratė – visą laiką. Aš užmigau ir jaučiau, kad keliauju iš vienos žvaigždės į kitą žvaigždę, skrendu per Visatą. Visai nejaučiau kratymo, o jaučiau viską priešingai. Jaučiau, kaip viskas juda, kūnas lekia iš vienos žvaigždės į kitą, iš ten į ten. Bet juk kitas žmogus būtų labai pykęs dėl tokių sąlygų, o čia priešingai – aš mėgavausi, gražiai šuoliavau iš čia į ten, keliavau nuo žvaigždės prie žvaigždės ir skriejau iš vienos vietos į kitą. Buvo labai įdomu. Taigi, mano reakcija visiškai priešinga. Reakcija priešinga. Jeigu būna krizė, staiga aš patenku į visiškai bemintę būseną, visiškai be minčių.

Ir užplūsta stipri ramybės būsena. Jei tik atsitinka kas nors blogo. Ir jūs visi galite tai pasiekti – labai paprastai, jeigu tik atsirišite. Žinote, aš juk turiu vaikų ir anūkų. Niekada jiems neskambinu. Aš nesirūpinu. Jeigu jie paskambina, tada gerai ir tiek. Ir aš niekada neskambinu savo vyrui. Manau, kad tai laiko gaišimas. Skambinti ir vėl skambinti... Aš turiu visus telefonus savyje.

Žinau, kad visiems viskas gerai. Tad kodėl turėčiau skambinti? Bet kol nepasieksite reikiamos būsenos, jums tai neveiks. Dar vieną dalyką pastebėjau Sahadža joguose. Staiga kai kurie pasidaro labai agresyvūs. Ir yra tokių naujienų, kad buvo net mušama. Tai visiškai nėra Sahadža jogo bruožas. Aš niekada nesu pakėlusi rankos net prieš savo vaikus. Tai neleistina. Niekas negali kelti rankos, liesti kito žmogaus kūno agresijos metu.

Tai visiškai... Toks žmogus labai žemai nukris Sahadža jogoje, nors nieko nedarys. Jūs negalite pykti, negalite šaukti. Jums nebus jokios pagalbos. Jūs turite būti visiškai taikūs, ramūs, atjaučiantys. Jeigu yra kokių nors negerų žmonių, tiesiog pasakykite man – aš susitvarkysiu. Jūs neturite spręsti tokių situacijų ir blogai elgtis, nes jūs vis dar prisirišę, ir šis prisirišimas nutemps jus žemyn. Taigi būkite atsargūs, nepykite. Pažiūrėkite į Kristų: Jis buvo supykęs ant žmonių, kurie prekiavo prie bažnyčios. Žinote, tais laikais ten nebuvo bažnyčių. Jie tai vadino palapine.

Ir jis buvo labai supykęs, kad prie Dievo šventyklos tie žmonės prekiavo. Jis paėmė didelę lazdą ir jiems gerai sudavė. Bet Jis buvo Jėzus. Ir tuo pačiu, kai buvo nukryžiuotas, Jis pasakė: „O Dieve, mano Tėve, prašau, atleisk jiems, nes jie nežino, ką daro.“ Štai ką turime perimti iš Jo. Jo charakteris: toks atlaidus, toks mylintis Jis buvo. Kaip Jis rūpinosi žmonėmis, kaip padėjo žmonėms, kad jie galėtų išsivaduoti. Visiško chaoso laikais ir anarchijos Jis atsistojo ir kalbėjo apie Tiesą bei apie tokius dalykus kaip Dvasia, augimas. Turiu omenyje, kad jie visi buvo akli žmonės. Jie visiškai nesuprato, apie ką Jis kalba. Ir vis tiek Jis apie tai kalbėjo.

Egzistuoja daug mitų Biblijoje. Štai vienas iš jų: kai ateis Prisikėlimo diena, jūsų kūnai pakils iš kapų. Tai ne tik krikščionybėje, bet ir islame, ir žydų tikėjime. Tik įsivaizduokite, po tiek daug metų, kas likę ten, tuose kapuose? Keli kaulai. Ir jei tie keli kaulai atsikels, kaip jiems duoti realizaciją? Pagalvokite apie tai. Tai didžiulis mitas. Reikia suprasti, kad logiškai tai neįmanoma. Galiu jums pasakyti, kaip tai turėtų būti: Nal-Damjanti Akhijan raštuose, Indijos filosofijoje yra labai aiškiai paaiškinta, kad, kai ateis ši Kali Juga [Tamsos amžius], daugybė ypatingų ieškotojų, kurie ieško Dievo, gims vėl iš naujo aukštumose, lygumose ir kalnuose.

Ir jiems bus duota dvasinė Realizacija. Jų Kundalini bus pažadinta. Štai kas buvo pasakyta, ir tai atrodo labai logiška, ir tai mums dabar vyksta. Šiandien didelė žmonių populiacija yra todėl, kad tiek daug norėjo gimti. Aš nežinau, kiek daug gaus savo dvasinę Realizaciją, kiek iš jų ruošiasi ją gauti. Bet tie, kurie tai jau patyrė turi įsitvirtinti, įsitvirtinti. Ir čia aš matau, kad egzistuoja toks subtilus žmonių prisirišimas. Aš jaučiu, kad jūs turite atsiduoti Kristaus savybėms. Jo savybės yra ypatingos, o visų didingiausia – Jis negali toleruoti to, kas yra prieš Šventąją Dvasią. Tik tokiu atveju Jis gali pasireikšti ir imtis veiksmų.

Aš jus įspėju, jei būdami Sahadža jogais blogai elgsitės, Jis jums tai leis tik iki tam tikros ribos. Buvo vienas toks žmogelis Amerikoje. Norėjo telefonu su manimi padiskutuoti apie Sahadža jogą. Bet tikriausiai jis susiprato, kad su manimi kalbėti būtų per daug, ir ėmė diskutuoti su Sahadža jogais, bet jis nekalbėjo su manimi. Ir visi buvo labai pikti. Aš sakiau: „Pamirškite.“ Kitą dieną gavau žinią, kad jis darė tokią pačią programą ir nugriuvo, nes jį suparalyžavo. Taigi, jis nėra Sahadža jogas. Aš už jį neatsakinga. Bet jei kas nors mane vadina Motina, tada Paramčaitanija gerbia tai. Ir jūs negalite sau leisti kam nors suduoti ar grubiai su kuo nors kalbėti – jokių panašių dalykų, jei esate Sahadža jogai.

Žinoma, jei kam nors reikia pasakyti griežtai, yra būdų, kaip tai padaryti kaip Sahadža jogui. Tik ne agresyvūs būdai. Tai labai labai neteisinga, ir aš labai nuliūdau, išgirdusi, kad žmonės staiga tampa agresyvūs, netgi dabar Sahadža jogoje. Tai kyla iš kepenų, žinau tai. Jūs galite pritaikyti kepenims skirtus metodus, pasitaisykite. Bet negalvokite, kad jūs galite išsisukti su tuo. Jums nepavyks. Geriau tegul tokie žmonės pabadauja kelias dienas ir tegul taip nusibaudžia save. Užsiplieskimas yra blogiausia savybė. Šri Krišna sakė, kad piktumas yra blogiausia savybė, ir nuo to viskas prasideda.

Taigi, turime kontroliuoti savo pyktį ir suprasti, kad Kristus buvo atleidimo įsikūnijimas. Šiandien Jį šloviname. Kaip Jis atleido žmonėms?! Tie, kurie Jį nukryžiavo, iš tikrųjų nebuvo žydai. Tai buvo romėnai. Romos valdžia Jį nukryžiavo. Bet Paulius nusprendė, kad turėtume kaltinti žydus: „Tai padarė žydai.“ Žydai to nepadarė. Ir jie apkaltino žydus visiems laikams. Todėl žmonės ėmė nekęsti žydų, jiems trukdė ir juos kankino. Bet žydai irgi parodė savo reakciją – jie tokie patys.

Žydai to nedarė, nes taip nėra buvę, kad klaustų minios – kad teisėjas klaustų minios nuomonės, ką turime nukryžiuoti – vagį ar šį žmogų. To niekada nebuvo. Jie turėdavo priimti sprendimą patys. Taip niekada nebuvo. Taip buvo paskelbta tik tam, kad apkaltintume žydus. Tas Paulius padarė didžiulę žalą. Bet dabar, ačiū Dievui, mes tikriausiai turėsime daug žydų. Ir Izraelyje pradeda įsitvirtinti jogos centrai. Mes turime daug žmonių iš Irano, kurie atvyko į Ameriką. Jie yra ir žydai, ir musulmonai.

Visi jie tapo Sahadža jogais. Štai kaip dabar vyksta. Taip pat Turkijos sufijai, man teko girdėti, prisijungia prie mūsų, ir Indijos sufijai – jie irgi prisijungs. Tai išsispręs. Ir išsispręs, kaip geriausia visiems. Bet pirmiausiai turime suprasti, koks buvo Kristus ir koks buvo Jo gyvenimas, ir kaip Jis mylėjo pasaulį. Jis atėjo į šį pasaulį, kad būtų nukryžiuotas. Jis žinojo, kad bus nukryžiuotas ir vis tiek atėjo. Labai blogai, kad žmonės dabar kuria tokį Jo atvaizdą. Jis buvo labai sveikas, stiprus ir aukštas.

Jam reikėjo nešti kryžių. Žmonės jį piešia tarsi Jis būtų tuberkuliozės ligonis. Jie turėtų pagalvoti: jeigu jiems reiktų nešti kryžių, ar jie paneštų. Taigi jie panaudojo visokių būdų, kad pakenktų Jo asmenybei, kad sunaikintų Jo charakterį. Bet jūs, būdami Sahadža jogais, turite apie Jį žinoti. Ir turite Jį labai gerbti ir pilnai pasitikėti Juo. Ir Jis yra jūsų vyresnysis brolis. Jis, kaip Šri Ganėša, inkarnavosi jūsų vyresniuoju broliu. Jis yra tam, kad pasirūpintų visomis jūsų bėdomis, visokiais neramumais. Jis mums padės visais būdais, visada.

Mums tik reikia atsiduoti ir atleisti. Šias Jėzaus savybes turime atrasti savyje. Telaimina jus visus Dievas! [Hindi arba marati kalba] Dabar... Visi vaikai. [Sahadža jogai] Ganėš Stuti [Hindi arba marati kalba] Tie, kas dar nedarėte pudžos. Pernai susituokę. Septynios ištekėjusios moterys, kurios ištekėjo pernai. Viena iš Amerikos, viena iš Europos, viena iš Australijos, viena iš Pietų Amerikos ir viena iš Afrikos. Septynios iš Indijos. Ir septynios ištekėjusios... [Hindi arba marati kalba] Tos, kurios dar niekada nedarė.

Tos, kurios iki šiol dar nedalyvavo pudžoje. [Hindi arba marati kalba] Šri Matadži, mes, viso pasaulio Sahadža jogai, linkime Jums geros sveikatos ir ilgo gyvenimo. Šri Matadži, mes, viso pasaulio Sahadža jogai, linkime Jums geros sveikatos ir ilgo gyvenimo. Šri Matadži, mes, viso pasaulio Sahadža jogai, linkime Jums geros sveikatos ir ilgo gyvenimo.