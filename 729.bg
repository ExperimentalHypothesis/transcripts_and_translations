Easter puja. Pratishthan, Pune (India), 8 April 2007.

Днес е много важен ден. 

Казвам, че днес е много важен ден. Това е ново начало за вас, за всички вас. Опитайте се да разберете, че работихте много усилено до сега. И вие искахте да направите много повече, отколкото сте в състояние - такова беше вашето желание и то ще се изработи. Определено ще се осъществи. Ако желанието ви е силно, нещата ще се получат и ще имате голям шанс да помагате на хората, както сте помогнали на себе си и сте щастливи от това. По-добре е да решите да помагате на другите. Важно е те всички да бъдат благословени. Можете да го направите. В това се крие вашето водачество и трябва да го давате на другите. 

Повечето от вас са го получили за себе си, но трябва да го дадете и на другите. Нека те също да спечелят в своята духовност. Много от вас получиха своята Реализация и сте дълбоки в нея, щастливи сте и сте радостни. Така че бъдете щастливи и весели. Това е първият знак, че сте реализирани и сте получили Реализация. С нея можете да давате Реализация на другите. Особеното на този ден е, че Христос се върна към живота, за да направи нещо за нас. Така че това е много важен ден за всички нас. Бих казала, че днес трябва да разберете, че сега получихте силата да давате Реализация на другите. Вие я имате, но сега трябва да я използвате. 

Тези, които имат Себереализация, не бива да хабят енергията си, а да се опитат да я дават. Този свят е пълен с хаос и все още продължават кавгите и битките, така че ваша отговорност, ваш дълг ще е да говорите с тях и да им кажете, че най-важното е един Сахаджа йоги да се изпълни с мир и да се радва на плодовете на Сахаджа Йога. Сигурна съм, че всичко ще се оправи. С много от вас се е получило и също ще стане с другите. Това не са просто приказки, а нещо, което се случва. И така, опитайте се да запомните, че всички вие сте Сахаджа йоги и заслужавате много добра подкрепа, силна подкрепа от Мен и от Всемогъщия Бог. Няма защо да се разтройвате - това са различни тестове, които ще изработят добротата във вас и ще постигнете резултати. Намирате Сахаджа йогите за специални. Много е хубаво да се видят толкова много от вас, които опитаха да получат Реализация, но които наистина вече са реализирани. Има много хора, които искат да получат Реализация, а има и много, които са вече реализирани и могат да направят много за другите, които желаят тяхната помощ. 

Днес е добър ден да вземете решение за вашето бъдеще. Трябва да решите с какво да помогнете на другите Сахаджа йоги да привлекат още Сахаджа йоги. Трябва да разпространяваме Сахаджа Йога. Виждате, че има много проблеми и колкото повече стават Сахаджа йогите, проблемите ще стават по-малко, всички те ще бъдат решени. Пожелавам ви късмет; за това моля ви, опитайте се добре да установите и затвърдите вашата Реализация. Надявам се да нямате съмнения за това. Ако имате някакви съмнения, може да Ми пишете. Сега имаме много хубави, добри хора, които дойдоха в Сахаджа Йога. Така че ваша отговорност е да гледате те да станат добри Сахаджа йоги и да се радват на благословиите. Радвам се да видя толкова много от вас, които дойдоха, а днес също беше много хубав ден. 

В живота на Христос се случи нещо велико - това че Той стана или вече беше Сахаджа йоги, и се опита да направи много Сахаджа йоги, по възможност, но по онова време хората не бяха толкова будни, каквито сте вие сега. Вие сте специални хора, които търсят и са намерили, и които могат да го дадат на другите. Това не е да го пазите за себе си. Ако сте го получили, просто не мислете, че сте получили последен шанс, а дайте шанс на другите. Аз съм изцяло с вас и ако някой има личен или друг проблем, трябва да Ми пише. Съжалявам, но няма да мога да ви дам нещо за този специален ден. Нека Бог да благослови всички ви. 