27 września 2002
Ganeśa Pudźa
Frankfurt (Niemcy)

Jak miło jest wrócić po tak długim czasie. Za każdym razem, gdy przyjeżdżałam, zawsze zbieraliście się w bardzo dużej sali. Spotkaliśmy się i tak zaczęła się rozwijać Sahadźa Joga. To jest bardzo ważne dla was, szczególnie dla osób z Niemiec, Austrii. To są narody, które były na wojnie. A teraz jesteście na wojnie ze Mną. Musimy walczyć, walczyć ze złem. Wiecie w jakim stanie jest ten świat. Musimy z nimi walczyć i wyciągnąć ich z ignorancji. Jesteście dużym wsparciem dla tej sprawy, ponieważ musimy zmienić istoty ludzkie. Muszą bardzo szybko stać się dobrymi ludźmi.

Kiedy tylko dostaną Samorealizację, ta przemiana się rozpocznie. Obecnie w Anglii, a także we Włoszech, to co robią, to dają Samorealizację ludziom na ulicy. Dają to na ulicy i dzięki temu tysiące ludzi stało się zrealizowanymi duszami. Jest to ogromna sprawa, ponieważ po otrzymaniu Realizacji, stajecie się Duchem i całe dobro powinno do was przyjść. Jeśli jest w was jakiekolwiek zło, coś niedobrego,to to odejdzie. To rozprzestrzenia się wszędzie tak szybko i powinno również rozprzestrzeniać się w tych krajach, które tam są. Nie ma potrzeby, nie ma potrzeby, abyście walczyli lub kłócili się, ponieważ otrzymaliście Boską pomoc. Nieprzerwanie otrzymujecie wszelką pomoc od Boskości i jest to coś, co należy zrozumieć, że Boskość pomaga nam w przeobrażaniu istot ludzkich w coś wspanialszego. Tym właśnie jesteśmy i jesteśmy tutaj, ponieważ chciałam powiedzieć ludziom, że musicie mieć miejsce, taki aszram dla Sahadźa Jogi, ale nie chcę tam nikogo innego, ma być tylko dla Sahadźa Joginów, bo nie wiecie jak brudni ludzie są na tym świecie. Jakie rzeczy robią, nie możecie sobie wyobrazić jak daleko mogą się posunąć, i że mogą naprawdę próbować was skrzywdzić, ponieważ oni są nie tylko negatywni, ale czasem nawet szatańscy i będą próbować zepsuć wasze dzieci, zrujnować wasze rodziny, robić różnego rodzaju rzeczy.

Więc nie miejcie z nimi nic wspólnego. Trzymajcie dystans. Trzymajcie się z daleka, ponieważ teraz wszyscy zostaliście oczyszczeni. Ci, którzy są oczyszczeni, nie mieszają się z ludźmi, którzy są zabłoceni, nieprawdaż? Musicie więc mieć w głowie na tyle mądrości, żeby zrozumieć, że za wszelką cenę nie będziecie mieszać Sahadźa Jogi z innymi rzeczami. To bardzo ważne, aby to wiedzieć. Od dawna staram się to powiedzieć, żebyście trzymali się z daleka. Ale czasami ludzie tego nie robią i wtedy bardzo cierpią. Mamy wokół siebie wszelkiego rodzaju diabły, wszelkiego rodzaju szatańskie siły funkcjonujące jako jakaś sekta, albo pod innym przykryciem, one nie uczyniły niczego dobrego dla ludzi, w ogóle nie zrobiły nic dobrego. Po prostu zobaczcie, co się dzieje obecnie: są wszelkiego rodzaju walki, kłótnie, zabijanie.

To wszystko ma miejsce, więc musicie wiedzieć, że mamy bardzo, bardzo ciężki rodzaj Kali Jugi i musimy to wywalczyć poprzez kolektywność. Spójrzcie na dzieci, jakie są kolektywne. Wszyscy musicie być kolektywni i musicie kochać wszystkich ludzi, wszystkich Sahadźa Joginów, którzy są dookoła. Nie próbujcie doszukiwać się w nich błędów. Nie próbujcie z nimi walczyć, bo to bardzo ważna praca, którą wykonuję. To, co próbuję zrobić, to przetransformować ludzi uczynić z nich dobrych, przyzwoitych ludzi. Nie chodzi o to, żeby coś z nich wyciągnąć, ale żeby dać im coś co sprawi, że staną się bardzo dobrymi ludźmi. Musimy mieć wyjątkowo dobrych i porządnych ludzi, ludzi, którzy nie mają w sobie nienawiści, ludzi, którzy nie są chciwi. Ludzie są chciwi do szaleństwa. W krajach, w których mogli zarabiać, oszukali wszystkich i się dorobili, ale z tego powodu będą cierpieć ich dzieci.

Będą ponosić tego konsekwencje. Dlatego Moja uwaga jest do waszej dyspozycji, ponieważ możecie Mi pomóc w tej wielkiej wojnie, wojnie ze złem. To są źli ludzie z charakteru i chcą to zniszczyć. Musicie to zrozumieć. Nie bądźcie narzędziem w ich rękach, by nie zacząć całkowicie się z nimi zgadzać, ponieważ nie przyszliście na tę Ziemię, aby gromadzić rzeczy i temu podobne, ale przybyliście tutaj, aby stać się Sahadźa Joginami pierwszej jakości. Inną kwestią jest to, że jeśli nie czujecie w sobie radości, jeśli nie ma radości w was, to będziecie sprawiać innym kłopoty. Zatem najlepszą rzeczą dla was jest medytować, nie krytykować, nie używać mózgu, lecz medytować. Poprzez medytację będziecie wiedzieć, jak cieszyć się Sahadźa Jogą, jak radować się wszystkim. Musicie medytować, zaś ta mentalna aktywność powinna zniknąć. Nie próbujcie rządzić innymi.

Nie próbujcie pouczać innych, tylko zajmijcie się własną introspekcją. Sprawdźcie, co jest z wami nie tak i co robicie nie tak. Samo bycie spokojnym to nie wszystko, nie. Tak samo bycie po prostu dobrym, też nie jest wystarczające. Wy musicie uczynić innych dobrymi ludźmi. Musicie uczynić z nich pięknych ludzi. Musimy uczynić ten świat pięknym poprzez wasz własny wkład i waszą uwagę. Problem polega na tym, że ludzie bardzo łatwo zaczynają się interesować złymi rzeczami, nawet po Sahadźa Jodze. Nie popierajcie takich ludzi. Wręcz przeciwnie, wyjaśnijcie tej osobie, że Sahadźa Joga jest kolektywnym dziełem.

Nie możemy mieć jakiejś własnej wersji czegoś. Musimy być aktywni. Musimy ciągle trzymać się razem. Bardzo ważna jest wspólnota, a następnie szukanie radości w byciu razem. Jeśli czujecie tę radość bycia razem, to osiągnęliście ten cel życia, ponieważ wtedy przyciągniecie także innych ludzi i dacie im tę radość bycia Duchem. Kiedy staną się Duchem, to zaczyna się zmieniać. I jeśli jesteście kolektywni i jeśli jesteście razem i robicie wszystko co należy, to też bardzo się rozwijacie. Te osoby, które mówią o separowaniu się, mają jakieś zwariowane pomysły – proszę, nie słuchajcie ich. Lepiej sprawdźcie. Powiedzcie im: „Musimy być razem”.

Nie możemy, nie możemy się dzielić. I wszystkie tego typu kwestie zostaną unicestwione. Ponieważ na tym świecie, widzicie, jaki jest świat, jak się sprawy mają i jak to działa. Aby zrozumieć piękno współczesnych czasów, narodziliście się w czasach kiedy możecie przejść transformację. Urodziliście się w czasach, w których możecie stać się Jaźnią, Duchem. Wszyscy tego próbowali; nic z tego nie wyszło. Teraz, z pomocą waszej Kundalini, wypracowujemy to. Wy wiecie także, co należy zrobić. Wiecie, jak dawać Samorealizację, jak czuć wibracje, wiecie wszystko. A kiedy zaczniecie to widzieć, wtedy uświadomicie sobie, że to, co robicie (grupizm), jest wielką krzywdą dla ludzkości.

Teraz zostawiam was wszystkich – jesteście tak rozsądnymi, dobrymi ludźmi, którzy przyszli do Sahadźa Jogi i za każdym razem, gdy tu przyjeżdżałam, wszyscy tu byliście "Cieszę się, że tak wiele krajów jest tutaj mimo tego, że dopiero się dowiedzieliście o Moim przyjeździe. To nie do pomyślenia, jak bardzo mnie wszyscy kochacie. Naprawdę, to niezwykłe. Wszyscy pokazaliście waszą miłość. Wszyscy przybyliście tu z tak daleka, kiedy przyjechałam tu na tak krótki czas. Niech Bóg was wszystkich błogosławi i miejcie to poczucie. Miejcie w głowie to zrozumienie, że jesteście teraz odpowiedzialni za transformację tego świata w nowy świat ludzi pełnych dobra, ludzi uduchowionych. Więc to jest wasza odpowiedzialność i poprzez nią będziecie wiedzieć, co musicie zrobić. Wszyscy musicie być bardzo odpowiedzialni. Bez względu na to, do jakiego kraju przyjedziecie, gdziekolwiek się pojawicie, musicie być bardzo, bardzo odpowiedzialnymi, odpowiedzialnymi ludźmi i próbujcie zrozumieć, co robicie dla Sahadźa Jogi.

Widzę tyle nowych twarzy. Cieszę się, że je widzę. Oczywiście większość Austriaków i Niemców już poznałam, ale widzę też innych ludzi z innych krajów – bardzo miło z ich strony, że przyjechali. Dlatego ważne jest oddanie, a to jest problemem u ludzi. Nie mogą w pełni oddać się Sahadźa Jodze. To jest wasze życie. To jest piękna rzeka dobroci. Więc powinniście spróbować się oddać, a jeśli nie możecie się poddać, to znaczy, że coś jest z wami nie tak. Proszę, spróbujcie się poddać, a będziecie zdumieni, że tylko dzięki temu oddaniu możecie osiągnąć pełną radość, szczęście i spokój. To bardzo ważne i właśnie po to przybyłam, aby wam to powiedzieć, proszę, spróbujcie się całkowicie oddać.

A oddanie jest - nie mogę powiedzieć, żeby to wymuszać na sobie, ale po prostu wchodźcie w stan świadomości wolny od myśli. Medytujecie w stanie świadomości wolnym od myśli, a wtedy jestem pewna, że dzięki całej Mojej miłości i wszystkim Moim błogosławieństwom, jestem pewna, że osiągniecie nie tylko pełne oddanie, ale rozwiniecie także przeogromne moce, aby także przeobrażać innych, i czynić ich częścią tego wspaniałego dzieła. Wszyscy to macie, tylko zechciejcie to rozwinąć i spróbujecie dowiedzieć się, jak wielu ludziom naprawdę pomogliście w życiu się zmienić. Dziękuję wam bardzo.