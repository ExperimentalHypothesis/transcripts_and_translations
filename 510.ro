Program Public, Milano, 17 septembrie 1984.

Mă plec în fața tuturor căutătorilor adevărului. Simt o imensă bucurie să fiu printre locuitorii orașului Milano, al cărui nume înseamnă „mijloc, calea de mijloc”. Oamenii care sunt pe calea de mijloc sunt cel mai bine echipați pentru ascensiunea spirituală, pentru că cei care merg la extreme se îndepărtează de realitate. Însă cei care duc o viață moderată, o viață echilibrată, o viaţă chibzuită, sunt foarte bine echipați pentru evoluție.

Când căutăm adevărul, trebuie să știm de asemenea ce este adevărul. Adevărul este că noi suntem Spiritul. Nu suntem acest corp, această ființă fizică, această ființă mentală, ci suntem Spiritul, ființa spirituală. În procesul nostru de evoluție am ajuns la stadiul de ființe umane, dar încă nu am ajuns la forma noastră absolută. Trăim într-o lume foarte relativă, de aceea suntem atât de agitați, de aceea există problema războaielor și a dezintegrării. Acum, tot ceea ce vă voi spune reprezintă cunoașterea rădăcinilor. Noi cunoaștem copacul, dar nu și rădăcinile. Italia este o țară a tradițiilor. La fel și India este o țară cu tradiție, dar o tradiție a spiritualității. Există oameni care caută de veacuri în această țară, și au fost capabili să descopere ceva extraordinar despre noi înșine. Însă fără îndoială că există și oameni falși care au venit în străinătate pentru a face bani. Un lucru trebuie să înțelegem - că am devenit ființe umane, am evoluat până la acest stadiu, fără să plătim niciun ban pentru asta. Oricine ia bani în numele lui Dumnezeu, în numele Divinității, sau al oricărei alte puteri, este o persoană absolut falsă.

În al doilea rând, am devenit ființe umane fără niciun efort, deci și acest proces trebuie să fie lipsit de efort. Fiind viu, trebuie să fie absolut lipsit de efort. Dacă noi evoluăm printr-un proces viu, acesta trebuie să fie spontan. Nu puteți forța o sămânță să încolțească din Mama Pământ, nu-i așa? Omenii însă ar putea întreba: „Atunci cum devenim noi Spiritul?” Cuvântul Sahaja înseamnă: „Saha” - „cu”, iar „ja” - „născut”. Este înnăscut. Dreptul de a deveni Spiritul este înnăscut. Adică este dreptul vostru, și aveți în interior mecanismul de a deveni Spiritul, prin care chiar veți fi Spiritul. Vi s-a vorbit deja despre cei șapte centri din interiorul nostru, care nu sunt altceva decât pietre de hotar ale stării noastre evolutive. Iar această stare evolutivă trebuie manifestată acum la cel mai înalt nivel, acela la care deveniți Spiritul. Dar asta nu se va întâmpla prin niciun fel de comportament exterior. Unii cred că schimbându-și hainele sau sărind, strigând, sau stând în cap vor deveni Spiritul - este absolut imposibil. Sau unii cred că devenind personalități anormale vor dobândi ceva - este absolut absurd. Trebuie să fiți o persoană foarte normală.

Deci conștiința voastră va reflecta adevărul, transformarea - se vor reflecta în sistemul vostru nervos central. Trebuie să acceptăm adevărul așa cum este și nu ar trebui să forțăm adevărul să fie cum dorim noi. Ei bine, când deveniți Spiritul, ar trebui să vedeți ce se întâmplă atunci de fapt. Spre exemplu Christos a spus: „Trebuie să vă nașteți din nou”. Așa că Nicodim l-a întrebat: „Vrei să spui că ar trebui să intru din nou în pântecul mamei?” „Nu, trebuie să te naști din Sfântul Duh”, i-a răspuns Iisus. „Spiritul se naște din Spirit, iar ce este născut din Spirit este Spirit”. Dar mulți oameni se autocertifică, se numesc „născuți a doua oară” și în multe alte feluri, crezând că sunt perfect în regulă. Acesta este motivul pentru care oamenii moderni nu vor să creadă în nimic divin, deoarece văd că cei ce propovăduiesc religia și vorbesc de Dumnezeu sunt oameni oribili. Nu există conexiune cu Divinul. Când nu există conexiune, cum puteți avea puterea de a fi divini? De exemplu acest instrument, dacă nu este conectat la rețea, este inutil. Astfel, ar trebui să fim cu toții conectați la Divin, care este Puterea Atotpătrunzătoare a lui Dumnezeu. Ei bine, această putere există, chiar dacă credeți sau nu. Ea pulsează în atomi și molecule, pulsează în inima voastră, este peste tot, dând naștere la atât de multe lucruri vii.

În egoul nostru, credem că putem face atât de multe lucruri. Dar ce facem noi de fapt? Transformăm ceva mort în alt lucru mort. Nu putem crea o floare vie și n-o putem transforma într-un fruct. Nici măcar una! Deci cine face această muncă vie? Trebuie să existe o putere care face munca asta. Oamenii ar putea spune: „Natura face asta”. Oricum ați numi-o, această natură gândește, înțelege. Pentru că în diferite anotimpuri apar alte și alte flori. Ce muncă extraordinară! Acum, este dreptul vostru să deveniți Spiritul. Iar a deveni Spiritul este exact ce trebuie să vi se întâmple, ce trebuie să fiți de fapt. Altfel, problemele acestei lumi nu vor putea fi rezolvate. Deci când Kundalini, care este dorința pură din interiorul vostru, se manifestă și începeți să simțiți briza răcoroasă a Sfântului Duh ieșind din capul vostru, primul lucru care vi se întâmplă, este că în conștiința voastră, deveniți conștienți la nivel colectiv. Spun: „deveniți”. Nu este un atestat. Nu înseamnă că așa simțiți sau că vă închipuiți asta la nivel mental. Se întâmplă cu adevărat. Puteți simți briza răcoroasă deasupra capului vostru. Briza răcoroasă de deasupra capului este adevăratul botez, nu un botez artificial. De asemenea începeți să simțiți briza răcoroasă și în palme. Începeți să simțiți această putere care este peste tot în jur, această manifestare subtilă, cea mai subtilă putere, asemeni eterului răspândit peste tot, începeți să o simțiți în vârful degetelor voastre. Nu credeți în mod artificial că simțiți această briză, ci chiar o simțiți clar în degetele voastre.

Profetul Mahomed a spus în Coran, descriind pe larg timpul Învierii, că la vremea Învierii, mâinile voastre vor vorbi. Dar în Islam nu se vorbește despre ziua Învierii. Nici chiar în religia creștină nu se vorbește despre Mângâietorul care va veni. Ei vorbesc de Judecata de Apoi, pentru că așa își mențin puterea, înfricoșând oamenii. Această Putere Atotpătrunzătoare este puterea compasiunii, a iubirii, este cea mai mare putere la care vă puteți gândi. Este puterea care neutralizează tot ce este urât, tot ce este grotesc, tot ce este imoral. Când Kundalini se ridică, vă integrează toate chakrele, iar prin asta, vă integrează întreaga ființă interioară. De exemplu, dacă facem ceva, simțim apoi că n-ar fi trebuit să facem asta, că este greșit. Nu suntem siguri că ceea ce am făcut este bine sau rău. Asta înseamnă că trăim într-o lume relativă și nu una absolută. Dar când începeți să simțiți în palme aceste vibrații divine, nu mai trăiți într-o lume relativă. Când vă primiți Realizarea, este extraordinar să știți cât de fantastici și cât de glorioşi sunteți în interior. Deveniți o nouă personalitate, așa cum un ou devine o pasăre. Ca o pasăre. Asemeni unui ou care devine o pasăre. Și începeți să simțiți absolutul. Puteți pune orice întrebare, spre exemplu: „Există Dumnezeu?” și începeți să simțiți o briză răcoroasă extraordinară. „A fost Christos Fiul lui Dumnezeu?” Simțiți o briză extraordinară. Dar dacă întrebați de cineva care nu este un om bun, atunci imediat palmele încep să vă ardă. Pentru că Spiritul este ființa colectivă, atenția voastră devine colectivă. Atenția voastră poate merge oriunde, stând jos, chiar aici.

Asemeni eterului, puteți simți o altă persoană, puteți ști totul despre o altă persoană și chiar o puteți vindeca - oricât de departe s-ar afla. O astfel de persoană își recapătă inocența, devenind ca un copil. Ochii îi devin atât de inocenți, iar puterea lor devine într-atât de mare, încât cu o singură privire poate vindeca pe cineva. Ochii voștri ajung să fie lipsiți de pofte și lăcomie iar voi deveniți inocenți și puternici.

Apoi, primindu-vă Realizarea, deveniți dintr-odată extrem de dinamici și extrem de creativi datorită binecuvântărilor celui de-al doilea centru, centrul creativității. Am cunoscut pe cineva, care nu cunoștea nimic despre lemn, dar după Realizare, a ales să lucreze în decorațiuni interioare și a câștigat enorm din asta. O astfel de persoană devine extrem de conștientă de estetica unei personalități, de estetica urbană, de estetica fiecărui lucru. Estetica - un profund simț al esteticii începe să se manifeste efervescent în conștiința ei. Și în cele din urmă devine iscusit, devine expert în mânuirea acestei puteri, în a da Realizarea, în a vindeca și a ajuta alți oameni.

Prin binecuvântările centrului Nabhi, care este numit și Manipur chakra, primiți puterea prin care deveniți o persoană absolut verticală, integră și virtuoasă. Am văzut oameni care au renunțat la toate obiceiurile rele, într-o singură noapte uneori, într-o singură noapte, uitând complet trecutul și devenind persoane complet diferite, de o frumusețe desăvârșită, pline de divinitate, după Realizare.

Prin binecuvântarea chakrei inimii, deveniți o persoană complet sigură în interior, absolut stabilizată în sine însăși. Nu-i agresați pe ceilalți și nici nu vă lăsați agresați. Vă simțiți atât de fericiți cu voi înșivă și le dăruiți fericire și securitate și celorlalți făcându-i să se simtă minunat în prezența voastră. Puteți vedea asta în viața lui Christos, atunci când oamenii au vrut să arunce cu pietre în Maria Magdalena, El a venit și i-a înfruntat fără teamă. A fost neînfricat. Și le-a spus: „Cei care nu au comis niciun păcat pot arunca cu piatra în Mine”. Nu vă este teamă să spuneți adevărul, nu vă este teamă să spuneți ce este greșit, nu vă este teamă de nimeni. Dimpotrivă, sunteți întotdeauna într-o stare de beatitudine, de încredere în voi înșivă. În munca pe care am depus-o în ultimii 15 ani, i-am ridiculizat pe toți falșii guru, chiar de la bun început, numindu-i și spunându-le în față ce oameni oribili sunt. Dar nimeni nu a îndrăznit să-Mi facă în vreun fel necazuri pentru că ei știu că greșesc, știu că le fac rău oamenilor. Ei încearcă să facă bani înșelând oamenii. Ei știu că sunt îngrozitori și știind asta, nu au curajul să înfrunte realitatea. Deci, dezvoltați în interiorul vostru un sentiment de siguranță, pentru că sunteți Spiritul.

La nivelul centrului Vishuddhi, care se află aici (Shri Mataji indică baza gâtului), dezvoltați o personalitate foarte echilibrată și foarte colectivă. Să zicem că am atât de multe puteri - am puteri, deci sunt un capitalist. Dar sunt și comunist, pentru că nu pot trăi fără să le împart cu ceilalți. Prin harul lui Dumnezeu, am o căsnicie fericită, am o familie minunată, am nepoți, dar nu pot trăi fără a le da oamenilor ceea ce le aparține de fapt. Trebuie să le dau asta, trebuie s-o fac. Este lucrul cel mai dătător de bucurie, să primiți ceea ce este al vostru. Știu că trebuie să vă dau acest lucru, care vă aparține.

Ca binecuvântare a acestei chakre, care se află în chiasma optică - o chakră foarte subtilă, numită Agnya - voi primiți binecuvântări extraordinare de la Christos, pentru că El rezidă în acest centru. Se spune că El a murit pentru păcatele noastre. Fiți foarte atenți! Se spune că a murit pentru păcatele noastre. Deci atunci când este trezit, ce face El pentru noi? Când este trezit la acest nivel, absoarbe din ambele părți ale capului - vedeți zona galbenă (pe planșa corpului subtil) și... este foarte minuscul prezentat și nu puteți vedea, însă avem două baloane mari la nivelul capului, numite ego și superego - El le absoarbe. Deci, condiționările care vin din superego și agresivitatea din ego, sunt absorbite. În felul acesta este creată aici (în creștetul capului) o breșă, pentru ca energia Kundalini să se ridice în zona osului fontanelei.

Deci acum nu mai trebuie să suferim. Iisus a suferit suficient pentru noi. Este periculos să cereți să suferiți. Nu știu de unde a apărut ideea de suferință. Evreii au crezut în suferință și au suferit. Nu este nevoie să suferiți. Numai dacă îl treziți pe Christos la acest nivel, toate problemele care derivă din faptele voastre trecute, numite păcate, toată agresivitatea voastră, totul este absorbit. Iar la acest nivel devenim conștienți fără gânduri, nu mai avem niciun gând. Gândurile sunt cea mai mare problemă a zilelor noastre. Un doctor Mi-a spus: „Puteți să-mi tăiați gâtul; faceți orice, Mamă, dar înlăturați-mi gândurile. Mintea mea gândește tot timpul”. Ei bine, în mod normal un gând se ridică și dispare, apoi un alt gând se ridică și dispare. Trăim pe creasta acestor gânduri și de aceea sărim de la una la alta, atenția noastră nu-și găsește liniștea. Între aceste două gânduri, din trecut și din viitor, există un loc în partea centrală, prin care energia Kundalini penetrează. Iar când se întâmplă asta, deveniți conștienți fără gânduri. Atunci toate gândurile meschine de a poseda, invidia, poftele, lăcomia, toate aceste lucruri de un nivel precar, vă părăsesc. Apoi ajungeți să fiți absolut stăpâni pe voi. Dacă vreți, gândiți, dacă nu, nu veți gândi! Dar acum gândurile care vă vin, sunt cunoaștere adevărată.

În India merg să dau Realizarea îndeosebi la sate, iar într-o zi eram într-un car cu boi cu un domn care este Sahaja Yoghin. Am fost foarte uimită - vorbea ca un mare sfânt. Nu are studii, nu a văzut niciodată lumea, trăiește într-un sat, dar vorbește ca un sfânt. Ce universitate a urmat Christos? La ce universitate a mers Nanaka? Socrate unde a studiat? Nicăieri. Au avut întreaga cunoaștere în interiorul lor. Uneori sunt întrebată: „Mamă, toți discipolii Dvs. sunt învățați?” Am spus: „Nu, sunt oameni obișnuiți.” „Toți copiii Dvs sunt învățați?” „Nu, dar sunt conectați cu adevărata cunoaștere, ceea ce este fantastic! Și tot ce vor să cunoască, cunosc.” Pentru că Spiritul este conectat la adevărata sursă a cunoașterii. Deasupra Agnyei chakra, când intrați în zona limbică, se află împărăția lui Dumnezeu, promisă vouă cu mult timp în urmă. Și când străpungeți zona limbică și vă stabilizați Sinele, atunci deveniți conștienți fără gânduri, stare numită Nirvikalpa. Puterile unei astfel de persoane sunt extraordinare. Ea este iertarea întruchipată, este compasiunea întruchipată și este extrem de puternică.

Mahatma Gandhi a spus odată că nonviolența poate fi exercitată numai de cei puternici. Poate fi exercitată numai de cei puternici. Ce este nonviolența în cazul celor slabi? Nu are nicio semnificație. În mod similar, toți marii sfinți, toți marii profeți au promis aceste zile, în care vă veți primi Realizarea. Aproximativ cu 200 de ani în urmă, un mare sfânt s-a născut în Anglia - William Blake. Voi l-ați avut pe Dante - așa un mare sfânt în Italia. Tot așa s-a născut un mare sfânt - William Blake în Anglia, care a descris în detaliu Sahaja Yoga. El a făcut profeții despre Sahaja Yoga foarte detaliate, menționând că oamenii lui Dumnezeu vor deveni profeți și vor avea puterea de a-i face și pe alții profeți. Acel timp a sosit și trebuie să facem în așa fel, încât voi toți să vă primiți Realizarea. Acest lucru nu poate fi garantat, dar vă pot garanta că dacă nu azi, mâine, sau în orice caz poimâine, vă veți primi Realizarea. Însă, după ce primiți Realizarea, trebuie să o respectați și să duceți o viață, prin care să arătați că înțelegeți această putere divină. Aveți nevoie de cel mult o lună, în jur de o lună. În Milano, cei ce și-au primit Realizarea cu 3 săptămâni în urmă, sunt acum mari Sahaja Yoghini. Deci nu este așa de greu cum cred oamenii. Nimic nu este greu. Este sahaja. Sahaj înseamnă de asemenea, „foarte ușor”. Pentru că este vital. Tot ceea ce este vital trebuie să fie ușor. Vital. Foarte necesar pentru viață. Spre exemplu, respirația: dacă ar fi să mergeți la bibliotecă pentru a afla cum să respirați, câți veți mai exista? Chiar și copiii își primesc Realizarea imediat și sunt experți. Este atât de firesc, atât de frumos încât toți ar trebui s-o primiți.

Sunt foarte recunoscătoare locuitorilor orașului Milano, care s-au străduit să vină azi. Sper că vor veni și mâine. Vă voi explica mai multe despre cele trei canale din interior și sper ca astăzi să putem obține trezirea energiei Kundalini. Acum să auzim mai întâi întrebări, dacă aveți, și apoi vom trece la experiență, care este foarte simplă, foarte ușor de făcut.

Sahaja Yoghin: Warren, să încep acum?

Shri Mataji: Da. Pot să pună întrebări. Măcar câteva întrebări pot pune. În regulă. Lăsați-i să întrebe. Unul câte unul, pe rând. Bine?

Nu vă pot auzi.

Sahaja Yoghin: Ia microfonul tău. Adu microfonul aici.

Shri Mataji: În regulă. Voi rezolva problema. Nu te îngrijora. El spune că i s-a întâmplat ceva acum doi ani și nu știe ce i s-a întâmplat de fapt. Funcționează, se aude. Deci... - E în regulă.

Sahaja Yoghin: Volumul trebuie mărit.

Shri Mataji: E bine, merge. Se aude atât de tare.

Sahaja Yoghin: Bine.

Shri Mataji: Și i-am zis că voi rezolva totul și să nu-și facă probleme. Simte presiune pe cap, dar va fi bine. Guido, vino. Ce spune? Spune ceva. Ce spune? Ficatul? Da. Se va rezolva. Bine? Da, da. Totul va fi bine. Nu te îngrijora. Da, da, nu ai de ce să te îngrijorezi. Da, va fi în regulă. Da. Nu vă îngrijorați, doamnă. Este în regulă. Vedeți, e mai bine să avem astfel de întrebări decât unele oribile.

Sahaja Yoghin: Da, Shri Mataji.

Shri Mataji: Exact ce i-am spus. I-am spus. Dar mâine voi spune din nou, bine? E o întrebare importantă. Nu avem program? Nu avem program mâine? Numai unul? Am crezut că va fi un program și mâine. Da, doamnă. Toți acești babaji, dadaji ar trebui aruncați în [lacul Como]...

Din fericire, din fericire, aveți un centru în Milano.

Sahaja Yoghin: Puteți să dați microfonul?

Shri Mataji: E bine așa, scopul este atins. Dacă Mă pot auzi... Mă puteți auzi de acolo? Bine, atunci voi sta în picioare.

Sahaja Yoghin: Țin eu microfonul pentru Dvs.

Shri Mataji:  Ea întreabă cum poate continua cu Sahaja Yoga. Trebuie să spun că, din fericire, avem un centru foarte bun, aici, în Milano. Toți vă vor ajuta, vă vor spune totul despre asta și nu trebuie să plătiți absolut nimic. O doamnă M-a întrebat cum poate să scape de forțele răului care acționează asupra ei. Toți cei care suferă de astfel de probleme, sau care suferă de alte boli, orice, pot veni la centrul de Sahaja Yoga, unde li se va spune ce să facă și toată lumea îi va ajuta. Este o metodă foarte simplă, foarte simplă. Despre ce este vorba?

Sahaja Yoghin: Relația dintre Divin și forțele răului în cazul Spiritului nostru. Relația dintre Divin și forțele răului?

Shri Mataji: Nu înțeleg întrebarea. El întreabă care este relația dintre forțele răului și Divin. Nu există relație. Este ostilitate.

Sahaja Yoghin: Nu. Întrebarea este: „Cum acționează Divinul și forțele răului în interiorul nostru?”

Shri Mataji: Oh, este o întrebare foarte importantă. Este atât de simplu: atunci când aveți lumina, întunericul dispare. Atât de simplu este! Trebuie să învăț (italiana).

Sahaja Yoghin: Când se întâmplă să existe o calcifiere la nivelul Brahmarandrei, este acesta un obstacol, o piedică, în creșterea spirituală - un impediment?

Shri Mataji: De ce?

Sahaja Yoghin: Ea întreabă asta.

Shri Mataji: Nu, nu. Nu, nu... Când Brahmarandra se deschide acesta e doar începutul. Acesta este începutul germinării. La fel cum germenele iese din sămânță.

Sahaja Yoghin: Avem o întrebare foarte bună, Shri Mataji: De ce Iisus Christos și diferite alte încarnări au trebuit să treacă prin crucificare?

Shri Mataji: Întrebarea este: „De ce Iisus a trebuit să treacă prin răstignire?” Din Biblie nu-L putem înțelege pe Christos foarte bine, pentru că acolo sunt descriși numai 4 ani din scurta Sa viață. În realitate însă El este Aumkara. Așa cum a spus, El este Alpha și Omega - este cu adevărat. Iar El a luat această formă, ca întruchipare a inocenței. Păcatul originar comis în cazul lui Adam și Eva... La acea vreme noi am făcut o greșeală. Dacă la acel moment am fi ascultat, am fi devenit suflete realizate cu mult timp în urmă. Dar am vrut să cunoaștem totul noi singuri, și astfel am dezvoltat un ego îngrozitor. Ca urmare, am mers mai sus în interiorul nostru, atunci când am ridicat capul, ca ființe umane, atenția noastră a depășit acest nivel, iar la nivelul frunții exista o cruce mare, prin care nimic nu putea trece.

Deci ființele umane s-au pierdut la intersecția dintre condiționări și ego, iar energiei Kundalini i-a fost imposibil să treacă prin această chakră. Deci înainte de venirea lui Iisus, credința în India era că trebuie să ne căim pentru faptele greșite și că trebuie să devenim foarte umili pentru a scăpa de ego. A fost însă prezis că Mahavishnu va veni, iar El va face tot ce trebuie pentru Agnya chakra voastră. Deci, când a venit Christos,  în Occident oamenii nu L-au înțeles, sau în Israel, în toate aceste locuri. Ei n-au înțeles niciodată măreața Lui personalitate. Așa că indienii încă mai cred că trebuie să vină Mahavishnu, cel care va absorbi egoul și superegoul nostru. Krishna a spus, înainte de Christos, că viața eternă nu poate fi nimicită, nu poate fi crucificată, nu poate fi distrusă. Așa că a venit Christos, care a fost întruchiparea vieții eterne, care a fost întruchiparea inocenței, care nu putea fi ucis. De aceea învierea Lui a trebuit să aibă loc. De aceea a trebuit să fie răstignit, pentru a arăta că poate exista viață eternă. Deci a fost pus pe cruce ca simbol al Învierii. Mesajul lui Hristos este Învierea. Bine.

A fost un răspuns lung, dar dacă puneți astfel de întrebări... Am ținut la Londra - nu știu - cred că două mii de cuvântări. Am ținut foarte multe discursuri în întreaga lume. Iar dacă veniți la Sahaja Yoga, vi se vor da toate aceste casete și veți putea înțelege totul din ele. Deși călătoresc zilnic, merg peste tot în Europa, din nefericire, Mă aflu aici doar pentru o zi. Data viitoare voi veni pentru trei zile, vă promit.

Sahaja Yoghin: Mulțumim.

Shri Mataji: Îmi puteți aduce puțină apă?

Vom începe partea cu experimentul Realizării Sinelui. Toți cei care stau în picioare pot veni să stea aici. E-n regulă. Toată lumea. Dacă reușiți să veniți, ați putea sta aici. Puteți sta în față. Este mai bine să stați jos, ar fi mai ușor să vă primiți Realizarea. Sau puteți sta aici, în față. Puteți să veniți și aici, în față. Ați putea merge acolo. Este mai bine să stați jos. Desigur, Mă voi ridica în picioare. Voi vorbi stând în picioare. Așa niște căutători!

Ce le-ai spus?

Sahaja Yoghin: Le-am spus să se descalțe.

Shri Mataji: Ne scoatem pantofii pentru a fi în contact cu Mama Pământ. Este important. Și ar fi bine să-și scoată ochelarii, pentru că trebuie să țină ochii închiși. Deci nu e nevoie să aveți ochelari. Dimpotrivă, este foarte benefic pentru ochi. Trebuie să stați foarte comod, foarte confortabil, cu ambele mâini pe genunchi, în felul acesta. Mâna stângă... Mâna stângă este cea care sugerează dorința voastră, dorința. Așadar țineți mâna stângă tot timpul pe genunchi. Iar mâna dreaptă este mâna acțiunii voastre, care trebuie folosită pentru a hrăni diferiți centri. Trebuie să fiți într-o stare de bună dispoziție, nu să fiți melancolici, pentru că italienii intră în starea asta uneori.

Acum, țineți mâna stângă în felul acesta, tot timpul, iar mâna dreaptă trebuie pusă pe diferiți centri: întâi - pe inimă, apoi în partea superioară a stomacului, apoi - mai jos, apoi revine sub coaste, pe inimă, apoi aici la gât, pe frunte, opus frunții și apoi pe fontanelă. Deci asta este tot ce aveți de făcut. Vă voi repeta totul, pe rând. Dar, vă rog, nu deschideți ochii până când nu vă spun Eu. Vă rog nu deschideți ochii. Este experienţa cea mai plină de bucurie și momentul cel mai înălțător din viața voastră. Așa că nu vă temeți de nimic; fiți într-o perfectă stare de bucurie. Nimic nu vi se va întâmpla din ce v-au spus unii, că energia Kundalini v-ar pricinui o suferință sau alta. Nu am văzut pe nimeni să sufere prin trezirea energiei Kundalini, pentru că Ea este Mama voastră individuală. Așa că nu vă va crea nicio problemă, la momentul celei de-a doua nașteri. Ea preia toate problemele voastre. De la bun început, uitați de trecut și de viitor. Fiți în prezent. Și vă spun de trei ori: „Vă rog, nu vă simțiți vinovați. Vă rog, nu vă simțiți vinovați. Vă rog, nu vă simțiți vinovați”, altfel experimentul nu va reuși. Deci înainte de a începe, mai bine spuneți-vă din toată inima, de trei ori: „Nu sunt vinovat. Nu sunt vinovat. Nu sunt vinovat”. Îmi puteți spune Mamă sau Shri Mataji, cum simțiți. Cum spuneți, „Mamă”, în italiană?

Sahaja Yoghin: Madre.

Shri Mataji: Madre. Bine. În regulă.

Acum vă rog închideți ochii. Dacă vă strânge ceva, puteți desface puțin, orice vă strânge. Trebuie să vă simțiți confortabil, să închideți ochii și să țineți mâna stângă în felul acesta. Și nu ar trebui să vă lăsați pe spate, nici să stați foarte drepți. Stați comod, fără să lăsați capul pe spate sau în față, ci stați într-o poziție confortabilă, normală, verticală. Acum vă rog închideți ochii. Închideți ochii. Și spuneți de trei ori în inima voastră: „Mamă, nu sunt vinovat. Mamă, nu sunt vinovat. Mamă, nu sunt vinovat.” Acum vă rog puneți mâna dreaptă pe inimă. Vă rog nu deschideți ochii.

Ei bine, în inimă rezidă Spiritul vostru. În inimă se află Spiritul, așa că trebuie să-Mi puneți o întrebare în gând, nu tare: „Mamă, sunt eu Spiritul?” Puneți această întrebare de trei ori, cu toată încrederea în voi înșivă. Extraordinar. Trebuie să aveți încredere deplină în voi înșivă. Întrebați de trei ori.

Acum coborâți mâna dreaptă mai jos, în partea superioară a abdomenului, a stomacului, pe partea stângă. Lucrăm pe partea stângă. Acesta este centrul Maestrului Primordial. Și din moment ce sunteți Spiritul, în mod logic sunteți și propriul vostru maestru. Așa că acum trebuie să puneți o întrebare logică: „Mamă, sunt eu propriul meu maestru?” Puneți această întrebare de trei ori. De trei ori.

Acum duceți mâna dreaptă, păstrând mâna stângă pe genunchi, duceți mâna dreaptă în partea inferioară a abdomenului, pe partea stângă. Acesta este centrul adevăratei cunoașteri, a tehnicii instrumentului divin. Deci, acum, la acest punct trebuie să-Mi cereți. Nu vă pot încălca libertatea. Trebuie să spuneți: „Mamă, doresc să am Realizarea. Te rog, dă-mi adevărata cunoaștere”. „Te rog dă-mi cunoașterea pură”. Vă rog să spuneți de șase ori, pentru că acest centru are 6 petale.

Este mai bine să spună: „Mamă”. Mâna dreaptă deasupra...

Acum ridicați din nou mâna dreaptă în partea superioară a abdomenului. Acesta este centrul Maestrului Primordial. Și acum, primul adevăr pe care trebuie să-l știți este că sunteți propriul vostru maestru și trebuie să spuneți cu încredere deplină: „Mamă, sunt propriul meu maestru”. Trebuie să spuneți asta de zece ori. Vă rog să spuneți asta de zece ori.

Sahaja Yoghin: Da, Mamă, sigur.

Shri Mataji: Spuneți-o cu toată încrederea. Sunteți propriii voștri maeștri. Nu aveți nevoie de nimeni.

Partea dreaptă este mult mai bine.(Shri Mataji lucrează pe canalul drept.) Partea dreaptă. Apă. Apă. [Hindi] Bine.

Acum, vă rog, duceți mâna dreaptă pe inimă, unde rezidă Spiritul. Aici, de asemenea, trebuie să afirmați, și să vă asumați această putere care este Spiritul, spunând de 12 ori: „Mamă, eu sunt Spiritul”. Mult, mult mai bine. Trebuie să știți că Divinul este oceanul de iubire, este oceanul de compasiune, și mai presus de orice, este oceanul iertării. Oceanul iubirii. Așa că, vă rog, nu vă simțiți vinovați.

Acum duceți mâna dreaptă la baza gâtului, în spate cu mâna prin față. Acesta este centrul care captează când vă simțiți vinovați. Ei bine, la acest nivel, trebuie să spuneți de 16 ori: „Mamă, nu sunt vinovat”. Mai bine. Dacă tot vă mai simțiți vinovați, pedepsiți-vă singuri spunând de 108 ori: „Mamă, nu sunt vinovat”. A avut efect.

Acum... Acum duceți mâna pe frunte, mâna dreaptă. Vă rog închideți ochii și nu-i deschideți. La acest nivel, pentru că este centrul lui Christos, trebuie să spuneți: „Mamă, eu iert pe toată lumea”. Ei bine, oamenii ar putea spune „Nu putem ierta, este foarte dificil”, dar asta este o iluzie. Este cu adevărat un mit, pentru că de fapt când nu iertați vă torturați pe voi înșivă. Așa că vă rog, spuneți din inimă: „Mamă, iert pe toată lumea”. Uitați totul. Este o mare povară pe capul vostru. Este mai bine. Hamsa.

Acum duceți mâna dreaptă în spatele capului, la baza lui. Acum din nou, fără să vă simțiți vinovați, din nou spun, fără să vă simțiți vinovați, spuneți doar: „Dacă am făcut ceva greșit, dacă am făcut ceva împotriva Divinului, Te rog iartă-mă.” Dar nu vă simțiți vinovați! Nu vă simțiți vinovați pentru asta!

Sahaja Yoghin: Este bine. Se simte puțin încă la baza craniului... Dați capul pe spate.

Shri Mataji: Puteți să vă ridicați puțin capul spre cer, când spuneți asta. Este mai bine? E mai bine acum.

Acum, vă rog puneți mâna dreaptă pe creștetul capului pe zona fontanelei, unde ați avut zona moale în copilărie. Așezați palma acolo. Apăsați tare și rotiți în sens orar. Acum, la acest nivel, din nou, nu vă pot încălca libertatea, așa că trebuie să spuneți: „Mamă, doresc Realizarea. Te rog dă-mi Realizarea”. Nu pot forța Realizarea asupra voastră. Apăsați tare și rotiți în sens orar. Vă rog să spuneți asta de șapte ori. Sunt maeștri, nu-i așa?

Acum puteți să așezați mâna dreaptă pe genunchi și încercați să simțiți cu mâna stângă. Vă rog nu deschideți ochii. Ridicați mâna cam la 10 cm deasupra capului. Este o senzație foarte subtilă. Vedeți dacă simțiți o briză răcoroasă. Puteți deschide ochii, dar nu gândiți. Puteți să vă uitați la Mine, dar nu gândiți! A început să se simtă. Puteți să verificați și cu mâna cealaltă. Priviți-Mă fără să gândiți! O mână trebuie ținută așa (spre Shri Mataji), iar cu cealaltă verificați deasupra. E acolo, se simte. Coborâți mâinile. Bine. Nu gândiți! Cei care simțiți, țineți ambele mâini în felul acesta. Majoritatea!

Acum, cum puteți simți această briză în palme? Este foarte important. Mai întâi puneți mâinile în felul acesta (spre cer) și ridicați capul. Puneți întrebarea: „Este aceasta briza răcoroasă a Sfântului Duh?” „Este aceasta briza răcoroasă a chaitanyei?” „Este aceasta briza răcoroasă a lui Brahma?” Puteți pune oricare din aceste întrebări, de trei ori. Acum, lăsați mâinile jos. Verificați dacă simțiți briza răcoroasă în palme. Este important s-o simțiți în palme. Veți simți ceva care adie, un fel de energie care curge. O puteți simți în felul acesta.

Acum, pentru a vă mări protecția, trebuie să învățați cum să vă protejați, cum să vă ocrotiți aurele. Numim acest gest, bandhan, în limba sanscrită. Ceea ce aveți de făcut este să duceți mâna stângă, de aici, să o ridicați deasupra capului și să o coborâți, o dată, apoi încă o dată... în felul acesta, de șapte ori. Vă voi spune. Apoi trebuie să vă ridicați de asemenea Kundalini, o dată, a doua oară... Ar trebui s-o faceți cu toții. Da. A treia oară. Va fi foarte benefic pentru voi. A patra oară. A cincea oară. A șasea oară și a șaptea.

Acum - cum trebuie să vă ridicați propria Kundalini. Așezați mâna stângă în fața energiei Kundalini, așezați fiind. Exact așa, în față. Mâna stângă. Iar mâna dreaptă, care este mâna acțiunii, trebuie să se miște în sens orar în jurul celei stângi, în felul acesta; și trebuie s-o duceți sus. Așa se ridică Kundalini. Să începem. Iar apoi trebuie să faceți un nod. Trebuie s-o ridicați de trei ori iar a treia oară să faceți trei noduri. Să facem acum. Întâi mâna stângă. Lăsați-vă capul spre spate. Acum înfășurați și faceți un nod. Acum încă o dată. Încet, însă mâna se va ridica mai repede acum. Dați capul pe spate. A doua oară. A treia oară, trei noduri. Sus. O dată, de două ori, trei.

Acum verificați. Bine? Cei care simt briza răcoroasă deasupra capului sau în palme, să ridice mâinile. Ambele mâini. Ridicați ambele mâini. Indiferent dacă ați simțit aici (deasupra capului) sau în palme. Ce spune?

Sahaja Yoghin: Cred că se gândește că ar putea fi aerul condiționat, Mamă.

Sahaja Yoghin: Exact ca toată lumea, peste tot.

Shri Mataji: Toți cred asta. Nu este aerul condiționat. Pentru că această briză lucrează. Este aer condiționat aici? N-am știut. Bine.

Acum haideți să vedem câți ați simțit.

Dumnezeu să vă binecuvânteze!

Sper că veți lua lucrurile în serios. Nu comentați, nu argumentați această experiență. Trebuie să vă stabilizați ca niște copaci viguroși. Sper să revin și anul viitor la Milano. Dacă au vreo problemă îmi pot scrie. Sunteți bine? Sunteți bine? Vă simțiți eliberată? Bine. El vrea să mulțumească. Vrea să mulțumească. Acest domn vrea să mulțumească.

Sahaja Yoghin: În regulă, Mamă. Mie mi se pare nebun. Mie mi se pare nebun.

Shri Mataji: Puteți primi cu toții fotografia Mea.

H.H. Shri Mataji Nirmala Devi