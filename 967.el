Public Program. Madras (India). 6 December 1991.

Υποκλίνομαι σε όλους τους αναζητητές της αλήθειας. 

Αν είμαστε πραγματικοί αναζητητές της αλήθειας, πρέπει να είμαστε τίμιοι σε σχέση με αυτό και ειλικρινείς, έτσι ώστε να είμαστε ειλικρινείς με τον εαυτό μας και να μπορούμε να δικαιολογήσουμε την ύπαρξη μας σε αυτό τον κόσμο. Υπάρχουν τόσοι πολλοί αναζητητές, οι οποίοι από το πρωί μέχρι το βράδυ κάνουν κάποιο είδος τελετουργίας, κάποιο είδος διαλογισμού, με κάποιο τρόπο εκφράζουν την αφοσίωσή τους, διαβάζουν κάτι. Όμως πρέπει να καταλάβουμε, τι έχουμε πετύχει; Τι είμαστε; Σαν Μητέρα θα έλεγα: «Παιδί μου, έχεις κάνει τόσα στην αναζήτηση σου, αλλά τι έχεις βρει; Έχεις αποκτήσει την υπέρτατη πραγματικότητα; Έχεις αποκτήσει αυτό που περιγράφουν οι γραφές;» Το τραγούδι που είπαν σήμερα είναι στα Μαράτι. Μακάρι να είχαν τραγουδήσει κάτι στα σανσκριτικά, είναι πολύ καλοί στα σανσκριτικά, λένε τραγούδια του Άντι Σανκαρατσάρια μεταξύ άλλων. Αύριο θα το κάνουν. Το τραγούδι αυτό γράφτηκε από τον Ναμαντέβα τον δωδέκατο αιώνα, έναν ποιητή που αργότερα πήγε στο Παντζάμπ, όπου ο Νάνακ Σαχέμπ τον σεβόταν πάρα πολύ και του ζήτησε να γράψει στη γλώσσα Παντζάμπι. Μελέτησε τη γλώσσα Παντζάμπι και έγραψε ένα πολυσέλιδο βιβλίο. Το «Γκραντ Σαχέμπ» περιέχει πολλούς στίχους απ'αυτό. Ήταν ένας συνηθισμένος ράπτης, πολύ συνηθισμένος και πήγε να συναντήσει έναν άλλο άγιο σε ένα χωριό, με το όνομα Γκόρα Κούμπαρ. «Κούμπαρ» σημαίνει αγγειοπλάστης και ο Γκόρα Κούμπαρ ήταν απασχολημένος προετοιμάζοντας τον πηλό για τη δουλειά του. 

Ο Ναμαντέβα απλά στάθηκε μπροστά του και είπε: « Ήρθα εδώ να δω το Νιργκούν, το άμορφο, να δω την Τσαϊτάνια, αλλά εδώ βρίσκεται σε Σαγκούνα, σε μορφή». Μόνο μια αφυπνισμένη ψυχή, μόνο ένας άγιος μπορεί να το πει για έναν άλλο άγιο, γιατί γνωρίζει την υπέρτατη πραγματικότητα. Αλλά οι άνθρωποι που δεν είναι αφυπνισμένοι. δεν μπορούν να δουν τι βρίσκεται πέρα από αυτή τη ζωή. Ακόμα και στη Χριστιανική θρησκεία, ο Θωμάς, που ήρθε μέχρι την Ινδία έγραψε πολλές πραγματείες, που φυλάσσονταν σε μια σπηλιά στην Αίγυπτο, όπου και τις ανακάλυψαν. Τώρα έγραψαν ένα βιβλίο γι'αυτόν, μετά από σαράντα οκτώ χρόνια έρευνας. Είναι εκπληκτικό το πώς περιγράφει ολοκληρωτικά τη Σαχάτζα Γιόγκα, ότι πρέπει να έχει κανείς την εμπειρία της πραγματικότητας. Βέβαια, το κάθε βιβλίο, η κάθε γραφή λέει: «Γνώρισε τον εαυτό σου», ποιος είμαι, πρέπει να ανακαλύψω τι είμαι. Λέγοντας αυτό, πρέπει να προσπαθήσουμε να ανακαλύψουμε τον Εαυτό που είναι μέσα μας. Λέμε: «Το σώμα μου, η φωνή μου, η μύτη μου, η χώρα μου». 

Ποιο είναι αυτό το «Εγώ» που του ανήκουν όλα αυτά; Από πού προέρχεται αυτή η έμπνευση; Αυτό το «Εγώ» βρίσκεται μέσα μας, αντικατοπτρίζεται στην καρδιά μας. Θα πρέπει να σας κάνω μια παράκληση, δεν πρέπει να Με δεχτείτε τυφλά. Αν το κάνετε με κλειστά μάτια δεν θα σας βοηθήσει. Σας προσφέρω όμως μια υπόθεση όπως η επιστήμη, για το πώς συμβαίνει και όλα τα σχετικά. Αν αποδειχθεί και αν δείτε ότι αισθανθήκατε εμπειρικά αυτό για το οποίο σας μιλάω, τότε σαν ειλικρινείς άνθρωποι πρέπει να το δεχτείτε. Στη Δύση έχουμε άλλα προβλήματα από αυτά που έχουμε εδώ, φοβερά προβλήματα. Πρώτα πήγα στην Αγγλία και ξέρετε πως είναι οι Άγγλοι: σκληρά καρύδια. Δύσκολο να σπάσει κανείς αυτά τα καρύδια. Όταν όμως σπάσουν, είναι πολύ φιλομαθείς και είναι εκείνοι που έσπευσαν στα πανεπιστήμια και στις διάφορες βιβλιοθήκες και βρήκαν τα πάντα για την Κουνταλίνη. Είδη έχουν γραφτεί τόσα πολλά από τους Νατ Παντίς που ήταν εδώ, έκαναν τόση δουλειά για την αφύπνιση της Κουνταλίνη, αλλά χάθηκε. 

Όταν κάποιοι Γερμανοί μεταξύ άλλων ήρθαν εδώ, τους είπαν οι τάντρικας λάθος πράγματα τα οποία τα μετέφεραν αλλού. Τόσες παρανοήσεις και τόσες λανθασμένες ιδέες σε τέτοια έκταση, που διάβασα σε ένα Γερμανικό βιβλίο ότι η Κουνταλίνη βρίσκεται στο στομάχι σας και είχε δώσει όλες τις επεξηγήσεις. Ήταν ένας μορφωμένος άνθρωπος, αναμφίβολα, αλλά τι έμαθε είναι το ζητούμενο και έτσι περιέγραψε την Κουνταλίνη. Η γνώση αυτή, μας ήταν γνωστή από πολύ παλιά. Είχαμε τριών ειδών τάσεις προσέγγισης του Θείου. Η μια ήταν οι Βέδες. Ακόμα και η λέξη «Βίντα» σημαίνει «να γνωρίζεις». Ο Θωμάς είχε αποκαλέσει αυτούς που ήξεραν «γνωστικιστές» από τη ρίζα «γκν». Δεν ξέρω στο νότο αν λέτε «γκνάνα» ή «γκιάνα», αλλά στα Μαράτι λέμε «γκν». Η λέξη «γνωστικιστής» βγαίνει από το ίδιο, εκείνος που έχει τη γνώση, όχι την εξωτερική γνώση, όχι μέσω διανοητικής προσπάθειας ή συναισθηματικής, αλλά κάτι πολύ υπεράνω από αυτά. 

Το ίδιο μονοπάτι δοκίμασαν, αλλά στις Βέδες έχουν πει, στο πρώτο πρώτο σλόκα λέγεται ότι: «Αν δεν γνωρίζεις, δεν έχει όφελος να διαβάσεις το βιβλίο αυτό». Αλλά τι σημαίνει «γνώση»; Να γνωρίζετε στο κεντρικό νευρικό σας σύστημα, όχι στο διανοητικό ή στο φυσικό επίπεδο, αλλά σε ένα πολύ υψηλότερο επίπεδο. Καθώς έχουμε γίνει ανθρώπινα όντα, πρέπει να πούμε ταπεινά ότι δεν είμαστε τέλειοι. Κάτι μας λείπει διαφορετικά γιατί πολεμάμε, γιατί διαπληκτιζόμαστε; Εννοώ πως όλα τα προβλήματα είναι κυρίως ανθρώπινα: οικολογικά, οικονομικά, πολιτικά προβλήματα. Αν πάτε στην πηγή, είναι τα ανθρώπινα όντα που κάνουν όλα αυτά τα πράγματα. Τι δεν πάει καλά με τα ανθρώπινα όντα; Τα ζώα είναι εντάξει, είναι Πασού, βρίσκονται κάτω από το Πάσα, κάτω από τον έλεγχο του Θεού. Αλλά τα ανθρώπινα όντα έχουν ελευθερία, πάνε φύρδην-μίγδην και υπάρχουν όλα αυτά τα προβλήματα διότι δεν έχουν την πραγματική γνώση. Ποια λοιπόν είναι η πραγματική γνώση που πρέπει να αναζητήσουμε και να κινηθούμε προς αυτή; Αυτοί λοιπόν οι άνθρωποι στις Βέδες, προσπάθησαν να κατανοήσουν τη φύση και τα πέντε στοιχεία. Ενώ λάτρευαν τα πέντε στοιχεία, σύμφωνα με εμάς, πήγαν προς τη δεξιά πλευρά, και αυτή η κίνηση προς τα δεξιά φαίνεται στην ελληνική μυθολογία και έπειτα από την Ελλάδα στράφηκαν στην επιστήμη και ξεκίνησαν όλα αυτά τα πράγματα. Η αριστερή πλευρά ήταν η Μπάκτι. 

Οι άνθρωποι λάτρευαν τον Θεό με τυφλή πίστη και πήγαιναν προς τον Θεό, με τη λατρεία στους ναούς και στις εκκλησίες, πιστεύοντας στους αγίους. Ειδικά η Ινδία είναι ιδιαίτερα ευλογημένη, διότι όλη η γνώση που έχουμε προέρχεται από τους αγίους, αν και έχει παρεκλίνει και επίσης έχει λιμνάσει αρκετά. Αλλά η γνώση ήρθε από τους αγίους, από τους Μαχαρίσις και τους μεγάλους μύστες. Ένα άλλο καλό στοιχείο σχετικά με τους Ινδούς έιναι ότι δεν έχουν οργανωμένη θρησκεία, δεν υπάρχει κάποιος οργανισμός που να την διευθύνει. Είναι μια πολύ μεγάλη ευλογία. Παρόλα αυτά, όλες αυτές οι ιδεολογίες στις Βέδες επίσης απέκτησαν κάποιο είδος διανοητικής μάγια (ψευδαίσθησης), και γι'αυτό έχουμε τους Άρια Σαμάτζ και όλα εκείνα τα οποία είναι πολύ δύσκολα. Εννοώ, πως αν συναντήσεις έναν Άρια Σαμάτζι, δεν ξέρεις πως να τον αντιμετωπίσεις. Συνέχεια μιλάει- μιλάει, μόνο ο Θεός ξέρει πόσο μεγάλη είναι η γνώση του. Αλλά δεν έχει φτάσει στο σωστό σημείο και είναι ικανοποιημένος με αυτά που έχει διαβάσει, με το να διαβάζει πάρα πολύ όλη την ώρα. Αυτό είναι που είπε ο Καμπίρα: «Παντί παντί παντίτα μουρκ μπαγιό». 

«Με το πολύ διάβασμα ακόμα και οι δάσκαλοι έχουν χαζέψει». Αναρωτιόμουν: «Πώς μπορεί να συμβαίνει;» Αλλά τώρα συναντώ πολλούς αυτού του είδους. Το θέμα λοιπόν είναι ότι με το διάβασμα δεν μπορείτε να γνωρίζετε το απόλυτο. Ας υποθέσουμε ότι υπάρχει ένας γιατρός και σας δίνει ένα φάρμακο για τον πονοκέφαλο και σας λέει πάρτε Ανασίν. Διαβάζετε λοιπόν τη συνταγή: «Ανασίν, πάρε Ανασίν, πάρε Ανασίν», ο πονοκέφαλος θα αυξηθεί ή θα μειωθεί; Πρέπει να πάρετε το φάρμακο. Αυτό είναι γραμμένο στις Βέδες, ότι πρέπει να βρείτε τον Εαυτό σας. Το ίδιο και στα Ουπανισάντας, που είναι μέρος των Βεδών. Αν διατρέξει κανείς στα Ουπανισάντας, δεν υπάχει τίποτα άλλο, παρά μόνο το:«Βρες τον Εαυτό σου». Ακόμα και στο «Παταντζάλ Σάστρα» αν δει κανείς, μόνο στην αρχή υπάρχει ένα μικρό μέρος που είναι η Βιαγιάμα, εννοώ, οι Αστάνγκα είναι εκεί. Σ' ένα πολύ μικρό μέρος της έχουν ασχοληθεί με το σωματικό πρόβλημα. 

Στη Σαχάτζα Γιόγκα επίσης το χρησιμοποιούμε, αλλά με βάση το ότι κατανοούμε πού είναι το πρόβλημα, όχι όπως όλοι οι άλλοι που αρχίζουν τις ασκήσεις και παθαίνουν καρδιακά επεισόδια, όλων των ειδών τα προβλήματα: ζέστη, υψηλή αρτηριακή πίεση. Μερικές φορές μπορεί να είναι χαμηλή πίεση, μερικές φορές υψηλή αρτηριακή πίεση και έρχονται σε Εμένα και λένε: «Μητέρα, κάνουμε γιόγκα και βλέπετε...» Δεν είμαστε μόνο στο φυσικό επίπεδο όντα, ούτε μόνο στο διανοητικό επίπεδο όντα, ούτε στο συναισθηματικό, αλλά είμαστε πνευματικά όντα. Και το δεύτερο είδος προσέγγισης που είχαμε στην Ινδία είναι η Μπάκτι. Η Μπάκτι (αφοσίωση) είναι εντάξει, να πηγαίνεις στο ναό, αλλά και αυτό άρχισε να φθίνει και να μην γίνεται κατανοητό τι είναι η Μπάκτι. Ο Σρι Κρίσνα είπε στην «Γκίτα», πρέπει να ξέρετε ότι ο Σρι Κρίσνα ήταν διπλωμάτης, δεν ήταν σαν μια μητέρα και γνώριζε πως είναι τα ανθρώπινα όντα. Ήθελε να πηγαίνουν γύρω γύρω για να βρουν την αλήθεια, γιατί σε κανέναν δεν αρέσουν οι ευθείς δηλώσεις. Την εποχή εκείνη, ειδικά, μίλησε μόνο στον Αρτζούνα. Τους είπε τρία πράγματα, στα οποία δείτε τη διπλωματία του, αν μπορείτε να διαβάσετε ανάμεσα στις γραμμές. Το πρώτο που είπε είναι να αποκτήσετε Γκιάνα. Δεν ήταν καλός πωλητής, γιατί οι πωλητές δεν σου λένε ποτέ το καλύτερο στην αρχή, αλλά Εκείνος είπε ότι πρέπει να αποκτήσετε Γκιάνα. 

Αυτό είναι. «Γκιάνα» σημαίνει η γνώση στο κεντρικό νευρικό σας σύστημα. Αλλά το δεύτερο πράγμα που είπε, είναι ότι πρέπει να έχετε Μπάκτι: «Οποιοδήποτε φρούτο ή λουλούδι ή νερό μου δώσετε, θα το δεχτώ, αλλά πρέπει να το κάνετε με Μπάκτι που είναι Ανάνια». Αν τώρα γνωρίζετε σανσκριτικά, «Ανάνια» σημαίνει όταν δεν είσαι ο άλλος, όταν είσαι μια αφυπνισμένη ψυχή. Αν δεν είσαστε συνδεδεμένος, ποιο είναι η Μπάκτι σας; Πολλοί άνθρωποι παραπονιούνται: «Μητέρα, έχω νηστέψει, έχω κάνει αυτό, έκανα το άλλο και να η κατάσταση μου. Έχω γίνει νευρικά ένα ερείπιο». Δεν πρόκειται για λάθος του Θεού, δεν είστε ακόμα συνδεδεμένοι. Είναι τόσο απλό όπως με το τηλέφωνο. Αν το τηλέφωνο δεν είναι συνδεδεμένο, ποιο το όφελος να τηλεφωνεί κανείς; Θα χαλάσετε το τηλέφωνο. Έτσι η Μπάκτι χωρίς τη σύνδεση είναι λανθασμένη, γι' αυτό ο Κρίσνα έχει πει: «Πρώτα η Γιόγκα, έπειτα Κσέμα» . 

Πρώτα θα πρέπει να πετύχετε τη Γιόγκα και έπειτα θα έρθει το όφελος σε εσάς, διαφορετικά δεν θα λειτουργήσει. Με πολύ λεπτό τρόπο έβαλε τη Γιόγκα πρώτη. Γιατί δεν είπε «Κσέμα Γιόγκα»; Έτσι για την Μπάκτι είπε αυτά. Για το Κάρμα είπε ότι : «Κάντε όλη τη δουλειά και αφήστε την στα πόδια από λωτό του Θεού» . Αυτό δεν είναι δυνατό. Πολλοί άνθρωποι λένε ότι: «Μητέρα, αφήνω όλη μου τη δουλειά στα πόδια του Θεού», ακόμα και οι δολοφόνοι, νομίζω. Είναι μια διανοητική ιδέα ότι: «Την αφήνω στα πόδια από λωτό του Θεού». Δεν μπορείτε, διότι δεν είσαστε σε αυτό το επίπεδο. Ένας Σαχάτζα Γιόγκι, δεν θα Μου πει ότι: «Ανυψώνω την Κουνταλίνη». Θα πει: «Μητέρα, δεν ανεβαίνει, δεν έρχεται», μιλάει στο τρίτο πρόσωπο. 

Θα πει: «Δεν θα πάει σε εκείνη την πλευρά», στο τρίτο πρόσωπο, διότι δεν είναι πια εκεί. Αυτό λοιπόν είναι το Κάρμα, αυτόματα βρίσκονται όλα στα πόδια του Θεού. Άλλωστε, Αυτός κάνει τα πάντα. Είμαστε απλά τα όργανα. Ας υποθέσουμε ότι το εργαλείο αυτό λέει: «Εγώ μιλάω», δεν θα το δεχτείτε. Με τον ίδιο τρόπο, όταν λέμε ότι «Έχω βάλει το δικό μου...» σαν να σηκώνουν ένα φορτίο και να το εναποθέτουν στα πόδια απο λωτό του Θεού, όχι. Είναι αυτόματο, είναι αυθόρμητο. Αυτό είναι Σαχάτζα. Αυτό είναι γεννημένο με εσάς. Όλοι σας έχετε αυτή τη δύναμη μέσα σας. 

Τώρα υπάρχουν βιβλία που περιγράφουν την Κουνταλίνη σαν πολύ επικίνδυνη. Είναι εντελώς ανοησίες, σας το λέω. Έχω πάει σε τόσα έθνη, τόσοι άνθρωποι πήραν την αυτογνωσία τους και δεν υπάρχει ούτε ίχνος προβλήματος πάνω τους. Αντιθέτως, έχουν βελτιωθεί σε όλα τα επίπεδα. Μέσα σε μια νύχτα σταμάτησαν τα ναρκωτικά, τις κακές τους συνήθειες. Μέσα σε μια νύχτα οι άνθρωποι θεραπεύτηκαν. Δεν κάνω κάτι τέτοιο. Εννοώ ίσως σκεφτείτε ότι κάνω κάτι, δεν κάνω, η ίδια η Κουνταλίνη σας το κάνει να λειτουργεί. Προκαλεί έκπληξη το πώς λειτουργεί και πώς σας βοηθάει, διότι είναι η μητέρα σας, η προσωπική σας μητέρα και γνωρίζει τα πάντα για εσάς. Σαν να είναι όλα καταγεγραμμένα μέσα της, μπορούμε να πούμε. 

Βρίσκεται σπειρωμένη σε τρισήμιση στροφές, εξ 'αιτίας κάποιου μαθηματικού τύπου και όταν ανυψώνεται ίσως απελευθερώσει λίγη ζέστη, μπορούμε να πούμε, επειδή αγωνίζεται λίγο για να ανυψωθεί. Η ζέστη απελευθερώνεται κάποιες φορές σε ορισμένους ανθρώπους. Ας υποθέσουμε ότι κάποιος έχει πρόβλημα με το συκώτι, ίσως αισθανθεί λίγη ζέστη στα χέρια, αυτό είναι όλο. Αλλά αυτή την Κουνταλίνη όλοι την έχετε και είναι η αγνή επιθυμία μέσα σας. Γνωρίζετε ότι στα οικονομικά είναι νόμος ότι γενικά, η ζήτηση είναι ακόρεστη. Θέλουμε σήμερα ένα σπίτι, αύριο ένα αυτοκίνητο και την επομένη ένα ελικόπτερο και με αυτό τον τρόπο συνεχίζεται ασταμάτητα. Όταν δεν το έχουμε παλεύουμε γι'αυτό και όταν το αποκτούμε δεν το απολαμβάνουμε. Αλλά αυτή είναι μια αγνή επιθμία, το να είσαι ένα με την πανταχού παρούσα δύναμη της αγάπης του Θεού. Δεν σκεφτόμαστε καν ότι υπάρχει μια τέτοια δύναμη, τη θεωρούμε δεδομένη. Βλέπουμε την πλάση γύρω μας, βλέπουμε όμορφα λουλούδια, ένα μεγάλο δέντρο να βγαίνει από ένα μικρό σπόρο. 

Δείτε τα μάτια μας, είναι τόσο όμορφες κάμερες, ποιος τις έχει φτιάξει; Ποιος μας έχει εξελίξει σε αυτό το επίπεδο; Ποια δύναμη μας έχει κάνει ανθρώπινα όντα; Ποτέ δεν θέλουμε να ανακαλύψουμε, διότι η επιστήμη δεν μπορεί να δώσει εξήγηση στο πώς: πώς ένας σπόρος βλασταίνει, πώς γινόμαστε ανθρώπινα όντα. Έτσι όλα φαίνονται σωστά μέχρι ενός σημείου, πέρα από αυτό δεν θέλουμε να γνωρίζουμε. Ο παντοδύναμος Θεός έχει απλώσει αυτή την όμορφη Τσαϊτάνια, αυτή την Μπραχματσαϊτάνια παντού. Αν λέω πως είναι έτσι, πρέπει να έχετε την εμπειρία και μετά να Μου πείτε αν υπάρχει ή όχι. Αλλά με το να λέτε «όχι», σημαίνει ότι αρνείστε στον εαυτό σας την ευκαιρία να αποκτήσετε τη σύνδεση με τη ζωτική αυτή δύναμη. Αυτή η ζωτική δύναμη μας έχει εξελίξει, αναμφίβολα: οργανώνει τα πάντα, δημιουργεί τα πάντα, δονεί τα πάντα. Συντονίζει, περιορίζει, πάνω από όλα σας αγαπά. Έτσι σκέφτεται μέχρι πού να πάει μαζί σας. Μια τόσο όμορφη ενέργεια σας περιβάλει, μέσα σε κάθε άτομο και μέσα σε κάθε ζωντανό πλάσμα. Ενεργεί με τόσο όμορφο τρόπο που δεν αντιλαμβανόμαστε την απαλότητα της. 

Δεν βλέπουμε καν ένα λουλούδι να ανθίζει, να ανοίγει το άνθος του, δεν το βλέπουμε. Απλά ανθίζει και λέμε: «Σήμερα υπάρχει ένα λουλούδι». Συμβαίνει τόσο γλυκά, τόσο όμορφα, που δεν αισθανόμαστε την ύπαρξη της με κανένα τρόπο, αλλά υπάρχει. Αν δεν συνδεθούμε με αυτή τη δύναμη δεν μπορούμε να γνωρίζουμε την απόλυτη αλήθεια, διότι το πνεύμα μέσα μας δεν είναι στην προσοχή μας. Είναι ένας παρατηρητής της προσοχής μας. Μόλις όμως η Κουνταλίνη ανυψωθεί, περνά μέσα από τα έξι κέντρα, διαπερνά την λιμπική περιοχή του κεφαλιού, σηματοδοτώντας την πραγματική βάπτιση και έπειτα το πνεύμα έρχεται στην προσοχή σαν φως. Τα νεύρα μας αποκτούν μια νέα διάσταση, νέα διάσταση με την οποία γινόμαστε, γινόμαστε , ξαναλέω πως γινόμαστε, δεν πρόκειται για διάλεξη, δεν πρόκειται για καύχημα, δεν είναι κάποιο είδος πιστοποιητικού, πραγματικά γινόμαστε συλλογικά συνειδητοποιημένοι: Σαμούχικ Τσέιτανα. Μπορείτε να αισθανθείτε τους άλλους. Μπορείτε να τα αισθάνεστε στις άκρες των δακτύλων σας, είναι πέντε, έξι και επτά κέντρα στα αριστερά και επτά κέντρα στα δεξιά. Αυτά τα επτά κέντρα αντιπροσωπεύουν τη συναισθηματική σας υπόσταση και τα άλλα, τη φυσική και διανοητική σας υπόσταση. 

Μπορείτε να αισθανθείτε τα κέντρα όλων των ανθρώπων. Ιατρικώς όταν θεραπεύουμε τους ανθρώπους, είναι σαν να θεραπεύουμε ένα δέντρο εξωτερικά, σαν να θεραπεύουμε τα φύλλα, θα μπορούσαμε να πούμε. Αλλά αν πρέπει πραγματικά να θεραπεύσετε το δέντρο, πρέπει να πάτε στις ρίζες και μιλάω για τις ρίζες μέσα μας, για το Δέντρο της Ζωής που είναι μέσα μας. Θα εκπλαγείτε που ακόμα και ο Μοχάμεντ Σαχέμπ έχει περιγράψει την Κιγιάμα, «Κιγιάμα» σημαίνει η Ώρα της Ανάστασης. «Όταν θα έλθει η ώρα της Ανάστασης, τα χέρια σας θα μιλήσουν και θα μαρτυρήσουν εναντίον σας». Έχουν όλοι μιλήσει για αυτή την ώρα, τη Δευτέρα Παρουσία και αυτή η Κάλι Γιούγκα θα επιφέρει τη Σάτυα Γιούγκα. Αλλά πόσοι θέλουν να ασχοληθούν με αυτό είναι το θέμα; Χιλιάδες και χιλιάδες θα έτρεχαν πίσω από ένα εκνευριστικό, εξωφρενικό μέρος, αλλά όχι την πραγματικότητα. Χρειάζεστε ένα είδος θεϊκής εξυπνάδας, νομίζω, για να το καταλάβετε αυτό. Θα εκπλαγείτε, αλλά βρίσκω ότι η Ρωσία είναι η πιο δεκτική χώρα σε αυτό, επειδή δεν είναι τόσο υλιστές. Δεν έχουν αυτό το είδος της ελευθερίας, αλλά έχουν την ελευθερία να στραφούν προς τα μέσα. 

Πολύ ενδοσκοπικοί άνθρωποι, ακόμα και οι συγγραφείς τους, πάντα τους διαβάζω, τον Τολστόϋ και όλους τους άλλους. Είναι όλοι τους πολύ ενδοσκοπικοί. Θα μείνετε έκπληκτοι με το ότι έπρεπε πάντα να νοικιάζουμε ένα μεγάλο στάδιο και ακόμη υπήρχαν τόσοι άνθρωποι που κάθονταν απ'έξω. Μόνο σε ένα μέρος που ονομάζεται Τολιάττι υπάρχουν 22.000 Σαχάτζα Γιόγκις. Και όταν ήμουν εκεί, συνέβη ένα πραξικόπημα κι έτσι είπα: «Δεν ενοχληθήκατε;» Οπότε κάποιος Μου είπε: «Μητέρα, τι σημαίνει να ενοχλείσαι; Είμαστε στο βασίλειο του Θεού, δεν ανήκουμε σε αυτό το βασίλειο». Τέτοια όμορφα πράγματα συμβαίνουν σε όλο τον κόσμο. Εμείς οι Ινδοί έχουμε κάποια άλλα προβλήματα, έχουμε πολλές προκαταλήψεις. Έχουμε τόσα πρότυπα μπροστά μας, αλλά δεν εμπνεόμαστε ποτέ. Θα λατρέψουμε τον Ράμα, θα λατρέψουμε έναν γκουρού, αλλά τι έχετε πάρει μέσα σας; Προσκολλάστε σε κάτι, αλλά τι κάνετε για να έχετε εσείς κάτι; Αυτό είναι η Σαχάτζα Γιόγκα. Μέχρι να γνωρίσετε τον εαυτό σας, δεν θα γνωρίσετε τον Σρι Ραμ, δεν θα γνωρίσετε κανέναν. 

Μια μέρα είδα ένα βιβλίο για τη Σαχάτζα Γιόγκα που το έχει γράψει κάποιος τρελός. Αρνείται την ύπαρξη του Κρίσνα, αρνείται την ύπαρξη του Ράμα, αρνείται την ύπαρξη του Χριστού, όλων. Είπα: «Είναι ένας τόσο τρελός άνθρωπος, αυτό είναι κάτι πολύ αντιεπιστημονικό, χωρίς να το έχεις αποδείξει, πώς μπορεί να το λέει αυτό;» Απλά λέει τέτοια πράγματα χωρίς να τα έχει αποδείξει. Αν υποθέσουμε ότι ποτέ δεν έχω έρθει στο Μαντράς και άρχιζω να περιγράφω το Μαντράς. Πώς θα με αποκαλούσατε; Κατά τον ίδιο τρόπο, πολλοί άνθρωποι έχουν γράψει για το Θεό, επειδή δεν υπάρχει κανένας νόμος που να το απαγορεύει, μπορεί να γραφτεί οποιαδήποτε ανοησία. Αλλά μέχρι να λάβουμε την αλήθεια, δεν θα ξέρουμε ποιος είναι ψεύτικος γκουρού και ποιος όχι. Μπορείτε να Με ρωτήσετε: «Μητέρα, είναι αυτός ψεύτικος γκουρού, είναι εκείνος ψεύτικος γκουρού;» Θα σας πω. Γιατί να Με πιστέψετε; Αν υποθέσουμε ότι λέω ότι δεν είναι, τότε θα αρχίσετε να λογομαχείτε μαζί Μου. Αν πω ότι είναι, τότε θα Με πιστέψετε. Τέτοιου είδους πράγματα λοιπόν δεν είναι απαραίτητα. 

Θα ξέρετε από μόνοι σας και μέσα από αυτό θα γνωρίζετε την απόλυτη αλήθεια, επειδή το πνεύμα σας είναι απόλυτο. Δίνει την απόλυτη αλήθεια. Αύριο θα σας πω περισσότερα σχετικά με το πνεύμα, νομίζω για σήμερα ότι είναι αρκετά. Θα έπρεπε να έχουμε, νομίζω αν θέλετε, μπορούμε να έχουμε την Αυτογνωσία. Δεν παίρνει χρόνο. Πρώτα πρέπει να είστε έτοιμοι και απλά να τη ζητήσετε και θα τη λάβετε όλοι. Σίγουρα θα έχετε πολλά πράγματα να ρωτήσετε. Την τελευταία φορά που ήρθα στο Μαντράς, φάγαμε όλη την ώρα απαντώντας ερωτήσεις, ερωτήσεις, ερωτήσεις, ερωτήσεις. Αλλά τώρα θα ήθελα αν έχετε κάποιες ερωτήσεις, να τις κρατήσετε και μπορείτε να τις σημειώσετε. Αύριο θα απαντήσω σε όλες σας τις ερωτήσεις, αλλά τώρα σας παρακαλώ, αν είναι δυνατόν, προσπαθήστε να πάρετε την αυτογνωσία σας. 

Σας ευχαριστώ πολύ. Θα έλεγα αν θέλετε να πάτε έξω για πέντε λεπτά, μπορείτε να πάτε και να επιστρέψετε, μπορείτε, αλλα μην μιλάτε, αυτό μόνο. Δεν σας είπα για το τρίτο είδος προσέγγισης που έχουμε στην χώρα μας, είναι των Νατ Παντίς. Οι Τζαϊνιστές έχουν τον Άντι Νατ και από εκεί ξεκίνησε μια περέκλιση. Θεωρούσαν ότι ένας γκουρού έπρεπε να δώσει τη γνώση σε ένα μόνο άτομο, όπως ο Τζάνακα την έδωσε μόνο στον Νατσικέτα, μέχρι τον καιρό του Γκιανέσβαρα, δηλ. τον δωδέκατο αιώνα. Ο Γκιανέσβαρα ήταν μαθητής του αδερφού του Νιβρουτινάτ και οι δύο υπέφεραν πολύ. Και ζήτησε από τον Νιβρουτινάτ να του δώσει την άδεια: «Επέτρεψέ μου να δώσω την αλήθεια στον κόσμο. Απλώς να τους πω γι' αυτό, δεν θα κάνω τίποτα άλλο, απλώς θα τους πω». Διότι δεκατρείς, δεκατέσσερις χιλιάδες χρόνια πριν ο Μαρκαντέυα μίλησε για την Κουνταλίνη. 

Έπειτα ήρθε ο Άντι Σανκαρατσάρια και μίλησε για την Κουνταλίνη, όλοι στη σανσκριτική γλώσσα. Και αυτή η γνώση δεν ήταν διαθέσιμη στο ευρύ κοινό και αυτοί που γνώριζαν τη σανσκριτική γλώσα δεν ήθελαν να ανακατευθούν με την αυτογνωσία. Έτσι αυτή η γνώση κρατήθηκε μυστική όλο τον καιρό. Αλλά το ζήτησε και έπειτα έγραψε την «Γκιανέσβαρι». Η «Γκιανέσβαρι» είναι σαν την «Γκίτα» στα Μαράτι, που επέκτεινε και διάνθησε με την ποιητική του ικανότητα. Στο έκτο κεφάλαιο της «Γκιανέσβαρι» περιέγραψε την Κουνταλίνη πολύ καθαρά. Και αυτό το κεφάλαιο απαγορεύτηκε, αλλά ονομάστηκε «Νισίντα», ότι δεν έπρεπε να διαβαστεί από τους ανθρώπους που είναι υπεύθυνοι για τη θρησκεία, υπεύθυνοι για την άνοδό μας, όπως λέγεται. Και είπαν: «Δεν πρέπει να το διαβάσετε αυτό, αλλίως θα έχετε φασαρίες». Έτσι αυτό το κεφάλαιο καταργήθηκε και κανείς δεν προσπάθησε να μάθει γι' αυτό, αλλά μετά οι Νάτ Παντίς μεγάλωσαν. Από αυτό έχουμε τον Καμπίρ έχουμε τον Νάνακα. 

Μίλησε για «Κάλις», ο Νάνακα μίλησε για το «Κάλις» . «Κάλις» σημαίνει αγνό, νίρμαλ. Οι Σαχάζτα Γιόγκις είναι αγνοί. Αν κάποιος κακομεταχειρίζεται κάτι, αυτό είναι ολοφάνερο και ένας άγιος δεν μπορεί να είναι έτσι. Οι αγνοί άνθρωποι δεν μπορούν να είναι έτσι, δεν μπορούν να είναι βίαιοι. Έχουν αγάπη. Αγάπη που είναι απολύτως Νιρβάτζ, χωρίς κάποιο όφελος. Είναι η απεριόριστη αγάπη. Είναι η αγάπη που δεν κάνει διακρίσεις. Όπως η ενέργεια που μεγαλώνει τα φυτά ή μπορούμε να πούμε ο χυμός των φυτών, που πηγαίνει σε διάφορα μέρη: τόσο στα φύλλα, όσο και στα κλαδιά, στα λουλούδια, στα φρούτα, και επιστρέφει. 

Δεν μένει κάπου. Αν προσκολληθεί κάπου, αυτός θα είναι ο θάνατος αυτής της περιοχής, όπως και αυτού του δέντρου. Πρέπει να καταλάβουμε ότι όλες οι σπουδαίες ενσαρκώσεις, οι μύστες και οι προφήτες, όλοι ήρθαν σε αυτήν τη γη στο ίδιο Δέντρο της Ζωής. Πρέπει να τους πιστεύετε όλους. Αν αρχίσετε να τους πιστεύετε, όλους, τότε πώς θα υπάρχει διαμάχη; Αλλά αυτοί που πιστεύουν μόνο σ' έναν πρέπει να τσακώνονται και γι' αυτό δεν τους αρέσουμε, διότι πιστεύουμε σε όλους και δεν είναι απλώς μια πεποίθηση, αλλά αυτή είναι η αλήθεια. Τώρα, πρέπει να σας πω ότι αυτό είναι μια ζωντανή διαδικασία της εξέλιξης, το τελευταίο βήμα της προόδου. Δεν κάνατε κάτι για να γίνεται άνθρωποι, με τον ίδιο μη κοπιαστικό τρόπο, γίνεται αυθόρμητα. Θα σας πω μόνο πώς να φροντίζετε τα κέντρα σας, για να είναι ευκολότερο να ανέβει η Κουνταλίνη. Είναι πολύ απλό και όλοι πρέπει να το κάνετε. Τώρα εδώ δεν χρειάζεται να κοιτάτε τους άλλους, αλλά μόνο τον εαυτό σας. 

Πρέπει να βγάλετε τα παπούτσια σας, είναι μια καλή ιδέα γιατί θα νιώθετε τη Μητέρα Γη και αυτή μπορεί να απορροφά τα προβλήματά μας όλη την ώρα, ιδιαίτερα στη χώρα μας που είναι η χώρα της Γιόγκα. Δεν ξέρουμε πόσο σπουδαίοι είμαστε για να γεννηθούμε σε αυτή τη χώρα. Τα έχουν κάνει θάλασσα εδώ, αλλά δεν πειράζει. Αν το βασίλειο του Ραμ πρέπει να έρθει εδώ , θα έρθει, όχι με πολιτικό τρόπο αλλά με πνευματικό. Νομίζω ότι πάει προς τα κάτω όλη την ώρα. Μπορείτε να το σπρώξετε λίγο μέσα- πέφτει κάτω. Είναι εντάξει τώρα, νομίζω, θα μείνει εκεί. Τώρα είναι καλύτερα. Ευχαριστώ. Όπως σας έλεγα, δεν χρειάζεται να κάνετε κάτι. 

Δεν χρειάζεται να σταματήσετε τις σκέψεις σας, δεν χρειάζεται να προσπαθήσετε, ούτε να πείτε κάποιο μάντρας, τίποτα. Η Κουνταλίνη θα κάνει όλη τη δουλειά, σας ξέρει πολύ καλά και θα τα καταφέρει. Απλώς πιστέψτε στον εαυτό σας, έχετε εμπιστοσύνη ότι θα πάρετε την αυτογνωσία σας. Το να αισθάνεστε ενοχές είναι κάτι αφύσικο, νομίζω ότι προήλθε από ανθρώπους που μας έλεγαν ότι: «Είστε αμαρτωλοί, είστε αυτό, εκείνο». Στα μάτια Μου κανένας δεν είναι αμαρτωλός. Έχετε χαθεί, δεν γνωρίζετε, αλλά κανείς δεν είναι αμαρτωλός. Πρέπει λοιπόν να καταλάβουμε ότι πρέπει να σεβόμαστε τον εαυτό μας, διότι είμαστε ένδοξοι, είμαστε φανταστικοί. Γιατί αν δεν πιστεύουμε ότι είμαστε έτσι, περιφρονούμε τους εαυτούς μας και οι άλλοι μπορεί να μας περιφρονούν. Αλλά είστε ανθρώπινα όντα, είστε οι επιτομή της εξέλιξης. Και τώρα χρειάζεται λίγη πρόοδος, κάτι σαν σύνδεση και είμαι σίγουρη ότι θα γνωρίσετε τον εαυτό σας. 

Μετά από την αφύπνιση της Κουνταλίνης σας και αφού αυτή διαπεράσει την κρανιακή πηγή, θα αρχίσετε να αισθάνεστε δροσερές δονήσεις στα χέρια σας. Αυτή είναι η Τσαϊτάνια. Στη Βίβλο περιγράφεται ως η δροσερή πνοή του Αγίου Πνεύματος, στο Κοράνι ονομάζεται «Ρου». Μετά από αυτό θα μπορείτε να αισθανθείτε τις δροσερές δονήσεις να βγαίνουν από το κεφάλι σας. Μόλις οι δροσερές δονήσεις αρχίσουν να βγαίνουν από το κεφάλι σας, θα αισθανθείτε χαλαρωμένοι, γαλήνιοι και χαρούμενοι. Πολλοί άνθρωποι αρχίζουν να γελούν μετά από αυτό. Πρέπει να γελάτε. Αυτός ο κόσμος φτιάχτηκε για τον απολαμβάνετε και τώρα μπήκατε στο βασίλειο του Θεού, που δεν είναι μόνο χαρά, μόνο ειρήνη, αλλά είναι μια κατάσταση ευδαιμονίας. Νομίζω ότι αν φοράτε κάτι σφιχτό ή γύρω από το λαιμό σας, πρέπει να το χαλαρώσετε λίγο αν σας κάνει να αισθάνεστε άβολα. Επίσης αν μπορείτε βγάλτε τα γυαλιά σας... Αργότερα όταν θα σας πω, όχι τώρα, διότι θα κλείσετε τα μάτια σας και δεν θα τα ανοίξετε μετά. 

Πρώτα θα σας δείξουμε πώς θα βοηθήσετε τον εαυτό σας, πώς να αρχίσετε. Με αυτό θα γνωρίσετε και τα κέντρα σας. Θα δουλέψουμε στην αριστερή πλευρά. Πρώτα από όλα, πρέπει να βάλετε το αριστερό σας χέρι προς Εμένα έτσι, πάνω στο γόνατό σας, άνετα. Φανταστείτε, δεν χρειάζεται να πάτε στα Ιμαλάια, να κάνετε κάτι τέτοιο, απλώς άνετα στην καρέκλα σας πρέπει να πάρετε την αυτογνωσία σας, αυτό είναι δικαίωμά σας. Βάλτε το αριστερό σας χέρι έτσι ακριβώς. Τώρα με το δεξί χέρι πρέπει να θρέψουμε τα κέντρα μας στην αριστερή μας πλευρά. Πρώτα τοποθετούμε το χέρι μας στην καρδιά μας, διότι εδώ αντανακλάτε το πνεύμα. Είναι η αντανάκλαση του Θεού, είναι το πνεύμα. Μετά πηγαίνουμε πιο κάτω στο πάνω μέρος της κοιλιάς, στην αριστερή μας πλευρά. 

Αυτό είναι το κέντρο της κυριαρχίας μας. Αν είστε το πνεύμα γίνεστε κυρίαρχοι του εαυτού σας, δεν χρειάζεστε κάποιον αφέντη, το πνεύμα σας οδηγεί. Έπειτα πηγαίνετε πιο κάτω, χαμηλά στην κοιλιά, στην αριστερή πλευρά. Έτσι έχετε τη γνώση στο κεντρικό νευρικό σας σύστημα. Αυτό το κέντρο είναι που σας δίνει την αγνή γνώση, τη Σούντα Βίντια, που δουλεύει στο κεντρικό νευρικό σας σύστημα. Μετά ανεβάζετε το χέρι σας πάνω, στην αριστερή πλευρά της κοιλιάς σας και πιέζετε, εκεί είναι το κέντρο της Αρχής του Γκουρού. Αν έχετε βρεθεί σε κάποιους ψευτο-γκουρού ή κάτι τέτοιο, μπορεί να διορθωθεί. Μετά βάζετε το δεξί σας χέρι στην καρδιά σας. Στη συνέχεια βάζετε το χέρι σας στην γωνία του λαιμού σας με τον ώμο σας και πρέπει να στρίψετε το κεφάλι σας προς τα δεξιά. Αυτό είναι το κέντρο που μπλοκάρει όταν αισθάνεστε ενοχές και όταν αισθάνεστε ένοχοι αυτό το κέντρο υποφέρει. 

Σας δίνει πολλές αρρώστιες. Μια από αυτές είναι η στηθάγχη, επίσης η σπονδυλίτιδα και πολλά συμβαίνουν στα διάφορα όργανα διότι γίονται ληθαργικά. Έτσι το καλύτερο είναι να βάλετε εδώ το χέρι σας και να στρίψετε το κεφάλι σας προς τα δεξιά, έτσι. Μετά βάλτε το δεξί σας χέρι στο μέτωπό σας και σκύψτε το κεφάλι σας όσο περισσότερο γίνεται. Αυτό είναι το κέντρο που πρέπει να συγχωρέσετε, να συγχωρέσετε τους πάντες χωρίς να σκέφτεστε ποιον συγχωρείτε. Είτε συγχωρείτε είτε όχι, δεν κάνετε τίποτα, είναι η ιδέα σας. Αλλά αν δεν συγχωρείτε πέφτετε σε λάθος χέρια. Σας παρακαλώ, βάλτε το χέρι σας έτσι, αυτό είναι το κέντρο της συγχώρεσης, χωρίς να σκέφτεστε τους ανθρώπους που πρέπει να συγχωρήσετε ή αυτούς που σας έβλαψαν. Αυτό το Άγκνια Τσάκρα είναι πολύ σημαντικό γιατί είναι πολύ στενό και αν δεν συγχωρέσετε δεν θα ανέβει, η Κουνταλίνη δεν θα μπορέσει να περάσει από αυτό. Απλώς συγχωρέστε. 

Τώρα βάλτε το δεξί σας χέρι στο πίσω μέρος του κεφαλιού σας. ΑυτΆ θα κάνουμε μετά, απλά σας δείχνω τα τσάκρας. Αυτό το πίσω μέρος εδώ, επειδή αισθάνεστε ενοχές όλη την ώρα, νομίζετε ότι έχετε κάνει λάθη ή ο,τιδήποτε, έτσι το καλύτερο πράγμα είναι να ζητήσετε συγχώρεση από τη θεϊκή Δύναμη, αυτό το κέντρο είναι εδώ. Τώρα τεντώστε τελείως το χέρι σας και τοποθετείστε το κέντρο της παλάμης σας στην κορυφή του κεφαλιού, εκεί που ήταν μαλακό όταν ήσασταν μωρά, στο Τάλου εδώ, σε αυτό το σημείο. Σπρώξτε τα δάχτυλά σας προς τα πίσω και πιέστε ασκώντας αρκετή πίεση στο κρανίο, αρκετή πίεση στο κρανίο σας. Τώρα σκύψτε το κεφάλι σας όσο το δυνατόν περισσότερο. Και τώρα πρέπει να γυρίσετε το δέρμα του κρανίου αργά, εφτά φορές δεξιόστροφα- όπως το ρολόι. Με πίεση: κινείστε τα χέρια σας προς τα πίσω, αλλιώς - ήθελα να πω τα δάχτυλά σας - αλλιώς δεν θα έχει αρκετή πίεση. Αυτό ήταν! Τώρα, πρέπει πρώτα από όλα να έχουμε αυτοπεποίθηση να πιστεύουμε στον εαυτό μας, να έχουμε σεβασμό και αγάπη για τον εαυτό μας. 

Τώρα, βάζουμε το αριστερό χέρι έτσι, βάλτε τα δυό σας πόδια χωριστά το ένα από το άλλο και κλείστε τα μάτια σας. Βάλτε το δεξί χέρι στην καρδιά σας παρακαλώ, το δεξί χέρι στην καρδιά σας. Εδώ είναι το κέντρο του πνεύματος, εδώ κατοικεί το πνεύμα. Μου κάνετε μια ερώτηση τρεις φορές σαν να ρωτούσατε ένα κομπιούτερ στην καρδιά σας. Μπορείτε να Με αποκαλείτε «Σρι Μάτατζι» ή «Μητέρα», όπως θέλετε. «Μητέρα, είμαι το πνεύμα;» Ρωτήστε τρεις φορές: «Μητέρα, είμαι το πνεύμα; Σρι Μάτατζι, είμαι το πνεύμα;» Αν είστε το πνεύμα, γίνεστε οι κυρίαρχοί του εαυτού σας. Τώρα, σας παρακαλώ, βάλτε το χέρι σας στην αριστερή πλευρά, στο πάνω μέρος της κοιλιάς και πιέστε το δυνατά. Τώρα εδώ, κάντε ξανά μια ερώτηση: «Μητέρα, είμαι ο κύριος του εαυτού μου;» Ρωτήστε τρεις φορές, σας παρακαλώ, μέσα στην καρδιά σας, με σιγουριά: «Μητέρα, είμαι ο κύριος του εαυτού μου;» Είστε, αλλά απλώς Μου κάνετε αυτή την ερώτηση. Σέβομαι την ελευθερία σας, και δεν μπορώ να σας αναγκάσω να έχετε την αγνή γνώση, πρέπει να το ζητήσετε. Έτσι τώρα βάλτε το δεξί σας χέρι στο κάτω μέρος της κοιλιάς και πιέστε, στην αριστερή πλευρά. 

Εδώ τώρα πρέπει να πείτε: «Μητέρα, σε παρακαλώ , δώσε μου την αγνή γνώση. Σρι Μάτατζι, δώσε μου τη Σούντα Βίντια». Πείτε το σας παρακαλώ έξι φορές, γιατί αυτό το κέντρο έχει έξι πέταλα, το Σβάντισταν τσάκρα. «Σε παρακαλώ, δώσε μου τη Σούντα Βίντια, την αγνή γνώση». Μόλις ζητήσετε την αγνή γνώση, η Κουνταλίνη αρχίζει να ανεβαίνει. Αλλά πρέπει να διευκολύνετε την άνοδό της, ανοίγοντας τα ανώτερα τσάκρας με την αυτοπεποίθησή σας. Τώρα σας πρακαλώ, βάλτε το δεξί σας χέρι στο πάνω μέρος της κοιλιάς και πιέστε δυνατά, στην αριστερή πλευρά. Να έχετε τα πόδια σας χωριστά. Εδώ, σε αυτό το σημείο. πρέπει να πείτε δέκα φορές, με πλήρη εμπιστοσύνη στον ευατό σας: «Μητέρα, είμαι ο κύριος του εαυτού μου». 

Πείτε το σας παρακαλώ: «Μητέρα, είμαι ο κύριος του εαυτού μου. Μητέρα, είμαι ο γκουρού του εαυτού μου». Γιατί όλοι οι μεγάλοι γκουρού, οι σατγκούρου, δημιούργησαν αυτό το κέντρο για την πνευματική σας άνοδο. Και η Μητέρα πάντα θέλει για τα παιδιά Της, όχι μόνο όσα είχε Εκείνη, αλλά να έχουν πολλά περισσότερα από Αυτήν. Τώρα, πρέπει να σας πω ότι δεν είστε αυτό το σώμα, ούτε αυτό το μυαλό, ούτε αυτά τα συναισθήματα, ούτε οι προκαταλήψεις και το εγώ σας, αλλά είστε το αγνό πνεύμα. Βάλτε λοιπόν τα χέρι σας στην καρδιά και πείτε με αυτοπεποίθηση δώδκα φορές: «Μητέρα, είμαι το αγνό πνεύμα. Μητέρα, είμαι το αγνό πνεύμα», δώδεκα φορές, «Σρι Μάτατζι, είμαι το Σούντα Άτμα». Με απόλυτη αυτοπεποίθηση πρέπει να το πείτε. Πρέπει να σας πω ότι αυτή η θεϊκή Δύναμη που διαποτίζει τα πάντα, είναι ο ωκεανός της γνώσης, είναι ο ωκεανός της συμπόνιας και της μακαριότητας. Πρέπει να πείτε με απόλυτη σιγουριά: «Μητέρα, δεν είμαι καθόλου ένοχος». 

Πείτε το δεκαέξι φορές. Πρέπει να πείτε: «Σρι Μάτατζι, είμαι Νιρντόσα, Είμαι Νιρντόσα». Πείτε το σας παρακαλώ, δεκαέξι φορές. Πείτε το για τη δική Μου ικανοποίηση. Τώρα, βάλτε το δεξί σας χέρι πάνω στο μέτωπό σας. Όπως σας έχω ήδη πει, είτε συγχωρείτε είτε όχι, δεν κάνετε τίποτα. Σκύψτε λοιπόν το κεφάλι σας όσο μπορείτε και εδώ, με όλη την ταπεινότητα, συγχωρέστε τους όλους! Απλώς συγχωρέστε τους! Μην σκέφτεστε ανθρώπους που σας έχουν δημιουργήσει προβλήματα και σας βασάνισαν, αλλά απλώς συγχωρήστε τους. Αυτός είναι ο καλύτερος τρόπος να απαλλαγείτε από το βάρος, αλλιώς πέφτετε σε λάθος χέρια αν δεν συγχωρέσετε. 

Πείτε το τώρα από την καρδιά σας, μην σας νοιάζει το πόσες φορές, αλλά από την καρδιά σας, σας παρακαλώ. Πολλοί άνθρωποι λένε ότι είναι δύσκολο να συγχωρέσουν. Τι είναι το τόσο δύσκολο; Πρέπει απλώς να το πείτε. Τώρα βάλτε το δεξί σας χέρι στο πίσω μέρος του κεφαλιού και αφήστε το κεφάλι σας να πάει πίσω όσο πιο πολύ μπορείτε, αφήστε το, όσο πιο πολύ γίνεται. Εδώ και πάλι πρέπει να πείτε από την καρδιά σας: «Ω! θεϊκή Δύναμη, αν έχω κάνει κάτι λάθος, σε παρακαλώ, συγχώρεσε με. Αν έχω κάτι κάτι λάθος χωρίς να το γνωρίζω, σε παρακαλώ συγχώρεσε με». Και αυτό πείτε το από την καρδιά σας. Τώρα τεντώστε τελείως το χέρι σας και βάλτε το κέντρο της παλάμης σας στην κορυφή του κεφαλιού, που ήταν μαλακό όταν ήσασταν παιδιά. Ονομάζεται και Ταλού, Ταλάβιαμ στα σανσκριτικά. 

Και σκύψτε το κεφάλι σας όσο γίνεται πιο κάτω. Τώρα σας παρακαλώ, προσπαθήστε να μετακινήσετε το δέρμα του κρανίου σας με πίεση, πιέζοντας τα δάχτυλά σας προς τα έξω. Σας παρακαλώ, πιέστε τα δάχτυλά σας προς τα έξω και ασκείστε δύναμη και γυρίστε το επτά φορές δεξιόστροφα. Εδώ ξανά, δεν μπορώ να σας πιέσω να πάρετε την Αυτογνωσία σας, πρέπει να την ζητήσετε. Όσο λοιπόν γυρίζετε το χέρι σας, πείτε επτά φορές: «Μητέρα, σε παρακαλώ, δώσε μου την Αυτογνωσία μου. Μητέρα, σε παρακαλώ, δώσε μου την Αυτογνωσία μου». Δεν μπορώ να την εξαναγκάσω σε κανέναν. Σας παρακαλώ, κατεβάστε τα χέρια σας. Ανοίξτε αργά τα μάτια σας. Τώρα, τοποθετήστε τα χέρια σας προς Εμένα και σκύψτε το κεφάλι σας και δείτε μόνοι σας αν υπάρχουν δροσερές δονήσεις που βγαίνουν από το κεφάλι σας. 

Δείτε στην κρανιακή πηγή. Κάποιοι άνθρωποι νιώθουν αρκετά κόντα, όχι όμως πάνω, λίγο πιο μακριά ή μερικοί το νιώθουν σαν πίδακα, λίγο πιο μακριά. Μπορεί να είναι επίσης ζέστη, μπορεί να νιώθετε ζέστη. Αν δεν έχετε συγχωρήσει, θα είναι σίγουρα ζεστές. Τώρα, σας παρακαλώ, βάλτε το αριστερό χέρι σας προς Εμένα. Τώρα, ξανασκύψτε το κεφάλι και δείτε για τον εαυτό σας αν βγαίνουν δροσερές ή ζεστές δονήσεις από το κεφάλι σας. Πρέπει να το διαπιστώσετε μόνοι σας, αν η Σαχάτζα Γιόγκα κάνει κάτι. Όπως σας είπα δεν υπάρχει κάποιο πιστοποιητικό. Μπορεί μερικοί να νιώθουν ζεστές δονήσεις, δεν πειράζει. Τώρα βάλτε ξανά το δεξί σας χέρι προς Εμένα και σκύψτε το κεφάλι σας και δείτε ξανά για τον εαυτό σας. 

Τώρα, μην το βάλετε ακριβώς πάνω στο κεφάλι σας, λίγο πιο μακριά, έτσι θα το αισθανθείτε, λίγο πιο μακριά. Τώρα σας παρακαλώ, βάλτε τα χέρια σας προς Εμένα έτσι, παρακολουθήστε με και μην σκέφτεστε. Μπορείτε να το κάνετε. Όλοι όσοι ένιωσαν δροσερές δονήσεις στα ακροδάχτυλα τους ή ακόμη και ζεστές δονήσεις και όσοι από εσάς ένιωσαν είτε στα χέρια τους ή πάνω στην κρανιακή πηγή ή και στα δυο αυτά σημεία, παρακαλώ σηκώστε τα χέρια σας. Παρακαλώ σηκώστε τα χέρια σας. Ώ! Είθε ο Θεός να σας ευλογεί. Οι περισσότεροι τα καταφέρατε. Οι περισσότεροι τα καταφέρατε. Τώρα μην συζητήσετε γι' αυτό, διότι αν πάτε στο επίπεδο της σκέψης θα το χάσετε. 

Απλώς απολαύστε το. Θα ήθελα απόψε να κοιμηθείτε γαλήνια. Αύριο μπορείτε να τηλεφωνήσετε στους φίλους σας και τους δικούς σας, επειδή δεν μπορείτε να πληρώσετε γι' αυτό και δεν χρειάζεται να γίνει τίποτα, είναι δικό σας. Όπως η Μητέρα Γη δεν ξέρει πόσο να χρεώσει στους σπόρους για να βλαστήσουν. Έτσι ακριβώς είναι η Πούρβα Πούνια για σας. Αυτοί που δεν την έλαβαν, θα την αισθανθούν αύριο. Σας παρακαλώ όλους να έρθετε και σας παρακαλώ καλέστε και τους φίλους σας. Αυτό είναι το καλύτερο δώρο που μπορείτε να κάνετε σε κάποιον. Αυτό είναι που περιμέναμε. Είθε ο Θεός να σας ευλογεί. 

Σας παρακαλώ ελάτε αύριο. Θα σας εξηγήσω για τη φύση του πνεύματος, για το τι είναι το πνεύμα. Δείτε τι έκανα τώρα. Αυτός θέλει, όλοι να έρθετε και να έχετε το ντάρσαν. Τώρα κάθομαι μπροστά σας, αυτό είναι το ντάρσαν. Δεν είναι ανάγκη να αγγίξετε τα πόδια Μου, καθόλου. Αύριο θα δείτε. Θέλετε τόσο πολύ να το κάνετε, δεν υπάρχει λόγος να το κάνετε. Υπάρχουν οι πολιτικοί γι' αυτό. Αύριο σας παρακαλώ ,να φέρετε τις ερωτήσεις σας. 

Παρακαλώ, φέρτε τις ερωτήσεις σας, με τα χαράς θα απαντήσω. 