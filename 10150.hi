26 मार्च 2001
Public Program
Jawaharlal Nehru Stadium, New Delhi (भारत)
Talk Language: English, Hindi | Transcript (Hindi) - Draft

जब लोग बार-बार जगकर सो जाते हैं और सोकर के जगते हैं ऐसी भी दशा मे भी, ऐसे लोग नहीं होते कि जो एक बार पार हो गये सो हो गये। उसके बाद उनकी गहनता कितनी है उस पर निर्भर है। अगर आप गहन है तो ये चीज़ जब आपके अन्दर जागृत होती है तो उसका बड़ा गहन अनुभव होता है। आप एकदम निर्विचारिता में चले जाते हैं।

आज ही मैं बता रही थी कि मनुष्य विचार क्यों करता है। हर समय, हर एक चीज़ पे, देखना और उस पर विचार करना। कोई चीज़ है, जैसे ये कार्पेट है, ये कहां से आयी होगी  , कितने कि होगी, क्या होगा, दुनिया भर की झंझटे इसके लिए होगी। बजाय इसके कि इतना सुन्दर है, उसका आनन्द लें, मनुष्य सोचते ही रहता है। और इस तरह के सोच विचार से मनुष्य कभी-कभी पगला भी जाता है। तो किसी भी चीज़ की ओर देख कर के उस पर प्रक्रिया करना, रिएक्ट  करना, इससे बढ़के और कोई गलती नहीं है। क्योंकि जो आप प्रक्रिया कर रहे हैं, या रिएक्ट कर रहे हैं किसी चिज पर, तो वो आप अपने अहंकार के कारण, या आपके अन्दर जो सुप्त चेतना है,  जिसे कि  कन्डिशनिंग कहते हैं, उसके कारण कर रहे। आप इसलिए नहीं कर रहे हैं कि आप उसे पूरी तरह से देख रहे हैं, वह साक्षी स्वरूपत्व में आप उसको पूरी तरह से देखे। अगर उसको आप पूरी तरह से देख सकते है,  तो उस चिज  का आनन्द आपके अन्दर पूरी तरह से समा जाएगा। सबसे तो बड़ी बात ये है, कि इस दशा में आने की बात बहुतों ने कही, मैं कह रही हूँ ऐसी बात नहीं है, और वह बहुत से लोग समझ नहीं पाए होंगे, या उस वक्त  ये भी  सोचा  होंगा कि ये कैसे हो सकता है। हम तो एक मानव है और ये कैसे हो सकता है?

कुण्डलिनी के जागरण से सब हो सकता है। और जब कुण्डलिनी आप सबके अन्दर वास्तव्य किये हुए है,  वह स्थित है वहाँ, तो सिर्फ उसके जागरण की बात है। ये आपका धरोहर है, ये आपकी अपनी चीज़ है, जिसे आपने खरीदी नहीं, उसके लिए पैसा कोइ नहीं दिया, उसके लिये किसी भी तरह की याचना नहीं की। वो अन्दर है। वो स्थित है। सिर्फ उसकी जागृति होने का विचार होना चाहिए। अब  ये कुण्डलिनी शक्ति जो है, ये आपकी बड़ी शुद्ध इच्छा है, शुद्ध इच्छा हमारे यहाँ  पर कोई नहीं।  जैसे कोई साहाब है, वो कहेंगे साहाब, मैं चाहता हूँ कि मेरे पास एक मोटर आ जाएं,अच्छा  भाई,  आ गयी मोटर। तो उसका आनन्द भी नहीं उठाया, फिर  लगे दूसरा कुछ ढूँढने, फिर  वो चीज़ हो गयी, तो लगे तीसरी चीज़ ढूँढने। तो इसका मतलब है आपकी जो इच्छाएं हैं वह शुद्ध नहीं हैं। अगर वह शुद्ध इच्छा होती तो आप तृप्त हो जाते । ये कुण्डलिनी शक्ति आपकी शुद्ध इच्छा है। और ये परमेश्वरी इच्छा है। ये जब आपके अन्दर जागृत हो जाती है, तो  आप तृप्त हो जाते हैं। तृप्त हो जाते हैं, माने आप सोचते हैं, कि ये जो मेरा मन, ये चाहिए, वो चाहिए, वो चाहिए  करता था। , उसकी जगह अब मै ऐसी सुन्दर बाग में आया हूँ, जहाँ सुगंध सुगंध, आनंद ही आनंद, शांती ही शांती  और प्रेम ही प्रेम बसा हुआ है। ये जब स्थिति आपकी आ जाती तो फिर आप मुड़के नहीं देखते उधर, जो गलत चीज़ है। अधिकतर होते हैं, ऐसे भी लोग जो उठते हैं  गिरते हैं फिर गिरते हैं। पर सहजयोग में जिसने इसे एक बार प्राप्त कर लिया,  वो इतनी महत्वपूर्ण चीज़ है और इतनी सहज में । तो इसके लिए कुछ करना नहीं है। इसके लिए आपको पैसा देना नहीं है। कोई चीज़ नहीं, प्रार्थना नहीं, कुछ भी नहीं। सिर्फ आपके अन्दर शुद्ध इच्छा होनी चाहिए कि मैं अपने आत्मा को प्राप्त करूं । उस शुद्ध इच्छा से ही आप उसे प्राप्त करेंगे। सिर्फ मन में यही एक इच्छा रखनी है,  कि मेरी कुंडलिनी जागृत हो जाए। ये इच्छा ही इतनी प्रबल है, कि इससे अनेक अनेक लोग, अनेक देशों में मैंने देखा कि एकदम से पार हो गये।

जैसे एक देश है बेनिन। वहाँ पर पहले वो मुसलमान लोग थे। और वो फ्रेंच लोगों से इतने घबरा गये थे कि उन्होंने मुसलमान धर्म ले लिया। वो मुसलमान धर्म लेने के बाद, वो संतुष्ट नहीं थे। उससे भी परेशान, उससे भी झगड़े, ये वो । पर जब उनको  सहजयोग मिल गया, तो सब  छोड़-छाड़के अब मजे ले रहे हैं। आपको आश्चर्य होगा कि अब वहाँ भी चौदह हज़ार सहजयोगी हैं, और  सब मुसलमान। ये तो  मैं मुसलमान उनको मानती हूँ, जिनके हाथ में चैतन्य है। जिनके हाथ बोलेंगे। और कियामा करेगे। गर आपके हाथ बोल सकते हैं तभी  आप मुसलमान हि तो है, नहीं तो है नहीं। मुसलमान का मतलब है समर्पण और जब तक आपके हाथ नहीं बोलते आप क्या  समर्पण करेगे। इस तरह से गलतफहमी में पड़े हुए लोग आज ना जाने क्या-क्या चीजें कर रहे  हैं। इसके लिए ये नहीं है कि आप बडे वेदशास्त्र पढे हुये  हैं, या आप बडे खुपिया तंत्र पढे हुये  हैं और आप दुनियाभर के ब्राह्मणों को, और कहना चाहीये ,  आज हमारे पड़ोस में एक बड़े जोरो में मन्त्र बोलने लग गये, ऐसे लोगों को आप प्रोत्साहित करते हैं और उनकी मदद करते हैं और उनको पैसा देते हैं, इससे कुछ नहीं होने वाला। ये सब बेकार की बाते हैं, बेवकुफी की बाते हैं। समझदारी क्या है? आपको क्या मिला, आपने सब दिया, आपको क्या मिला? आपको क्या मिला? क्या आपको अपना आत्मसाक्षात्कार मिला? आत्मसाक्षात्कार के बाद ही आप जानेंगे कि आप क्या हैं। और क्या है आपकी शक्तियाँ हैं। और क्या कर सकते हैं, आप कितने समर्थ हैं। जब तक आपका अर्थ ही नहीं मिलता,  आप समर्थ कैसे होंगे? इस समर्थतता में आप अनेक कार्य कर सकते हैं। मै  तो इतने आश्चर्यमे हु कि मैं जब परदेस में रहती हूँ, तो ये परदेसि, इन्होने तो कभी कुण्डलिनी का नाम भी नहीं सुना।  जब से पार हो गये,  तो ना जाने क्या-क्या चमत्कार कर रहे हैं, दुनियाभर की चीज़ों में। जब ये मुझे बताते हैं तो मैं सोचती हूँ कि ये चमत्कार का भण्डारा जो है, ये कैसे एकदम से खुल गया ! ये लोग इसे कैसे प्राप्त कर लिये ।

सब तरह से शारीरिक, मानसिक, बौद्धिक, आपकी पूर्णतया प्रगति हो जाती है और आप इसे आत्मसात कर लेते हैं। इतनी सुन्दर चीज़ है कि अपने आत्मा को आप जाने। आप ही के अन्दर ये हीरा है। आप ही के अन्दर ये ज्ञान है। आप ही के अन्दर सब कुछ है। सिर्फ उसका मार्ग जो है, सिर्फ कुण्डलिनी जागरण है और कोई नहीं। ये मैं आपसे इसलिए बताना चाहती हूँ कि बहुत बार लोग मुझे लोग  प्रश्न पूछते हैं, कि कुण्डलिनी के सिवाय कोई मार्ग है क्या? तो मैं बताती हूँ कोई मार्ग नहीं, सच तो यही है। उसमें मेरा लेना देना कोई नहीं। लेकिन आपको तो जो सच है वही बताना है। कुण्डलिनी के जागरण के सिवाय आपके पास कोई और मार्ग नहीं है, जिससे आप अपने को भी जाने और दुनिया को भी जाने । सारे  दुनिया भर के धन्दे छोडकर के सीधे अपने अन्दर  बसी हुई इस महान शक्ति का उद्घाटन करना ही आपका परम कर्तव्य है।

आज आप लोगों को यहा देख कर के,  इतनी बड़ी तादाद में, मेरा हृदय भर आया। एक जमाना था कि मैं दिल्ली को बिल्ली कहती थी, 'यहाँ तो किसी के खोपड़ी में सहजयोग घुसेगा नहीं।'  और आज मैं देख रही हूँ कि आप लोगों ने इसे आत्मसात किया और अपनाया है। और सब तरह का लाभ ही लाभ।  हर तरह का लाभ इसमें है। और अगर  महालक्ष्मी की कृपा हो जाए, तो अपना देश भी एक बडा  सुरम्य और बहुत ही वैभवशाली देश हो जाता है। इसलिए हमको, सबको सामाजिक रूप से इसे फैलाना होगा, और इस सामाजिक रूप में हर तरह का पहलू हमें पहचानना है। जहाँ-जहाँ लोगों को तकलीफ है, मैंने कम से कम ऐसे सोलाह प्रोजेक्टस् बनाये हैं, जिसमें औरतों को मदद करना, बच्चों को मदद करना, बीमारों को मदद करना, बूढ़ों को मदद करना, खेतीहीन लोगों को मदद करना, आदी अनेकसे प्रॉजेक्टस् बनाये हैं, जिसमें सहजयोग फैले । और इस कार्य को करते हुए वो समझते नही,  कि ये हमारे अन्दर इतनी शक्ति कैसे है। हम रोगो को ठीक करते हैं, पागलों को ठीक करते हैं और सब को व्यसनों से छुड़ाते हैं। ये सब शक्तियाँ हमारे अन्दर कैसे है ? ये शक्ति आपके अन्दर आने का एकमेव साधन वो है कुंडलिनी का जागरण। और उसको जागृत रखना। इधर-उधर भटकने वाले लोगों को चाहिए कि वो जरा रुक जाए और देखें कि आप हैं कौन ? आप कितनी महान वस्तु हैं, आपमें कितना सामर्थ्य है और इसे आप किस तरह से इस्तेमाल करना चाहिए।

मुझे पूर्ण आशा है कि अगले वक्त जब में आऊँ तो इससे भी दुगने लोग यहाँ रहे। इतना ही नहीं वो लोग कार्यान्वित हों। सहजयोग में इसको पा कर के आपको सन्यास लेने की जरूरत नहीं है। हिमालय पर जाने की जरूरत नहीं। यहीं, यहीं समाज में रहकर के सहजयोग को फैलाना है। और इस तरह से विश्व में एक विशेष सहज समाज बनाना है। इस सहज समाज में वही करना चाहीये कि  जो सारे संसार का उद्धार कर सके। और जितनी इसकी त्रुटियाँ हैं, उनको बिल्कुल पूरी तरह से नष्ट कर सके। ये कार्य आप सब लोग कर सकते हैं। और इसलिए मैं आपसे बार-बार यही  कहूँगी कि अपनी जागृति करले । मनन करे, मनन से जागृति बनी रहेगी और जो दोष हैं वो धीरे-धीरे निकल जाएंगे। इससे आप एक सुन्दर स्वरूप, बहुत ही बढ़िया एक व्यक्ति हो जाएंगे। ऐसे अगर व्य्क्ती समाज मे हो जाये, तो दुनिया भर की जो आफतें  मची हुई हैं, दुनिया में ये मारामारी और किस तरह के घोर अत्याचार हो रहे है, ये सब  मिट जाएंगे। क्योंकि आप एक सुन्दर मानव प्रकृति बन जाएंगे। और इस सब चीजों से आप दुर रह कर के भी  इन पर अपना प्रकाश डाल सकते हैं और सब ठीक कर सकते हैं।

आज के इस वातावरण में मनुष्य घबरा जा सकता है, कि हो क्या रहा है? कैसे हो रहा है?  इन सब का एक ये सोचना चाहिए कि एक दिन आता है कि सब चीजें सामने आके  खडे हो जाति है, और इतने दिन से  चलने वाली ये चीज़ आज एकदम से उदघाटित हो जाती है, इसका कारण क्या है, कि सब लोगो ने अभी तक आत्मा को  वरण नहीं किया है। अगर आत्मा को आप अपना ले, इस तरह कि गंदगीया  न होगी, ना ऐसी चीजें आगे चलेंगी। अब ऐसी रुकावट आ गयी है, कि इन्सान 'खटाक' खड़ा हो गया है। और सोचता है 'ये है क्या?' ये है यही कि आप भटक गये हैं और कुछ लोग तो खाई में गिर गये, भटक कर  के।  यही चीजें हैं, इसको समझने की कोशीश करे।

इतने सालों से अपने  देश में जो महापाप चल रहा था, वो आज उद्भव हुआ है। सामने आकर खड़ा हो गया। छोटेसे स्तर पे । हो गया। इससे जागृत होने की जरुरत है, कि कहीं हम भी इस भटकावे में तो चल नहीं रहे है,  हम भी इस तरह लुड़क तो नहीं गये हैं, कि जहाँ हमको जाना नहीं चाहिए। आपको आश्चर्य होगा कि आजकल 'हिन्दुस्थान मे मै देखती हूँ कि हर एक को ये बीमारी है। जो देखो वही पैसा बनाता है। जो देखो वही चाहता है कि किस तरह से नोच खसोट ले । अच्छा परदेस में ऐसा नहीं है। मुझे खुद हमेशा घबराहट होती  है,  कि मेरे पास लोग इसलिए आ रहे हैं कि किस तरह से मुझसे पैसा लें। अब ये पैसा मेरा जो है यह समाज कार्य का  है। इसलिए नहीं कि कोई चोर उचक्के आये और मुझे लूट लें। पर वो कोशिश करते हैं। इसी प्रकार एक तरह की अपनी  यहाँ भावना आ गयी है, कि जैसा भी हो पैसा बना लो। पर ये लक्ष्मी नहीं है, अलक्ष्मी है। क्योंकि आप  तक जब  लक्ष्मी आयेगी तो बहुत चंचल है, बहुत चंचल है और वह ऐसे रास्ते पे ले जाएगी कि आपके अन्दर अलक्ष्मी आयेगी। और उस अलक्ष्मी में आपको समझ में नहीं आएगा । इसलिए किसी भी चीज़ की ज्यादती करने से पहले ये सोचलेना चाहिए कि हम कहाँ जा रहे हैं, कहाँ अग्रसर हो रहे हैं? कौन से जंजाल में फँस गये हैं। तो इस तरह की जो भावनाएं हमे हैं, पैसे के मामले में हमें बहुत सतर्क रहना चाहिए और दूसरों का पैसा कैसे निकाल सकते हैं, वो करना, ये चलने वाला नहीं है। पैसा आप क्या अपने साथ उठाके ले जाएंगे ? जितना सारा कुकर्म है वह आप ही के खोपड़ी पे बैठेगा। क्योंकि मानती हूँ मैं कि ये घोर कलियुग है। इसीके साथ एक और चल रहा है, जिसको मैं कृतयुग कहती हूँ। जब ये परम चैतन्य कार्यान्वित है,  कार्यान्वित है और ये परम चैतन्य वो कार्य कर रहा है जिससे बार-बार ऐसे लोगों को ठोकरे लगेंगी और वो समझ जाएंगे कि ये हम बहुत हि  सामाजिक हित के विरोध में है। अगर आपको लोगों का हित पाना है, आपके अन्दर  शक्ति है उसे आप जागृत करें और उनका हित सोचें। किन्तु हित के मामले में भी स्वार्थ नहीं होना चाहिए।

असल में अपने यहाँ शब्द इतने सुन्दर हैं 'स्वार्थ' स्वार्थ का मतलब 'स्व' का अर्थ । क्या आपने अपने 'स्व' का अर्थ जाना है ? 'स्व' का अर्थ जानलेना ही स्वार्थ है। बाकी सब बेकार है। अगर ये चीज़ हम लोग  समझ लें कि हमने अपने 'स्व' का अर्थ नहीं जाना है तो हम उधर ही अग्रसर होंगे वही हम कार्य करेंगे जिसमें 'स्व' अर्थ को जानने की व्यवस्था हो। इसलिए आज कल की जो भी कश्मकश चली हुयी है, झगड़े बाजी चली है, उसकी परम्परा बहुत पुरानी है। अपने देश में स्थित हो गयी, पता नहीं कैसे? पहले जब अंग्रेज आयें, वो भी यही धन्दे करते रहें। उन्होने हमारे यहाँ से कोहिनूर का हीरा ले गये । उनको जब तक आप कुछ प्रेझेंट नहीं दो,  वो खुश नहीं होते। पर वो  थोड़े प्रमाण में था अब तो बहुत ही बड़े प्रमाण में है। तब से शुरु हुआ । बढ़ते-बढ़ते हमारे राजकारणी लोगों ने शुरु किया और आगे बढ़ गया। अब राजकारणी ही नहीं,  अब तो हर एक आदमी ऐसा हो रहा है कि जो चाहता है कि किस तरह से डाका डाले, किस तरह से पैसा लूटे।

इसका एक ही मार्ग है, वो है सहजयोग । इसीसे हमारा समाज व्यवस्थित हो जाएगा। इसीसे हमारे समाज में आपसी प्रेम और आदर बनेगा, न कि हम पैसे का आदर करें। अब दूसरी बात है सत्ता, सत्ता के पीछे भी लोग पागल हैं। 'सत्ता चाहिए।' काहे के लिए चाहिए सत्ता ? किस लिए सत्ता चाहिए? आपकी अपने पे सत्ता नहीं है। आप दुनियाभर पे सत्ता लेके  करोगे क्या? 'सत्ता चाहिए!' हमें ये होना है, वो होना है!' किस दिन के लिए? कौनसे उससे लाभ है? उससे आपका क्या लाभ होने वाला है? सत्ता करने के लिए भी बहुत बड़े आदर्श पुरुष हो गये। उनकी हिम्मत, उनका बड़प्पन, उनकी सच्चाई, वो तो है नहीं और सत्ता चाहिए। जैसे कोई आप बन्दर को सत्ता दे दीजिए तो वह क्या करेगा।  हमारे मराठी में कहते हैं कि बन्दर के हाथ में जली हुई लकड़ी दे दीजिए,  तो वह सबको जलाते फिरेगा । वही है आज सत्ता का रूप सब बन्दर जैसे अपनी सत्ता को इस्तेमाल करते हैं और पैसा कमाते हैं और पैसा कमाते हैं सत्ता के लिए। इस तरह के इन दोनों के द्वंद में चलने से आज हमारा देश बहुत ही गिर गया है, सामाजिक रूप से। सहजयोग इसका इलाज है। सहजयोग में आने से आप समझ जाएंगे कि ये महामूर्खता है और इस मूर्खता को सहजयोगी नहीं करते। जिस दिन सहजयोग बहुत फैल जाएगा उस दिन ये सब चीजे अपने आप नष्ट हो जाएगी। ये रह ही नहीं सकती। इसलिए, आपको ये समझना चाहिए कि जो आज कल क्यो हम घबराये हुए हैं कि इस समाज का क्या होगा? उसको ठीक करने का भी, उसको सही रास्ते पर लाने का भी उत्तरदायित्व आपका है। आप कर सकते हैं। आप जो सहजयोगी है, ये कर सकते हैं और जो नहीं है, उन्हे  सहजयोग मे ला सकते हैं। हमें जो अच्छी समाजव्यवस्था चाहिए, अच्छी एक व्यवस्था ऐसी हो, कि जिसमें कोई किसीको खसोटे ना, मारे ना  और सब लोग आपस में प्रेम भाव से रहे, तो इसका इलाज सिर्फ सहजयोग मे है।

सहजयोग दिखने में सीधा-साधा है और सबके अन्दर शक्ति होने से सब सोचते हैं कि हम तो पार हो गये हैं। पर उसमें रजना पड़ता है। उसमें रमना पड़ता है। और उसके बाद ही उसकी सब शक्तियाँ  पुरी तरह से जागृत हो जाती है।और  उससे आप हिन्दुस्थान ही नहीं, सारे संसार का उद्धार कर सकते हैं और इस उद्धार की व्यवस्था होगी। अब इसमें कुछ- कुछ लोग ऐसे हैं कि वो शैतानी  हैं। उनकी इच्छायें शैतानी है। ठीक है, ऐसे लोग रहेंगे। मैंने बहोत बार  आपसे  बताया है कि अब ये जो है 'आखरी जजमेन्ट' है। इस वक्तमे आप अगर अच्छाई को पकड़ेंगे तो आप उठ जाएंगे और बुराई को पकड़ेंगे तो आप दब जाएंगे।

हमें देखना चाहिए कि किस तरह से जगह-जगह भूकम्प आते हैं। तो क्या करे, अभी गुजरात में बड़ा भारी  भूकम्प आया था। वहाँ हमारे सिर्फ अठराह सहजयोगी थे। क्यो कि गुजरातियों पता नहीं क्यो, सहजयोग से खास मतलब नहीं है। सिर्फ अठराह सहजयोगी थे, सब के सब बच गये, उनके घर पुरे जैसे के तैसे।

अब टर्की में भी बहुत बड़ा भारी भूकम्प आया। वहाँ भी जितने  सहजयोगी थे सब बच गये। एक से एक। उनके घर भी बिल्कुल सही सलामत रहे । क्योंकि आप परमात्मा के साम्राज्य में आ गये हैं। तो आपका संरक्षण है। तो आपको कोई मार नहीं सकता। कोई आपको नष्ट नहीं कर सकता। ऐसे ही और भी जगह है जहाँ भूकम्प आ गये। वहाँ भी हमने यही देखा है कि सहजयोगी एक भी नष्ट नहीं हुआ। ना उसका घर नष्ट हुआ। लातुर की ये बात है। लातुर में हमारा जहाँ सेंटर था उसके चारों तरफ, चारो तरफ खंदक पडे,चारो तरफ और बीच में सेंटर बिल्कुल ठीक था और एक भी लातूर का सहजयोगी मरा नहीं । कैसा हुआ ? चतुर्दशी के दिन गणपति को विसर्जत करके, सबने विसर्जन किया और विसर्जन करके आये उनमें से जो लोग दुष्ट प्रवृत्ती के थे उन्होंने शराब पी। शराब पी कर के नाच रहे थे और नाचते-नाचते सब जमीन के अन्दर गये।पर  एक भी लातुर में, एक भी सहजयोगी लातुर में किसी भी तरह से, कोई भी बात से वंचित नही रहा। उसका घर जैसे के तैसे रहा, उसकी गृहस्थी, उसके बच्चे सब कुछ।

ये क्या चमत्कार नहीं तो और क्या है! इसी प्रकार आप भी समझ लें कि परमात्मा का जो संरक्षण है, वो आपके ऊपर है। क्योंकि आप उसके साम्राज्य में हैं। इन सारे साम्राज्यों से बाहर आप इतने ऊँचे चले गये कि आपको अब किसी भी चीज़ का भय नहीं है। कोई भी चीज़ आपको नष्ट नहीं कर सकती। इस तरह से हमने सहजयोग में अनेक उदाहरण देखे हैं। अनेक लोगों को बीमारी से उठते देखा है। ड्रग्ज लेने वाले लोग एक रात में ही बदल जाते हैं। एक रात में बदल जाते। किसीको आश्चर्य होगा कि ये कैसे हुआ? वही बात मैंने कही कि कुंडलिनी के जागरण से अपने अन्दर की सब विकृतियाँ झड़ जाती है और इस तरह से हर जगह में ये कार्य हो रहा है और लोग अब ये महसूस कर रहे हैं। इसको समझ रहे हैं कि परिवर्तन की बहुत जरुरत है। इस परिवर्तन के सिवा कुछ भी नहीं बदल सकता। कुछ भी ठीक नहीं सकता। ये मनुष्य ही है जो सब गड़बड़ करता है और ये मनुष्य ही है जो खुद इसको उठायेगा, और  बढ़ायेगा। बड़ा विश्वास है मुझे कि, जिस तरह से यहाँ सहजयोग बढ़ा है और भी आगे बढ़ेगा और अनेक प्रांगण में, अनेक स्थिति में इसका प्रकाश चारों तरफ फैलेगा।

आप सबको अनन्त आशीर्वाद !