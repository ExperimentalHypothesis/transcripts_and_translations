Shri Pallas Athena Puja, 26.04.1993, Ateny, Grecja

To jest dla Mnie bardzo wielki dzień widzieć tutaj tak wielu Sahaja yoginów, którzy są z tego kraju, z Grecji. Kiedy po raz pierwszy przyjechałam do Grecji, powiedziałam do mojego męża, że ten kraj jest pełen wibracji, i jest wiele rozwiniętych dusz w tym kraju, ale być może, ludzie zagubili swoje dziedzictwo, jednakże wibracje są w atmosferze i pewnego dnia Sahaja Yoga powinna tu pięknie się rozwinąć. A w jakiś sposób spotkaliśmy biurokratów pośród Greków, z którymi miałam złe doświadczenie. I mój mąż powiedział do Mnie: “Mówisz, że Grecy są prawdziwie religijnymi ludźmi, więc spójrz, jak oni ze mną postępują!” Odpowiedziałam, że to być może, są biurokraci, którzy są wszędzie, chociaż trudno powiedzieć, co to za ludzie. Jednakże ogólnie, wibracje były niewątpliwie bardzo, bardzo dobre. I pojechałam do wszystkich miejsc tutaj. Byłam w Delfach, by zwiedzić świątynię Ateny i wszystko. Zawieźli Mnie do wszystkich interesujących miejsc, w zasadzie tylko Mnie samą, ponieważ mąż był zajęty swoją konferencją, więc obwieźli Mnie dookoła. I wszędzie czułam, nawet morze było takie przepiękne. Myślę, że byłam tu co najmniej około 15 lat temu, może 14 lat temu - i teraz odkryłam, że wibracje wracają dzięki wam, ludziom. Wszystkie miejsca znowu stają się nawibrowane. 

Powinniście zrozumieć, że spoczywa na was olbrzymia odpowiedzialność z powodu waszego strategicznego usytuowania w Grecji. Grecja i Włochy mam na myśli Turcję, oba kraje są bardzo ważne. Przede wszystkim jesteście pomostem pomiędzy Wschodem i Zachodem, i wszyscy są zainteresowani, w ten czy inny sposób, zarządzaniem tymi dwoma obszarami, które mogliby kontrolować; wschodnia i zachodnia strona, mam na myśli szczególnie kraje zachodnie. 

Teraz największym niebezpieczeństwem, dla was obecnie jest zdominowanie waszej kultury przez kulturę Zachodu. I to jest największe zagrożenie. Aby to zrozumieć, musicie wiedzieć, że wasz naród pochodzi z bardzo bogatej tradycji, jesteście od wieków starożytnym narodem, podobnie jak Hindusi i tak dużo możecie zrobić, aby poprawić kulturę Europy. Poprzez swoje własne zachowanie. Jak ci ludzie tu przyjeżdżają, turyści przyjeżdżają i widzą zachowanie Greków, i sądzą, że mogą łatwo na nich wpłynąć. Europejczycy myślą, że Grecy mogą bardzo łatwo być pod wpływem ich kultury i niższego stylu życia. 

Jesteście ludźmi o tak głębokich tradycjach do ziemi i tak wiele, tak wiele dobrego doświadczyliście w życiu, dlatego bardzo ważnym jest, abyście znali historię waszego kraju, przede wszystkim. Sahaja yoginom ta wiedza jest absolutnie niezbędna, ponieważ jutro wypadnie wam rozmawiać z innymi ludźmi i będziecie musieli opowiedzieć im o Atenie, o waszych tradycjach, o historii i w jaki sposób jest ona powiązana z Sahaja Yogą, powiązana z Matką Marią, powiązana z Chrystusem i tym wszystkim. Dlatego koniecznym jest, abyśmy wszyscy spróbowali zrozumieć historię tego kraju i przygotować się do rozmów z ludźmi o Sahaja Yodze. 

Wiecie, że Atena trzyma w swojej dłoni Kundalini i możemy widzieć jasno, że jest Ona Adi Shakti. W sanskrycie Atha oznacza pierwotna. Więc Ona była Pierwotną Matką. Ponieważ nie było związków pomiędzy Grekami i Hindusami, mam na myśli tłumaczenia – Grecy nie znali znaczenia słowa Atena. Natomiast Hindusi wiedzą, że jest to miejsce objawienia się Adi Shakti. Jeżeli przeczytacie Devi Mahatmyam, to dowiecie się, że Grecja jest tam opisana jako Manipur Dvip. Co znaczy “Wyspa w manipurze”. Manipur - jest to czakra Nabhi. W Nabhi znajduje się wyspa, którą jest wasza Grecja, gdzie przebywa Bogini. Przebywa Ona w czakrze Manipur. 

Tak właśnie jest opisywana Atena, a kiedy zwiedzałam Jej świątynię dowiedziałam się, że istniała mała świątynia poświęcona Bogu-dziecku, czyli Shri Ganeshy. A potem, kiedy pojechałam do Delf, również gdy weszłam tam byłam zdumiona, gdy pokazano mi pagórek i powiedziano, że to jest Nabhi, pępek całego Wszechświata. Powiedziałam, że tak właśnie jest. A gdy odwróciłam się poczułam bardzo silne wibracje i odkryłam tam figurkę Ganeshy. Wtedy Grégoire przyjechał tu, widział to wszystko i sfotografował. 

Tak więc teraz jesteście Nabhi. Siedzicie w Nabhi całego Wszechświata. Więc jak ważne jest Nabhi? Wy doskonale to wiecie, że kiedy czakra Nabhi ulega uszkodzeniu, całe życie staje się nędzne dla ludzkiej istoty. 

Z prawej strony Nabhi, jak widzicie, znajduje się wątroba, a ponieważ mieliśmy wielu filozofów, którzy mieli zwyczaj dużo myśleć i stworzyli mnóstwo tragedii, dobrze znaną “Grecką tragedię”, gdzie system małżeństwa był trochę kwestionowany, było powiedzmy dwóch mężczyzn i jedna kobieta lub może dwie kobiety i jeden mężczyzna, i nigdy nie znaleźli szczęścia w związku małżeńskim. Poprzez to zaatakowane jest więc lewe Nabhi. 

Aby stworzyć taką tragedię, napisali tak wiele, powiedziałabym, tak wiele dramatów i wystawiali je tu, tak dużo sztuk, pokazując tam dwóch mężczyzn i jedną kobietę lub dwie kobiety i jednego mężczyznę, i żadnego związku, pomiędzy mężem i żoną, który byłby czysty. A taka była tragedia. Znana powszechnie jako “Tragedia grecka”. Cała jest tworem wyobraźni a ludzie, widzicie, w efekcie stali się bardzo lewostronni. Zaczęli myśleć: “Och, to życie jest nędzne. To jest tragedia. Co powinniśmy zrobić? Dlaczego? Dlaczego mamy udawać szczęśliwych? Jesteśmy bardzo nieszczęśliwymi ludźmi” i wszystkie te rzeczy zaczęły mieć tu miejsce. Po czym pojawił się wasz Kościół Prawosławny. 

Teraz ten Ortodoksyjny Kościół jest inny, taki który nie najlepiej traktuje kobiety, traktuje je jakby cały czas były grzeszne. W szczególnych czasach nie mogły chodzić do cerkwi i nie mogły dotykać ludzi, mieli wszystkie te bezsensowne pomysły. To również sprawiło, że kobiety stały się lewostronne. Wszystko to się działo na bazie tych tragedii i tego wszystkiego. Nieoczekiwanie pojawiły się ekonomiczne problemy i ludzie poczuli się bardzo tym zdegustowani. Więc lewa strona stała się tu bardzo, bardzo odczuwalna i w efekcie, jak myślę, wiele tych lewostronnych bucowatych organizacji zaczęło się pojawiać tutaj i wielu guru przyszło, którzy uczynili was nieszczęśliwymi. 

Ale najgorsze uczyniła grecka cerkiew, która zmusiła was do odczuwania winy. Tak więc, staliście się bardzo lewostronni. Więc tej lewostronności stawili później opór ludzie, którzy z kolei zaczęli być nadmiernie aktywni; myślący zbyt dużo, pracujący zbyt ciężko itd. A jednak myślę, że nie pracują oni tak ciężko jak powinni. Są leniwi, jak Grecy. Grecy są leniwi. 

Oczywiście Sahaja yogini nie są tacy. Sahaja yogini pracują bardzo ciężko, Widzę to wszystko bardzo wyraźnie, ale inaczej. Tak więc, aby rozpowszechniać Sahaja Yogę w Grecji, koniecznie musimy znać, po pierwsze - jakie jest nasze historyczne pochodzenie. 

Po drugie, powinniśmy być bardzo dobrze wyposażeni w wiedzę o czakrach i centrach oraz jak poprawić stan tych centrów. Jeśli tego nie wiecie, nie będziecie mogli rozmawiać z ludźmi. Nie tylko mężczyźni powinni to wiedzieć kobiety również powinny znać to wszystko. Co to są czakry, jak one działają, i jakie są rezultaty, jak cierpimy, ponieważ nasze czakry są w niebezpieczeństwie. Cała ta wiedza jest dla was bezpłatna. Nie musicie za tę wiedzę płacić. Jedynie w każdym dniu życia, kiedy zaczynacie praktykować Sahaja Yogę, wtedy przekonacie się, że to co mówię jest absolutnie namacalne. Możecie to zweryfikować. Tak to jest. To nie jest coś ulotnego. To jest absolutnie tutaj. Możemy wszystko udowodnić w co wierzymy i możemy innym także wykazać, że jest to prawda. Prawda Absolutna. 

Nie jesteśmy tu po to, aby rozpowszechniać jakiś rodzaj fanatyzmu lub racjonalizmu lub czegoś podobnego, jesteśmy tu po to, aby zjednoczyć cały świat w zrozumieniu, że należymy do tego samego Wszechświata i będziemy mieć jedną uniwersalną religię. Ludzie zapytają was wtedy, czy musieliśmy się wyrzec własnej religii. Nie musicie im mówić, że musieliście porzucić waszą religię, nie musicie im mówić tego. Nie powinniście w ogóle być surowi dla nich, przeciwnie - nie, nie, nie trzeba robić nic podobnego. 

Po prostu przyjdźcie i zajmijcie się Sahaja Yogą skierujcie się ku swojemu Duchowi. Stopniowo zaczniecie się otwierać. Tak się stało z wami wszystkimi. Na początku, kiedy przyszliście do Sahaja Yogi byliście w zupełnie innym stanie. Stopniowo zaczęliście się otwierać, dojrzeliście i zrozumieliście Sahaja Yogę bardzo dobrze. Dokładnie takie samo podejście powinniście mieć w stosunku do innych ludzi; takie samo zrozumienie, współczucie, wyrozumiałość i miłość. W przeciwnym razie, normalnie ludzie pomyślą, że ktoś jest cały czas potępiany. 

Oczywiście niektórzy ludzie są pod złym negatywnym oddziaływaniem i nie możecie się z nimi dogadywać. Ale większość z was powinna wiedzieć, że powinniśmy przyciągnąć więcej ludzi do Sahaja Yogi poprzez swoją wyrozumiałość, miłość i także wielkie zrozumienie uczuć innych ludzi. Zauważyłam, że nawet w krajach, w których Sahaja Yoga istnieje od dawna, nagle ktoś zaczyna sprawiać kłopoty, i zaczynają się bucowate rzeczy, widzicie i niewłaściwe zachowanie. Nagle to się dzieje. Taką osobę, wiecie, jeśli jesteśmy poinformowani możemy ją usunąć z Sahaja Yogi. Możemy ją oczyścić. Ale wszyscy z was muszą wiedzieć jedno definitywnie, że wy wszyscy posiadacie te moce, aby wyleczyć siebie, udoskonalić siebie, aby pomóc innym. 

Sami możecie wszystko zrobić. Wszyscy macie te moce, ale jedynie musicie być szczerzy i uczciwi. Jeżeli nie będziecie szczerzy i uczciwi – nic z tego nie wyjdzie. Przeciwnie, wasze starania obrócą się przeciwko wam. W Sahaja Yodze niezwykle ważna jest szczerość celu. Musicie mieć całkowitą szczerość, jeżeli chodzi o cel, abyście tutaj najpierw osiągnęli wasze samowyzwolenie. A następnie, jesteście tutaj po to, aby pomóc innym. Ludzie wszędzie, na całym świecie potrzebują pomocy; jest tak wiele problemów, tyle katastrof, tak dużo okropnych zdarzeń, o których słyszymy codziennie. Dlatego teraz potrzebujemy ludzi solidnych, zrównoważonych, którzy są spokojni, którzy rozumieją co jest słuszne, a co złe. 

Oprócz tego powinniście wiedzieć, że teraz weszliście do Królestwa Bożego. Wielu powie: "W porządku, byliśmy tak religijni, modliliśmy się do Chrystusa, modliliśmy się do tego modliliśmy się do tamtego. Co osiągnęliśmy?" Nie możecie niczego osiągnąć, ponieważ nie jesteście podłączeni. Musicie być połączeni. Jak tylko będziecie mieli połączenie, zauważycie, że wszystko wróci na swoje właściwe miejsce. Ale szczerość jest bardzo ważna i wiara w siebie samego. Musicie mieć wiarę w siebie, że jesteście w pełni zdolni, całkowicie zdolnymi osobami i potraficie osiągnąć bardzo wysoki poziom świadomości, dzięki któremu będziecie potrafili wypracować wiele spraw. 

Nie ma znaczenia jakiego jesteście pochodzenia. Nie ma znaczenia z jakiego jesteście kraju, jakiej jesteście rasy. Potraficie wszystko bardzo dobrze zrobić i widzieliśmy to w wielu krajach, z którymi nie wiązaliśmy żadnych nadziei. Na przykład, w takim kraju jak Rosja wyobraźcie sobie, ludzie nigdy nie czcili Boga. Nie znali Boga. Nie pozwalano im nic wiedzieć o żadnej religii, czymkolwiek, ale nieoczekiwanie pojechałam tam i nie wiem, jak oni rozpoznali Mnie, tak nagle. Oni po prostu rozpoznali Mnie tylko z Mojej fotografii. Znajdując ich tam byłam zdumiona, że po raz pierwszy, kiedy przybyłam do Leningradu na program sala na 2000 miejsc była pełna a na zewnątrz ludzie stali na ulicy. Zapytałam dlaczego stoją na ulicy. Odpowiedzieli: "Nie ma wolnych miejsc Matko dla dodatkowych ludzi”. 

Było ich ponad 2000 na zewnątrz. Powiedziałam: “To zbyt dużo” i zapytali: “A co z nami, Matko?” "W porządku, pozwólcie Mi skończyć program”. Weszłam do sali, przeprowadziłam program, wszystko, i będziecie zdumieni, gdy mieliśmy program, ludzie na zewnątrz wciąż czekali na ulicy! Dawałam Realizację ludziom w środku, a oni na ulicy wciąż czekali, czekali, czekali. Kiedy wyszłam na zewnątrz powiedziałam: “Co teraz zrobić? Nie mogę teraz dać wam Realizacji”. "Więc dobrze, co możemy zrobić?” Powiedziałam: "Czy możecie przyjść jutro?" “Dobrze”. Przyszli wszyscy; i ci, którzy byli wewnątrz i ci, którzy byli na zewnątrz. Przyszli i usiedli pod gołym niebem i dałam im Realizację. Tak było na samym początku, a teraz w Moskwie lub innym miejscu musimy wynajmować olbrzymi, duży stadion 14-16 tysięcy ludzi tam się znajduje i dostają Realizację. 

Ale oni tak bardzo szybko przyjmują Sahaja Yogę, tak szybko Mnie akceptują, tak szybko rozumieją Sahaja Yogę. Nie mogę sobie wyobrazić, skąd ci Rosjanie mają tę właściwość. Nie ma mowy o występkach. Nie ma mowy o kwestionowaniu ich szczerości. Nie ma mowy o zwątpieniu w siebie, o niczym. Właśnie tam i tak bardzo, tak bardzo, że czasem czuję, że demokracja właściwie nam szkodzi. Chociaż w demokracji możemy zajmować się Sahaja Yogą, to bywają czasami ludzie absolutnie idiotyczni. 

Na przykład w Ameryce odkryłam, że tam żyją bardzo idiotyczni ludzie zajęci są tylko wybieraniem swoich łazienek i swoich zasłon, i swoich mydeł przez cały czas będą wybierać, tylko zajęci tymi wszystkimi bezsensownymi rzeczami. Są tak idiotyczni, podczas gdy ludzie w Rosji są bardzo rozsądni, tacy głębocy, tacy introspektywni, nawet artyści i uczeni. Przeprowadzałam konferencję z uczonymi. Było ich około 300 osób i zaczęłam do nich mówić o nauce. Pomyślałam, że lepiej zacząć od nauki. Powiedzieli: “Matko, nic więcej o nauce, nic więcej o nauce, opowiedz nam o nauce Boga”. Tacy ludzie o tak szerokich horyzontach. 

W Rosji mamy 200 lekarzy, którzy praktykują Sahaja Yogę, która rozprzestrzeniła się aż po Syberię. Co za korzyść z demokracji, która nie prowadzi nas do Boga. Nie daje nam poczucia, że powinniśmy szukać Boga, powinniśmy być pokorni przed Bogiem? Więc jaki jest pożytek z tego rodzaju demokracji i tego rodzaju wolności, która uczyniła nas szaleńcami i idiotami? Jest to charakterystyczne dla każdego kraju demokratycznego, ponieważ musicie wiedzieć, że demokracja nastawiona jest na pieniądze. 

Wiecie, że Grecy są ludźmi, którzy również nastawieni są na pieniądze. Nie w takim stopniu oczywiście, jak Amerykanie, ale są dość zorientowani na pieniądze. Także Włosi są bardzo nastawieni na pieniądze, ale najgorsza jest korupcja. Włochy są obecnie demaskowane. Jestem pewna, że wasz kraj również będzie zdemaskowany. Wszystkie te kraje będą zdemaskowane. Ale Sahaja yogini powinni być przede wszystkim stanowczymi ludźmi, Powinni być bardzo, bardzo mocnymi i powinni wiedzieć, że Sahaja Yoga jest skierowana tylko na Ducha, na nic innego tylko na Ducha, byście mieli swego Ducha oświeconego, aby wasz Duch przepracowywał wszystko, abyście nie byli ani tym ciałem, tymi pieniędzmi, tym stanowiskiem tą władzą, niczym, tylko Duchem. To jest to, co koniecznie trzeba wiedzieć. 

Powiedziano Mi, że bardzo trudno jest wam przyjechać na puje do Cabelli, wszyscy nie mogą się przyłączyć, ale jeden tydzień, możecie wziąć na Guru puję, myślę. Możecie przypłynąć statkiem lub czymś podobnym, łatwiej dla was będzie przypłynąć do Genui statkiem a wtedy możemy zorganizować wasze przybycie. Powinniście przyjechać na Guru puję. Widzicie Sahastrara puja i Guru puja są bardzo ważne. A gdybyście przybyli na Guru puję, to byłby bardzo dobry pomysł. Myślę, że to może być ułożone i zorganizowane, abyście mogli przybyć na Guru puję. 

Wiem, że tam, gdziekolwiek jestem, przypuśćmy tutaj, wtedy dla całej reszty ludzi będzie daleko. Więc właśnie pomyślałam o Mediolanie będącym całkiem w środku i bliżej Anglii, bliżej do innych europejskich krajów. Widzicie, Amerykanom z USA i Ameryki Łacińskiej sprawia to trudność, więc tym razem musieliśmy dostarczyć wszystkie bilety, wszystko, aby Amerykanie z Ameryki Łacińskiej przybyli. Ale oni są bardzo głębocy. 

Byłam zdumiona w Kolumbii są tak dobrzy Sahaja yogini, bardzo piękni Sahaja yogini. O bardzo szczerych sercach, bardzo dobrzy, dobrze wykształceni. Troje lub czworo spośród nich zawarło związek małżeński w Indiach i są bardzo szczęśliwi. Więc teraz, dwie rzeczy muszą być zrobione. Po pierwsze, powinniście przyjść do kolektywu. To bardzo ważne. Powinniście wszyscy przyjść do kolektywu i skierować - proszę skierować uwagę na Mnie, a nie na nich, dobrze? Proszę skierujcie na Mnie uwagę, nie odwracajcie zbytnio swojej uwagi. Musicie utrzymywać w porządku swoją uwagę. To jest bardzo ważne. 

Więc jedno, co musicie zrobić, to przyjść do kolektywu i obserwować swoją uwagę. Gdzie jest wasza uwaga? Gdzie patrzycie? Czy kręcicie głową za bardzo, czy wasza uwaga jest skupiona? Bardzo ważne jest, abyście utrzymywali swoją uwagę absolutnie skupioną i skierowaną na spotkania, jakie tutaj macie ze swoim kolektywem. 

W ten sposób, kiedy wasza uwaga jest ustalona, odkryjecie, że definitywnie wznosicie się do świadomości bez myśli, stanu, gdzie wzrastacie duchowo. Musicie wznieść się do stanu świadomości bez myśli, gdzie rozwijacie się duchowo. Jeśli nie będziecie w świadomości bez myśli, nie będziecie mogli wzrastać w swojej duchowości. 

A więc bardzo ważnym jest obserwować, gdzie jest wasza uwaga. Gdzie kierujecie swoją uwagę? Jeżeli uwaga będzie mogła być kontrolowana, wtedy wszystko będzie w porządku. 
Ono płacze, dziecko bardzo płacze, może weźmiesz je na zewnątrz, na trochę, jest mu gorąco, myślę, teraz jest mu dobrze z matką. 

Tak więc pierwszą rzeczą jest, aby być w kolektywie. Teraz bardzo złowieszczym, również pomysłem niektórych ludzi jest, aby zawsze rozbijać kolektyw, aby stwarzać problemy, pomijać liderów. W rezultacie, liderzy również mają tego dosyć, chcą zrezygnować, widzicie. Nie chcą mieć nic wspólnego z nimi. A oni wysuwają swoje własne pomysły, starają się sprawiać kłopoty liderom, stwarzają im problemy, po prostu starają się popisywać wszędzie, jakby wiedzieli wszystko. Wszyscy tacy ludzie tworzą również grupy. Wystrzegajcie się ich. Powinniście trzymać się zawsze kolektywu a nie tego, kto próbuje stworzyć jakiś rodzaj grupy lub sprawia kłopoty lub utrudnia sprawy. 

Powinniście zrozumieć, że wzrastać będą tylko ludzie kolektywni, niekolektywni ludzie wzrastać nie będą. Bo jak paznokieć się złamie, wtedy nie rośnie. W ten sam sposób jeśli trzymacie się z dala z jakiegoś powodu, jeżeli macie jakieś problemy z liderami, zawsze możecie napisać do Mnie, możecie powiedzieć Mi, mogę to wypracować. Ale cały czas kontynuowanie tego i tworzenie grup jak te zniszczy [kolektyw] i zawsze znajdzie się ktoś, kto to zrobi. Zawsze znajdzie się negatywna osoba, która spróbuje to zrobić. Tak więc powinniście zachowywać wielką ostrożność, nie wychodzić z kolektywu. Musicie zawsze wspierać kolektyw, musicie pomagać temu kolektywowi i zasilać go. Jak wiecie, powiedziałam mu również, że jeżeli ma kłopoty z pieniędzmi – możemy dać pieniądze z Cabelli, bo wcześniej zwykle podróżowałam na własny rachunek. Nawet do Grecji przyjechałam za własne pieniądze i płaciłam za wszystko. 

Zwróćcie uwagę, że Stomatti musiał coś zapłacić, co nie bardzo Mi się podobało. On płacił zbyt dużo, ponieważ mieliśmy tak małą grupę. Ale teraz, kiedy macie dużą grupę, czujecie odpowiedzialność, sami chcecie płacić. Dobrze, nie ma sprawy. Ale nie płacić za waszą Sahaja Yogę, za waszą Realizację, ani za wiedzę Sahaja Yogi. I tak ludzie zaczną wkładać wam pomysły do głów, “dlaczego to? dlaczego tamto?” i wszystko to. 

Takich ludzi powinniście trzymać z dala, ponieważ jesteście tu po to, aby rozwijać własną duchowość, a nie słuchać tych głupich ludzi, którzy są kłopotliwi. Tak więc najlepiej jest trzymać się swojego, własnego rozwoju i własnego wzmacniania. To bardzo ważne. W pewnym sensie jest to kolektywne, ale także indywidualne, bo to, co zyskujecie z kolektywu powinniście zaobserwować, zobaczyć na własne oczy, co zyskujecie z kolektywu. 

Po drugie, w domu musicie codziennie, każdego dnia, codziennie, powtarzam, nie pomijać medytacji, wieczorem przed snem musicie medytować. Możecie się umyć, jak to nazywacie - leczenie wodą lub cokolwiek, potem usiąść do medytacji na 10 minut. Musicie dać sobie 15 minut a potem zasnąć. Przypuśćmy, że nie mogliście medytować wieczorem, nic nie szkodzi, ale spróbujcie to robić każdego wieczoru. Jeśli to niemożliwe, jeśli nie zrobiliście tego wieczorem, możecie to zrobić rano. Ale to bardzo ważne. Łatwo rozpoznaję człowieka, który medytuje, a który nie medytuje. Jest różnica, taka różnica. Natychmiast poznaję osobę, która medytuje codziennie, po jego zdrowiu, po jego twarzy, jego zachowaniu, we wszystkim bardzo się różni. 

A wszystkich, którzy wcale nie medytują, poznacie nie tylko po tym, że są śmieszni, ale ich dzieci są śmieszne, ich związki są śmieszne, wszystko jest śmieszne. Tak więc medytacja jest dla was niezmiernie ważna. Podobnie, jeżeli kobiety w ciąży nie medytują, ich dzieci okazują się bardzo kłopotliwe i bardzo śmieszne. To coś takiego. To wpływa na wszystko. Ale wasz charakter medytacyjny, wasz charakter Sahaja Yogi, pomaga wszystkim, waszym dzieciom, waszej rodzinie, waszemu społeczeństwu, każdemu. I każdy może poznać, jakiego rodzaju rodziną jesteście, jakiego rodzaju ludźmi jesteście, jakimi jesteście osobowościami. I dzięki wam mogą przyjść do Sahaja Yogi. 

Dlatego jest ważne też w życiu indywidualnym po prostu medytować, nic innego. Powinniście osiągnąć stan świadomości bez myśli. Do tego służy wam, jak wiecie, mantra Nirvichara. Powinniście używać mantry Nirvichara, aby wejść w stan świadomości bez myśli i starajcie się poszerzyć ten obszar, tę przestrzeń stanu bez myśli. Zauważycie, że właśnie w ten sposób będziecie intensywnie wzrastać. 

Teraz, gdy macie wiele mocy, gdy macie dużo ludzi zrealizowanych przez was, uleczonych przez was może czasami mieć wpływ na wasze ego. Możecie popaść w ego. Takim ludziom, muszę powiedzieć, żeby byli retrospektywni i obserwowali siebie. Spójrzcie w lustro i zapytajcie, jak wielkie macie ego. Śmiejcie się z siebie samych. Jak tylko zaczniecie śmiać się z siebie, wasze ego odpadnie i zrozumiecie, że mieć w sobie tego rodzaju ego jest fałszem. Istnieje wiele dróg i metod poznania samego siebie. 

Zróbcie bandhan, wyciągnijcie dłonie w kierunku fotografii, natychmiast możecie poczuć, które czakry są blokowane i wiecie jak je oczyścić. Również czasami czujecie to w środku. Jeśli wasze czakry się blokują, możecie to czuć w środku i możecie to czuć, różne centra swoje własne na koniuszkach palców. 

Jeśli chodzi o was samych, będziecie wiedzieć. Jeśli chodzi o innych, wiecie, należy po prostu mówić o czakrach. Nie powinniście mówić, on jest bucowaty lub on ma ego, nie. Ale powinniście mówić, że jego Agnya jest zablokowana, co oznacza, że ma ego. Możecie powiedzieć jego Nabhi jest złe, jego to jest złe. Więc język teraz musi się zmienić. Musicie mówić językiem Sahaja Yogi. 

Niezbędne jest zrozumienie, że jesteśmy teraz Sahaja yoginami. Otrzymaliśmy moce, mamy moce wibracyjne. Ale jeśli wy nie używacie tych wibracyjnych mocy, co się stanie? Musimy ich używać, o to właśnie chodzi. Zawsze zapominamy. Widziałam innego dnia, że nie mogli czegoś otworzyć. Powiedziałam: "Zróbcie bandhan". Zrobili bandhan i od razu to zadziałało, widzicie. Małe, małe rzeczy, też będziecie zdumieni, że jeśli nie wychodzą, musicie po prostu zrobić bandhan i to się wypracuje. 

Bardzo ważnym jest wiedzieć, że jesteście Sahaja yoginami, jesteście świętymi i że wiele potraficie i nie powinniście zapominać tego. Nie powinniście tego zapominać, że jesteście Sahaja yoginami. Teraz nie jesteście już zwykłymi ludźmi. Jesteście świętymi i potraficie wiele zdziałać. To wszystko, kiedy się wypracuje, to sami będziecie zdumieni, jak żeście to wszystko osiągnęli. I powiem wam, że ludzie mówią Mi, że jesteście jak róże, że wasze twarze lśnią, wyglądacie tak pięknie mogą rozpoznać, że jesteście Sahaja yoginami. 

Widziałam na lotnisku, jak ludzie też pytali: "Kim są tamci ludzie wyglądający tak słodko i pięknie, lśniący. Kim oni są?" Jeśli im powiedzieć, że to są święci, to nie uwierzą, że może być tak wielu świętych, ale tak jest i uzyskano to, na całym świecie. Na całym świecie mamy teraz tak wielu Sahaja yoginów, że nie potrafię nawet powiedzieć, ilu ich jest. Są ich tysiące i tysiące. Więc ponownie wam mówię, że Grecja jest miejscem, gdzie możecie wiele zrobić. 

Przede wszystkim musicie umocnić siebie w Sahaja Yodze i musicie wiedzieć kim jesteście, cały czas pamiętać kim jesteście. Jesteście Sahaja yoginami. Nawet dzieciom musicie mówić: "Jesteście Sahaja yoginami”, aby rozwinęły tę osobowość, dzięki której będą zachowywały się poprawnie, zachowywały się w sposób, jaki przystoi Sahaja yoginom. Tak więc wszystkie te rzeczy są tylko wstępem Sahaja Yogi, ale jestem pewna, że zdobędziecie Moje kasety w Cabelli i musicie poznać głębiej samych siebie oraz Sahaja Yogę. 

Teraz nastała nowa era. Któregoś dnia powiedziałam, że rozpoczęła się teraz Satya Yuga. Będzie ona demaskować wszystko, co jest asatya, cokolwiek jest fałszywe. Wszyscy ci fałszywi ludzie będą zdemaskowani i będziecie zdumieni sposobem, w jaki to się stanie. Urodziliście się w tak wielkich czasach i to wspaniałe, że przyszliście do Sahaja Yogi i że otrzymaliście swoją Realizację, i że jesteście jednymi z tych, którzy podnieśli cały Wszechświat do wyższej świadomości. 

Oczywiście, nie potrafimy powiedzieć, ilu ludzi się uratuje. To kolejny punkt, bo to, co wiem o tym, że w części ewolucyjnej, zakładając, że pochodzimy od szympansów, wielu odpadło w międzyczasie, a tak wielu nadal pozostało szympansami, a tam w środku, ludzie zagubili się. 

W ten sam sposób, wiele ludzkich istot może się zagubić z powodu własnej głupoty, z powodu nawyków samounicestwiających, które powstały. Ale wasza odpowiedzialność jest bardzo wielka. Nie myślcie, że jesteście przeciętnymi ludźmi do niczego. Nigdy, nigdy tak nie myślcie. Wy wszyscy jesteście świętymi i jesteście zdolni do wielkich czynów! 

Niech was Bóg błogosławi. 

H.H. Shri Mataji Nirmala Devi.