Shri Lalita Puja. Hove, Brighton (UK), 15 May 1982.

Olen todella ylpeä Äiti saadessani nähdä niin monia sahaja-joogeja. 

On ymmärrettävä, että vaikka saatte vain muutamia uusia tulokkaita, heitä saattaa olla vain muutama, mutta on ymmärrettävä se, että jokainen teistä on nyt oivaltanut sielu. Jokainen teistä on kasvanut niin paljon, että voitte itse muodostaa keskuksen. Ja kun olette kasvaneet yhdessä kollektiivisesti, niin jokaisesta itäneestä siemenestä on nyt tullut vahvoja versoja, ja niitä voidaan varmasti siirtää eri paikkoihin, tekemään työtään, koska jokainen teistä on profeetta. Ymmärrättekohän te tämän. Tottakai olette saaneet kokea oivalluksen ilon ja autuuden, teillä on se kaikki; olette kasvaneet sille tasolle. Olette saavuttaneet sen hitaasti ja varmasti, ja nyt kun teistä on kasvanut puita, olette jokainen niin tärkeä ja voimakas. Tiedän, että ihmisiä tulee vain vähän kollektiivisesti, ja aluksi on vaikeaa tietää, miten toimia heidän kanssaan. Sillä he eivät ole vielä kasvaneet tarpeeksi, he eivät ole vielä sillä tasolla, että he todella tajuaisivat oman tärkeytensä. Mutta teidän kaikkien pitää ymmärtää oma tärkeytenne ja laatunne, jonka olette saavuttaneet. Missä tahansa muussa niin kutsutussa valeorganisaatiossa, sanotaan vaikka kirkossa: siellä on vain yksi pappi. 

Koko paikkakunnalla on vain yksi pappi, eikä hän tiedä yhtään mitään itse asiasta, eikä sillä ole väliä. Mutta silti siellä on vain yksi kirkon valtuuttama henkilö. Kaikkien on kuunneltava tätä yhtä henkilöä. Mutta täällä, te olette kaikki dynaamisia ihmisiä, jokainen teistä pystyy pitämään hyvän luennon. Tietysti kaikki osaavat antaa itseoivalluksen, siitä ei ole epäilystäkään. Teidän pitää yrittää seistä ryhmissä omilla jaloillanne. Kokeilkaa sitä omissa ryhmissänne. Ajatelkaa kaikkia niitä ulottuvuuksia, joihin voitte lentää. Olette nyt valmiita, olette nyt profeettoja. Teidän ei tarvitse tukeutua keneenkään, eikä teidän tarvitse tukeutua edes tovereihinnekaan. 

Voitte tehdä kaiken yksin. Olette kuitenkin yhteydessä toisiinne, ymmärrätte kaikki samaa kieltä, teillä on yhteinen totuus ja olette kaikki yhdessä; mutta dynaamisuuden pitää syntyä jokaiseen itsenäisesti, ja jokainen voi toimia omassa ympäristössään, omalla alallaan, koska tiedätte kaiken Sahaja Yogasta. Ne, jotka ovat vielä puolivalmiita, eivät ehkä tiedä vielä. He ehkä edelleenkin järkeistävät asioita; ei sillä väliä, sillä hekin tulevat kuntoon. Mutta kokonaisuutta katsoen olette kaikki profeettoja, ja profeettoina teidän on seisottava pystyssä. Minne tahansa menettekin, puhukaa Sahaja Yogasta, kertokaa ihmisille: “Olemme saaneet tällaisen asian, tämä on valo. Tiedämme kaiken.” Eihän teillä ole enää mitään epäilyksiä asiaa kohtaan? Mutta hankaluus on siinä, että tunnette, että muut ihmiset eivät ymmärrä, he ovat tyhmiä, he ovat hölmöjä, tai he ovat egoistisia tai aggressiivisia, tai he tekevät teille jotakin. Se on totta, mutta teidän on tiedettävä, että taistelemassa on muitakin, on tuhansia kaikkialla maailmassa, jotka puhuvat samaa kieltä, jotka puhuvat samasta asiasta, ja kaikki tuntevat saman asian. Ette siis ole yksin taistelemassa. 

Heti kun tiedätte tämän, tulette hämmästymään, kuinka paljon voimaa alkaa virrata teihin. Mitä enemmän ajattelette sitä, tai meditoitte omaa Itseänne, niin tiedätte, että te itse olette profeettoja. Silloin näette ne mittasuhteet, joihin – hyvin monet täällä ovat saavuttaneet ne mittasuhteet, voin nähdä sen. Joka paikassa, jokaisella elämän alueella, missä tahansa kuljettekin, teidän pitää puhua ja kertoa siitä ihmisille. On tiettyjä asioita, on olemassa tiettyjä sääntöjä ja ohjeita Sahaja Yogalle ja sahaja-joogeille. Nämä ovat sitä varten, että näkisimme kuinka moni on vielä puolivalmis ja kuinka moni on täysin valmis. Olemme tehneet muutamia sääntöjä ja ohjeita, koska todella valmiit hyväksyvät ne muitta mutkitta, he sisäistävät ne täysin. Kuten tiedämme, meidän luoksemme tulee kaikenlaisia ihmisiä. Hyvät ihmiset omaksuvat Sahaja Yogan ongelmitta, sillä he ovat todella hyviä ihmisiä. He saavuttavat voimansa, he tunnistavat voimansa, he alkavat käyttää voimiansa, he vain tulevat voimiksi. Sanomme, että meillä on täydellinen sormuksen malli, ja meidän on vain istutettava siihen timantti. 

Ja huomaatte, että timantti sopii hyvin paikalleen. Sitten he vain vakiintuvat. Mutta muutamat ihmiset vielä oivalluksen jälkeenkin heilahtelevat sinne tänne. Ei sillä ole väliä, he tulevat kyllä kaikki kuntoon. Mutta huippuluokan ihmiset ovat tyyniä, ja heitä on aika paljon. Voin kertoa, että tiedän monia guruja, jotka ovat oikeita guruja – en tarkoita näitä vääriä, unohtakaa ne, unohtakaa nämä huijarit – mutta näillä oikeillakaan guruilla ei ole yhtä ainutta sellaista, ei yhtä ainutta henkilöä. Esimerkiksi Gagangar Maharaj kertoi Minulle sen suoraan. Kysyin: ”Miksi et anna heille oivallusta?” Hän sanoi: “Kuka minulle antoi oivalluksen? Minun piti tehdä kovasti työtä sen eteen.” Ja kaikkea sellaista ... “Hyvä on,” sanoin, “Sinulla oli guru, joka antoi sinulle oivalluksen, joten guruna sinunkin velvollisuutesi on antaa oivallus.” Ja hän vastasi: “Olen antanut oivalluksen yhdelle. Työskentelin hänen kanssaan kaksikymmentäviisi vuotta. 

Puhdistin hänen Agnyansa, puhdistin kaiken ja annoin oivalluksen.” “Ja mitä hän tekee nyt?” Hän sanoi: “Äiti, nyt näen häntä silloin tällöin. Näkisittepä hänet, hän on kauhea ihminen, ja hän tekee nyt rahaa ja juoksee naisten perässä.” Oivalluksen jälkeen, työskenneltyään kaksikymmentäviisi vuotta! Hän sanoi: “Minulla ei ole enää mitään tekemistä tämän miehen kanssa.” Tätä miestä kutsuttiin nyt Anna Maharajaksi. Sanoin: “Hyvä on, katson mitä voin tehdä, jos hän tulee Bombayhin.” No, hän tuli Bombayhin ja eräs joogineistani kutsui hänet kotiinsa. Hän oli aika varakas nainen, ja hän sanoi: “Äiti, Anna Maharaj on täällä, ja kerroitte, että haluaisite tavata tämän miehen, ja nyt hän on täällä. Tuletteko tänne?” Menin sinne, ja mies tietysti koski jalkojani, ja sellaista, mutta hän poltti tupakkaa Minun läsnäollessani, kuvitelkaa. Hän kosketti jalkojani ja istuutui. Hän alkoi aluksi puhua pahaa gurustaan, hänestä, joka oli työskennellyt hänen kanssaan kaksikymmentäviisi vuotta, voitteko kuvitella? Te olette hyvin kilttejä ihmisiä, te ette puhu pahaa Minusta. En ole työskennellyt kahtakymmentäviittä vuotta kanssanne, mutta hän puhui pahaa gurustaan. 

Ja hän sanoi: “Katsokaas minun guruni, miksi hänen pitäisi mennä Bombayhin? Mihin häntä tarvitaan?” Koska tämä mies teki rahaa Bombayssa, hän ei halunnut gurunsa menevän sinne ja puhuvan häntä vastaan. “Miksi hänen pitäisi mennä Bombayhin? Ei kai hänen pidä jättää paikkaansa? Hän voi ihan hyvin siellä vuoren huipulla. Miksi hänen tarvitsisi tulla alas sieltä?” ja kaikkea tällaista hän puhui siellä. Sanoin: “Todellako? Hän on sinun gurusi, sinun ei pidä puhua pahaa hänestä.” Hän sanoi: “Mutta se on totta. Eihän hänen tarvitse lähteä pois sieltä?” Ja hän vain jatkoi tupakoimistaan. Sanoin: “Nyt Minun täytyy lähteä.” Hänellä on paljon naisia ympärillään hieromassa hänen jalkojaan. 

Hän juo paljon maitoa, nautiskelee, tupakoi ja puhuu alentavaan sävyyn niinsanotuille opetuslapsilleen. Ihmisparat, he olivat hyvin yksinkertaisia ihmisiä. Sanoin: “Minun on nyt mentävä. Muttan laitan hieman ‘kumkumia’ otsaasi.” Otin hieman kumkumia ja laitoin sitä hänen otsaansa. Ja hänen Agnyansa oli polttavan kuuma, todella kuuma, ja sormeni hypähti näin! Sanoin: “No niin. Nyt, kun olen lähdössä, voisitko sinä laittaa hieman kumkumia Minun otsaani.” Imaisin hänen sormensa sisään, eikä hän ei pystynyt liikuttamaan sitä. Hän tärisi vain näin, … Ja hän sanoi: “Päästäkää irti, päästäkää irti, anteeksi, Äiti, anteeksi!” Sanoin: “Kuulehan! Jos lupaat, että et enää puhu pahaa gurustasi, niin sitten päästän sinut?” Hän sanoi: “Hyvä on, hyvä on, hyvä on! Olkaa hyvä, päästäkää minut!” Silloin päästin sormen irti. 

Mutta sitten, sahaja-jooginille, joka oli paikalla, ja joka oli säästynyt niin monelta harmilta, koska tämä joogini oli selvännäkijä, hänelle mies kertoi toisin, kertoi täyden valheen. Mies sanoi: “Annoin voimaa Äidille.” He nimittäin seurasivat tapahtumaa sivusta. “Tärisin siksi, koska annnoin voimaa”, eli tärinä oli muka voiman antamista Minulle! Tämän naisen olisi pitänyt ymmärtää, että kun ihminen tärisee, se tarkoittaa, että hänessä on jotain vialla. Ja sitten hän sanoi: “Nyt annan sinullekin samanlaiset voimat kuin Äitikin sai.” Nämä olivat Sahaja Yogan aivan alkuaikoja, aivan alkutaivalta. “Nyt sinun pitää ottaa ‘Yagya’. ’Hom’. Siitä hyvästä kaikkien pitää tuoda yksi ja yksi neljännes ‘tolaa’ kultaa” – se on noin 10 grammaa – “ja tuoda se minulle.” Se oli lopun alkua. Kaikki rahat, kaikki omaisuus meni jotenkin tälle miehelle. Hänen siskonsa tuli luokseni, kun matkustin kerran Delhistä Bombayhin, ja hän lankesi jalkojeni juureen ja alkoi itkeä. 

Kysyin: “Mikä hätänä?” Hän sanoi: “Äiti, tämä mies on ryöstänyt meidät.” Kysyin: “Kuka?” “Anna Maharaj.” Kysyin: ”Miten? Tehän näitte silloin, kuinka hän tärisi. Näitte millainen hän on.” Miten tämä mies saattoi huijata naista, jolle oli kertonut täyden valheen? Jos nainen olisi nähnyt tämän miehen värähtelyt, kaikki olisi mennyt hyvin, mutta tämän sahaja-joogit unohtavat. He ovat profeettoja, heillä on voimansa, mutta heidän voimansa on heidän Henkensä, heidän värähtelynsä, ja he unohtavat koko ajan sen, että “Meillä on uusi tietoisuus, värähtelyjen tietoisuus. Meidän pitää arvioida kaikki värähtelyjen perusteella,” ja se on kaikkien profeettojen ainoa vika. Jos kysymyksessä on epätotuus – Olen hyvin viaton, hyvin yksinkertainen, en todellakaan ymmärrä monia asioita. En tiedä sellaisesta kieroilusta, että joku kulkee ympäriinsä ja kertoilee kaikenlaisia valheita, -how he goes round and tells lies and this, mutta värähtelyistä tiedän tarkkaan miten asiat ovat. Voitte kertoa Minulle mitä tahansa tarinoita: vaikka kuinka kierosti, vaikka kuinka älykkäästi, vaikka kuinka terävästi. Tiedän mihin pyritte, koska tiedän sen värähtelyistä. 

Mutta muuten olen hyvin yksinkertainen, en pysty ymmärtämään älyllisesti, mutta värähtelyjen kautta tiedän missä olette. Samalla tavalla teidän pitää kehittää värähtelytietoisuuttanne, herkistää sitä ja yrittää ymmärtää asioita värähtelytietoisuden kautta. Jos pystytte siihen, teistä tulee täydellisiä profeettoja. Teistä tulee täydellisiä profeettoja. Meidänkin joukossamme on vielä ihmisiä, jotka eivät ole päässeet tälle tasolle. Sellaisiin ihmisiin ei pidä koskaan luottaa, ei koskaan, koska he ovat puolivalmiita, he saattavat kääntyä negatiivisksi, he saattavat kääntyä positiivisiksi. Joten heihin ei pidä luottaa, ja heitä pitää kohdella pienellä varauksella. Kun he tulevat kuntoon, silloin voitte ottaa heidät mukaan omaan joukkoonne. Esimerkiksi, äskettäin eräs tyttö meni naimisiin hienon sahaja-joogin kanssa. Koska hän sanoi rakastavansa tätä tyttöä, ja kaikkea muuta hölynpölyä, niin sanoin: “Hyvä on, ‘baba’, mene naimisiin hänen kanssaan.” Tiesin, että tämä ei ollut hyvä valinta, mutta mitä voi sanoa? 

Sitten tämä nainen yritti – oikeastaan hän matkusti kanssani ja yritti vielä tarrautua kovasti sydämeeni bhooteillansa. Kaksi kertaa hän yritti. Nämä henget hänessä olivat niin ovelia, että kun hän palasi takaisin Australiaan, hän järjesti siellä sellaisen esityksen, että hän tuntee itsensä niin turvattomaksi, ja että hänen miehensä ei välitä hänestä, ja kaikkea sellaista. Ja että koko ashram – kuvitelkaa, koko ashram menetettäisiin. Tiesin, että jotain oli tapahtumassa, joten otin kaukopuhelun sinne. Sain heti selville mistä oli kysymys. Sanoin heille: “Katsokaa hänen värähtelynsä!” He vastasivat: “Äiti, emme huomaa hänessä mitään vikaa.” Eli, he eivät alkuunkaan nähneet hänen värähtelyjään. Kun on menettänyt värähtelynsä, ei tunne enää mitään. Kaikki olivat niin hänen pauloissaan, että eivät tunteneet hänestä mitään. Voitteko kuvitella? 

Sitten tein selkeän kysymyksen: “Voisitteko korvata Warrenin hänen vaimollaan?” Silloin he pelästyivät. On siis oltava hyvin varuillaan tällaisten puolivalmiiden ihmisten kanssa. He yrittävät aina vetää teitä alaspäin. Puolivalmiit ihmiset yrittävät aina vetää teidät alas, jos ette ole riittävän päättäväisiä vetämään heitä ylös. Koska he eivät tee niin, he eivät ole tietoisia siitä, vaan ovat tällaisten ihmisten vallassa, ja kun he sitten tekevät jotain, nämä puolivalmiit yrittävät tehdä kaikenlaista jumalanvastaista. Kerron toisen tapauksen, joka sattui Genevessä. Aluksi en puhu kenestäkään avoimesti muille. Niin pitkälle kuin mahdollista en puhu avoimesti, koska se ei ole soveliasta. Annan ihmisille mahdollisuuden, he nousevat, ja kaikki tulee kuntoon. Voin hoitaa asian näin. 

Mutta kun kiusa alkaa vaikuttaa kollektiiviin, silloin asiasta on puhuttava avoimesti, sillä nämä ihmiset menevät yhden ihmisen luo, sanovat jotain, toiselle sanovat jotain ja kolmannelle jotain. On siis oltava erityisen valppaana. Eikä kukaan ole tietoinen siitä – sehän se erikoisinta onkin, ihmiset eivät tiedä, mitä ovat tekemässä. Kuten tämä geneveläinen nainen kulki kyselemässä jokaiselta: “Mitä mieltä olet herra X:stä tai herra Y:stä?” Hyvä on, vastaat jotakin, ja jos sanot jotain negatiivista, nainen tarttuu siihen. Toissapäivänä olin hyvin iloinen, kun Ray kertoi Minulle jotain hyvää Pamelasta. Hän sanoi: “Pamela on hyvin taiteellinen nainen.” Kun alatte nähdä hyviä puolia muissa, se antaa Minulle mielihyvää, onnea ja iloa. Mutta kun alatte nähdä huonoja puolia muissa, silloin en pidä siitä. Joskus tietysti kun … Minä testaan teitä myös tässä asiassa. Joskus sanon jotain tarkoituksella, Sanon: “Nyt on Rayssä jotain vikaa”, saatan sanoa niin. Tiedän, onko se totta vai ei, mutta teen sen nähdäkseni, kuinka hyvin osaatte arvioida ihmistä. 

Jos sitten sanotte jotain kannustavaa jostakin hyvästä asiasta, jota hän tekee, silloin tiedän, että olette oikeassa. Pidän siitä, arvostan teitä, ihailen teitä todella sen vuoksi. Mikä tahansa totuus onkin, teidän pitää kertoa se Minulle, koska tiedän totuuden, mutta vain leikittelen vähän teidän kanssanne nähdäkseni, mitä ajattelette toisesta henkilöstä. Joten yrittäkää nähdä toisen ihmisen hyvät puolet. Mutta yksi asia teidän pitää ymmärtää, että jos henkilö on riitaisa, yrittää hallita teitä – Birminghamissa meillä on sellainen ongelma, jota en ole vielä paljastanut enkä siitä puhunut. Olen vielä pitänyt salaisuuden, mutta kerron ihmisille, että Birminghamissa on ongelma, ja se ongelma on lähtöisin yhdestä henkilöstä, eikä hän ole vielä tietoinen siitä. Tulen puhumaan tämän henkilön kanssa; kerron hänelle, että hänen pitää päästä eroon tästä ongelmasta. Mutta jos hän ei tee sitä, silloin Minun on puhuttava siitä avoimesti, koska en halua menettää Birminghamin keskusta. Olisimme melkein menettää Geneven keskuksen; olisimme varmasti menettäneet sen. Kaikki olivat toisiaan vastaan, ja vain yksi ihminen aiheutti nämä suuret ongelmat. Vaikka olettekin täysin valmiita, ette vielä ole kovin kollektiivisesti tietoisia ja toisianne arvostavia, niin kuin teidän pitäisi.

Te olette kaikki yhtä. Eikä vain arvostus, vaan se, että ette tule toimeen ilman toisianne. Hitaasti ja varmasti, jollainen englantilainen luonne on, ja se on oikein hyvä luonteenlaatu, mutta voi olla myös liian hidas. Teidän pitää nousta hitaasti ja varmasti omien kuorienne yläpuolelle ja nähdä toisten sahaja-joogien kauneus, ja nähdä heidän hyvät puolensa niin, että voitte omaksua niitä itseenne. Joillakin ihmisillä on tiettyjä hyviä ominaisuuksia. Ja kun puhuin Pamelan kanssa Raystä, niin hän yllättäen ylisti myös Raytä paljon, ja se teki Minut äärimmäisen iloiseksi, vaikka Minun onkin sanottava, että Brighton ei näyttäytynyt kovin valoisana eilisessä tilaisuudessa; siellä oli muutamia ihmisiä, mutta ei sillä väliä. Se antaa hyvin paljon energiaa, kun voi nähdä sahaja-joogien kunnioittavan toisiaan. Jos jollakin on ongelma, esimerkiksi vasemmanpuoleisilla ihmisillä on aina ongelmia luennoillani; he nukahtavat kesken kaiken, luonnollisesti, he eivät voi sille mitään. Sillä ei ole yhtään mitään merkitystä, Minä työskentelen heidän kanssaan vaikka he nukkuisivatkin. Mutta kun työskentelen heidän kanssaan, Minunkin on nukuttava, jotta pääsen heidän sisälleen, ymmärrättekö? 

Tämä on siis painolastina, mutta se ei haittaa, se asia tulee kuntoon. On olemassa erilaisia keinoja saada asia kuntoon. Minulle sillä ei ole niin suurta merkitystä, mutta sillä on merkitystä, oletteko unessa tovereitanne kohtaan, toisia sahaja-joogeja kohtaan? Oletteko valppaina heidän suhteensa? He ovat kuin teidän kätenne, silmänne, nenänne, kaikki. Olette kaikki yhtä. Ette voi tulla toimeen ilman toisianne, koska olette ainoita ihmisiä, joilla on silmät nähdä. Olette ainoita, jotka ovat tietoisia. Eikä meitä ole vähän. Ajattelemme, että meitä on vain muutamia. 

Voi olla, että toisilla guruilla on tuhansia seuraajia, mutta he ovat hyödyttömiä – he menevät sisään ja tulevat samanlaisina takaisin. Ja vielä lisäksi: he saattavat olla sarvipäitä paholaisia! Mutta he eivät ole tietoisia. Ja te taas olette. Toisaalta teidän pitää vetää ylös ihmisiä, jotka eivät ole kovin tietoisia, ja toisaalta teidän pitää arvostaa ihmisiä, jotka ovat enemmän tietoisia. Tämä pitää ymmärtää. ... hieman vähemmällä kuin se todellisuudessa on. Minun pitää kertoa teille, että teidän pitää kertoa siitä hieman enemmän, jos haluatte saada ‘härän liikkeelle’, ymmärrättekö? Puhukaa vähän enemmän kuin mihin pystytte, koska mitä tahansa sanottekin, ei ole liikaa, koska tämä on äärettömyys. Sitä ei myöskään saisi olla niin paljon, että ihmiset eivät kestä sitä. 

Warrenilla oli tällainen kokemus, josta sanoin hänelle: “Kerro tästä vain sahaja-joogeille, ei kenellekään muulle, koska he eivät ikinä uskoisi sitä.” Hänellä ei ollut bensaa autossaan, ja hänen piti mennä puhumaan Sahaja Yogasta, ja hän kiersi ympäriinsä. Ja hän kiersi puhumassa kahdeksan päivää, ja kun he sitten palasivat, autossa ei ollut bensaa. Huoltoasemalla mies sanoi: “Tankkihan on täynnä, miksi haluatte sinne lisää?” Miksi ei? Tällaista voi tapahtua, mutta muille ei kannata kertoa, koska he vain sanovat: nämä ovat vain lastenkamarin satuja. Olette kuulleet kertomuksen leivästä ja kaloista. Koska se on Raamatussa, me uskomme siihen. Miksi ei tänä päivänä? Olette nähneet monia tällaisia asioita tapahtuvan, niin monia asioita omana elinaikananne. Mutta jos kaikista näistä asioista kertoo ihmisille, he eivät usko. Teidän viisautenne on uskomisessa siihen, että olette Jumalan valtakunnassa, ja että Hän on Kaikkivaltias, ja että Hän antaa teille kaiken minkä haluatte ja toivotte. 

Ihmiset eivät usko, tiedän sen. Mutta se on totta, mitä tahansa toivotte, voitte saada sen, mutta jos kerrotte ihmisille, he eivät usko. Mutta Sahaja Yogassa teidän on tehtävä päätös, ei varauksella, vaan avoimuudella, täydellä luottamuksella. Itseluottamuksen puute, joka tulee tämän luennon takia, ei ole hyvä. Vaan täydellä luottamuksella: “Kyllä, se on näin! Se on näin! Asia on näin.” Kun alussa menin Intiaan, niin Raul Bai, eräs vanhempi intialainen nainen – he ovat ujoja vähän kaikessa. Siellä hän nostikin kätensä ylös ilmaan. Ja hän huusi: “ Bolo Mataji Nirmala Devi!” Ja Modi katsoi naista, mutta hän ei nostanut käsiään ylös. Hän arkaili. Mutta nainen huusi kolme kertaa ja tarttui sitten Modin käteen ja sanoi: ”Mikä sinua vaivaa, noin pitkää miestä? 

Mitä varten Jumala on antanut sinulle pituutta? Että saisit kätesi korkealle.” Ja miesparan oli nostettava kätensä ylös. Tästä on kysymys. Olkaa rohkeita, luottakaa itseenne täydellisesti, että olette oivaltaneita sieluja, että olette profeettoja. Asioista ei kannata hermostua tai huolestua, sillä olette nyt profeettoja. Omaksuminen! Sanskriitiksi sanotaan ’viraj’. Se tarkoittaa, että energia on täyttynyt – ‘viraj’: tarkoittaa, iloita sisällä olevasta energiasta. ‘Ra’ on energia; ‘Viraj’ tarkoittaa, että voitte iloita valtaistuimenne energiasta, omaksukaa sen olemassaolo. Te olette nyt kuninkaita, käyttäytykää sen mukaisesti. 

Se ei ole ylimielisyyttä millään tavalla. Henkilö, joka on kuningas, ei ole koskaan ylimielinen, jos hän on todellinen kuningas. Jos he ovat kuninkaita lainahöyhenissä, silloin asia on toinen. Mutta jos he ovat oikeita kuninkaita, he eivät voi olla ylimielisiä. Tällaisella erityislaatuisella kuninkaallisella käyttäytymisellä voitatte ihmiset puolellenne. Se ei ole mitään teatteria, te olette sitä! Mutta päinvastoin, tässä te olettekin varauksellisia, minkä vuoksi? Teidän ei tarvitse pukeutua kuin kerjäläiset tai kuin keikarit, vaan teidän pitää pukeutua niin, että olette kuninkaita, ette laita siihen liikaa huomiota. Tulette hämmästymään miten se toimii. Olette suurenmoisimpia ihmisiä, jotka ovat eläneet Minun aikanani ja Minun kanssani, ja osaan myös puhua kieltänne. 

Olen pitänyt enemmän puheita englanniksi kuin omalla kielelläni, omalla äidinkielelläni tai hindiksi. Voitteko kuvitella? Hyvin monet intialaiset, jotka eivät itsenäistymisen jälkeen paljoa välittäneet englannin kielestä, yrittävät nyt opetella englantia, ja he pelkäävät, että eräänä päivänä englanti saattaa syrjäyttää sanskritin, koska niin paljon Äiti puhuu englantia. Minun on pyydettävä teiltä hyvin yksinkertaista asiaa: omaksukaa omat voimanne. Omaksukaa. Ette ole enää orjia. Olette nyt oivaltaneita sieluja. Sellaisella persoonallisuudella te todellakin koristatte Sahaja Yogan kauneutta. Vasta sitten kun puu kukkii, sillä on merkitys, ja kukkien pitää olla esillä! Ne eivät ole piilossa, vai oletteko koskaan nähneet minkään kukan piilottavan itseään?

Ne peittävät puiden koko rungon ja tuoksuvat, tietäen omat voimansa. Ja tuoksu tulvii kaikkialle. Kaikki tietävät kukkien puhjenneen, kaikki mehiläiset lentelävät ympärillä. Sellaisia teidän pitää olla. Omaksukaa voimanne – sisällänne ja ulkopuolella, molemmissa. Ei vain sisällä; ulkopuolella ja sisällä. Ihmiset tulevat hämmästymään itseluottamustanne, myötätuntoanne, voimianne ja kaikkein suurinta: täydellistä ‘vidyaa’, täydellistä tietoa Sahaja Yogasta, täydellistä tietoa Kundalinista, täydellistä tietoa Jumalallisuudesta, joka teillä on. Eikö niin? Gavin, miten vain haluat, voit aloittaa pujan. Gavin, tulehan … Voitte lukea nimet. Ja Marcus.

Joogi: Ensinkö Ganesh Puja, Äiti?

Ganesha on saapunut! Tehän osaatte myös sanskritia … Molemmat opiskelevat sanskritia.

Joogi: Pitäisikö ne ihmiset, jotka eivät ole tehneet aikaisemmin pujaa Teille, kutsua tänne?

Hyvä on, mutta ei aivan uudet ihmiset. Ei aivan uudet, mutta he … Jos he haluavat tehdä, niin se sopii. Mutta ongelma on siinä, että he ovat aivan uusia ihmisiä. Mutta Ranskassa se toimi …

Joogi: Jotkut ovat tulleet kauempaa, eivätkä ole olleet pujassa.

Mistä kauempaa?

Joogi: Täällä on eräs herra Devonista, Äiti. 

Ihanko totta? Hyvä, sehän on mukavaa. Katsokaas, Ranskassakin kaikki toimi todella hienosti. Meillä oli puja seuraavana päivänä, ja kutsuimme sinne niitä ihmisiä, jotka saivat oivalluksen. Ja heille se toimi todella hyvin, he olivat hyvin herkkiä, koska olivat etsijöitä. He ymmärsivät tarkoituksen, ja nämä algerialaisetkin … nämä muslimit, kuinka hienoja he olivat – aivan huippuluokkaa. Huippuluokan ihmisiä, tiedättekö. Mikä hänen nimensä oli, tämän lakimiehen? Aychala. Hän on suurenmoinen mies, eikö olekin? Hänen vaimonsakin … Ja hän sanoi: Tämä Ylösnousemuksen Aika; mitä siitä pitää vielä kysyä?” Hän on lakimies, ja hänen vaimonsakin oli? Hän toi mukanaan neljätoista ihmistä lentokoneella. Kyllä vain. Hyvä. Jos uusille ihmisille ei muodostu mitään esteitä, he voivat tulla pesemään jalkojani. Se on aina avuksi. Mutta jos teillä on esteitä, älkää tulko. Älkää silloin tulko. Nähkääs, tämä ei auta Minua, se auttaa teitä.

Jotkut ihmiset ajattelevat, että kun he pesevät jalkani, säästyn yhdeltä peseytymiseltä, tai jotain sellaista! Se on etuoikeus, ja jos haluatte tehdä sen, teidän pitää tehdä se – se on teille hyväksi, te vakiinnutte välittömästi oivallukseenne. Joten uudet ihmiset voivat tulla. Ja ensiksi teidän pitää pestä Minun jalkani. Hän kuulkaa ymmärtää niin paljon! Minun lapsenlapseni ovat – he ymmärtävät hyvin protokollaa. Hän otti pois Minun sukkani ja laittoi ne päänsä päälle! He ymmärtävät niin paljon, … Nick kertoi Minulle, että meidän pitää oppia paljon protokollaa lapsilta. Hän sanoi ottaneensa sen esiin Minua varten tänään, puja-iltaa varten, ja ajattelin jättää sen käyttöönne. Uudet ihmiset, olkaa hyvä ja tulkaa tänne.

He saavat tehdä pujan. Heillä on etuoikeus, ei hänellä, joka ... Kuka olikaan tullut Devonista? Hienoa! Tulkaa, tulkaa. Hyvä. Ne ihmiset, jotka ovat Brightonista, voivat tulla pesemään jalkani, koska se on paras tapa vakiinnuttaa teidät oivallukseenne. Tuleeko hän ensimmäiseksi? He ymmärtävät etuoikeuden. Oikein hyvä. Paul, voisit tulla pesemään jalkani, olisi hyvä, jos tulisit pesemään. 

Hyvä. Noin on hyvä. Olisi hyvä sanoa mantra. Muuten, kenelle annoinkaan sen esineen, jonka olin tuonut teille? Jalkojen pesua varten? Kenelle lahjoitin sen? Annoinko sen teille? Se iso esine. Ei, vaan äskettäin. Kysykää Marcukselta. 

Marcus, meillä oli sellainen iso hopeinen esine? Tällainen iso esine? Ei, ei se tuo ollut. Se oli Englannista. Se taisi olla Laneen. Se on varmaan siellä.

Joogi: Annoitte minulle yhden asunnossanne, Äiti, annettavaksi Nightingale Laneen.

Annoinko? Missä se on? Teidän pitää tuoda se tänne. Nähkääs, se on erittäin hyvä. On erikoista, että Minulla oli se mukanani, se oli Englannista, ja toin sen takaisin teille. Valmistettu Englannissa, voitteko kuvitella? Sheffieldissä! Toin sen teille takaisin, että voitte käyttää sitä. Tuokaa se ensi kerralla, koska ruostumaton teräs ei ole niin hyvä kuin se. No niin, sinäkö luet mantrat? Aloitetaan Shri Ganeshan mantralla. Onko sinulla se? … Miten ajattelitte tehdä pujan jaloilleni?

Laittakaa gheetä jaloilleni tällä. Tätä kookosta voisi jättää vähän käytettäväksi jälkeen päin. Hyvä on. Satakahdeksan nimeä. Hänellä on käännöskin, se on oikein hyvä. Hän saa lukea myös käännöksen, koska se on uusia ihmisiä varten. Tämä on Shri Ganesha, joka inkarnoitui Jeesuksena Kristuksena, ja tämä teksti kirjoitettiin neljätoistatuhatta vuotta sitten. Se on nyt käännettynä, joten voitte nähdä, kuinka Hänen tulemisensa oli jo silloin tekstissä, ja kuinka tässä kirjoitetut asiat näyttävät koko kuvan Kristuksesta – jollainen Hän on, mutta jota ihmiset eivät tiedä. Ihmiset puhuvat: Kristus, Kristus, Kristus – mikä Kristus on? No niin, katsotaan. 

Gavin, voisitko nousta ylös ja lukea sen? Ei se mitään, mennään vain eteenpäin. Kuka voisi … voisitko pyytää jotakin lukemaan, koska meidän pitäisi päästä … Jeremy? Lue se, kuuluvalla äänellä. Kaikki lapset saavat pestä jalkani. Lapset saavat tulla pesemään ensin. Noin on hyvä. Shona! Päästäkää Olympia tänne. Olympia, tule tänne. 

Tule, tule. Keitä muita on? Teidän pitää pestä Minun jalkani. Eikö niin? Kaikkien pitää pestä Minun jalkani. Tulehan. Istuhan siihen. Kaikki saavat pestä jalkani. Eikö niin? No niin.

Tulkaahan. Tuokaa vettä. Amit, istu alas. Ottakaa kengät pois jalasta. Kengät pitää ottaa pois … Istu alas, istu ... Istu alas. Istu tähän, noin juuri. Ole hyvä, istu. Istuhan alas nyt! Istu! Istu. 

Nyt voit kaataa vettä. Kaada vettä, kaada vain … Kaikki tulevat pesemään. Aha! Kuka nyt pesee? Ooh, hyvä, nyt riittää. Antakaa hänen pestä toisella kädellä. Missä on – Katie? Kutsukaa hänet tänne. Oikealla kädellä, oikealla. Peskää oikealla kädellä. 

Älähän itke. Älä itke, älä. Missä Katie on? Kutsukaa Katie tänne. Nyt peskää, peskää. Tulkaa, tulkaa. Kyllä hän osaa. Kyllä hän osaa. Hän on jo iso tyttö. Hän osaa kyllä … Katsos, nyt on hyvä, nyt tuntuu viileä tuulahdus. 

Hyvä, hyvä. Tulehan Katie, tule. Katsopas, Katiekin on tullut. Katie on tullu. Tulehan Katie. Tulehan, Katie, nyt on sinun vuorosi. Katso, kaikki pesevät. Kaikki lapset saavat pestä. Hyvä. Katsokaas, tässä on asian ydin, että kun saatte oivalluksen, henki on heränneenä – se on yhtä kuin Kristus – ja sitä te kuuntelette. 

’Hänen olemassaolonsa sinussa’: sen avulla te kuuntelette. Eli hengen avulla, tämä on asian ydin. Tätä Hän tarkoitti sanoessaan: Lohduttaja on tuleva ja Hän … ja Hän lohduttaa teitä niin, että olette ikuisesti Isäni luona – tai että tulette ikuisesti muistamaan Isäni. Se on henki, jonka muistatte. Se on henki, näettekö? Kuvitelkaa, hän on täällä! Et ole koskaan ennen pessyt … Grace, hankaa kädet vedessä. Hankaa. Juuri niin. Hankaa vain, vedessä. 

Hankaa kovaa. Sinun pitää hangata sormillasi. Katsos, Minun Jalkani ovat aivan kunnossa. Niille ei käy mitenkään. Hankaa niin lujaa kuin pystyt. 

Joogi: Jumalatteren nimet Shri Lalitan muodossa. 

Kuuluvasti, voit nousta seisomaan. Voisitko? Hyvä idea, koska … Voitko antaa mikrofonin hänelle? Hyvä on, voit seistä sitten … Käännös, muuten nämä ihmiset eivät ymmärrä. Voisitko istua, niin olisi parempi. Voimme … värähtelyjä Äiti Maasta. Oikein kuuluvasti. Voitko sanoa ‘sakshat’, niin olisi parempi … Ei niin paljon. ‘Mataji Nirmala Devi’ olisi parempi ... Sano se alkuun. Kun olet sanonut sen kerran, se riittää. Nyt voit olla varma siitä, eikö niin? Jumala siunatkoon sinua. Hän on nyt täysin varma siitä. Nyt on parempi.

Nämä ovat kaikki salaisuuksia, … mutta te ette näe niitä … Kaikkia kamaluuksia te olettekin valinneet luettavaksi! Ra, Ra-dha: tarkoittaa, ‘Ra’ on energia, ... joka läpäisee. Radha tarkoittaa … Ra on Radhan energia. Taas lisää kamaluuksia! Alussa sanotaan kaikki kauheudet, jotta teidät saataisiin aloillenne. Aivan niin. Hyvä, nyt voit jatkaa. Nyt ollaan sokeriruo-ossa! Hän on kausaalit elementit. Kausaalit elementit, ymmärrättekö?

Syy-yhteys. Kuten tuoksulla on syy-yhteys Äiti Maahan. Tuoksu on lähtöisin Äiti Maasta. Auran kautta tapahtuva värähtelyjen säteily pitää kaikki muut aurat itsessään, koko Äiti Maan. Se tarkoittaa … Hän on täyden kuun myskin tuoksu. Hän on täyden kuun myskin tuoksu. Ihmiset ovat yrittäneet kuvailla asioita kaikenlaisilla runollisilla ajatuksilla. Siinä on ero: kauneus ja suotuisuus. Katsokaas, suotuisuus on kasvot, se antaa ‘shubhaa’ – shubha tarkoittaa ‘hyvää onnea tuova’. Kasvot, jotka näette, tuo teille hyvää onnea. 

Tätä kutsutaan suotuisuudeksi. Nykyajan ihmiset eivät tietenkään usko tällaisiin kasvoihin, että tällaisia kasvoja olisi olemassa. Mutta voi olla olemassa kasvot, jos sellaiset näkee, niin ne tuovat hyvää onnea. Suotuisuutta. 

Joogi: Ylistys Hänelle, jonka nenässä olevat timantit ylittävät loistossaan tähdetkin. Siksi en pidäkään mitään siellä! Se tarkoittaa iloa kauneudesta. Sahaja-joogit iloitsevat niiden kukkien kauneudesta, joita Hänellä on koristeenaan. Se johtuu värähtelyistä. Yksinkertaisesti, mitä tahansa Jumalatar koskee, se saa värähtelyjä, ja jos katsoo tällaista kukkaa, tulee onnellisemmaksi, koska siinä on värähtelyjä. 

Vain värähtelyt voivat saada aikaan tällaista. Lootuskukka – rakkauden lootus. … Joka tulee esiin ‘kapolista’. Se on kuvaus. Kapol on tämä tässä, tätä paikkaa siinä kuvataan. ‘Padmaraag’ on lootuksen tuoksu. ‘Raag’ tarkoittaa lootuksen energiaa, joka tulee esiin Hänen otsastaan. Ei, vaan tästä, ’kapalasta’, ja tämä on ’kapol’. Kapol on – Anteeksi: tamä on ‘kapal’ ja tämä ‘kapol’, posket. Energia, joka virtaa poskista on ‘raag’ -energiaa, ja oikeastaan ‘raag’ tarkoittaa rakkautta, myötätuntoa, jota lootus antaa. 

Joka on kuin uudet lehdet. ‘Vidru’ tarkoittaa ‘uusia lehtiä’. Kuin uudet lehdet. Miten se on käännetty? Se on aika suuri asia, mutta se on hyvin runollisesti ilmaistu, se saa aika lailla hämilleen. Melko lailla hämilleen! Sininen. Kuin siniset lehdet. Uusien lehtien värihän on – vaalean punertavat, eikö niin? Hänen huulensa ovat siis sen väriset, ja ne saattavat varjoon jopa vastapuhjenneet lehdet, vaaleanpunaiset. 

Kyllä, mutta ne kontrolloivat Nirmala Vidyaa; Shuddha Vidyaa – puhdasta tietoa. Hampaat ovat ilmentymä – ne ilmentävät puhdasta tietoa. Ne ovat kaiken Vidyan kukinto. Kamferia pitää käyttää. Ja ‘beeteliä’ pitää syödä, – mutta Minä en syö sitä. ‘Sanlap’ tarkoittaa suotuisuutta. ’Alap’ on tiedotus, raportti. Raportti. Eli … Katsokaas, suoraan sanoen, tämä on aika noloa. On parempi, että sinä luet sen. ... Ei, kyllä siinä lukee niin: kuin ‘veenan’ sointi, jumalainen ‘veenan’ sointi.

Saraswati. Teidän pitää nähdä kaikki nämä asiat hienojakoisessa muodossa. Te ette näe kaikkia näitä olomuotoja. Hienojakoisessa muodossa timantit ovat esineitä, jotka säteilevät – ne säteilevät. Kun sanotaan: timantit Hänen kaulallaan, sillä ei tarkoiteta ulkoista korujen kantamista, vaan se tarkoittaa rakkauden säteilyä. Niinpä kaulakoru on tarpeellinen. Mutta nyt te olette timantteja Minun kaulakorussani, joten miksi pitäisin enää timantteja ylläni? Juuri niin, kosminen muoto. Kun Hänellä ei ollut omia timantteja, ja kun Hänellä oli sellainen koru, niin Hän piti kaulassaan timantteja. Mutta kun nyt on eläviä timantteja, niin koruja ei enää tarvita? Timantteja käytettiin säteilemään Hänen voimaansa. Nyt ei enää tarvita sellaisia; te tulette säteilemään näitä voimia.

Joogi: Me olemme Shri Matajin koruja, se meidän tulisi ymmärtää, ja meidän pitäisi yrittää pitää itsemme puhtaina, jotta säteilisimme mahdollisimman ...

Joogi: Olemme itsepuhdistuvia jalokiviä.

Aivan oikein. Kaikki on sisäänrakennettuna! On ehkä parempi, että emme käännä tätä. Tässä kerrotaan enemmän Äidin rinnasta. Koska lapset ovat huolissaan rinnasta, ja se on kuvattuna tässä, joten parempi jättää se. Ei, ei, parempi jättää kääntämättä. Katsokaas, tämä on kirjoitettu sellaisille ihmisille kuin Markandeya, ja he kuvasivat Äitiä kaikilla mahdollisilla tavoilla.

En tiedä, miten he näkivät Äidin tällä tavalla, koska he olivat lapsia. He olivat lapsia. Lapset tuntevat Äitinsä aivan läpikotaisin, joten koko syntymä on kuvattuna. Siinä on kolme ulottuvuutta. Äidissä on … kolme puolta. Siksi sitä kutsutaan … Hyvin nolostuttavaa! Kamesha on kaikkien halujen Jumala. ‘Kama’ tarkoittaa halua. Siksi Hän sijaitsee Sydämessä. Liian kaarevat jalkaterät. 

En voi pitää nykyaikaisia kenkiä! ... Jaloistani otettiin valokuva – olit silloin siellä – ja yhdessä valokuvassa näkyi liekkejä tulevan ulos Jaloistani … Kaikki nämä asiat sanotaan siksi, koska sanomalla ne, te innostutatte näitä voimia – ne tulevat iloisiksi, ne innostuvat. Eikä siinä ole mitään erikoista Minulle, koska ne ovat Minun voimiani, siinnä ei ole mitään erikoista. Ne ovat vain siellä. Mutta teidän on tiedettävä, että miksi saatte oivalluksen niin nopeasti, sen täytyy johtua siitä, että Minussa on jotain erityistä. Miksi olette saaneet oivalluksen niin nopeasti? Näytän samanlaiselta kuin te, käyttäydyn kuin te, kaikki on samanlaista. Mutta siinä on jotain hyvin hienojakoista, joka on hyvin dynaamista, ja teidän pitää ymmärtää Äidin kosminen luonne. Tässä on selitys sille, miten te kaikki saatte oivalluksen, miten voitte antaa oivalluksia muille. Siksi kaikki nämä kuvaukset ovat tulleet profeetoilta, jotka olivat hyvin korkealaatuisia ihmisiä. 

He olivat hyvin hienojakoisia, mutta mitä hienojakoisimmiksi tulette, sitä enemmän ymmärrätte voimiani ja myös omia voimianne. Se on kahdentasoista ymmärrystä; kuin mitä enemmän avaatte silmiänne, sitä enemmän näette auringon valoa. Se toimii samalla tavalla. Mutta Minussa täytyy olla jotakin, että te saatte oivalluksen, ja se jokin on tämä kuvaus.

Joogi: Sanotaan, että Jumalatar on niin suurenmoinen, että jopa Shri Ganeshakin katsoo vain Hänen Jalkojaan. Ganesha ei koskaan nosta katsettaan nähdäkseen Hänen kasvonsa. Mutta sahaja-joogit voivat katsoa. Se ei koske heitä. Heidät on tarkoitettu suurempaan kuin mikään muu jumalolento, ja heitä myös kohdellaan sen mukaisesti. Lapsillekin jumaluudet ovat erittäin kilttejä. He tietävät, että lapset ovat täällä näyttämöllä, ja heistä on pidettävä huolta ja he ovat siksi Minun suosiossani. 

Joogi: Eräässä toisessa kuvauksessa sanotaan, että Jumalattaren varpaankynsiä ei tarvitse leikata, koska ne leikkautuvat niistä jalokivistä, jotka ovat jumaluuksien kruunuissa, kun he kumartuvat Hänen jalkojensa edessä. Se on totta, leikkaan niitä harvoin. Mutta joskus ajattelen, että Minun täytyy leikata, sillä kun te kumarrutte Jalkojeni eteen – te ette ole Brahma, Vishnu tai Mahesha – te ette saa vahingoittaa itseänne. Kun teillä ei ole kruunujakaan! Katsokaas, se tuli juuri oikeaan aikaan! Naimisissa olevia naisia Brightonista. 

Joogi: Tervehdys Hänelle, jonka Herra on Hänen voimansa sisällä. 

Hm. Voitteko kuvitella. 

Joogi: Tämän merkitys on se, Absoluuttia voi lähestyä vain Matajin kautta. 

Se on Hänen voimansa. Katsokaas, se, että Shivan, Sadashivan kontrollointikin olisi Äidin käsissä, se ei ole totta, ei niin laajasti. 

Joogi: Mutta Te olette Hänen voimansa ilmentymismuoto. 

Se on totta; mutta Minun rakkauteni, myötätuntoni on aika suuri, paljon enemmän. En ole raivoisa. Mutta jos te ihmiset käyttäydytte liian huonosti, silloin Hän raivostuu. En ehkä pysty estämään sitä. Silloin Minun on todistettava Jumalan raivoa. Hän on myötätunto, rakkaus, viattomuus – Hän on tätä kaikkea, mutta Hän on myös raivoisa. 

Joten olkaa varovaisia siinä, mitä haluatte tehdä.  