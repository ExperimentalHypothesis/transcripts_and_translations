Набхи чакра

Ню Делхи, Индия – 31 януари 1983 г.

Музиката беше много красива и извисяваща за всички вас. Ефектът на музиката в Сахаджа Йога е невероятен и ако един Сахаджа йоги пее песен, е толкова велико, че въздейства като мантра върху Моето същество. Много съм благодарна на г-жа Веногопалам, че изпълни такава прекрасна песен днес. Напълно Ме трогна. След това Гевин Браун беше много мил. Той е англичанин, много мил и сладък Сахаджа йоги, един от първите Сахаджа йоги от Запада, които срещнах.

Днес ще ви разкажа за Набхи чакра, която отговаря за искреността на търсенето. Набхи чакра е центърът, който контролира или се проявява на физическо ниво чрез слънчевия сплит. Набхи чакра има две страни, едната е лява, другата е дясна и третият аспект е в центъра. В лявата страна е Груха Лакшми, в дясната страна е Раджа Лакшми или Гаджа Лакшми, а в центъра е Лакшми, която еволюира в Махалакшми.

Когато търсенето започне, човешкото същество първо започва да търси храна. Храната е много важна за всички животни. Ако нямат храна, тогава не могат да съществуват, така че търсенето започва с храна, и когато подслонът е намерен, тогава те се опитват да намерят вода. Така този център е направен от вода и в него обитава божеството Шри Вишну или Нарайана, а Неговата сила, както ви казах, е Лакшми, а след това Махалакшми. В Сахаджа Йога ще откриете, че постепено започвате да развивате една сила, след това друга. Всеки, който дойде в Сахаджа Йога, ако е истински и не се въвлича в погрешни неща, тогава със сигурност е подпомогнат от Лакшми Татва – тоест, за неговото благосъстояние се грижат, за благосъстоението му е помислено. Както Шри Кришна каза: “Йога Кшема Махатмайам”. Така че Той (Вишну – б.пр.) се грижи за кшема (благоприятност – б.пр.). На всички, които са в Сахаджа Йога, е помогнато по вълшебен начин, също и в Лакшми Татва, което означава материално. По толкова много начини им е помогнато, само всеки трябва да види за себе си как се случват тези чудеса. Пример за това е един селянин, който имаше малко парче земя и преживяваше ден за ден. Когато дойде при Мен, след известно време забелязах, че той носи по един гирлянд от цветя за Мен всяка вечер. Селото му беше далече, но всяка вечер той посещаваше Моята програма. Аз бях доста изненадана как можеше да си го позволи и го попитах: “Как можеш да си позволиш по един гирлянд за Мен всеки ден? Не трябва да носиш, не е редно.” Той отговори: “Майко, Ти знаеш всичко”. Попитах: “Защо, какво се е случило?”. Той отвърна: “Имам парче земя до моята, която никога не използвахме, защото беше абсолютно безплодна земя; малко парче, неголямо, а малко парче земя. И след Реализацията винаги отивах и ходех бос върху нея, за да ора това парче земя, което имах. След като известно време идвах тук (в Сахаджа Йога – б.пр.), един господин дойде да ме види и каза, че парчето земя, което имам, е много ценно. Той каза какъв е проблемът и че имал тухларна и случайно, Сахадж, видял, и забъркал малко глина от тази почва, от тази част на земята, която имам, и така открил, че тухлите стават много добри и здрави и поиска да закупи тази глина от мен на много изгодна цена.” И ето как този Сахаджа йоги започна да получава достатъчно пари за себе си и финансовото му положение се подобри.

Но в Сахаджа Йога всеки трябва да помни, че ние не изпадаме в крайности. Във всеки случай това нещо, което хората трябва да знаят, е, че не стигаме до крайности. Не ставате извънредно богати. Виждала съм хора, които са много богати, и когато дойдат в Сахаджа Йога, са голямо главоболие. Ако са болни и ги излекувате от техния проблем със сърцето, тогава се опитат да ви обсебят. Ще доведат при вас всички сърдечноболни пациенти, а после и всички пациенти с рак. А вие продължавате да толерирате това. Те се опитват да ви притежават, веднага започват да разказват на другите за себе си, публикуват доклади или нещо подобно. Направо са невъзможни. И просто се опитват да ви надвият. Пристигнат без никаква предварително уговорена среща и очакват да ги приемете веднага. Ужасно е! И след това изпращат всички техни роднини при вас ги лекувате и трябва да покажете цялото си търпение. Всички техни приятели се държат като идиоти. Всички техни пациенти, всички техни роднини, всички техни приятели искат да ги задължат и не ви щадят - нямат нито любов, нито привързаност, нищо. И ако Сахаджа йогите се опитат да кажат “Не, не бива да правиш така.” или нещо подбно, другите се чувстват обидени. Искат да се излекуват много по-бързо от всеки друг. Самите те са слаби, сърдечноболни пациенти са. Но ако им кажете да не лекуват, се чувстват зле. А ако не им кажете да не го правят, се разболяват и тогава имате друг проблем. Те никога не се опитват да разберат Сахаджа Йога в дълочина. Просто го правят с егото, което са натрупали с парите си, и никога не разбират как продължават да нараняват всички, доминирайки Ме през цялото време. Много е учудващо, че винаги когато съм излекувала богат човек, съм искала да избягам далече от него. Никога няма да отида в неговия дом, няма да искам да се храня в къщата му, много лошо нещо е.

Така че прекаленото богатство също не е добре, защото дава огромно его, което не виждате сами, и всеки, който се опита да каже нещо, да защити някой, тогава такъв човек се чувства обиден и унизен. И не само това, но тези хора се опитват да държат Мен и всички останали според техния бизнес интерес, което е невъзможно. Вижте, нагласата им е, че трябва да печелят пари, защото са скъперници. Аз не трябва да печеля пари или каквото и да е. Ако правя нещо, наистина то е, защото съм длъжна да го направя, но те се опитват да Ми налагат всички правила и норми, без да имат самодисциплина. Досега много богатите хора в Сахаджа Йога са били изключително проблемни, бих казала, за Мен и за цялата организация. И са много ограничени. Не могат да видят голямата мечта, която стои пред Мен. Каквато и идея да имат за себе си, за тяхното мислене, четене, те се опитват да я “пробутат” на Сахаджа Йога. Това не е Мой единичен опит, а многократен. След това някак си се случва, че изоставят Сахаджа Йога.

Така че прекаленото богатство дава огромно его, по-лошо - бих казала - от това на булдог. Невъзможно е за богат човек да види, че всички тези богатства са извън него. Човек трябва да бъде богат в сърцето си, да разбира, да има състрадание. Състрадание не означава да давате подаяния на другите. Не е това, напротив - само ще събирате просяци, правейки това. Състраданието е онова, което работи; състрадание е това, което струи, което се проявява. Не е онова, което можете да материализирате с думите “Хайде, ще ти дам сто рупии”. Напротив, давайки на някой сто рупии, е най-лошото нещо. Аз съм пробвала това с няколко Сахаджа йоги, които бяха с Мен. Опитах се да им дам пари понеже бяха много бедни. Те станаха ужасни. Някои от тях започнаха да пият, други от тях поеха по други пътища и станаха един вид пристрастени към парите. Беше невъзможно. И те се опитваха да развалят колкото се може повече Сахаджа йоги. И ако такива хора дойдат, е невъзможно да се справиш с тях. Те не са Сахаджа йоги, защото са а-Сахаджа. Те все още се придържат за идеята, че имат толкова много пари, че са толкова богати, че могат да доминират всеки с парите си. Не Мен, съжалявам. Единственото нещо, което чувствам към тях, е съжаление, че не могат да стигнат до Бог. Няма никаква искреност на търсене в тях, няма никаква искреност в търсенето. Хората от елита, към които се обърнах на толкова много места като това - защото някои хора, които излекувах, искаха да се срещна с т.нар елит - мисля, че са надути. За Мен са такива. Те не искат да са в Сахаджа Йога и вече са елиминирани. Понякога чувствам, че хилядите от тях, които съм срещнала, до които съм достигала преди, не стават за нищо, абсолютно празни са. Те са много щастливи, защото имат няколко коли, няколко къщи или нещо от сорта. Аз също имам всички тези, бих казала, т.нар. “богатства”. Винаги съм ги имала от страната на баща ми и на съпруга ми. Не разбирам какво толкова има да се гордеят с тази празнота. Но човешките същества са такива. Празният съд вдига голям шум, по същия начин празният богат човек вдига много шум. Не че тези, които са много бедни, са също добри, защото онези, които са изключително бедни, са заети с техните си проблеми. Те имат малки, дребни проблеми и техните ценности все още трябва да се издигат до нужната висота. Само в средата можем да изработим, да развием Сахаджа Йога. Но когато тази средна част на реката е обогатена и започне да тече, тогава тя се разпростира по бреговете и може да увлича със себе си. Но не можете да започнете наобратно. Опитвала съм. Опитвала съм и по двата начина и ви казах какво стана. Тези, на които дадох пари, на които се опитах да помогна чрез даване на пари, станаха своенравни, безполезни фриволни хора и се загубиха за Сахаджа Йога. А онези, които мислех за богати и удоволетворени хора, имаха да играят друга роля - да Ме притежават през цялото време, да Ме използват винаги когато поискат, за каквато и да е цел. Беше им казано: “Не можете да Ме притежавате, не можете”, но този вид невежество – че могат да притежават Бог - е все още в главите им. Мислят, че могат да притежават всичко. За такива хора няма никаква причина да дойдат в Сахаджа Йога, честно казано. И дори и да дойдат, трябва да знаят, че ведрината в сърцето, разбирането на Сахаджа Йога, смирението, не-притежанието са много важни.

В това ваше извисяване парите изобщо не са важни. Дори да сте беден или богат, получавате вашата Реализация. Например, отидох в Махаращра, повечето хора там, бих казала, са много бедни, в смисъл, че даже не са средна класа. Не са образовани, понякога работят във фабрика или имат малко земя, не са никак богати. Но са много добри Сахаджа йоги. Имат такива красиви очи и такива красиви чувства и състрадание, че Лакшми Татва е напълно балансирана в тях. Вие знаете, че Лакшми е показана като Жена, която е Майка. Майката не се интересува дали сте богат или беден. Тя ще обърне повече внимание на бедния и ще помоли богатия да му даде от своите пари. Тя не се притеснява ако някой е в нужда, а ще е първата, която ще помогне на човека в нужда. Това е духовно нещо в духовния живот. За човек, който е истински търсач, който е искрен търсач, Майка ще направи всичко възможно да бъде с него. А тези, които не са искрени, Майка ще се опита някак си да ги отреже. Проблемът, който стои пред човешките същества, е, че те не знаят какво искат. Преди всичко си мислят, че искат пари. А тези, които имат пари, си мислят, че трябва да имат власт. Ако имат твърде много пари, си мислят, че трябва да влязат в политиката, защото нямат никаква власт. После се провалят в политиката или казват, че прекалено дълго са в политиката, или нещо такова. Те искат любовта на техните деца, която не могат да получат, защото са прекалено заети. Така не знаят какво искат. Онези, които вярват, че имайки пари ще бъдат по-добре, трябва да се вслушат във всички хора, които идват от богатите страни и те ще ви кажат как нещата там се влошиха, как хората са съсипани, какво не е наред с тях, как са в съвсем лоша форма. Не можете да ги наречете човешки същества, защото са толкова жестоки - биха убили и собствените си деца - а обществото ги толерира. В Индия ако чуете някой да убива дете – за 60 години живот, Аз никога не чух подобно нещо - но да предположим чуете, че някой е убил своята дъщеря или син, никой вече няма да погледне този човек, няма да му бъде позволено да бъде в обществото, никой дори няма да даде детето си за брак, дъщеря или син. Той ще бъде напълно отритнат от обществото. Никой не може и да си помисли за такива взаимоотношения между деца и родители. Освен това има странни взаимоотношения, също толкова абсурдни и по отношение на жестокостта, и по отношение на морала. Толкова са абсурдни, че е невъзможно да бъдат разбрани. Така парите дават това его и ни говорят: “Какво лошо има?”. Това е напълно зловредно отношение, когато питате какво лошо има. Това означава, че не искате да запазите вашата връзка с Цялото. Не искате да запазите вашата връзка с Първичното същество, Този, който съдържа всички ви в Себе си. Вие сте част и частичка от Цялото и как може да казвате: “Какво лошо има? Ще правя каквото си искам.” Просто ставате като злокачествена клетка.

Така че на нивото на Набхи чакра всеки трябва да знае, че изобщо не бива да се стреми към парите. Тези, които се стремят към парите прекалено много, може да развият тяхната Дясна страна по-добре, може да имат пари, без съмнение. Но им липсва Лявата страна. Лявата страна е Груха Лакшми. Те нямат никаква Груха Лакшми в своите сърца. Те са превъзбудени, кариеристи са, получават сърдечни пристъпи, ще развият левкимия, диабет, черен дроб, всякакви такива неща, защото тяхното внимание е върху парите, а не върху Бог.

Така вие сте или надясно, или наляво. Хората, които са много емоционални, изключително емоционални, повече загрижени за тяхното семейство - за тях семейството е всичко, роднините са всичко, те са такива - може да нямат много Лакшми, защото раздават цялата Лакшми. Но те са по-добрите. Но понякога такива хора, които жертват толкова много за другите, дават всичко, което имат, могат да полудеят, защото откриват, че хората не отвръщат на тяхната любов, не разбират какво са направили. Така че крайностите в това да се помага на другите може да причини беда на този, който е направил това, а също проблем на хората, които взеха пари от Мен. Защото ако раздавате безвъзмездно пари на хората, какво ще стане?

Ще ви дам един обикновен пример за Америка, когато помагаше на Индия. Когато американците помогнаха на Индия, си мислиха, че правят голяма услуга на Индия, което беше погрешно. Защото каквото направиха, се загуби в пустошта. Никой не се опита да го поддържа, понеже беше безплатно. Но давайки това, те показаха презрение и когато дадоха пшеница и ориз на Индия, нямаше благодарност за това, защото американците сложиха някакъв вид семе в нея, което създаде две ужасни неща в селата. Едното беше наречено “тревата на Конгреса”, защото идваше от Америка. Другото се казваше луда акация, луд бабул. Акациевите дървета бяха пораснали толкова много в селата ни, че селяните не знаеха какво да правят с тях. Имаха такива големи бодили, че всеки убоден на тях можеше дори да умре. Много са отровни и ако децата ги вземат, получават много сериозни отравяния и не могат да бъдат излекувани. Ето как американското правителство ни помогна. Сега кой ще им каже какво направиха? Много неблагодарно. Беше по-добре да гладуваме отколкото да получим помощ от някой. Преди много време бях казаала, че е по-добре да гладуваш в тази страна, отколкото да получиш каквато и да е помощ от тези проклети ужасни западни страни, които се мислят за велики. Вие само галите егото им за едното нищо. Какво получиха те? Само пластмасови “богатства”. Но това его идващо от парите ги прави да изглеждат толкова глупави, че не знаят какво се случва с техните хора, които пропадат. Те или се страхуват, или са разюздани. Иначе се наричат комунисти или капиталисти. Но просто са безпътни. Ако отидете и видите тази страна - имам предвид, че не може да седите така някъде и да говорите навън - някой може да дойде и да ни убие всичките. Ако ходите по тъмно, можете да бъдете убит в Америка, в т.нар. напреднали страни, в Америка, в Ню Йорк.

Особено тук, в Делхи, хората много силно се стремят да направят пари, да натрупат богатства. Не знам защо жителите на Пенджаб, Гуджарат и Махарвади са се отдали на това. Махарвадите са друга история, но пенджабите и гуджаратите се опитват да получат пари. И когато ги видя в чужбина, не знам дали имат нещо общо с Индия. Станали са ужасни хора. Няма никава индийска култура останала в тях. Напълно повърхностни са. Непрекъснато мислят за себе си, мислят си, че са достигнали небесата. Ако видите тяхната Набхи чакра, ще бъдете изумени - всички от тях страдат от ужасен черен дроб, високо кръвно налягане, диабет, инфаркти и пият като смоци, особено сардаргите. Бях изненадана, че онези, които се предполага да са отдадени на Бог, пият като смок. Те са много придирчиви към носенето на пенджаби и дхари, но да пият нямат нищо против. Всеки сардарги, при когото отидете, има голям бар в къщата си, какъвто дори и един лорд няма, защото се счита за много вулгарно в Англия. Без да са научили нищо за културата на тази страна, те се превърнаха в селяци. Нямат никаква култура, факт е. Ето това направиха парите с тях, нямат никакво уважение към другите.

Затова Лакшми Татва трябва да бъде балансирана. Същото е и за гуджаратите, които заминаха за чужбина. Друг вид живее тук, махарвадфите. Не мисля, че някой от тях някога ще получи Реализация или място в Царството на Бог. Те са кръвопийци, а не човешки същества. Заради парите ще ти изсмучат кръвта като сок и ще се чувстват добре. За вас този свят не е за да търсите пари. Вие сте дошли на Земята да търсите Бог, да търсите своя Дух, да бъдете едно със себе си, да бъдете в това мирно място, което е Царството на Бог, което е Царството небесно, а не да скачате в майа, която изглежда много красива, но не е такава, а е агонизираща и ужасяваща. Хората не могат да спят ако имат твърде много пари, защото не знаят какво да правят с тях. Тук също онези, които са получили пари, не знаят как данъкът върху доходите ще се стовари върху тях. Аз си разреших всичките проблеми с данъците, нямайки никакви доходи. Нямам никакъв доход и никакъв данък върху доходите, така че не се тревожа за бирника. Той не може да ме контролира. Най-добре е да не ви трябва такъв данъчен консултант върху доходите, какъвто е Моят брат. Казах му: “Няма да имам нужда от твоите консултации от сега нататък. Благодаря ти много”. Вие стигате напълно свободно до върха на света ако нямате никакви доходи. Както ако искате да разрешите своите проблеми с колите, никога не се учете да шофирате. Дали някой ще ви закара или не, вие може да ходите с краката си. Натрупването на всички тези безсмислени неща ни причини т.нар. напрежение – “Колко имаме да платим, какъв е данъкът? Утре полицията ще дойде вкъщи”. Ако те дойдат, ще кажа: “Добре, вземете всичко, което можете. Нищо няма тук, няколко сметки, които не съм платила, това е всичко.” Просто ги оставете да съберат парите.

Всеки трябва да живее в пълна свобода на този свят. И за да получи тази свобода, всеки трябва да знае, че приоритетите му трябва да са наред. Ако парите са ваш приоритет, имате тях, а не Мен. Ако искате да ми дадете пари, ще откажа: “Не, господине, няма да ги взема.” По всяко време можете да ми дадете цветя или нещо подобно – добре. Но в никакъв случай пари. Не искам да знам за парите изобщо, те са главоболие. По същия начин не разбираме, че имайки връзки, брат, сестра или син е друго голямо главоболие. Това не означава, че трябва да се опитате да ги биете. Но хората могат да продават тяхната ужасна обвързаност, моматвер - ако той е ваш син, тогава вие можете да го убиете ако ви харесва, защото е ваш син. Той не е нечий друг син, който отглеждате като собствен. Този моматвар, който се появява – “Моят съпруг”, особено при индийските жени - моментално създава проблем. Всичко това идва от невежеството. Разбира се, трябва да има любов. Но любовта никога не ви обвързва, защото е мъдра, тя е мъдростта. Да вземем за пример едно дърво - сокът на дървото отива и остава в един плод, защото го обича – “Той е мой”. Тогава какво става? Останалата част от дървото умира. Така че този моматвер трябва да си отиде. Но само с казване няма да се получи, само със съвет няма да си отиде, дори и да страдате. Виждала съм толкова много хора да идват при Мен с думите “Собственият ми баща ме измами”. Питам ги: “Кой е твоят собствен? Този, който те измами, не е твой собствен.” Или пък “Моят съпруг...”. Има някои жени, които ми надуха главата с техните съпрузи – “Моят съпруг направи това, моят съпруг направи онова”. В крайна сметка защо не го ударите и приключите с това. Но моматвер, тази обвързаност, е толкова силно възприета. Обвързаност към пари, към хора. Обвързаността към това не е нищо друго освен кука, която ви дърпа надолу. Вие трябва да се издигнете нагоре, тогава наистина се наслаждавате на красотата на богатството. Както ви казах предишния ден, Аз виждам всички красиви неща – добре - но не ги притежавам. Вижте как тези килими са застлани тук. Ако бяха Мои, щях да се тревожа: “О, боже, дано са застраховани така че някой да не избяга с тях”. А когато не са Мои, им се радвам повече. Чуждите неща са по-добра идея Този мит достига до такава степен на глупост, че понякога се питам дали човешките същества са човешки същества или са само собственост на вещите. Техният Дух е изгубен, всичко е изгубено, а те не се притесняват. Ако тяхната малка позиция е изгубена, плачат ли плачат, като че ли са умрели. Или сякаш техните предци са умрели сто пъти.

Но хора като Мен са бачас, императори. Те не се притесняват. За тях комфортът няма значение, те не се нуждаят от комфорт. Ако имате удобства, те се просмукват във вас и ви заробват. Ако търсите удобства, ще им станете роби, от Мен да го знаете. Отнася се за всеки вид комфорт. Само човешките същества наистина могат така да подлудеят. Никое животно не може. Друг вид комфорт е умствената идея, че трябва да оценявате другите и да можете да доминирате другите. Мисля, че това също идва от Набхи чакра. То е вид чувство, че трябва да можете да покорите много хора, че те трябва да ви гледат. Тези дни в Лондон има жени, които страдат от смешна болест, наречена анорексия, при която те просто не ядат. Жените не се хранят, защото трябва да бъдат кожа и кости. За какво?! За какво ви е да бъдете слаби и кльощави. Защото изглеждате привлекателни?! Но за какво? Не мисля, че кльощавите хора изглеждат добре в никакъв случай. Ужасни са. Те предизвикват само съжаление и се чувствате отвратени от тях. Веднъж една кралица на красотата дойде да Ме види. Помислих си, че тя е ТБ (туберколозен – б.пр.) пациент. Казах й: “Изглеждаш добре, но Ми се струва, че си ТБ пациент. Тя отговори: “Не, Майко, получих награда за красота”. Попитах: “Кои хора ти дадоха наградата?” Трябва да са били лекари, защото са искали да имат пациенти.

Това е бедата - че безпокоим нашата Набхи чакра, не ядем храната си, гладуваме. Какво говорите? Изобщо не бива да гладувате. Защо искате да гладувате? И ако дори искате да постите, защото искате да промените режима си или заради здравето си, добре. Но защо в името на Бог искате да Ме злепоставяте? Имате храна, а не искате да се храните. Следващия живот ще бъдате бедни и тогава ще обвинявате богатите. Но в предишния си живот сте искали да постите, така на вас в този живот на вас не ви е дадена никаква храна, защото сте молили за това. И ето как цялата Набхи чакра се изкривява, когато пазите диети като луди. Няма нужда да постите в името на Бог. Бог ви е дал цялото богатство, цялата красота, цялата любов. Всъщност, ако постите в Мое име, мисля, че е ужасно, защото ако искате да безпокоите вашата Майка или да Я затрудните, или да й отмъстите, тогава кажете: “Майко, няма да си ям храната.” Тогава с Майка е свършено. Това е най-добрият начин да Я надвием. По-добре кажете: “Майко, ще си изям храната.” Така че този вид лудо пазене на диети е много лошо за вашата Набхи чакра и когато го правите, тогава имате проблем, защото сте въвлечени във вашата Лява страна, отвъд Ида нади. Там е колективното подсъзнание и вие бивате обсебени от него. И физически, умствено и емоционално сте в беда. А в повечето случаи онези хора, които постят, са много горещи. В деня, когато гладуват, по-добре не им се мяркайте пред очите, защото те вече планират какво ще ядат. Още от сутринта планират и като не се получи, се ядосват. Всички тези а-Сахаджа неща няма да помогнат. Трябва да бъдете нормални хора. Не трябва да си създавате напрежение заради Сахаджа Йога, а да бъдете нормални. Бъдете добри хора. Не се самоизмъчвайте. Това е за лява Набхи. А за дясна Набхи - не се въвличайте в угаждане, не се глезете. И двете неща са еднакви за Сахаджа Йога - дали гладувате или преяждате е едно и също. Няма никаква разлика между двете. Защото ако не сте седнали на трона, има ли някакво значение дали сте му отляво или отдясно?

А да сте на трона и да имате благословиите на Шри Лакшми. И Аз ви описах как Шри Лакшми е Дама, която в лявата си ръка държи два лотоса, а в дясната - един лотос и може да има друг лотос на върха. Вие показвате човек, който е... /край на страна А, липсва изречение - б.пр./. ... храна за същото нещо.

Днес имате ганджа (наркотик, трева – б.р.) и това е едно от имената на всичко - бог знае какво - което пиете и пушите. Човешките същества наистина не са умни - направят всичко, което може да ги разруши. Това е все едно да кажете на бика “Ела и ме удари.” Нещо такова. Все едно молите бика да ви удари. Ако няма никакъв бик – добре, тогава се молите на слона да стъпи върху вас. Същото е. Човешките същества са толкова глупави. Сега, да предположим, кажете Аз да напиша списък с всички неща, които вие пиете и пушите. Не знам колко много такива неща има на този свят. Но след това ще откриете нови и когато Аз почина, ще кажете, че Матаджи не е споменала точно това нещо и че можете да го правите. Много умно!? През цялото време разрушавате централната си пътека и умело се справяте с това. Това ли е пътят, по който ще стигнете до Бог? Това ли е начинът, по който следвате великите инкарнации, които дойдоха на Земята?

Така балансът идва от Набхи и тя се грижи за вас и ви учи как да се държите. Например, вашата лява Набхи е Груха Лакшми. Груха Лакшми е Богинята на дома. Но ако сте прекалено насочени навън, търчите като луди. Рано сутринта ставате, прочитате си вестника. Това отново е срещу Сахаджа Йога. Не бива да се четат вестниците сутрин. Можете да ги прочетете вечерта, но не сутринта. Защото ако ги четете сутрин, ще се разстроите. И горкият далак трябва да вкара вътре повече кръвни телца и подлудява от нечистотията.

Напротив, сутрин разговаряйте със съпругата си, с децата си, грижете се за Принципа на Лакшми. Съпругата също трябва да бъде Груха Лакшми, както ви казах. Тогава се храните както трябва. Но не - точно след това скачате в колата си, вземате си закуската в ръка, ядейки по пътя, свиркайки по хората, ядосвате им се. Съпругата ви казва да се спрете и да закусите, без да правите нищо друго. Но вие имате “важна” работа и завършвате най-малко с левкимия. Най-малко с това, ако не с инфаркт. Левкимията идва от ляба Набхи, когато вашата Груха Лакшми е съсипана. Богинята Груха Лакшми е Фатима-бай, дъщерята на Мохамед Сахиб, докато дъщерята на Нанак Сахиб е на лява Вишудхи - Нанаки. Ние никога не мислим за този аспект на живота. Когато развиете левкимия, тогава ще дойдете при Майка – “Майко, моля Те, излекувай ме.” И ако сте богат, гледате да излекувам този човек. Ако не го излекувам, се качвате на главата ми. Ще висите на главата Ми ядосани, докато не излекувам вашия близък. Но ако ви кажа: “Господине, по-полека, живота не е за да направи клетници от вас. Какво постингнахте с всичкото това препускане?” - Нищо, освен тази ужасна лява Набхи, от която страдате. Единствения човек, който е постигнал нещо, е лекарят или докторите в болницата. Те няма да слушат. А както знаете левкимията е така бързо развиваща се форма на рак, че човек може да си отиде само за един месец. Лекарят ще ви каже, че най-много да живеете един месец и това е всичко. Ще вземат всичките ви пари за тази диагноза. Но за какво ви е тя? Бъдете търпеливи със себе си. Бъдете мили към вашата Набхи, грижете се за вашата Груха Лакшми.

Всякакви болести на стомаха могат да дойдат от този дисбаланс по един или друг начин. Всички тези велики учители дойдоха на Земята, за да ни дадат баланс, да ни научат на баланс и да ни кажат да не правим това или онова. Това са Десетте Божи заповеди. Но за нас Десетте Божи заповеди нямат значение.

Сега да разгледаме друга точка, която днес за вас е много важно да бъде разбрана - за невегетарианството и вегетарианството. Майка казва, че няма значение дали сте невегетарианци, защото това не е насочено срещу вашето съзнание. Но трябва да се разбере дали да се яде месо или не. Някой ми каза, че в “Гита” пише, че тези, който ядат месо, са Тамо Гуни (левостранни – б.пр.). Аз съм изненадана от Гита. Защото Шри Рама и Шри Кришна го казаха още в самото начало. Шри Кришна каза на Арджуна: “Трябва да отидеш и да убиеш тези хора, дори и твоите роднини. Убий ги.” А това е да убива хора. И после: “Роднините на твоя гуру също трябва да бъдат убити, защото Аз вече съм ги убил. Никой няма да бъде убит от теб, защото те са вече убити.” А Арджуна даваше толкова много доводи, че не бива да го прави. Но Кришна каза: “Не, казвам ти, трябва да отидеш и да ги убиеш. Отдай себе си на Мен и аз ще се погрижа за тях.” Как се появи тази идея (за вегетарианството – б.пр.) в Гита, просто не разбирам. Сега това изглежда е нововъведение, че хората, които ядат месо са Тамо Гуни, но те не са. Те са хора. Ако ядете месо ставате Раджо Гуни (десностранни – б.пр.), а не Тамо Гуни. Тамо Гуни са хората, които ядат въглехидрати, виждали сме го в Сахаджа Йога.

Имаме два вида заболявания – единият вид са летаргичните органи, а другият са (свръх)активните органи. Така че тези, които са летаргични, имат прекалено много въглехидрати, а онези, които са сврхактивни, имат твърде много протеини в себе си. Имам предвид, че ако вземате протеини, от научна гледна точка, ще станете ли летаргични? Попитайте всеки доктор. И тогава докторът казва, че “Гита” е глупост, защото не разбира какво е казано там. И щом казвате така, че трябва да следваме Гита. Мисля, че някой е сгрешил и е написал нещо грешно в Гита, както написаха в Библията, както е написано във всяка книга. Ще ви разкажа какво грешно написаха в Библията по-късно, когато стигнем до Исус. Мисля, че някои хора са го написали за... Ако ядете прекалено много месо, получавате РаджоГуна и, както ви казах, ставате десностранни хора, агресивни и Ахамкари (егоориентирани – б.пр.) и можете да наранявате. Но хората, които ядат само трева, могат да станат летаргични, просто летаргични. Те имат летаргично сърце, ако не са динамични, също получават сърдечен удар. Имат летаргични черва, които през цялото време ще изхвърлят храната. Никога няма да могат да храносмелят, ще бъдат много слаби хора. Така че хората, които имат летаргично сърце или черен дроб, или черва, трябва да приемат протеини. Не казвам месо, а протеини. Но вегетарианецът не приема толкова много протеини. По-лесно е да вземеш месо, не е вредно. Но тези, които са активни хора, трябва да се ориентират повече към вегетарианството, разумно е. Гуру Нанак ядеше всички видове месо, лош човек ли беше? Беше ли той по-лош от тях, от тези мардави, за които се предполага да се въздържат напълно дори от lassoon и peah? А какво ще кажете за Буда? Той ядеше месо. Защо почина млад? Заради ядене на сурово месо. Единственото нещо, което не трябва да ядете, е месото на животни, които са по-големи от вас и не от крава, която е индийска. Особено от индийската крава. Също едрите крави не са добри, защото ще ви направят проблем със зъбите. Но по-малките животни, може. Дори в джайнизма се казва, че трябва да спасите вола, кравата и другите животни, но никога не е казвано, че трябва да спасите козите или пилета. Защото Махавира знаеше, че не можете да дадете Реализация на пиле. Какъв е смисълът да спасявате пилета и комари, а също и буболечки? Те правят така. Джайнистите спасяват буболечки и ги слагат на човек да му смучат кръвта и хората си плащат за това. Абсурдно е, но го правят. За тях буболечките са по-важни от човешките същества. Милиарди и милиарди буболечки не могат да направят едно човешко същество. Всякакви такива абсурдни идеи имаме в тази страна (Индия – б.пр.).

Така че, когато ви казвам да бъдете вегетарианци или невегатарианци, трябва да знаете от какво се нуждаете и да ядете това. Но е грешка през цялото време вниманието ви да е върху храната. Така че е безполезно за вас да се въвличате в проблемите на вегетаринство и невегатарианство. Разбира се, в западните страни хората трябва да се обърнат, да преминат към вегетарианска храна и то повече отколкото го правят до момента, абсолютно. Докато хората, които са в Индия и са вегетарианци, по-късно ще трябва да приемат месо, иначе ще имат летаргично сърце. Аз ги лекувам, но пак ще имат проблеми, тогава ще трябва да си сложат байпас. Да спестите пари от това не можете. Ще имате летаргични черва, след това ще имате летаргичен черен дроб. Ще имате всякакви видови цирози или може от друга страна да получите всякакви видове обриви и други подобни алергии. Всички тези проблеми ще се появят. В края на краищата такива хора изглеждат много спокойни, защото са като зелки, да. Ако някой е като зелка, как ще му дадете Реализация? Не можете да дадете Реализация на зелка, нали? Ние трява да имаме тук рицари, смели хора, воини. Вие трябва да се борите със злите сили и какво ще направят за това тези хора, които са като зелки? Всеки трябва да разбере реалността, а не да ви налагат разни идеи. Защото да кажем, че сте родени в семейство на джайнисти и затова искате всички да ядат трева - това е погрешно. Този, който трябва да яде протеини, трябва да яде протеини.

Сега каква е истината за Сатвик (в центъра, – б.пр.) хората. Вие не можете да живеете с това. Така че онова, с което Аз се храня, е чанна (нахут, леблебия – б.р.). Можете ли да живеете с чанна? Това е протеин – чанна, или можете да ядете месо. Но не много тежки меса (червени – б.пр.), а леки меса и гий. Това, което Аз най-вече ям, е мед. Той е Моята храна. Аз ям мед, знаете това, и го пия. Но вие не можете да живеете само с това, нали? Така че трябва да приемате малко въглехидрати. Няма значение, но балансирайте себе си в Набхи чакра. Но не бива да има въобще някакво особено внимание към храната. Всъщност ако Ме попитате какво съм закусила сутринта, няма да мога да ви кажа. Наистина, Аз съм много изненадана, защото вниманието ми не е върху това. Каквото и да хапва някой, ако не ви се яде, не го яжте. Това, което е важно, е да се наслаждавате на всеки момент от живота си. Ако човек е придирчив към храната – особено индийците са такива - е много опасно за Набхи чакра. Защото тези, които са луди по храната, тяхната Набхи чакра е много гореща и мислят непрекъснато. Те са чирчира, раздразнителни, и правят живота на съпругите си нещастен. Те ще дойдат и ще кажат: ”В този дом съм ял много добри ядки с къри.” И горката жена ще хукне да търси ядки с къри. Ние индийците мислим много за храната. Не можете да си представите, няма да повярвате, а се предполага да сме гладуващи хора. Но ние мислим толкова много за храната. Имаше нещо свързано с тези бенгали, трябва да са били мука-бенгали. Трябва да ви разкажа за тях. Те се хранеха със сладководна риба от Централна Индия, но не можеха да си я набавят, така че гладуваха. Затова хората от Бомбай много благородно изпратиха един кораб, натоварен с океанска риба - знам това, защото участвах - на тях като жест на състрадание, за да могат бенгалците да ядат риба. А бенгалците рекоха: “Какво?! Няма да ядем морска риба, вие сте от Бангладеш.” И изхвърлиха всичката риба в морето. Всички подивяха и хвърлиха рибата в морето. Можете ли да си представите? Никой на Запад няма да повярва. Ето как гладуваме и колко бедни хора сме. Може ли бедни хора да си позволят да изхвърлят един кораб с риба в морето, защото искат сладководна риба? Ние толкова много мислим за храна, че нашите Набхи винаги са такива. И нашите жени носят отговорност за това. Защото знаят как да контролират своите съпрузи и са ги разглезили.

Задължението на жената е да бъде Груха Лакшми, да бъде идеал за съпруга, идеал за децата; къщата трябва да бъде идеална, тряба да бъде топла къща, където всички са добре дошли. Задължението на съпругата е да пази своята Набхи наред, Набхи на децата наред, и Набхи на съпруга наред и Набхи на всики, които идват в нейния дом. Тя трябва да води живот на благоприятност, на доброта, с религиозна природа. Трябва да бъде жена с мека натура. Но всичко това липсва. Единственото нещо, за което тя се безпокои, е как да удоволетвори съпруга си. Защото това е едно от най-голямото задължение за нея.

Така че, за да запазим нашата Набхи наред, трябва да разберем, че като Сахаджа йоги не бива да обръщаме такова голямо внимание на храната. Това не означава, че трябва да ядете всякаква нечиста храна. Но със сигурност означава, че когато се храните, трябва да проверите вибрациите на храната. Трябва да вибрирате храната си. Яжте храна, която е вибрирана. Да предположим, че трябва да отида и да се храня в някой от онези пет-звездни хотели, в следващия момент ще повърна. Ако някой Ме покани в хотел, започвам да мисля: “Боже, какво мъчение.” Защото не е сготвена с любов. Затова се казва: “Той обича малките плодове на Шабари”. Онова, за което трябва да ни е грижа, е любовта, която е вложена в тази храна, а не изобилието, пищността и показността, и изобщо вашите собствени предпочитания. А вкусът на храната трябва да бъде такъв, че да носи любов. Нека езикът ви почувства любовта. Това е най-добрият вкус, и всичко, което е сготвено с любов, е много вкусно. Така че когато готвите, гответе с любов. Когато се храните, хранете се с любов. Кажете мили думи на човека, който е сготвил с любов и над всичко това, пребройте благословиите си и помислете за онези, които може да не са имали храна днес. Това е Лакшми Татва, където едната ръка дава, но има и ръка, която дава закрила на хората, които се нуждаят от пари. Но не по начина, по който го правим ние или по начина, по който американците или руснаците правят. Трябва да го правим както Лакшми – тази закрила се дава не сякаш ни се откъсва от ръката, а да е от сърце. Само защото трябва да дадете, вие давате и в действителност го правите. Ако сте дали, както баща ми казваше, една рупия на някой, бягайте надалече от този човек колкото се може по-скоро със скорост от една миля в час. Но ако сте дали пет рупии, бягайте от този човек със скорост от 500 мили. Много е практично. Ето как трябва да даваме.

Това е Лакшми Татва, Набхи чакра, за която ви казах. Това е много важна чакра, защото днес вие сте тук, защото във вашата чакра, Махалакшми Татва беше събудена, защото искахте да търсите Бог.

Вие не дойдохте тук за пари. Не дойдохте тук за нищо друго, а заради Бог. Вие искате да знаете истината за Бог и искате да имате Бог. Не искате да имате идеи за това, а искате да видите как Майка желае ние да получим благословиите на Бог.

Така за да станем това – тъй като търсим любовта на Бог, милостта на Бог - Лакшми трябва да бъде милостива и Махалакшми е тази блага жена. Тя е благосклонността във вас. Милостта трябва да се развие във вашата личност. Вътре в тази благост човек чувства стремежа на Отеца, Нарайана. Той иска да имаме Неговите благословии и ето как първо истината, търсенето на истината се събужда в човека и искреността на търсенето е благословена, когато Кундалини се издигне. Тя първо ви дава. Първото нещо, което получавате, е Истината, чрез просветлението на вашия ум. Когато ви разкажа за Сахасрара и Агнйа, ще ви разкажа как този ум става приемник на Върховната истина и как тя се разпространява, когато получите познанието за Абсолютната истина. Как това съзнание, когато е просветлено, ви дава силата да знаете кое е истината и кое не е и няма друга възможност. Това ще ви разкажа по-късно, когато ще опиша Кундалини на нивото на ума.

Но за днес мисля, че Набхи чакра е много добре. За всички нас, особено за индийците, Набхи чакра е много важна и трябва да знаем, че Всемогъщият Бог, Нарайана, Шри Вишну е този, който дарява кшема след Йога. Той каза: “Йога Кшема Махатмайам” . Той дава кшема. А ние изършваме грях срещу Бог, когато не вярваме, че честният, доброделният и праведеният живот ще ни дадат кшема, както е обещано от Всемогъщия Бог. Вие извършвате грях срещу нашия Отец, докато на Запад извършват грях срещу Майката, от Лявата страна, защото са забравили, че неморалният живот е оскърбление към майчинската сила на Бог. Така че двете неща са важни, независимо сме на Запад или на Изток. Важното е, че не бива да извършваме грях срещу Бащата и грях срещу Майката. Надявам се, че се опитах да ви кажа всичко, по начин, по който да не се чувствате наранени. Защото всеки от вас идва с различен начин на живот и различни възгледи, и различни гуру и може да се объркате. В Сахаджа Йога трябва да позволите нещата да се изработят. Позволете на Светлината да навлезе и не се обърквайте, не се огорчавайте. Вие сте тук, за да търсите Бог, а не да се осланяте на това, което сте открили, защото то не ви е дало асбсолютно нищо. Както един от Моите ученици, който заема висока пост, един ден ми каза: “Майко, не знам за Гита, не знам за Рама, камо ли за Кришна. Аз познавам Вас, защото Вие сте тази, която ми даде Реализация.” Разбира се, след като Ме разпознаете, ще разберете всички тях. Но по-добре е да разпознаете Мен сега, защото те (другите инкарнации – б.пр.) вече не са тук. Аз седя пред вас, затова по-добре първо опознайте Мен, а след това ще ги разберете по-добре отколкото сте ги познавали преди. Нека си обещаем, че ще се опитате да го разберете чрез Сахаджа Йога. Всичко, което казах, може да бъде доказано като Абсотютна истина и нищо друго освен истината. Но си позволете да не бъдете обвързани от никакви предишни идеи и схващания. Бъдете с отворено съзнание да видите, че това, което казах, е просто хипотеза и му позволете да стане закон. Когато го видите сами за себе си, когато това стане в сърцето ви, чрез вибрациите, когато видите и прецените това, което казах, ще се изненадате, че Набхи чакра, която почувствахте на тези пръсти, може да бъде разбрана дори и от децата.

Нека Бог да ви благослови всички! Благодаря ви.

Утре ще ви разкажа за друга чакра, чакрата на самата Богиня (Анахата – б.пр.).

Ако има някакви въпроси, ви казах, че е по-добре да ги напишете. Това винаги е работило много добре. Мисля, че сега трябва да навлезем в медитация и да се опитате да получите вашата Реализация. Ако обичате, ще поставите ли ръцете си срещу Мен, по един смирен начин. Защото както знаете досега, ще го разберете, когато го осъзнаете. Така че поставете ръцете си срещу Мен, ето така. Казах ви, че има пет чакри, шестата и седмата чакра са тук на нашите ръце. Трябва да ви кажа, че днес срещнах няколко мюсюлмани от Кашмир. Това е добра идея. Изведнъж те почувстваха нещо към Мен, не знам как, и попитаха: “Вие ли сте Майката?”. Отговорих им: “Да, Аз съм”. Дойдоха при Мен и казаха: “Трябва да ни разкажете за Рух, за духовния живот, за Духа”. Приближиха се до Мен. Казах им: “Добре, насочете ръцете си към Мен по този начин”. Те поставиха ръцете си към Мен и почувстваха хладния полъх. И възкликнаха: “Ето това е, което Мохамед каза, че ръцете ни ще говорят. Това е! Това е истината”. Казах: “Да, когато получите второто си раждане, ще се откажете от цялата безсмислица на т.нар. религии, които са разделени. Те никога не са били създавани, за да бъдат разделени, а трябваше да са интегрирани. Но вие го сторихте. Няма значение. Сега с Божията милост Сахаджа Йога дойде. Вие ще получите вашето второ раждане, така че с всички неща, които са прикачени към вашия живот, ще бъде приключено и ще бъдете нови хора. Полукавайки нов живот, забравяте всичко, което ви атакува, което е прилепено за вас, което ви дърпа, всичко, което ви кара да мислите, а не да се издигате.” Много съм щастлива, че тези обикновени мюсюлмани Ме срещнаха. Те бяха в един магазин, продавайки нещо и бяха толкова сладки и красиви. Не казаха: “Ти не си Мохамед”, нищо подобно. Просто рекоха: “Ето какво каза Мохамед - че по време на Възскресението ръцете ни ще говорят. И ето тези хора се борят за това.” И вие ще видите какво е то.

Нека Бог ви благослови!