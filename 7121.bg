23 октомври 1980
Публична програма
Hampstead Friends Meeting House, Hampstead (England)
“Защо търсим нашия Дух?” Публична програма, 
Friends Meeting House, 120 Heath St, Hampstead,  London (UK), 
23 октомври 1980 г.

Днес някой дойде от Индия и Ми каза: "По-добре е да смениш името Сахаджа Йога с някое друго име".

Казах: "Какво мислиш за Маха Йога?". Той много го хареса. Каза: "Сега хората смятат Сахаджа Йога за своя собствена и я ползват за собствени цели". Казах: "Много добра идея. Ако я ползват, е дори по-добре. Защото самата дума подсказва, че единението трябва да е спонтанно. Те трябва да дават спонтанно единение. Ако твърдят това, трябва да го правят. Ако не го правят, тогава това е неправилно. Много е просто!".

Но той каза: "Във всеки случай Сахаджа Йога не отбелязва /не подсказва за?/ измерението, което е достигнала – че хората получават масово Реализация. Освен това той каза, че хората не разбират, че е дошло времето хиляди хора да получат своята Реализация. Вероятно не осъзнаваме в какво време сме родени. Толкова много хора търсят Бог. Никога в историята преди не е имало такова множество от хора, които сериозно да търсят Бог и искрено да искат да получат своето единение. Само в днешно време откривате, че са много почтени, много искрени и сякаш са родени търсачи. Имам предвид, че качеството им е на търсачи, характерът им е на търсачи. Не са удовлетворени от нищо друго освен от търсенето. Защо се случва това? Трябва да помислим за това.

Защо хората не са удовлетворени от това, което имат? Защо не търсят сега материализма, или силите, които са различни от Божествената енергия? Защо искат да узнаят своя Дух? Каква е причината? Защо има такъв подем? И защо хората като луди следват всекиго, който се изпречи на пътя им, за да опитат всякакъв начин и опит с всичко, за да получат това блаженство и радост? Знаете, че от древни времена хората са говорили за вашето прераждане. Дори по времето на Рама един ученик на име Начикета отиде при тъста на Рама, чието име беше Раджа Джанака, и го помоли: "Дай ми Себепознание". Начикета беше много, много нетърпелив, много силно искаше да бъде Духът. Но Джанака го подложи на много, много, много изпитания.

Разговорът между тях е много интересен. Така че се споменава за една личност в онези дни – имам предвид много отдавна, по времето на Рама – която е търсела. Дори по времето на Христос имаше, трябва да кажем – Йоан Кръстител, който говореше за кръщение. Но що се отнася до търсенето в масов мащаб, нямаше такава настойчивост, нямаше го това търсене, каквото откривате днес. Така че трябва да има нещо в атмосферата. Другото нещо е, че се опитваме да пестим време. Трябва да имаме часовници. Трябва да ги гледаме на всеки десет минути. "О, трябва да пестим време! Не можем да пилеем времето!"

Например да предположим, че някой трябва да отиде в Индия. Датата е определена и той трябва да пътува със самолет, с определен самолет. Ако изпусне самолета, си мисли, че е изгубил света. Пестенето на времето е друг подтик в нас. Защо искаме да пестим време? Защо този подтик от несъзнаваното е толкова силен – че трябва да пестим време? Има ли нещо, което не е наред, или нещо ще се случи? Или има някакъв подтик или извънредна ситуация, която чувствате в самото време? Защото в стари времена никой не се безпокоеше толкова много за времето. Така че каква е причината за това пестене на време днес?

Можем много ясно да видим, че има искрени търсачи. Има търсачи поради раздора наоколо. Има и хора, които не търсят, които са доста удовлетворени от какъвто и светски живот да водят или каквито и амбиции, различни от търсенето, да имат. Но искрените търсачи са толкова много, че трябва да открием защо това искрено търсене работи толкова много. Толкова сте неспокойни в това отношение, толкова нетърпеливи, че без търсенето не сте удовлетворени. Склонни сте да се откажете от всичко, което е на тази Земя с вас, или от всичко, което е ваше така наречено притежание, но искате да търсите своето Себе. Това е факт – абсолютно честно е. Няма съмнение в това отношение. Но защо има търсене? Защото е започнал Страшният съд. Страшният съд започна сега.

Много велики души се раждат. Много обичайно е в тези дни да говориш някому за детето му и той да ти каже две неща: или че то е голям старик, някаква древна фигура, родена в семейството, и всяка дума, която изрича, е мъдрост, или другото нещо, което може да ти каже, е, че то е чудовище, за нищо не става, безполезно е. Нищо средно! Това, което се случва, също беше много необичайно. Сега видяхме – много от вас, които са сахаджа йоги, – че толкова много деца са родени реализирани. Имам предвид, че когато Аз се родих, открих много, много малко на брой хора. С изключение на баща Ми не можах да открия някого, който беше роден реализиран. Имаше много факири и светци, които идваха у дома или ние отивахме да се срещнем с тях, и Аз открих, че тяхната Кундалини беше напълно замръзнала. Възможно е да наричат себе си светци или каквито и да е. Но бях удивена, че не можеше да се общува с тях, защото не можеше да се разговаря. Бяха на много ниско ниво на еволюция и просто се опитваха да изкарват пари или да дават някакъв вид техника, някакво, така да се каже, дрън-дрън-дрън. Дори тогава беше така.

Обаче вътрешно, в страна като Индия, хората знаят какво да търсят, какво да намерят. Поради праведния ви живот в предишните раждания, вярвам – може би или за каквото и да е – като благословия за това сте родени в тези страни, където има изобилие, където вниманието ви не отива толкова много към материалните неща, а към по-висши неща. И тогава започвате да мислите, че всичко това е загуба, че е глупаво и че няма да носим глупостите на своите родители върху главите си. Някакво чувство се прокрадва и вие започвате да търсите. В Англия, не зная колко деца съм видяла, които са родени реализирани, от много високо качество. Такива велики души се раждат на тази Земя! Защо? Никога не се е случвало преди. А за тези десет години такъв страхотен приток на велики души се чувства, че човек трябва да осъзнае, че има някаква извънредна ситуация. Тази спешна ситуация се чувства също дори в хората, които все още не търсят.

Толкова бързат, толкова са нетърпеливи, изпадат в стрес или са напрегнати. Ако попитате предците си, които са били на война – те изобщо не бяха под напрежение. Биха убили десет души и биха заспали хубавичко, без да мислят за това. Те дори нямаха чувствителността, която имате вие – това състрадание и разбиране. Наред с вътрешното израстване, или можем да кажем с вътрешния подтик, има и много неща, които са се случили отвън и които можете да видите много ясно – колективното съзнание е дошло, що се отнася до идеята за жестокостта, войните, а също и за доминирането над други хора. Вероятно никой не би могъл да е толкова възрастен колкото съм Аз. Видях това да се осъществява. Хората са с толкова много променени по отношение на идеите си. Има такава революция, че не можете да си помислите за личност като Христос, която да се роди днес и да бъде разпъната. Разбира се, можете да не разберете правилно.

Можете да не Го харесате, защото е син на дърводелец, много е семпъл, говори за спонтанност, не ви дава никаква техника, не взема пари от вас, не организира. Може да не Го харесате и да Го отречете, мислейки си също, че е безполезен, но не можете да Го разпънете. По силата на никакъв закон не можете да го направите. Представете си какво развитие и на обществото е осъществено! И ние разбираме какво е неправилно. Например афганистанците бяха нападнати – всеки, всички по целия свят чувстваха, че това е неправилно. Когато един от спътниците падаше и няколко космонавти бяха блокирани в него, целият свят наблюдаваше. Искам да кажа, че нямаше индийци, нямаше египтяни, навсякъде хората наблюдаваха дали ще се приземят безопасно. Всички се молеха по свой начин: "О, Господи, трябва да бъдат спасени!". Поради външното развитие сме много свързани едни с други, има такова свързване в мислите и идеите ни, в нашите чувства и сензитивност, че каквото и да се случи в някоя част на страната, чувстваме; в която и да е част на света – чувстваме; където и да е, каквото и да се случи на някого, ние го чувстваме.

Така че нашият колектив също е станал по-точен и чувствителен. Времето, в което сме родени, е забележително. Вие сте много щастливи и късметлии хора. Особено вашата възрастова група /вашето поколение ?/ е специално благословена, защото сега сте добре осведомени, знаете за това и просто сте налице, за да разберете и да го получите. Но както казах, в страна като Индия, където от древни времена е имало голямо вътрешно търсачество, много по-добре познати бяха истините за живота. Те знаеха какво търсеха, знаеха какво трябваше да търсят и какво да очаквате в своето търсачество. Въпреки това трябва да кажа, че Индия днес спи в сравнение с вас, хора. Вие сте будни, определено сте будни. Тези, които знаят какво да търсят, спят, а тези, които са будни, не знаят какво да търсят. Смешна ситуация!

Но можем да разберем това, разбирайки един факт – че когато дървото израсне външно прекалено много, трябва да знаем, че корените ще трябва да са отишли надълбоко, иначе дървото не може да се поддържа. Ако на Запад сме израснали твърде много външно, на Изток може би един-два корена, може би, са отишли надълбоко, за да открият източника да поддържат това дърво. За Мен не съществува Изток и Запад. Нито съществува за нещо, което е Божествено. Концепцията за Изтока и Запада е човешка, както и за страните и пр. Това е само една карта, красива картина, която Бог е създал. Само човешките същества мислят, че ние сме едни, а те са други. Разбира се, Той е създал разнообразие, просто за да създаде радостта от красотата. Но изобщо не създаде изток, запад, север, юг и разликата между хората. Това е наша собствена концепция.

Каквото и да е, в израстването определено има два вида хора: едните са хора, които израстват отвън, външното е много повече, хората търсят навън, а има хора, които търсят вътре. Бих казала като зодията Риби. Тя има два вида риби: една риба търси вътре, а друга риба търси навън. По същия начин цялата вселена ми изглежда сякаш някои търсят навън, а някои търсят вътре. Тези, които са търсачи на Божественото, трябва да получат някакво водачество от хора, които са открили нещо по-рано. Например имах голяма дискусия с един господин, който каза: "Това е западно, а това е еди–какво си" и т.н. Попитах го: "Кой беше Христос? Беше ли роден в Англия или в Америка? Защо го приехте?". Искам да кажа, че Той трябва да се роди някъде.

В края на краищата ще се роди или на Изток, или на Запад. Да предположим, че е роден на Запад. Тогава хората от Изтока биха казали: "Тъй като беше роден на Запад, ще Го отхвърлим". Той е роден на Изток, така че хората от Запада би трябвало да кажат: "Ще Го отхвърлим, защото е роден на Изток!". Това е абсурд! Имам предвид, че някой може да се роди само на едно място, не може да се роди навсякъде. Той трябва да се роди някъде. Но този вид локационни идентификации са довели до много проблеми в умовете на хората. Както учените и ние трябва да държим ума си много добре отворен, за да разберем какво търсачество са направили хората във вътрешното същество, за да открият от какво сме направени, защо сме тук, защо еволюирахме от амеба до този стадий, къде трябва да стигнем. Трябва да разберем другата страна на картината.

Много повече необходимо за хората, които сега търсят, е това, което беше открито на Изток. А хората от Изтока търсят това, което вие сте открили тук. Те се развиват, знаете ли, сега стават изтънчени. Докато вие се опитвате да откриете нещо, което те са открили без много изтънченост. В древността, много, много отдавна, имахме три вида хора, осъществяващи търсенето. Първият вид, бих казала, бяха хората, които бяха върху лявата страна на Първичното същество, която виждате там като синя линия. Имате ли нещо, с което да им показвате? Тази синя лента представлява един канал, който е наречен Ида Нади. Този канал беше открит преди хиляди години в Индия. Този канал представлява енергията на желанието в нас.

Желанието достигна такава фина форма, че съществуваше желание за среща с Бог, да си едно със своя Дух, което е последното желание. Това желание се превърна в това, което наричате силата на посвещението, на отдаването, на молбата: "О, Господи, кога ще Те срещна? Трябва да дойдеш. Очакваме Те" и всякакви такива неща, които показват, че хората вярваха, че имаше някаква Върховна енергия и че трябваше да получим помощ от тази Върховна енергия. Тази беше едната страна, или единият вид хора, които съществуваха. Другата страна, която виждате, е жълтата линия. Това е енергията на нашето действие. Каналът се нарича Пингала. Това са много фини канали вътре в гръбначния ни стълб. Пингала каналът се изявява в хората, които предприемат действие.

Енергията на действието на Запад, мисля, е по-късна изява на начина, по който хората действаха в Индия. Чрез тази енергия те се опитват да открият загадката на материята. Както знаете, материята е направена от пет елемента. Те искаха да узнаят как да овладеят материята, как да я обуздаят, как да я ползват. И се опитваха да открият кои са божествата, управляващи материалната страна на живота. Например кое е Божеството на морето, кое е Божеството на водата, кое е Божеството на Слънцето, Луната, на други звезди и пр. Гърците, мисля, отидоха по-напред в това, много по-напред и поеха по неправилна пътека и се объркаха. Но това беше търсачество, в което хората се опитаха да стимулират, или да овладеят методи, чрез които можете да контролирате всичките тези пет елемента. Този метод е обяснен в нашите Веди. "Вида" означава "зная", а Ведите съдържат всичките мантри, които се ползваха, за да се обуздае материята.

Резултатът днес, това, което чувстваме, е , че сега науката се изявява като познание за нас. Но най-напред те се опитаха, примерно, да овладеят огъня. Има един начин да се овладее огъня – външно да се ползва огънят за готвене, за това, за онова, за всякакви неща. Или може да има метод, чрез който откривате божеството, което управлява огъня. Ако можете да стимулирате божеството, което управлява огъня и можете да го контролирате, или сте свързани с божеството, тогава можете да ползвате огъня по начин, който ви харесва. И така, вторият вид хора, които ползваха мантрите и яджна, и всички тези неща, правеха огнени церемонии и се опитваха да контролират Слънцето, Луната и всякакви неща – те се интересуваха. Но сега, третият вид хора, които съществуват в центъра, в централната пътека... Тази пътека се нарича Сушумна и отговаря за нашата еволюция от амебата до този стадий. Заради тази енергия в нас – да еволюираме – се превърнахме в човешки същества. Защо станахме човешки същества? Никой не пита!

Трябва да задаваме някои въпроси. Всички учени трябва да задават въпроси – защо станахме човешки същества; защо някои животни бяха изхвърлени и защо се предполага, че ние сме на върха на целия еволюционен процес? А сега каква е целта ни? Защо сме тук? Какво трябва да постигнем? Централната пътека е много, много важна за нас, за Сахаджа Йога, защото чрез тези различни чакри, които са там... Едната е по-ниската, после е втората, третата, четвъртата, петата, шестата и седмата. Тези седем чакри бележат вертикално нашата еволюция. Вертикално. А хоризонтално изразяват нашето физическо, умствено и емоционално същество. Първата чакра е много важна.

Тази чакра е центърът Муладхара. "Муладхара" означава "поддръжката на корена". Този е центърът на нашата невинност. Първото нещо, което беше създадено на тази Земя, беше невинността. Невинността е първата енергия, която беше сътворена. И това е, което трябваше да съхраним преди всичко. Най-важното нещо, което трябваше да съхраним, е нашата невинност. Ще се удивите, че този център е разположен под Кундалини, не над Кундалини. Кундалини е над това. Кундалини е енергията, която е разположена в сакралната кост, никъде другаде.

Имам пред вид, че хората могат да ви кажат, чух наскоро, че той казваше: "Вярваме, че Кундалини е тук". Казах: "Може да вярвате в това. Тя е тук!" Имам предвид, че като вярвате, тя няма да бъде там. Защото това, което виждате, е пулсацията на Кундалини в тази област. Когато Сахаджа Йога стартира, в много хора можете с невъоръжено око да видите пулсацията на Кундалини в тази област – при хора, които имат някакво запушване. Тези, които са наред, просто получават своята Реализация без никакви затруднения. Но при тези, които имат задръстване, много от вас са видели пулсацията в сакралната кост. Представете си, тази кост се нарича "сакрум"! "Сакрум" означава "свещен".

Така че се е знаело, че има нещо в това. Дори гърците, мисля. Латинският не е гръцки, но можем да кажем, че на латински език тя е наречена свещена. Така че свещената кост съдържа свещената енергия в нас, позната като Кундалини. Това е зародишът, зачатъчната енергия в нас. Този факт е бил приет преди хиляди години в Индия и навсякъде. В Библията също се казва, че Мойсей е видял огненото дърво. Това дърво от огън не е нещо друго, а целият Кундалини инструмент. Говорят за Дървото на живота, което е същото като това. В Библията се казва: "Ще се появя пред теб като езици от пламък".

Това не е нещо друго, а тези центрове. Тези центрове, можете да видите ясно в себе си, приличат на живи пламъци, каквито са тези. Но тези са неподвижни, а другите се движат, живи са. Така че това е нещо, което е описано в древните ни книги, във всичките свети писания. Дори в Корана са го описали като "Рух", Р-У-Х, Рух. "Рух" означава "хладен полъх" – хладният полъх. Хладният полъх на Светия Дух също е описан в Библията. Не можете изведнъж да започнете нова идея за нещо. Ако е еволюционен процес, ако е жив процес, трябва да има свое минало, своя история и трябва да кулминира в нещо плодотворно – както всеки плод има дърво и корени зад себе си. Не може просто да се появиш от някъде и да кажеш: "Вижте сега, аз създадох плод.

Този плод може да се получи ей така". Той няма значение. Ще трябва да е изкуствен плод. Не може да е истински плод. Ако е жив плод, трябва да излезе от дървото, което е съществувало хиляди и хиляди години. От това дърво трябва да дойде. Трябва да има основа. Това традиционно се нарича процес на събуждане на Кундалини. Сега, това беше направено, както ви казах – имаше само една личност по времето на Рама, Начикета, която се опита да открие. Йога Вашиста беше реализирана душа, без съмнение, но той не даде Реализация на никого.

Само Раджа Джанака даде Реализация на един човек на име Начикета. Дори за Дзен-системата, в която се предполагаше, че хората получават Реализация, казват, че никой не е получил Реализация с изключение на 26 кашяпа. "Кашяпа" означава "реализирана душа". Само 26, защото, мисля, тя започна около шести век. За шест века е имало кашяпи, които са идвали и са си отивали един след друг. И след това нямаха нито един, никого. Така че няма реализирани души. Христос е казал много ясно: "Трябва да се родите отново". Искам да кажа, че цялото послание на живота на Христос е Реализацията. Защото юдаизмът говореше за дхармата, за поддръжката на баланса в центъра.

Това също, както едно дърво, беше много важно. Но после Христос дойде на тази Земя, за да покаже, че трябва да се превърнете в Духа. Чрез Своето възкресение Той показа това. Това е посланието на Христос. Но в християнството – не зная колко хора търсят. Те мислят, че като ходят на черква всяка сутрин, край! Същото е с индийците. Във всяко свето писание се казва, дори Ведите – първото, което се казва, е: "Ако чрез това познание не можеш да търсиш своя Дух, всичко е безполезно". Имахме и хора като Шанкарачаря, Ади Шанкарачаря, който беше личност, която се опита да възстанови хиндуизма. Той е казал: "Какво е животът без Реализация?!".

"На йогйе, на санкхйе." При цялото това говорене, дрън-дрън-дрън-дрън, къде ще ходите да лъжете? Трябва да получите милостта на Майка, за да получите своята Реализация. Когато за първи път заговори за "Вивекачудамани" – много голяма книга, която написа по въпросите на индийската философия – хората бяха удивени от познанията му. А по-късно той написа "Саундаря Лахари", която е просто описанието на Хладния полъх на Светия Дух. И хората казаха: "Какво правиш? Ти просто възхваляваш Светия Дух и не пишеш никаква философия!". Той каза: "Няма философия. Това е нещо спонтанно, което трябва да се случи на всички ни и именно възхвалата е начинът да го получите". Представяте ли си от какъв калибър е неговата личност?!

Но това, което хиндуистите правят днес, не е нещо друго, а същите старовремски техники и ритуализъм и цялата глупост. Те също са объркани. Искам да кажа, че е направена такава каша от всяка велика инкарнация, че за Мен беше шокиращо да видя как са могли да сведат всяка инкарнация до нулата, до някакъв вид глупав образ на всяка инкарнация, която дойде на тази земя, за да еманципира, да ви даде по-висш живот, по-висше съзнание. И така, стигаме до момента, в който трябва да помислим какво трябва да очакваме. Първото нещо е – ако това е жив процес, трябва да е спонтанен. На хората им е много трудно да разберат, че той трябва да е спонтанен. Например, ако това цвете трябва да се превърне в плод, каква е техниката? Стоите ли пред него с часове или скачате пред него, или стоите върху главите си, че да се превърне? Всяко спонтанно нещо, което сте виждали, което е живо, се случва от само себе си. Няма техника.

Когато казвам, че няма техника, хората не искат да повярват, защото искат техника. Но вие сте приели за даденост всички тези неща, нали? Имам предвид, че спите и един ден откривате, че времето за цъфтеж е дошло, много цветове има. Една сутрин ставате и откривате, че повечето от цветовете са станали плодове и приемате това за даденост. Питате ли за техника там? По същия начин каква техника приложихте, за да станете човешки същества от амебата? Например от състоянието на маймуна до човешко същество – отрязахте ли опашките си, за да станете човешки същества? Не станахме ли такива спонтанно? Твърде трудно е да се приеме. Но логично, кажете ми, ако това е жив процес, какво трябва да правим?

Невъзможно е да се обясни на хората, че няма техника. Те трябва да имат техника! Защо искате да имате техника? Нека сами видим. Защото мислим, че трябва да правим нещо за това. Ако нищо не правим, тогава как можете да го получите? Защото мислим, че каквото и да имаме на този свят, го имаме чрез нашето усилие, работейки за него. Но какво имаме? Имате всичко мъртво! Например тези камъни са мъртви и вие сте направили сграда от тях.

И какво? Мъртво – от мъртво! Какво живо имате със себе си? Получили ли сте някакви живи енергии? Можете ли да дадете живот на плод или на дърво? Не можете. Това, което сте постигнали, е само мъртво. Чрез усилие можете да постигнете само мъртвото. Постигнали ли сте нещо живо? Ако си зададете такъв въпрос, ще разберете, че живите процеси – трябва да приемем – са спонтанни.

Не можем да прилагаме никаква техника. Щом искаме да имаме техника, трябва да знаем, че нашият г-н Его е този, който иска да е удовлетворен. Виждала съм хора да правят това. Например ще ви дам много конкретен пример за един господин, който дойде при Мен и каза: "Не, не. Как може да е толкова просто, Майко? Как може да е толкова просто?". Казах му: "Виж, дишането ти е много просто. Ако трябва да четете книги и да прилагате техники за дишането си, колко хора ще оживеят?". Обаче той не се съгласи с Мен. Каза: "Трябва да ни дадеш техника, иначе няма да сме щастливи".

В Индия живее много велика реализирана душа, но той е много строга личност, не е майка и не толерира никаква глупост. Така че веднъж Ми каза: "Ако някой те безпокои, изпрати ми го". Така че му казах: "Иди и виж еди-кой си гуруджи". Той беше много очарован: "Този господин ми се обади". Трябваше да изкачи седем мили по един хълм, където живееше този господин. Отиде там и започна да му говори: "Дрън-дрън-дрън. Виж, Майка не ни дава никаква техника. Тя само дава Реализация на всеки Иванчо" и т.н. Той каза: "А! Тя не постъпва правилно, нали?

Добре. Остани тук, изяж си храната и спи тук". След месец видях, че господинът дойде да се срещне с Мен с двата си крака около врата си, клатушкащи се във въздуха. Казах: "Какво се е случило?". Искам да кажа, че наистина очите ми се насълзиха и Си казах: "Какво се е случило?. Какво му е причинил този гуру?!". Той дойде и започна да плаче. Каза: "Майко, никога не ме пращайте при този гуру". Казах: "Но ти беше много нетърпелив да отидеш при него, защото искаше да изкачиш нещо, за да го видиш". Той каза: "Той направи истинска бъркотия от мен".

През нощта, защото този гуру... Крайниците му са счупени, ръцете са счупени, така че той се придвижва върху тигър. Каза: "И този тигър дойде и ме блъсна по едно стълбище край една река. Лежах там на около 13-14 стъпки долу, а този гуру след 3-4 дни ми пусна някакви ротис, някакъв хляб и каза: "Изяж го и остани там. И докато не ми обещаеш, че няма да отидеш и да безпокоиш Матаджи, няма да те извадя от това място!". И после, след два дни, той изпрати няколко души, да го извадят и да го доведат. Той каза: "Не съм тук, за да взема пари от теб. Не можеш да ми дадеш пари или каквото и да е. Аз само ще ти преподам един хубав урок". Той каза: "Вече получих достатъчно от него". Той каза: "Сега вземи тези крака около врата ти, доклатушкай се до Матаджи и тя ще те излекува. Аз няма да те лекувам.

И не идвай да ми разказваш приказки!". "О, Господи! – казах. – Вижте това!". След това, разбира се, се опитахме и работихме върху него. Това е друг въпрос. Но ето какво се случва. Той каза, че иска техника, така че той му даде една техника. Друг човек, който беше така, един лекар, Ме безпокоеше и Аз не му казах, но той почувства, че трябва да отиде и да се срещне с този гуру. И в продължение на месец той го накара да чисти храма на Шива, носейки водата седем мили всеки ден, от сутрин до вечер, с една кофа, чистейки в храма на Шива.

Лекарят се върна. Беше толкова отслабнал, абсолютно изтощен. Казах: "Какво става?". Той каза: "Чистих храма на Шива един месец". Когато срещнах този гуру, го попитах: "Защо му причини това?". Той каза: "На маймуна е по-добре да се даде маймунска работа! Няма полза да им се говори нещо за по-висш живот. Не го искат. Искат маймунски живот. Така че нека скачат и правят каквото искат.

Нека бъдат маймуни. Защо трябва да се опитваш да им дадеш (всичко) толкова просто?". Бях удивена от него. Той каза: "Майко, Ти си Майка, прави каквото Ти харесва. Твоя воля. Но що се отнася до нас, ние няма да дадем Реализация на никого. Дадох я на един и той е станал безнадежден човек". Един ден отидох да видя този господин, на когото са му трябвали 25 години, за да получи Реализация. И трябваше някой, един от Моите ученици, да го покани. Този човек пушеше цигари така, седейки пред Мен и говореше доста много.

Имаше момичета и жени, които масажираха краката му и правеха всякакви неща. Разбира се, той стана, докосна Нозете Ми. Седна, след това започна да казва: "Защо този Махарадж идва да Те види в Бомбай? В края на краищата той не трябва да напуска своето място. Той е бил там 108 години" и пр. Казах: "Кой си ти, че да го съдиш? Защо го съдиш? Той е твой гуру. Защо трябва да го съдиш? Той ти е дал Реализация".

"Да, да, той ми е дал Реализация, зная. Но и аз мога да му кажа нещо". Казах: "Но как стои въпросът с пушенето ти? Ти все още пушиш". "О, не се безпокой. Аз съм отвъд всичко". Казах: "Добре". Тогава седнах, наблюдавайки го известно време. Казах: "Сега си отивам у дома". Казах: "Постави Ми тази тика".

Казах: "Добре, първо Аз ще поставя". Така че му я поставих. Казах: "Сега ти постави" и всмуках пръста му. Това е пръстът на Агния, на егото. Всмуках пръста му в Моята Агния и той започна: "Ха, ха, ха, ха, ха!" – така. Каза: "Майко, Майко, Майко, какво правиш?". Казах: "Нищо, нищо. Ти си велик, реализирана душа си. Защо трябва да трепериш пред Мен?

Защо трепериш? Защо не се оправиш? Защо трепериш?". Той каза: "Не, не, не, моля Те спри това, спри това". Казах: "Сега, първо обещай, че няма да говориш зле за своя гуру и спри цялата тази глупост да имаш жени наоколо и да изкарваш пари!". Но после човекът, с когото отиде – изигра го напълно. Само си представете! Попитах господина, който се срещна с Мен на летището: "Защо даде пари на този човек?". Казаха: "Майко, защото той каза: "Виж, аз треперя пред Майка, защото Ѝ давах енергия". Казах: "Какъв глупчо!! Защо му даде парите? Защо не Ме попита какво се случваше?". Ето това е. Когато искате техника, на пазара има хиляда и един да ви дадат техника, каквото и да е. Могат да ви кажат: "Постави тази свещ на главата си, запали я и върви по улицата". И ще намерите хиляди от тях, вървящи така, и цената на свещта ще се покачи на пазара, и хората ще го правят. Какъвто и вид глупост да предложат, на тях ще им хареса да я правят. Например хората на "Оксфорд стрийт", стоят там, "Харе Рама". Напълно са изчистили косата си и носят това, което наричаме шенди в Индия, не зная как ги наричате. Продават се на пазара, знаете ли? Като всички други перуки, продават се като перуки там и трябва да се поставят там. А когато танцуваха, това падаше, знаете ли!

Дрехата и сарито, което носеха, също падаха! Такива глупави хора. Казах: "Какво мислят? Правейки това, ще получат ли Бог?". Казах: "Но защо не седнете и не получите благословиите? И защо да правите (това)?". Те казаха: "Но какво им е на дрехите? Каква е нуждата да има дрехи?". Казах: "Въпросът не е в това. Това, което казвам, е, че ако, оставайки голи, можете да станете Бог, всичките животни трябва първи да отидат при Бог, преди вас!".

Трябва да разберете, че това, което трябва да ви се случи, е, че трябва да има ново измерение, което трябва да бъде просветлено във вас. Ново измерение трябва да дойде във вас. Какво става със собствената ви енергия? Получили ли сте собствени енергии? Ако сте духовно еволюирали, трябва да имате собствени енергии. Това е като заробване". Казах: "Какви са собствените ни енергии?". Казах: "Можете ли да кажете къде е Кундалини в този човек?". Те казаха: "Не, не знаем. Никога не сме чували за нея".

"Можете ли да кажете кои центрове блокират? Можете ли да кажете къде неговите центрове се издигат?". Той каза: "Не, не можем". Така че го извиках и казах: "Ела, получи Реализацията си". Единият от тях го задържах и някак си го доведох. Мисля, че изобщо не се интересуваше от Реализацията. Изобщо не го интересуваше. Интересуваше го показността. Искаше да се показва на "Оксфорд стрийт", затова отиде там. Абсолютно, тази е истината.

Иначе, ако се интересуваше, щеше да каже: "Добре, щом казваш: "Давам ти Реализация", нека я получа". Той каза: "Как може да е толкова глупаво?!". Казах: "Кое е глупавото? Как може да е глупаво най-мъдрото?". Но вероятно някой друг е глупав, та вижда неща, които са глупави. Като лудите – ако отидете в лудница, те мислят, че всички вие сте луди. Веднъж министър-председателят ни отиде в една лудница и един луд дойде и започна да му говори много любезно: "Как сте? Кога дойдохте тук? Кой сте вие?". Той отговори: "Аз съм Джавахарлал Неру, министър-председателят на Индия".

Лунатикът каза: "Добре, добре, ти също ще се оправиш. И аз казвах същото нещо". Но как отсъждате дали сте прави или грешите? Къде сте? Отсъждането идва, когато имате измерението да съдите. Когато сте реализирани, можете да отсъдите. Можете да кажете кои чакри блокират. Когато Себереализацията влезе, знаете всичко за тези центрове и знаете всичко за тези канали, за себе си и за другите. Колективното съзнание става актуализация, става част от вас. Като яйцето, когато се трансформира, вие наистина ставате птица.

Това не е просто дрън-дрън-дрън. Просто виждате птицата с крилата ѝ и всичко останало. Осъществява се трансформация. Съзнанието ви трябва да има това актуално измерение в себе си, вътре. Не отвън, като развивате някакъв рог или като носите някаква разчорлена коса. Това е нещо, което ви се случва вътре, където (прекъсване) ... , когато започнете да съдите себе си. Но Бог е състрадание. Той е любов. Дава ви шанс, всичките енергии да се изчистите и да се пречистите. Обаче никой не може да помогне на човек, който е толкова плиткоумен или хипнотизиран, или който е такава, бих казала, неинтелигентна личност, който не разбира, че нещо трябва да се случи на вашето съзнание.

Едва тогава сте постигнали нещо. Ден след ден те продължават и продължават, и продължават, и нищо не постигат. Някой Ми каза: "О, те са хора, които много се обичат!". "Как разбра?". "Целуват се доста много". Казах: "Е, и?". Във всяко разпуснато общество откривате такова целуване. Например, ако отидете във Франция – имам предвид, че е ужасяващо целуващо се общество, казвам ви! Всеки има право да целува, когото си пожелае. Това понякога е толкова много, че човек наистина се плаши от всичко това – всеки може да дойде и да те целуне, очаква се от всекиго.

Искам да кажа, че не зная как се стига дотам, но е така. Така че казах: "Какво толкова има в целуването? Няма никаква любов". Любовта не е нещо, което се изразява по този начин, а което работи, което тече. Тя е енергия, която действа, точно като слънчевите лъчи. Слънчевите лъчи идват и въздействат върху листата. По същия начин обичта тече и действа върху Кундалини, и тя дава Реализация на другите. Трансформира живота ви. Ставате изцяло различна личност. Ставате свой господар, справяте се с всичко.

Разбира се, някои са, бих ги нарекла, осакатени хора, така че се нуждаят от малко повече време. Някои са много пъргави, толкова са бързи, че щом веднъж я получат, никога не я губят. И тогава започва растежът на новата личност, в която започвате да се наслаждавате на блаженството, което е обещано. Всичко, което е казано преди, трябва да бъде доказано – всяко нещо. Веднъж отидохме на среща в протестантска черква. Имам предвид католически, протестантски и всякакви неща, знаете ли! Срещам се с молли, свещеници и пр. Но тези хора казаха: "Вярваме в Христос". Казах: "Много добре". Много добро нещо е да се вярва в Христос, слава богу!

Поне няма анархисти или някой, който е анти-Христос, с когото се срещам тук! "Но, казах, къде е Христос?" "Той е навсякъде." Казах: "Добре. Но как се свързвате с Него?". Навсякъде има етер, навсякъде има филми, навсякъде има музика, но как ги поставяте в телевизията? Как установявате връзка? Той е поставен в един център в нас и ние можем да докажем чрез събуждането на Кундалини, че Христос е там. Защото, когато Кундалини достигне този център, който е върху оптичния таламус, който контролира хипофизата и епифизата в този център – в този център обитава Христос и това може да бъде доказано чрез събуждането на Кундалини. Защото, когато Кундалини пристигне на това място и не премине, трябва да кажете името на Христос и тогава Кундалини се придвижва.

Но не в човек, който не е реализиран. Само реализиран може да го направи. Така че има два вида хора, които откривате чрез Сахаджа Йога – хора, които са реализирани, и тези, които не са реализирани. И тук започва конфликтът, защото хората, които са реализирани, могат да шокират другите хора, защото казват някои много позитивни неща. Казват: "Виж, това е неправилно, трябва да се откажеш от тези неща. Това доникъде няма да те отведе". Те изглеждат точно като вас, но знаят за чакрите ви. И когато ви кажат, вие им се ядосвате и половината от вас напускат, но не това е начинът. Трябва да се знае, че те просто се опитват да ви помогнат. Те бяха точно същите, каквито бяхте и вие.

Може би дори по-лоши или дори много по-лоши отколкото бяхте вие, но днес са достигнали мястото, откъдето могат да ви усещат. И вие ще правите същото, така че няма нищо, от което да се шокирате или да се ядосвате. Обаче има огромна разлика между всеки вид повърхностна техника и истинската, а тя е, че те знаят какво е това. Ако вържете очите на десет души, на десет млади хора, които са реализирани души – двама от тях седят тук – всички ще кажат едно и също нещо. Например, ако ги попитате къде блокира този господин, те ще покажат един и същ пръст. Това е такова субективно нещо, толкова лично нещо, в което няма прищевки, нищо . Абсолютно дефинирано е. Последната точка, която бих искала да отбележа днес, е, че резултатът от Сахаджа Йога е като шоколада със слабителното олио, така да се каже. Ползата от Сахаджа Йога се чувства незабавно, незабавно. Преди всичко се отстраняват физическите неразположения. Сега, за ваше сведение, мога да кажа, че за 10 минути Сахаджа Йога излекува рака на нашия президент Санджийв Реди, в Индия.

За 10 минути. Ракът не може да бъде излекуван от нищо друго освен от Сахаджа Йога. Това е факт. Например сега лекарите са достигнали етапа, на който казват, че ракът е причинен от някаква протеинова материя, която ни атакува от областите, които са в нас, които са вградени в нас, откакто съществува Творението. Кои са тези области в нас, нека видим. От лявата страна, Ида нади, или тази синя линия, е колективното подсъзнателно/подсъзнание?. От дясната страна, тази жълта линия, която се нарича Пингала нади, е колективното надсъзнателно/надсъзнание?. Долу е адът. На върха е свръхсъзнанието, което наричаме Себереализация, защото това е седалището на Духа, който е изявен в сърцето. Тези са областите, за които, разбира се, лекарите не знаят.

Но за каквото и да започнат да говорят психолозите, като слепи хора, може лесно да се види, когато светлините са запалени. Например от лявата и от дясната страна, винаги съм казвала, има същества, които ви атакуват. Тези, които изчезнаха в Творението, излязоха от циркулация, защото не бяха добри за нашата еволюция. Всички те съществуват там. Например има някои зеленчуци, които образуват вируси, има някои птици, някои животни и много човешки същества, които съществуват върху двете страни. Отдясно са хората, които са много амбициозни, които се занимаваха с материални неща и се опитват да овладеят материята, и опитваха всякакви трикове. Това са хората, които все още съществуват в нас. Когато се опитваме да стигаме до крайности, или наляво, или надясно, чрез която и да е от тези техники, получаваме блокажи. И когато това се случва, протеините, така нареченият "протеин 58" и някакъв вид 56 – всичките не са нещо друго, а същества. Те ни атакуват и отключват рака в нас.

А щом бъде отключен, няма изход, защото щом попаднете в тези области, ще бъдете атакувани все повече и галопиращото състояние се установява. Например нека вземем случая с рак на кръвта, просто нещо, каквото е ракът на кръвта. Това е най-простото нещо и е много лесно да бъде излекувано. Давид Спиро се смее над това! Добре. Как го получавате? Далакът е скоростомерът в нас – далакът, който е разположен отляво като кръгла топка. Не, малко отгоре. Давид, можеш ли да дойдеш и да им покажеш? Да, правилно.

Само трябва да го поставим във Войда, така че е по-добре. Близо до Войда, може да се каже. Сега. Далакът се ръководи от Свадхистхана чакра, която се движи из Войда. И тя е тази, която наистина установява нашата скорост и темпо; двата неща се правят от Свадхистхана чакра. Но бедният далак създава кръвни клетки за нас. Преди всичко, ако мислите прекалено много, Свадхистхана чакра трябва да превръща мастните клетки за ползване от мозъка и тя пренебрегва далака, черния дроб, панкреаса, бъбреците и матката. Но когато пренебрегва далака, тази е първата причина, първопричината, можем да я наречем. Второ, хората, за които се предполага, че са много бързи, тези, които мислят твърде много, също са прибързани хора. Хранят се с такава скорост, мога да ви кажа!

Виждала съм, че хората могат да ометат нещата преди... Имам предвид, че докато ги видите и – край! Толкова са бързи и ако седя с тях, наистина умирам от глад, защото просто не мога да поддържам тяхното темпо. Тъкмо си им сервирал и са приключили, всичко е ометено! Ядат с такава скорост и мигновено приключват блюдото, и хукват за някаква друга работа. Горкият далак трябва да създаде кръв за храносмилането. Тогава изведнъж човекът хуква и той трябва да даде кръвни клетки за препускането му. След това човекът сяда и започва да мисли. Докато тича, мисли. Прави много неща. Ние си мислим, че тялото ни е многоцелева машина.

И с едното нещо ще четкаме, с друго нещо ще правим нещо друго, с ушите ще правим нещо друго, с носа ще правим нещо друго, със стомаха ще правим нещо друго. Така цялото тяло, бедното, е заето с различни неща. Горкото тяло! Тогава далакът наистина полудява! Откача, както казвате. Не знае какво не е наред с човека. Не знае кога ще скочи и ще се захване с някаква нова дейност. Така че наистина откача и тогава клетките, създадени от него, стават зловредни и се появява рак на кръвта. А третото нещо, което наистина, действително я атакува, е, че едно от онези същества прихваща кръвните клетки и ракът на кръвта се установява. А ракът на кръвта може лесно да бъде излекуван.

Видях три случая, при които лекарите предрекоха, че пациентът ще умре в рамките на 15 дни. Все още е оцелял след три години, в доста добро здраве. Ако просто изтеглите вниманието си чрез събуждането на Кундалини и тя прониже тук, вниманието, което е разпростряно наляво и надясно и стига до крайност така, разпростряно, може да бъде изблъскано върху несъзнанието и незабавно всичките ви атаки приключват. Всички те са оставени "на сухо" в собствените си места, а вие сте излекувани. Ето как ракът на кръвта може да бъде излекуван много лесно в Сахаджа Йога. Но това не означава да мислите за всичките пациенти с рак на кръвта, които имате и да ги доведете тук. Това винаги се случва. Бих ви помолила да не го правите. Вижте, това се случи по времето на Христос и не трябва да се повтаря отново. Бог се интересува от лечението на хора, които са търсачи, които търсят Бог, а не от лечението на хора, които не търсят.

Не се грижите за лампа, която никога няма да бъде запалена. Просто я изхвърляте на боклука. По същия начин тези, които са търсачи, получават своята Реализация и се излекуват от рака си, от всякакви нелечими болести, диабет и пр., от много неща. Имам предвид – безброй неща. Така че първото нещо, което се случва, е физическо. После – умственото. Знаете, че има някои хора, които седят днес тук, които бяха ужасни епилептици. Някои от тях скимтяха в продължение на три часа, благодарение на някои велики гуру, които са успели да ометат всичко, което са имали. Успели са да отнемат всичките им пари и напълно да ги хипнотизират. И тези, които станаха епилептици, падащи на улицата... дори някои деца, които са тук днес, които са били напълно излекувани от епилепсия, лудост, шизофрения, всякакви такива болести, защото отново ви се случва същото нещо - че вниманието ви влиза в несъзнанието, което е колективно съзнание.

Колективното съзнание се просветлява във вас, актуализира се. Себеизявява се. Такъв прекрасен инструмент сте – човешкото същество. Идея нямате. Единственото нещо е, че трябва да бъдете включени към захранването. Както телевизионният апарат – щом бъде включен към мрежата, започва да се изявява, вие също започвате да се изявявате. Нищо, което Аз правя. Аз не правя нищо. В действителност наистина това е нещо, сякаш всичко е готово и една запалена светлина може да запали друга светлина. Какво има да се прави тук?

Вие сте просто готови и само получавате собствените си енергии. Аз не правя нищо. А защо някой трябва да се чувства зле, ако Аз правя това? Учудващо е! Защото един господин много сериозно Ме попита: "Защо ти?". Беше лекар. Казах: "Докторе, ще съм благодарна, ако дойдете на Моето място. Тук съм и трябва да работя до два часа през нощта. Трябва да работя толкова усилено. Такава неблагодарна работа!

По-добре вие я вършете. Ще съм щастлива да бъда Ваша ученичка! Каквото и да кажете, ще го правя с готовност. Вие събуждайте Кундалини на хората!". Той каза: "Но аз не мога". Така че казах: "Ето защо Аз съм тук!". За лош късмет зная това! За жалост зная това! Какво да правя сега, като се очаква Аз да го правя? От вас се очаква да правите много неща, които Аз не мога да правя.

Например вие можете да шофирате, Аз не зная нищо за това. Не разбирам вашата икономика, не разбирам вашите закони, не мога да разбера нещо, за което се предполага, че се разбира от нормалното човешко същество. Обаче Аз разбирам Кундалини. Ако Ме помолите да отворя обикновен пакет с мляко, не мога. Но мога да отворя Кундалини. Какво да се прави? Зная това, така че защо трябва да се чувствате толкова наранени във връзка с това? Аз съм Тази, от която се очаква да го прави. И това е единственият проблем, ако можете да го преодолеете – че Вие знаете толкова много неща, Аз не зная толкова много неща – тогава няма да има никакъв проблем с егото, заставащо помежду. Ако трябва, примерно, да направя нещо, да фиксирам това, ще трябва да помоля Дъглас да го направи.

Не зная как да го фиксирам. Мога да го разваля, не зная как да го ползвам. Така че това е положението – толкова е просто. А това трябва да се направи. Всичко беше обещано. Трябва да го направя. През цялото време е било обещавано. Цялото това събитие е било обещано. Ваше право е да го получите. По-добре би било да го получите.

Не можете да платите за него. И дума да не става! Това е обида. То е любов. Не е търгашество. Любов е. Не можете да платите за нея. Не можете да Ме купите. Аз съм и доста илюзорна. Искам да кажа, че мога да прилагам трикове, така че внимавайте с Мен. Ако се опитате да Ме отхвърлите, Аз ще ви отхвърля сто пъти и ще излезете от циркулация.

Така че внимавайте, защото не съм толкова семпла, колкото изглеждам. Казвам ви го предварително, така че внимавайте. Все пак вие ще забравите за това, защото изглеждам много семпла. Но не съм. Зная толкова много неща за вас, че е възможно да се опитам просто да ви изведа от циркулация за известно време, докато получа наистина искрени, добри хора тук, които получават своята Реализация. А по-късно можем да опитаме с тези хора, които са излезли от циркулация. Нещата работят по този начин. Много пъти сахаджа йогите мислят, че много малко хора идват в Сахаджа Йога. Казах: "Така трябва да е, защото това е истинска работа". Това не е като да станеш член на нечия организация и да получиш удостоверение: "Добре, ти си сахаджа йоги".

Няма такова нещо. Това трябва да се случи. Кундалини трябва да дойде. Трябва да почувствате вибрациите. Това е нещо, което се случва. Докато не се случи, не може да се даде фалшив документ. Това не е като изкуствено цвете. Истинско цвете е. А за да се появи истинското цвете, е необходимо време. Няма значение. Имам предвид, че не можем да дадем фалшив документ.

И така, второто нещо, което се случва, е емоционално. Третото е духовно. Можем да кажем, че по духовен начин разбирате Сахаджа Йога. Разбирате какви грешки сте допуснали, при какви неправилни хора сте били. Веднага разбирате. Откривате това. А също ви се казват всички тайни – как да го правите, как да издигате Кундалини. Вие можете да издигате Кундалини. Само ако Кундалини е пресякла Агния, можете да издигате Кундалини. Щом получите Реализацията си, можете да давате Реализация на другите.

Поради екстрената ситуация трябва да дадем Реализация на хиляди и хиляди, на милиони и милиони. Вие можете да давате Реализация на хората. Всички тези хора са дали Реализация. Не само това, вие можете да лекувате хората. И можете да узнавате как прогресирате, къде сте, кои са чакрите, къде са разположени по пръстите ви, къде отиват. Всичко можете да знаете. Всичко е вътре, не отвън. И това трябва да се случи с всички ви. В края на краищата Аз съм тук единствено за тази работа. Ще работя много усилено и съм работила много усилено.

Всички знаят това. Но вие трябва също да разбирате, да съдействате малко. Получете Реализацията си. След Реализацията и вие ще трябва да работите усилено. Но преди Реализацията просто оставете това на реализираните хора. Както когато не знаем да плуваме, е по-добре да оставим това на хората, които владеят плуването. Щом изучите плуването, вие също обучавате другите. Няма нищо такова като младши, старши и пр. Не е така. Така че се заемете с това като семпли хора, не с цялата неправилна идентификация с егото.

Някой издигаше Кундалини така и един господин си тръгна. Казах: "Защо?". Той каза: "Защо прави това така?". Казах: "Но Вие не знаете". Да предположим, че някой се опитва да ти помогне да плуваш. Той поставя ръката си под корема ти. Ти му се ядосваш: "Защо правиш така?". Искам да кажа, че той прави така, че да не потъваш. Но такива са нещата. Вие не знаете техниката, която тези хора знаят.

Вие също ще узнаете техниката на Кундалини, която е жива техника, защото все още не сте живи. Когато сте реализирани, ще знаете, защото енергията ще тече от ръцете ви. Можете да чувствате по ръцете си течащия хладен полъх. Има само едно предупреждение към всичките ни западни търсачи, което винаги отправям: Вие сте велики светци. Зная, че сте търсачи. Много сте искрени, честни, всичко е налице. Обаче имате един недостатък, и той е, че мислите за всяко нещо. Дори сте организирали Бог. Организирали сте нещата, свързани с Бог. Вече имате предварителни идеи за него.

Всичко е налице. И всеки, който се опитва да ви играе някакви номера – вие сте щастливи с него и тръгвате с тази личност на драго сърце. Но тук вие сте тези, които трябва да знаят, тези, които трябва да постигат, вие сте тези, които трябва да отсъждат. Никой няма да ви каже, че сте добре, докато вие не кажете, че сте наред. Вие сте тези, които трябва да повярвате в това. Това, което се случва, е, че след Реализацията Кундалини се издига и пронизва фонтанелната област, където получавате своето Кръщение. Можете да почувствате хладния полъх да излиза от главите ви, наистина можете да го чувствате. Но после забравяте тази опитност, прибирате се у дома и започвате да мислите за това. Щом започнете да мислите, всичко пада долу, защото то е отвъд мисленето. Събитието е отвъд мисленето.

Случило се е без мислене. Кундалини не се издига чрез мислене. Така че просто позволете на нещата да работят. Когато това се случи, ще се изненадате, че енергията тече. Да предположим, че електричеството идва, влиза и виждате, че светлината примигва. Ако започнете да мислите за това, мислите ли, че ще върнете светлината? Не. Трябва да оправите свързването. Това е нещо такова. Така че мисленето ви създава криволици, хората се губят, после се връщат.

Ако впоследствие загубите Реализацията си, това отнема време, отнема време. Главоболие е за Мен и е главоболие за вас. Много хора правят така. Но моля, не го правете. В края на краищата вие сте търсачи от векове. Защо трябва да пилеете енергията си и време, а също и Моето. Бъдете разумни и мъдри. Получете Реализацията си и се придържайте към нея. Откажете се от всичките си неправилни идентификации. Всичко това са неправилни идентификации.

Не стигайте до момента, в който ставате безпомощни и трябва да се откажете от тези неправилни идентификации. Казах на един човек: "Твоят гуру не е наред", обаче той не Ми повярва, защото Войдът му беше блокиран. После стана епилептик, разболя се. След това дойде при Мен. Трябваше три месеца да работя върху него. Така целият процес по еманципацията се забавя. Ето как теглите надолу енергиите на Божественото. Има толкова много неща, които могат да се кажат. Както знаете, има лекции и лекции, а Дъглас има толкова много записи. В самия Лондон съм направила толкова много.

За да разберете защо Лондон и защо Англия, по-добре прочетете "Милтън" на Уилям Блейк. Той е предрекъл всичко, което ще се случи – че Англия ще се превърне в Иерусалим, че ще бъде място за поклонничество. Описано е всичко, което е Сахаджа Йога. Това е прекрасно предсказание. По-добре го прочетете, за да разберете. Описано е дори, че ашрамът ще бъде в Долината на Ламбет. Описано е, че началото ще бъде в Съри Хилс, където най-напред дойдох и отседнах. Накрая той е описал, че Самата Дева ще осъществи нещата, че Майката ще изработи това. Всичко е красиво направено. Вие имахте такъв велик поет като Блейк, който вече ви е направлявал.

По-добре е да приемете напътствието от такива хора. Другият е Шекспир, който беше друга велика реализирана душа, която посочи безсмислието на глупост, каквато е така нареченият романтизъм, и пр. Така че бъдете разумни в това отношение, бъдете мъдри. Имате велико наследство – вашият Стоунхендж и всичките тези неща. Говорила съм за това какво представляват. Това място е било подготвяно от много светци преди, а днес вие сте родени тук. Тук сте, за да постигнете своето най-висшe. Има цел зад това. Както казах, Англия е сърцето на вселената. Без съмнение тя е сърцето, затова съм тук.

Не дойдох като имигрант или нещо подобно. Дойдох, защото съпругът Ми беше избран на този пост. И Аз дойдох тук. Всичко това беше организирано. И само поради това Аз съм тук, а вие ще бъдете щастливи да разберете, че е избран отново за пет години, така че ще бъда тук още пет години. Тъй като Англия е сърцето, трябва много да внимаваме, защото всичко се съединява чрез сърцето, а Духът живее в сърцето. Англия е сърцето, Индия е Кундалини, а Европа е черният дроб. Вижте противоречието: там, където е Кундалини, в Индия, хората спят. Кундалини спи. В Европа, където е черният дроб, където е вниманието, хората са пияници, пият и черният дроб е излязъл от строя.

В Англия, където е сърцето, то е летаргично. Кажете ми сега, какво да правя. Тази е ситуацията, в която се намираме, така че трябва да се издигнем до нея и да постигнем целта си. Англия е много важна, много, много важна и Аз ще работя много усилено тук, няма съмнение. Но всички вие трябва да Ми помагате и да разберете, че е дошло времето да получите това, което сте търсили. Всички трябва да постигнете това, което сте търсили, точно сега. Бог да ви благослови! Бих искала да Ми зададете някои въпроси. Но не задавайте спорни въпроси от рода на: "Прочетох в тази книга, в онази книга...". Или че някой е бил на отдалечено място: "Какво мислите за този гуру, за онзи гуру?".

Няма да влизам в спорове. Така че не ме питайте за никакъв гуру. Сами ще откриете. Задавайте смислени въпроси, свързани с Реализацията. Въпрос: Ако се чувстваш напълно блокиран, ако не можеш нищо да направиш, какво правиш? Шри Матаджи: Оставете това на Мен. Аз съм доста добра в това. Имала съм всякакви видове блокажи – планини след планини. Не знаете през какво съм минала. Сега съм експерт.

Ти не си толкова блокиран, поне що се отнася до теб, така че не се безпокой. Вижте, Аз работих усилено години наред, за да изуча всичките преплитания и комбинации. Влизах в Кундалини и в..., за да открия какви са блокажите. И зная как да намеря изход. Вие просто оставете това на Мен. По-късно, когато получите Реализация, ще ви кажа всичко, всяка тайна. Всичко ще ви кажа и самите вие ще станете майстори. Така стоят нещата. От какъв вид блокаж се страхуваш? Отговор: Някакъв вид страх.

Шри Матаджи: Много е лесно да се овладее страхът. Вижте, това се получава поради обусловеностите. Хората са... Не зная защо го правят. Не мога да обясня. Човешките същества са много трудни. Наример във Франция казаха: "Майко, ако кажете, че сте щастлива личност, ще помислят, че сте наивна". Казах: "Защо?". "Защото нямате никакви проблеми. Така че трябва да сте много нещастна личност, трябва да покажете, че сте нещастна. Бузите ви трябва да са хлътнали така, трябва да изглеждате досущ като затворник от Цейлон".

Казах: "Наистина ли?". Казаха: "Ако отидете така, Майко, в такова щастливо настроение, изобщо няма да Ви вземат насериозно". Казах: "Не мисля". Казаха: "Трябва да страдаме". Това е, което искат. Казах: "Но защо? Христос е страдал заради вас. Сега защо искате вие да страдате?". Но те казват тези неща. Всъщност така е с тези хора, виждала съм ги да казват така.

Казах: "Ако е така, вие сте хора, които имат проститутки по улиците, наредени една след друга. От другата страна имате кръчми. Имате гейове и прочие глупави неща навсякъде. Вие сте нещастни. Правите всекиго крайно нещастен". Казах: "Аз съм нещастна, защото виждам този вид неща да се случват тук, а вие казвате, че вие сте нещастни. Изобщо не сте нещастни. Вие просто се измъквате". Страхът също е друг вид обусловеност във вас. Той идва при вас, защото мислите: "Ще трябва да изгубя нещо".

Не вие разцъфвате в нещо. Защото сте красиви. Аз виждам тази красота, виждам този Дух, а вие сте Духът. Изпитвате страх, защото не можете да видите това. Това е просто обусловеност. Вие просто разцъфвате. Четохте ли някоя от онези ужасни книги за Кундалини? Ето, това е! Много е лесно да се преодолее. Ето какво ще ви кажа.

Един селянин идва в града. Той никога не е виждал електричество и поставя двата си пръста в контакта. И това е същото. Те са абсолютно неоправомощени. Знаете ли, те не знаят какво е Кундалини! Бях удивена. Има такава голяма книга, в която той казва, че Кундалини е в стомаха. Казах: "Какво да се прави?". Такава голяма книга е написал, знаете ли! Преди всичко те са наивни, не са оторизирани, не са свети.

Не всеки може да върши работата по Кундалини. Трябва да си оправомощена от Бог личност и да си свята личност. Особено пък господинът, зная, който е написал книга, води такъв ужасен частен живот! Толкова е парично ориентиран! Говори за Кундалини! Изненадах се. Взема пари от всекиго, води такъв ужасен живот, съсипва жените и прави всякакви неща – изнасилва ги! И казва: "Моята Кундалини се издигна и ме безпокои". Така казва. Ами ще го прави!

Всъщност не Кундалини безпокои. А Божеството, седящо тук, в първата чакра – Шри Ганеша. Той е Божеството на невинността, което инкарнира като Исус Христос. Само той орязва хората, които се опитват да боравят с Кундалини. Те дори се опитват да насочват невинността ви, която се грижи за вашия секс, към майката. Представете си само какво греховно нещо е това! Невинността е тази, която е вашата специална енергия. Ето защо хората дори не са спонтанни сега в секса. Те само мислят за него. Знаете ли какъв е настоящият брой на импотентните хора на Запад?

Знаете ли, че в самата Швейцария от пет семейства само едно може да създава деца? Те са импотентни. Ако мислите за секс, можете да станете импотентни. Цялата спонтанност се губи. Тук хората придобиват изтънченост в това отношение – или ставате изнасилвачи, или абсолютно импотентни хора. Отивате или надясно, или наляво. Така че тези хора, които говорят за Кундалини, нямат усет за пропорция. Водят много лош живот и не са свети хора. Нямат чувство за святост, за праведност. Имам предвид, че проблемът е в праведността.

Когато говоря за праведност, те мислят, че съм викторианка. Казах: "Аз съм не само викторианка, но дори много по-ранна – Аз съм древна" Това е положението. Но Аз не казвам да станете праведни или нещо такова. Нищо подобно, защото това е трудна задача. Това, което ви казвам, е да получите Реализацията си. Автоматично, ще го правите автоматично. Защото това е нещо, което наричаме религия, тоест праведността се просветлява във вас. Вие просто не можете да го правите. Така че няма да ви казвам. Казах ви, че съм илюзорна.

Просто ще издигам вашата Кундалини. Вие сами ще се отказвате. Не казвам да се откажете от опиатите си, нищо, но вие просто се отказвате. Не казвам да се откажете от питиетата си. Не казвам да се откажете от цигарите си. Има много, които напълно са се отказали, защото са открили Абсолюта. Ясно? По същия начин и страховете ви ще изчезнат. Но не мислете за тях. Точно сега седите пред една много могъща личност.

Не се безпокойте. Да? Има ли някакъв въпрос? Още един и след това ще направя необходимото. Някой? Въпрос: Майко, Вие споменахте за извънредната ситуация. Какво имахте предвид? Шри Матаджи: Страхуваш ли се вече? Казах "извънредна ситуация", защото е започнал Страшният съд. Той е в атмосферата.

Никакви земетресения за вас, ясно? Не виждате ли, че има извънредна ситуация? Хората искат да има и можете да я почувствате. Навсякъде се говори за нея. Всеки знае, че има някакъв вид атмосфера на извънредна ситуация. Всеки препуска, но никой не знае защо. Не се безпокой. Ти си реализирана душа. Спешното е да давате повече Реализация на изток (от Лондон), хора. Ясно?

Друг въпрос? Няма. Добре. Защо ви помолих да зададете въпроси? За да не задавате след това никакви въпроси, а просто да го имате. Ако сте гладни, просто ще се нахраните. Бих ви помолила да свалите обувките си и да поставите краката си върху земята. В действителност Аз не се нуждая, но го правя само за да ви доставя удоволствие. Всичко е наред, мога да се справя. Защото ще кажат: "Защо Вие не си свалите обувките?", знаете ли.

Добре. И така, поставете ръцете си към Мен, изпънати така, и трябва да затворите очите си. Много е важно да затворите очите си. Защо? Защото, ако очите ви не са затворени, когато Кундалини се издигне над Агния, тя няма да се издигне, защото зениците се разширяват и тя спира там. Но ако очите ви примигват, тогава отворете очите си и Ме гледайте. В случай че не примигват, всичко е наред., Някои от вас може да чувстват малко горещина и ако сахаджа йогите ви кажат нещо, просто ги послушайте, не им се ядосвайте. За ваше добро е. Ако ви кажат да махнете нещо или да направите нещо, по-добре е да ги послушате. Просто поставете двете си ръце към Мен.

Просто ето така. Вижте дали очите ви примигват. Смешно нещо, днес центърът, в който блокирате, е Лява Набхи. И трябва да решите едно нещо – да се ожените някой път, защото има велики души, които трябва да се родят, а ние трябва да им осигурим родители, които са реализирани души. Ако все още не сте женени, само кажете: "Майко, ще се оженим". Това е всичко. Ще стане. Все още Лява Набхи. Сватбената институция също трябва да се вкара в ред, защото, ако тези велики души трябва да се родят, трябва да им дадем гнездо, семейство, където да се родят. Иначе бедните индийци ще трябва да отгледат всичките деца на света.

Поради екстрената ситуация много хора се раждат, но те не биха искали да се родят в място, където родителите убиват децата си или където родителите се карат помежду си и всеки ден се развеждат. Така че бедните индийци трябва да поемат тежестта върху себе си. Маркус, затвори си очите. Затвори си очите, Линда. Затвори очи. Кундалини не излиза над твоята Хамса. Затвори си очите. Постави вниманието си в Сахасрара. Има Войд и Лява Набхи.