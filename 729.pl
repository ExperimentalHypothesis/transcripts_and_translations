8 kwietnia 2007
Wielkanocna Pudźa
House in Pratishthan, Pune (Indie)
Easter puja. Pratishthan, Pune (India), 8 Kwiecień 2007.

Dzisiaj jest bardzo ważny dzień.
Mówię, że dzisiaj jest bardzo ważny dzień. To dla was początek czegoś nowego. Dla was wszystkich. Spróbujcie zrozumieć, że dotychczas bardzo ciężko pracowaliście i chcieliście zrobić o wiele więcej, niż byliście w stanie. To było waszym pragnieniem i to się wypracuje. Zdecydowanie to się wypracuje. Jeśli wasze pragnienie jest silne to się wypracuje a wy dostaniecie ogromną szansę by pomóc ludziom, tak jak pomogliście samym sobie - i będziecie szczęśliwi z tego powodu. Lepiej, żebyście zdecydowali się pomagać innym. To ważne, wszyscy powinni otrzymać błogosławieństwo. Potraficie to. Na tym polega wasze przywództwo, że musicie dawać to innym. Większość z was uzyskała to dla siebie, ale musicie dawać to innym. Niech inni również wzrosną w swojej duchowości. Wiem że tak wielu z was dostało Realizację i jesteście w tym tak głęboko oraz wszyscy jesteście bardzo szczęśliwi. Bądźcie więc szczęśliwi i radośni.
To pierwszy znak, że jesteście zrealizowani, że dostaliście Realizację. Mając tą Realizację możecie dawać Realizację innym. Dzisiejszy dzień jest dlatego szczególny, bo Chrystus powrócił do życia, żeby zrobić coś dla nas. Jest to więc bardzo ważny dzień dla nas wszystkich. Powiedziałabym, że dziś powinniście zrozumieć, że dostaliście tę moc, aby dawać Realizację innym. Dostaliście ją, ale teraz musicie jej używać. Ci, którzy mają Samorealizację, nie powinni marnować swojej energii, ale starać się ją dawać. Ten świat jest pełen chaosu, kłótni i toczących się nadal walk. Waszym obowiązkiem i waszą pracą będą rozmowy z nimi i mówienie im, że pierwszą ważną rzeczą jest, aby sahaja yogini stali się pełni pokoju i cieszyli się owocami Sahaja Yogi. Jestem pewna, że wszystko się wypracuje.

To się wypracowało w tak wielu z was i wypracuje się także w innych. To nie są tylko słowa, ale to się dzieje. Starajcie się więc pamiętać, że jesteście sahaja yoginami i zasługujecie na bardzo dużą pomoc, bardzo dużą pomoc ode Mnie i od Boga Wszechmogącego. Nie ma po co się denerwować. To wszystko są różne testy, które wypracują dobroć w was i rezultaty będą. Przekonacie się, że sahaja yogini są kimś szczególnym. To bardzo miłe widzieć tak wielu z was, którzy próbowali dostać Realizację a teraz są już rzeczywiście zrealizowani. Jest tak wielu, którzy chcą mieć Realizację ale jest już tylu, którzy są zrealizowani i którzy mogą tak dużo zrobić dla innych, potrzebujących ich pomocy.

Dzisiejszy dzień macie po to, abyście zadecydowali o waszej przyszłości. Musicie zadecydować, co zrobić żeby pomóc innym sahaja yoginom w pozyskiwaniu więcej sahaja yoginów. Musimy rozprzestrzeniać Sahaja Yogę. Popatrzcie jak wiele jest problemów. Im więcej sahaja yoginów, nie będzie ani jednego problemu, wszystkie zostaną rozwiązane. Tak więc życzę wam powodzenia w tym, prosze, osiągajcie i umacniajcie wasza realizację własciwie. Mam nadzieję, że nie macie żadnych wątpliwości. Jeśli macie jakieś wątpliwości, możecie napisać do Mnie. Mamy bardzo miłych, dobrych ludzi, którzy przyszli do Sahaja Yogi. Waszym obowiązkiem jest dopilnować, żeby stali się dobrymi sahaja yoginami i cieszyli sie błogosławieństwami. Jestem bardzo szczęśliwa, że tak wielu z was tutaj przybyło i równierz dlatego że dziś mamy taki dobry dzień. W życiu Chrystusa wydarzyła się bardzo wielka rzecz, że On stał się, stał się albo nawet już był sahaja yoginem i starał się pozyskać tylu sahaja yoginów ilu było można, ale w tamtym czasie ludzie nie byli tak gotowi jak wy. Jesteście szczególnymi ludźmi, którzy szukają, którzy znaleźli i mogą dać to innym. Tego nie można zatrzymywać dla siebie. Jeśli dostaliście to, nie myślcie, że otrzymaliście ostatnią szansę, ale dajcie szansę innym. Jestem całkowicie z wami, każdy, kto ma jakiś osobisty lub inny problem, niech do Mnie napisze.
Przepraszam, że nie będę mogła nic wam dać w tym szczególnym dniu.
Niech Bóg was wszystkich błogosławi.