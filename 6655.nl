Christmas Puja - Hij is enkel chaitanya - Ganapatipule, India - 25/12/1990

Translation not verified. Dear yogi, register as volunteer to do so.
Vertaling niet geverifieerd. Beste yogi, registreer als vrijwilliger om dit te doen.

Wij zijn hier vandaag samen gekomen om de geboorte van Jezus te vieren. Hij werd in een kribbe geboren. Al deze dingen zijn reeds vooraf gekend: dat Hij zal geboren worden in een kribbe, in moeilijke omstandigheden, om aan te tonen dat, of je nu rijk of arm geboren wordt of in moeilijkheden of in problemen, als je goddelijkheid in je hebt, schittert die vanzelf.

Zoals het christendom een erg verkeerde en afwijkende koers nam, zijn ze nooit bij machte geweest de betekenis van Christus te begrijpen. Voor hen is de onbevlekte ontvangenis absoluut onmogelijk.

De meeste mensen denken dat het een mythisch verhaal is. In India geloven de mensen dat Gauri Shri Ganesha uit haar eigen vibraties heeft geschapen en dat Hij de Godheid van de Muladhara werd. Wij accepteren het, maar in het Westen zullen ze zoiets nooit aanvaarden omdat hun mentale zijde teveel ontwikkeld is en hen domineert.

Misschien hebben ze niet zo'n oude traditie als de Indiërs om te begrijpen dat boven alles God is. En het concept van God is nogal mentaal. Bovendien heeft de manier waarop het christendom gewerkt heeft, niet voor de juiste begeleiding gezorgd. Integendeel, waar ze gefaald hebben zeggen ze voor een mysterie te staan.

Maar voor Indiërs is het gemakkelijker te begrijpen dat voor God alles mogelijk is. Hij is tenslotte God. Hij is God Almachtig.

Door deze mentale houding, die van lager allooi is dan de kennis van je Spirit, kan het ordinaire, wereldse type van oppervlakkige kennis nooit iemand toelaten om de grootheid van God te aanvaarden.

Ik had een grootmoeder langs mijn vaders kant en zij vertelde ons een mooi verhaal over iemand die op het punt stond God te ontmoeten.

In India stelt men zich daar geen vragen over hoe hij God zou ontmoeten, maar wordt dat gewoon geaccepteerd.

Hij zou dus God ontmoeten en begaf zich op weg. Hij ontmoette een man die langs de kant van de weg zat liederen te zingen, bhajans over God. Die zei: "Jij gaat dus God ontmoeten?" "Ja", zei de man,

"Ik ga Hem ontmoeten." "Ik heb een boodschap voor Hem", zei de zanger.

Zeg hem dat het mij goed gaat, maar vraag Hem of Hij voor voedsel kan zorgen, want ik ben bijna door mijn voorraad heen". "Echt, is dat alles wat ik God moet zeggen?", vroeg de man. "Jazeker," zei de zanger, "zeg het Hem a.u.b., ik weet wel dat Hij er zeker zal voor zorgen, maar zeg het Hem toch maar a.u.b."

De man vervolgde zijn reis en ontmoette een tweede man, die op zijn hoofd stond, of, vergeleken met de christelijke handelwijze iemand die alle dagen naar de kerk gaat, gebeden zegt, psalmen zingt, naar de pastoor luistert enz... of zoals in India iemand die alle dagen naar de tempel gaat, allerlei soorten van yoga en asanas doet enz... en deze man vroeg hem: "Vraag a.u.b. aan God wanneer Hij mij gaat ontmoeten. Ik heb reeds alles geprobeerd om tot Hem te komen en zou Hem graag zien en ontmoeten".

"In orde", zei de ander en vervolgde zijn weg en toen hij met alles klaar was vroeg God hem: "Heb je mij iets te zeggen?" "Niet veel", zei de man, "maar..." en hij vertelde God het verhaal van de tweede man die hij had ontmoet.

God sprak: "Hij moet een beetje meer doen. Het is niet gemakkelijk om mij te ontmoeten tot S.Y. komt (luid gelach)." Toen vertelde hij het verhaal van de eerste man, de zanger, die zich gewoon vermaakte, maar God om eten vroeg. De man was nogal bezorgd over het lot van de zanger en God vroeg hem waarom dat zo was, want, zei God, voor het voedsel van de zanger was ondertussen al gezorgd.

De man begreep er niets van. Waarom was God onder de indruk van de zanger die niets deed om God te zoeken en niet van de tweede die niets anders deed? Toen God zag hoe verward hij was, zei Hij: "In orde, ga naar die twee mannen, zeg hen dat je naar God ging en vertel hen dat je zag dat Hij een kameel door het oog van een naald deed gaan."

De man vroeg Hem of hij dat werkelijk moest vertellen. God zei: "Ja, en kijk hoe ze reageren." De man begaf zich dus op weg en kwam de kerkganger tegen en zei dat God gezegd had om te wachten tot S.Y. komt om hem te ontmoeten. Tot dan moet je maar zien je te behelpen. De andere zei: "O God, wanneer zal S.Y. komen?" De ene: "Ik hoop ook dat S.Y. komt en dan zal Hij je ontmoeten". De ander was teleurgesteld. Toen vroeg de man hem wat hij bij God gezien had. "Ik zag hoe Hij een kameel door het oog van een naald liet gaan". De man reageerde: "Wat? Hoe is dat mogelijk? Het is onmogelijk". Hoe mentaal (gelach). "Hoe is het mogelijk dat een kameel door ..., neen, dat is onmogelijk.

Jij bent bij God geweest en je probeert mij te overbluffen en een verhaaltje wijs te maken." Hij vervolgde dus zijn weg tot hij terug bij de zanger kwam en zei: "Hoe is het met u, zoals je ziet ben ik bij God geweest en heb ik uw zaak voor mekaar gekregen". "Dat weet ik", zei de zanger, "Hij past altijd op mij. Maar vertel eens wat je daar gezien hebt?" "Wel", zei de man, "ik zag hoe God Almachtig een kameel door het oog van een naald liet gaan, het was werkelijk verbazingwekkend." "Wat?", vroeg de man verbazingwekkend. Hij is God, je weet dat Hij God is. God kan alles doen, alles kan Hij."

Dat deed hem verstaan, dat als je begrijpt dat God Almachtig is, dit niet betekent dat Hij de Himalaya's naar Maharastra kan verplaatsen (gelach). Maar Almachtig in de betekenis dat hij de subtielste dingen kan doen en zulke dingen kan onze mentale kant, ons brein niet begrijpen.

Het is boven het begripsvermogen van het menselijk verstand. Dat is wat God is. Hij is degene die menselijke wezens geschapen heeft. Hij moet dus verder staan dan wij, aangezien Hij onze schepper is.

Als de pottenbakker een pot maakt staat hij verder dan die pot, want de pot kan geen pottenbakker maken. Dat betekent dat de pottenbakker verder staat en dus machtiger is dan de pot.

Maar het is ongelooflijk, of anders gezegd, voorbij het menselijk bevattingsvermogen wat een God het moet zijn die deze fantastische computer heeft gemaakt.

Wij vinden alles vanzelfsprekend. Wij kunnen zelfs geen deeltje klei maken. Wij kunnen niets, menselijke wezens kunnen niets scheppen. Wij kunnen zelfs geen greintje klei maken. In orde, als je een stuk steen hebt, kan je er iets uit maken of uit de klei kan je stenen maken om een huis te bouwen. Maar dat zijn allemaal dode dingen uit dode dingen. Maar, kunnen jullie een kaars maken die negativiteit zal verbranden? Jullie hebben gezien dat voor mijn foto de baddha's verbranden. Kunnen jullie dat?

Wij hebben nu een besef van de volledige inwerking van het delicate mechanisme ook van de zeer beweeglijke ontplofbare mechanismen. Hoe het wacht om menselijke wezens te maken, al deze mooie bloemen en bomen en alles.

Kijk naar de sterren, met hoeveel ze zijn. Daaruit heeft Hij de moeder aarde gekozen om menselijke wezens te scheppen. Hoe Hij die gemaakt heeft.

Als Hij zijn eigen zoon wil zenden kan Hij dat doen op een manier die hem belieft. Zelfs dat uit te dagen toont aan dat het mentale, het menselijke verstand zich absoluut in het slijk bevindt. Het aanvaarden is alleen mogelijk als echte heiligen je vertellen dat Shri Ganesha op zo'n manier uit Gauri geboren is.

Maar wanneer je je in echt geloof in Sahaja Yoga stort, begin je mirakels te zien en dan kan je begrijpen dat deze mirakels hebben plaatsgevonden. En als er terug een mirakel moet plaatsvinden dan zal het gebeuren. Wij zelf doen niets.

Het wordt gedaan en je twijfelt er nietaan en als je eraan twijfelt word je terug dat menselijk wezen dat zich in het slijk bevindt.

Ik zeg altijd dat jullie nu als geopende lotussen zijn. Jullie vliegen niet in de lucht, jullie wortels zijn daar beneden, maar nu zijn jullie als lotusbloemen.

En dat is wat het Mahalakshmi-principe is op de top van de lotus: God. Het Mahalakshmi principe is datgene dat op aarde kwam als Sita, als Rhada en ook als Maria, Moeder Maria. Het verhaal zegt dat Mahalakshmi uit de zee geboren is, wat ook de betekenis is van Maria. Mary (mare) betekent zee. Zij werd uit de zee geboren en Zij, Mahalakshmi zelf kon een kind creëren, wat is daarvan aan? Ze kan gelijk wat doen.

Je moet de dingen overstijgen. Christenen moeten boven het christendom uitstijgen en inzien wat een fantastisch gebeuren het was toen Christus, die de incarnatie van het Ganesha principe was, op aarde kwam. Ganesha die Mahavishnu wordt, is een heel gewichtige zaak die men zou moeten trachten te begrijpen. Ganesha is de zoon van Shiva. Ganesha is degene die het eerst werd geschapen, voor al het andere in de atmosfeer werd geschapen, omdat Hij de Omkara is, en de Omkara is de eerste scheiding van de Adi Shakti en Shiva. Dat geluid, Tankar wordt het genoemd. Vandaar begon Omkara en Hij is daar de belichaming van. Dat geluid is dus Shri Ganesha, zijn kracht (macht) was vooraf geschapen, ten eerste alleen om heiligheid te scheppen, tattwa. Toen die heiligheid er was werd alles in deze zee van heiligheid geschapen en dan incarneerde Hij als Christus, maar als Mahavishnu, niet als Shiva's zoon, maar als Mahavishnu.

En wie is Vishnu? Hij is de oom van Shri Ganesha. Zijn moeders broer is Shri Vishnu. Hij werd dus door Mahavishnu opgevoed, maar Mahalakshmi paste het Shri Ganesha principe toe.

Op de kaart van de Kundalini kunnen we zien dat Shri Ganesha verbonden is aan de linkerkant met de Ida nadi en de Kundalini erboven. Wat gebeurde is dat Hij dat deel oversteeg en als Hij moest komen om de dingen te redden, moest Hij komen als zoon van Mahalakshmi. Het was dus Mahalakshmi die Hem adopteerde of we kunnen zeggen Hem ontving in zichzelf als Christus en Hij werd Mahavishnu.

Alles is mogelijk in de familie van goden en godinnen, omdat het goden zijn. Het gaat het menselijke verstand te boven om te begrijpen hoe de dingen zich in dat rijk ontplooien.

Maar nu jullie gerealiseerde zielen zijn kunnen jullie de koele bries voelen, zovele nieuwe dingen gebeuren met u, dus geloof nu maar dat er geen onheilige gebeurtenissen zijn onder goede goden en godinnen. Er is niets menselijk aan, ze zijn allemaal goddelijk, zuiver.

Eens jullie dit punt begrijpen, begrijpen jullie ook waarom Shri Ganesha moest aanvaarden om de zoon van Mahalakshmi te zijn en als Christus geboren werd.

Omdat Hij op het niveau van de Agnya moest komen en voor de verlossing. Als Ganesha doet Hij het verlossingswerk niet, omdat Hij er in dat stadium voor de onschuld is, voor de heiligheid en wijsheid, of ook om de negativiteit te vernietigen. Maar Hij moest komen,

Hij alleen. Alleen Ganesha kon tot het niveau van deze erg geklemde of geknelde Agnya Chakra gebracht worden. En hoe meer geklemd, hoe meer we denken, hoe meer we links of rechts gaan, hoe meer we geklemd worden, absoluut.

Dus in dit erg subtiele gebied kan alleen Christus verblijven (resideren) omdat Hij het allersubtielste is. Hij is subtieler dan een atoom, want Hij is subtieler dan de vibraties in een atoom, die symmetrisch en asymmetrisch bewegen en Hij is subtieler dan die bewegingen, van een atoom dus. Dus in dat heel beperkte, beklemde gebied kan alleen een persoonlijkheid als Christus, die niets anders dan zuiverheid is, wonen. In Hem is geen ander element behalve zuiverheid.

Alle andere incarnaties bevatten de 5 elementen, maar Hij heeft niets. Hij is niets anders dan zuivere vibraties. Daarom kon hij op het water wandelen omdat er geen massa, geen materie in zijn lichaam was. Geen materie, geen element, behalve Chaitanya zelf, Omkara, Ganesha wordend uit het schraapsel dat uit haar lichaam kwam.

Alleen Chaitanya (vibraties).

Wij kunnen dus zeggen dat op het niveau van Ganesha de Chaitanya in die vorm werd behouden. Maar op het niveau van Christus niet, maar het ganse drama werd later gespeeld rond zijn dood en wederopstanding omdat Hij voor deze verrijzenis verantwoordelijk is. Hij is de poort.

Hij is de weg omdat Hij Shri Ganesha is. Omkara is de weg en Hij is de weg, maar Hij is niet de bestemming.

Zijn Moeder is de bestemming. Zelfs Mahalakshmi, Mahasaraswati, Mahakali zijn niet de bestemming: Adi Shakti is de bestemming.

Waarom dit nooit verteld werd in de bijbel? Omdat Hij nauwelijks 4 jaar in het publiek optrad. Toch wilden zij er niet over spreken omdat zij het niet wisten, er was ook een definitieve scheiding van alle goddelijke dingen omdat die mensen allemaal gecommercialiseerde instituten waren zoals ook in India het geval is.

Het enige voordeel in India is dat religie, God zij dank, niet georganiseerd is. Zij organiseerden het, ze organiseerden Christus en al zijn principes, alles. En nu denken ze dat Hij een goed menselijk wezen was. Wat een erkenning!

Dus vandaag zijn we hier om Omkara te vieren. Ik weet niet of jullie je kunnen realiseren wat het is?

Het beweegt in alles, of het huaru navaru is, atomen en moleculen, in het organiseren van alle scheikundige elementen en alle natuurwetten, ook in de zwaartekracht, in alles wat beweegt is deze Omkara en jullie vibraties zijn niets dan Omkaras. Eigenlijk zijn de vibraties die uit mijn foto komen Omkaras. Op de hoofden van de mensen is er Omkara. Hoe gebeurt het dat deze lichten op Omkara lijken?

Hoe is het op de hoofden van de Sahaja Yogi’s? Op de hoofden van alle Sahaja Yogi is er Omkara, of Allah in Arabische termen. Ook mijn naam is Arabisch. Wie doet dat? Hij is het die dat doet.

Dus Omkara zelf neemt vorm aan om dingen te doen om jullie te overtuigen van Adi Shakti. Hij is degene die al deze krachten hanteert.

Hijzelf komt niet op de foto, dat kan Hij niet, maar Hij haalt een streek uit. Per slot van rekening krijg je een foto door het licht, zie je, het licht dat recht door de lens passeert. Maar als Hij wil kan Hij het licht een andere richting uitzenden. Hij kan het zelfs in iets anders veranderen.

Hij kan doen wat Hij wil en dat is wat Hij doet om u te overtuigen.

Hij zei ook: " Alles wat je tegen Mij zondigt zal Ik tolereren, maar niet tegen de Heilige Geest." Deze Heilige Geest is de Adi Shakti.

Zonder Hem kun je niet naar de Sahasrara. Dus in het ganse spel is Hij de opziener, is Hij de conducteur, degene die de touwtjes bedient in het poppenspel.

En zulks is heel belangrijk als je tot Shri Ganesha bidt elke keer dat het Puja is en zo bidden we tot Jezus Christus.

Elke keer. Zonder zijn voorspoedigheid en hulp kan je niet aan Sahaja Yoga doen. Hij is de Leider (bestuurder). Zie je, Ik zit hier en Hij is de Leider. Stel je voor dat er geen leiderschap is, hoe zat Ik hier te spreken? Hij is zo efficiënt, maar je ziet Hem nooit dingen doen.

Moge God jullie zegenen.