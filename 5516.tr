21 Temmuz 1978
Guru Puja
Finchley Ashram, London (England)
Guru Puja, "Kendi saygınlığınız ve ağırlığınız",  Finchley Ashram, Londra (Birleşik Krallık), 21.07.1978

...Guru'nuza ibadet etmeniz, Annenize değil Guru'nuza ibadet etmektir. Guru, müritlerinde Dharma’yı, Dharmanın onlarda sürdürülebilir olmasını tesis eder. O öğrencileri için, onları besleyen gücün ne olduğuna dair tüm net fikirleri sunar. Guru, tüm dünya için vaaz verebilir ama öğrencileri içinse, çok net talimatlar verir. Gurular'ın çoğu, bunu yaptıkları zaman, aslında her bir öğrenciyi yontarlar. İlk olarak, onlar bir müridin dürtüsünün ne olduğunu tartarlar. Bir müridin gerçekten ne kadar alabileceğini ve sonra müridin dharma hakkındaki talimatları gerçekten alabilecek kapasitede olup olmadığını doğruladıktan sonra, tek bir kişiyi mürit olarak kabul ederler ama Sahaja Yoga'da bu böyle değildir çünkü sizin Gurunuz bir Anne. Yani O, dürtünüzün ne olduğunu, yeteneğinizin ne olduğunu ve nasıl bir kişilik kalitesine sahip olduğunuzu öğrenmeksizin, sizi kabul eder. Bu, sizin sahip olduğunuzla ilgilenen, sizin bedeninizle ilgilenen, zihninizle ilgilenen ve sorunlarınızla ilgilenen ve sonrasında da size, Kundalini uyanışının kutsamalarını bahşeden çok farklı bir Guru’luk tarzıdır ama normalde Gurular bunu yapmazlar; bunun nedeni onların sadece Guru olmaları ve Anne olmamalarıdır. Guru Puja yaptığınız zaman, gerçekte ne yaptığınızı  anlamak zorundasınız. Bu, Bana ibadet ederek, sizin kendi içinizdeki Guru prensibine ibadet etmeniz anlamına gelir. Uyandırılacak olan, çiçek açacak olan, sizlerin Gurular haline geleceğiniz prensip, kendinizin içindedir. Ve bu ilke, Dharma'dır.

Yani, siz pujamı yaptığınız zaman, bu sefer, Benim gerçekten de varlığınızın içinde, sizi Dharma ile kokulandıran bu çiçeklenmeyi size vermek istediğimi, kişinin bilmesi gerekir ama gördüğünüz gibi, aydınlanmadan sonra çok dikkatli olmanız gerekir, aynı şekilde Guru olduktan sonra, daha da dikkatli olmak gerekir çünkü bildiğiniz gibi Batı'da ego sorunumuz var. Batılılar ego odaklıdır. Ve bu ilke bir kez yerleştiği zaman... Guru daha yüksek olan demektir. Guru, içinde daha fazla ağırlığı olan kişi anlamına gelir. Guru kelimesi, manyetik olan anlamında bile kullanılır, yani daha fazla ağırlığa, kitle çekimine sahip olan. Böyle bir kişi diğerlerinin sahip olduğundan çok daha fazla çekimine sahiptir. Bu sayede başkalarına öğretebilir, bu kişi daha yüksek bir kişi olmalıdır. Bu içinizde uyandığı zaman, egonun yolları içinde yenik düşmemeniz için, bu konum içinizde tam bir gözlem yapılarak  sürdürülmelidir. Ayrıca sizin dindışı davranışlarınız olmamalıdır, uygunsuz davranışlarınız da olmamalı, ne öfkeli ne de bir köle gibi davranmamalı, merkezde/dengede olmalısınız. Siz Guru'sunuz. Siz diğerlerinden daha yüksek bir kişiliksiniz. Bu yüzden de öğrettiğiniz kişilerden, müritlerinizden daha yüksekte olacak bir şekilde, yaşantınızın saygınlığına dair belli yüksek değerleri kendinizde korumalısınız. Eğer kusurluysanız, bu Sahaja Yoga için çok büyük bir kayıp olur. Bu tıpkı sizin, bedenin aktive olmuş organları olmanız gibidir. Bir hücrenin öldüğünü varsayalım, beden için bu durum hiçbir fark yaratmaz. Birçoğunun ölmesi bile bir şey değiştirmez ama eğer organın işleyişinde başarısızlık olursa, o zaman o organa bağlı olan her şeyde tamamen başarısız olur. Belki de bu tamir edilemez.

Şimdi, ego ile birlikte, süperego da çok aktif hale gelir ve pek çok kişi o zaman, "Ah Anne, biz bu yükü nasıl taşıyabiliriz ki?" diye hissederler. Ve bir diğeri, görüyorsunuz, kaçış başlar. Ben, egonun bir şekilde ifade edilişinin olmaması gerektiğini söyler söylemez, insanlar bundan hoşlanmazlar ve şöyle diyerek bundan kaçmak isterler: "Ah biz bunu yapamayız. Bu bizim için çok fazla. O noktaya biz nasıl gelebiliriz ki?". Bu içimizde çok fazla miktarda olan ego-süperegonun tipik bir örneğidir ama bu hiç de zor değildir. Hiç zor değildir. Her şeyden önce, kendinize ve Sahaja Yoga'ya inancınız olmalı. Ben bugün sizde bunu kesinlikle uyandıracağım. Hiç şüpheniz olmasın. Uyandıracağım ama onu aydınlanmış bir halde siz tutun. Bir Guru olduğunuzu anlayarak, sorumluluklarınızı da anlayacaksınız. Günlük yaşam içinde pozisyonlarımızı çok kolay değiştiririz. Eğer siz bir hapishane gardiyanı kılındıysanız, bunu hemen olduğu gibi kabul edersiniz. Aynı şekilde, Guru olduğunuz zaman, Ben size herhangi bir isim ya da herhangi bir şey bahşederek Guru demiyorum, Nabhi çakranızda ve Void içinde, bu gerçekleştiği için siz Guru oluyorsunuz. Bu sizin farkındalığınızda gerçekleşen bir olaydır ve sizi Guru konumuna bu getirir. Bu yapay olan bir şey değildir. Beyin yıkama ya da başka bir şey değildir: bu içinizde gerçekleşir ama bunu korumak için kişinin biliyor olması gerekir ama egodaki en büyük şey, oyun oynamaktır. Onun en büyük şeyi budur. Bazı insanlar çok masum olduklarını göstermeye çalışırlar. Bazı insanlar ise çok zeki olduklarını göstermeye çalışırlar. Oyun oynamak egonun en kötü şeyidir ve işte bu yüzden bir Guru olarak siz, oyun oynamamanız gerektiğini bilmek zorundasınız. Kesinlikle açık sözlü olmalısınız, kesinlikle dobra olmalısınız.

Herkes sizin ne olduğunuzu anlayabilir. Bir Guru olduğunuz anda, kesinlikle şeffaf bir kişi olmalısınız. Kendinizle yüzleşin. Hata yapsanız bile hiç fark etmez, bazı hatalar yapsanız bile bu hiç fark etmez ama siz olmadığınız bir şeymiş gibi davranmayın. Bir çeşit ifade takınmaya çalışmanın ve tüm bu şeylerin size bir faydası olmayacaktır. Sahaja Yoga hakiki bir şeydir, gerçek bir şeydir ve bizlerde gerçek gurular olmalıyız. Bu birisine sadece bir isim vererek olmaz, "Şimdi gel, sen bir öncü ol ve bütün bu şeyleri yap" gibi: bu şekilde olmaz. Sizin Kundalini'yi yükseltmeniz, onlara aydınlanma vermeniz ve bu gerçekleşmediği sürece de, bunun bir işe yaramayacağını söylemeniz gerekir. Sizler, Benden daha iyi Gurular olabilirsiniz. Buna sizi temin ederim. İki nedenden ötürü: birincisi, Ben bir Anneyim, bu yüzden sevgi ilkesi çok daha fazla – bu, her zaman Guru ilkesinin önüne geçer. Şüphesiz başkalarını sevmelisiniz ama siz teslimiyet içinde Bana, Benim size yardım edebileceğimden çok daha fazla yardım edebilirsiniz. Örneğin, size Bala’nın örneğini vereceğim. Onun Birmingham'da bir merkezi var ve onda bazı insanlarda vardı ve dün o, Philip'i Bana gönderdi, aşağı indi, onu gördüm. Elbette onun, onun bir sürü problemi vardı, Kundalinisinde muazzam problemler vardı ama onun teslimiyet kapasitesi o kadar büyüktü ki, sadece vibrasyonlarımı emmeye başladı, o sadece bunun içine akmaya başladı ve bu, o buraya sadece Bala vasıtasıyla geldiği içindi. Çünkü Bala ona, bunu yapmanın tek yolunun teslim olmak olduğunu söylemiş olmalı. Ve bu onun varlığına o kadar açık bir şekilde girdi ki ve o da bunu yaptı.

Tüm tartışmaları ve her şeyi gördü ve onları bitirdi ve Bana geldiğinde, her şeyi içine almaya başladı. Ve akşam olduğunda, o kadar değişmişti ki - ondan çıkan tüm bu azizliğe hayran kaldım. Ona hayran kaldım ama siz çok dikkatli olmalısınız. Hiç şüphesiz sevgi dolu olmalısınız ama sevgi dolu olmak, bazı şeylerden korktuğunuzu göstermeniz ve insanları memnun etmek için, sizin her şeyi göze aldığınız anlamına gelmez. Hayır, asla bu anlama gelmez. İnsanlara bağırmak ya da insanlara kızmak anlamına da gelmez, asla, asla, Guru Tattwa için bu, asla sizin oy istemeye devam etmeniz anlamına gelmez. Bu konuda biraz kayıtsız olun. Eğer mürit kabul ederse, iyi ve güzel ama siz hayvanların üzerinde tepinmesi için, onların önlerine inciler atmayacaksınız. Yani bu saygınlığı, kendi kişiliğinizin protokolünü korumak zorundasınız. Bu çok önemli çünkü bu tür insanlar son derece zordur ve kimse bu şekilde davranan - onlardan korktuğunuzu göstermeye çalışan – bir Guru'yu kabul etmezler. Eğer korkuyorsanız nasıl Guru olabilirsiniz ki? Ya da çok masum ya da çok tatlı olduğunuzu göstermeye çalışırsınız, aşırı naziksinizdir ve yemekle, şununla bununla ilgilenirsiniz. Hayır. Onlar size bakmalıdır, siz onlara bakmamalısınız. Guru olduğunuz zaman, size onlar bakmak zorundadır. Elbette ki nazik olmalısınız ve Annenizin yaptığı gibi onlara iyi davranmalısınız; ama onların peşinden de koşmamalısınız. Bu, sizin bir Guru olarak kalitenizi düşürebilir. Kendi saygınlığınız ve anlayışınız içinde durun. Bazılarının sizi hor göreceğini biliyorum: hiç fark etmez. Bazıları size gülecektir, bunun hiçbir önemi yok.

Köpekler havlarken, yürüyen büyük bir fil gibi, siz vakarınız içinde durun. Vakar ilk şeydir, guru tatwa, onlar buna böyle derler - İngilizce'de Guru ile tam olarak eşleşebilecek bir kelime yok ama Ben size – bu kişiliğin saygınlığı ve ağırlığıdır diyebilirim. Kişiliğin ağırlığı, çekimi. Görüyorsunuz, kişilik öyle olmalıdır ki, anlamsız olmamalıdır. İnsanlar, sizin onların özgürlüklerini alamayacağınızı bilirler. Bu anlamsız değildir, keyiflidir ama önemsiz değildir. Anlamsız şekilde konuşan insanlar asla iyi bir guru olamazlar. Her türlü ciddiyetsizlik iyi değildir. Bilmeniz gereken ilk şey budur; sahip olmanız gereken ağırlık budur. İkinci şey ise, öğrencilerinizle ilgilenirken, onları asla hor görmeyin. Küçümsemek Sahaja Yoga'ya aykırıdır, bu bir günahtır! Birisi, diyelim ki o kişi çok kötü ruhlardan mustarip olsa bile, siz onu hor görmemelisiniz. Kınayabilirsiniz ama hor göremezsiniz. İkisi arasındaki farkı anlamak zorundasınız. Bu guru kötü biri, o bir rakshasa, o şeytani biri diyerek onu kınayabilirsiniz ama küçümseyemezsiniz. Küçümsemek çok sinsi bir yöntemdir. Bu herhangi bir Sahaja Yogi için uygun değildir, bu çok haysiyetsizce bir şeydir ama siz bir kişiyi açıkça kınayabilirsiniz, bunda sorun yoktur. Bu nokta üzerinde net olmalısınız, müritlerinizi asla hor görmeyin. Onları sevin. Onlara saygı gösterin. Ve onlara saygı gösterin çünkü belki yarın onlar sizdende daha büyük gurular olabilirler. Ben size saygı duyuyorum. Ve siz de onlara saygı duymalısınız. Ve asla öğrencilerinizle rekabet içinde olmayın. Öğrencilerinizin daha da yükseldiğini gördüğünüz zaman, bundan mutlu olun.

Bir Guru'nun en büyük tatmini budur, öğrencilerinizin sizin gibi yükseldiğini görmektir, onlar sizin çiçeklerinizdir, siz ağaçsınız, çiçeklerin yükselişini izliyorsunuz, böyle olmalısınız. Konuşurken ne çok sessiz ne de çok fazla konuşkan olmalısınız. Görüyorsunuz, her türlü aşırılıktan vazgeçilmelidir- konuşmanız gerektiğinde konuşmalısınız. Ağırbaşlılıkla ve ciddiyet içinde konuşun. Ve deneyimle, anlayışla. Şimdi, bakın, diyelim ki bazı sorunlarınız var, meditasyonunuz sırasında oturun ve onu bulun. Cevabı, kendi içinizde bulacaksınız; bulamazsanız da, her zaman sorabilirsiniz. Ve güçlerin içinizden nasılda akıp gittiğini görüp, hayret edeceksiniz. Bugün, bu pujada, lütfen alıcı bir ruh hali içinde olun, her şey yoluna girecektir. Eğer bazı sorunlar varsa, kimi çakralar catch ediyorsa, onlar için, siz sadece endişe etmeyin, siz ne kadar aldığınıza dikkat edin, hepsi bu. Bazı insanların çok garip fikirleri var, puja sırasında bile onlar böyle yapmaya devam edeceklerdir - bu çok kötü. Ben konuşurken bile onlar böyle yapıyorlar. Bunların hepsi anlamsız. Bu, bir insanın sahip olması gereken bir tür bir ağırlıktır, dinlediğiniz zaman tam bir ağırlıkla dinlemelisiniz. Ve Toprak Ana'nın ağırlığı onun farkındalığından başka bir şey değildir, onun vibrasyonlarıdır, sandipan (ağırbaşlı, vakur, makul). Bu onun yerçekimidir. Aynı şekilde, bu ağırlık bizde de oluşmak zorundadır. Bu içinize girdiği zaman, kişi bir mıknatıs gibi olur. Kesinlikle bir mıknatıs gibi olan bir kişilik haline gelir. Mıknatısın insanları çekmesi gibi ya da onun demiri kendine çekmesi gibi diyebiliriz. Bu, her tür şeyi çekmez.

Aynı şekilde, sizlerde gerçek arayış içinde olanları çekeceksiniz. Gerçek arayanlar sizde işleyen mıknatısı gördükleri zaman, Bana geleceklerdir. Hindistan'da birçok insan evlerinde, kapıya bir tabela koydular, bilirsiniz. "Sahaja Yoga merkezi" yazan tabelalar. Ve şaşıracaksınız ki, her köşede böyle bir çalışma yapılabilir ve insanlar oraya katılabilir ve gelebilirler ve  biz orada bir merkez başlatılabilir. Bir dahaki sefere, elbette ki, size nasıl yapmanız gerektiğini de anlatacağım, herhangi bir şey yapmadan önce - mutlaka, guru çalışmanıza başlamadan önce, siz her zaman kendi Gurunuzun önünde secde etmelisiniz ve bunu, bundan sonra yapmalısınız. Çünkü Hindistan'da bir müzisyen bile - bir müzisyen şarkı söylemeye başladığında, önce Guru'sunun adını alır, sonra ailesinin adını alır, buna "Dharana" derler. Bu da sizin ailenizin Sahaja Yoga olduğu anlamına gelir. Sahaja Yoga'nın ismini almalısınız. Ve onlar şarkıları söylerken, bunu görürsünüz, bazen bu Gurular şiirler ve bir şeyler bestelemişlerdir ve bunların arasında bir yerde, onların Gurusunun ismi de vardır - Kabir der ki diye ya da şöyle birisi der ki diye. İsme sıra geldiğinde, onlar kulaklarını şöyle tutarlar. Dans ederken bile kulaklarını bu şekilde tutarlar, görüyorsunuz, müzisyenler kulaklarını dikkatlice tutarlar, yani "Oh Guru, lütfen bizi affet, biz senin adını bu şekilde anıyoruz, bu yüzden lütfen bizi affet, Oh Guru". Guru'ya karşı bu türden tam bir saygı olması gerekir. Eğer saygı göstermezseniz, saygı da görmezsiniz. Saygı önce karşıya verilmeli, sonra emredilmelidir. Önce siz saygı görmeyi talep etmeye başlarsanız, bunu yapamazsınız.

Önce siz saygı göstermelisiniz. Bu unutmamanız gereken bir şey ve şüphesiz insanlar size saygı duyacaktır. Şimdi, bizim başkalarına karşı nasıl davrandığımız ve nasıl giyindiğimiz hususunda çok dikkatli olmamız gerektiğini görün. Daha açık tonlarda giysiler ve daha beyaz, daha beyaz tonlarda olan giysiler giymeniz daha iyidir, çünkü sonuçta bu böyle olacaktır. Almaya çalışın - gurunun işini yaparken, o zaman daha açık renkleri ve daha açık tonları benimseyin, belki de beyaz en iyisidir. Demek istediğim, bundan böyle bir şey satın aldığınızda, pamuklu ve bunun gibi hakiki şeyler satın alın ve bunun gibi bir şey satın alın - gurunun işini yaparken, öğrencilerinizle buluştuğunuzda, bu elbise içinde onlarla bir araya gelmek için, gerçek olan (sentetik olmayan) böyle bir şeye sahip olabilirsiniz. Çünkü beyaz renk Satya Yuga içindir. Ve bu sizin sadece bir guru gibi davrandığınız zaman giymeniz gereken şeydir. Bu önemlidir, bunun size faydası olacaktır çünkü sizler bir gurunun şahsiyetine sahip olmalısınız. İnsanlar sizi gördükleri zaman, bir guru olduğunuzu bilmeliler, yürüdüğünüz zaman sizin bir guru olduğunuzu görmeliler, konuştuğunuzda "bu adam, bu kişi kesinlikle hayatta bir şeyler başarmış bir adam diyebiliriz" diye düşünmeliler. Yani her şekilde siz Tanrısal Olan tarafından kutsanacaksınız çünkü İlahi Olan'ın işini yapıyorsunuz. Tanrısal olan sizinle birlikte, O her şeyle ilgilenecektir; sizin ilgilenmeniz gereken tek şey kendi saygınlığınızdır; kendi asaletiniz ve kendi düzgün simanız, önemli olan budur.

Bu yüzden Ben hippilere, saçınızı kestirin diyorum, yani bunun çok fazla olması iyi değil. Yani, siz bir yerlerden fırlamış gibi görünmemelisiniz, çok fazla şık/çıtkırıldım bir insan olmakta, bir guru olarak hoş görünmez. Her iki aşırılıktan da kaçınmak gerekir. Merkezde olmalısınız, çok, çok merkezde bir şey, sadece denemelisiniz, şu ya da bu uçta değil. Bilgiye gelince, o sizin içinizdedir. Aslında size bir şey söylememe gerek yok. Bu sizin içinizde, sadece içinizi arayın ve o orada olacaktır. Siz sadece konuşmaya başlayın ve o kendini ifade edecektir. Bana sormanıza hiç gerek yok, size şu kadarını söyleyebilirim ki- bu kendiliğinden ortaya çıkacaktır. Hindistan'da on yaşında bir kız var ve o bunu yapmaya başladı ve demek istediğim şu ki, insanlar onun sanki Mataji'nin Kendisi konuşuyormuş gibi konuştuğunu söylediler. Yani bu konuda endişelenmenize gerek yok ama herhangi bir sorun olursa Ben size yardım etmek için her zaman oradayım.

Tanrı sizi kutsasın.

Bu puja için hazırlıklı olalım, Tanrı'nın Lütfuyla hepiniz buna sahip olacaksınız. Bu uyanışta size yaş, ırk, cinsiyet, renk, hiçbir şeyin önemli olmadığını söylemeliyim...