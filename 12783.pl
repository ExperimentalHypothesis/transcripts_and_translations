Shri Mahavira Puja, Delhi, 4 Kwiecień 1993 (oryginalny język: Hindi)

Shri Mahavira rezyduje na naszym Ida Nadi (Lewym Kanale) i nim zarządza. Wszystkie te “samskara” (mentalne impresje/umysłowe wrażenia), które w sobie mamy są przez niego korygowane. On zdefiniował i wyjaśnił czym jest piekło, co się dzieje gdy ludzie idą do piekła, sposób w jaki cierpią w piekle i wyjaśnił to bardzo szczegółowo.

Budda i Mahavira żyli w tym samym czasie i obydwoje wiedli życie pełne wyrzeczeń. Obydwoje byli książętami, ale dedykowali swe życie pokucie (Tapasya). Odkryli, że gdy ludzie popełniają błędy i idą na lewą stronę to w końcu znajdują się w piekle i cierpią. Piekła trzeba doświadczyć w tym świecie. Człowiek może to zatrzymać przed swoją śmiercią. Jeżeli jest grzesznikiem, dużo grzeszy i nie ucieka od tego i nie rozumie że to jest niewłaściwe. Więc tacy ludzie w dzisiejszych czasach będą zniszczeni przez samych siebie, od środka. Na to nie potrzeba żadnej energii z zewnątrz. Ponieważ oni dostają tyle fałszywej wiedzy. Tak więc oni sami przygotowują swoje zniszczenie.

Czasem oni myślą, że wszystko jest z nimi w porządku i że nikt nie może ich ruszyć. Tak więc wszyscy oni będą zniszczeni, ci ludzie którzy się nie podniosą z poziomu świadomości ludzkiej. Ja nie wiem ilu będzie uratowanych.

Jest tak wiele demonicznych sił, które są aktywne i przyciągają ludzi i oni zostają w to uwikłani. Bardzo trudno jest tego uniknąć. Sahaja Joga to jedyna droga poprzez którą możecie zostać uratowani, i możecie się podnieść na wyższy poziom. Możecie także pociągnąć ze sobą wielu innych, możecie uratować im życie. Z tego co Mahaviraji tłumaczył, nie wiem ile Dżajnistów to rozumie. Oni przynieśli mu tylko Vidambana (utrapienie) nieoczekiwane. Tak się stało ze wszystkimi inkarnacjami.

Więc jeżeli ludzie robią to samo z Mahavirą nie możemy nic powiedzieć, nie możemy nikogo winić. W Sahaja Jodze bardzo szanujemy i rozumiemy Mahavirę oraz akceptujemy, że jest inkarnacją Shri Bhairavy i nie tylko to, on rodził się wiele razy i później przyszedł także jako Hasan i Husain. W Biblii Bhairavanath jest nazywany Świętym Jerzym, a niektórzy odnoszą się do niego jako Świętego Michała. To bardzo zaskakujące że Londyn, który rozumiemy jako Serce, ma Świętego Jerzego jako swego anioła. To dlatego zaakceptowali Bhairavę i tak powinno być. Ponieważ jeżeli Shivaji rezyduje w Sercu, to ważne jest, żeby mieć też Shri Bhairavę. Jest tak wiele rzeczy, które gdy przeczytamy ze zrozumieniem, to zobaczymy ich wzajemne połączenia, a korelacje miedzy nimi są automatycznie ustanowione, ugruntowane.

W Sahaja shakti (sile/mocy) zostajecie tym zasypani/zalani i cieszycie się tym, a to sprawia radość Mnie. Bóg stworzył ten wszechświat dla was wiec powinniście się nim cieszyć, czego więcej chcecie? Wewnątrz was jest wiele mocy i używacie ich i dzielicie się także z innymi. W ten sposób nasza rodzina Sahaja powinna rosnąć. Powinniśmy uratować jak najwięcej ludzi, zwłaszcza nasze dzieci. Musimy o nie dbać ponieważ rozwinął się niewłaściwy rodzaj kultury, który już ma wpływ na dzieci. Powinniśmy mieć to na uwadze i ochraniać je. Kiedy one ugruntują się w Sahaja Jodze, wtedy nie będą chodziły dookoła. W Delhi Sahaja Joga bardzo ładnie się przyjęła, to bardzo miło.

Sahaja Joga jest bardzo potrzebna w Delhi ponieważ jest tutaj rząd i polityka. Powoli, powoli poprzez was Param Chaitanya zostanie uaktywniona. Jestem pewna, że gdy przyjadę w przyszłym roku wielu nowych ludzi będzie w Sahaja Jodze.

Jest tak wielu Sahaja Joginów, ale nie znam ich twarzy, jednak łatwo mogę rozpoznawać po twarzy, ale nie z imienia. Nie znam ich więc powinniście zrobić album z ich zdjęciami. Zazwyczaj z rana mam czas i chciałabym wtedy obejrzeć album. Otrzymałam już takie z Maharashtry oraz innych miejsc. Przywiozłam wam nowy album, więc proszę przynieście swoje zdjęcia i informacje kiedy otrzymaliście Realizację. To byłoby bardzo dobre.

Wszyscy żądają by w przyszłym roku celebrować Moje urodziny tutaj. Ale nie powinniśmy tak hucznie tego obchodzić. To za dużo.

Jogin: „Powinniśmy celebrować w jeszcze większym stylu Shri Mataji.”

[Aplauz]

Wiele cudów miało miejsce podczas tych obchodów, to było bardzo miłe i wiele innych dobrych rzeczy się wydarzyło. Już zastanawiałam się nad tym jak powinniśmy postąpić w odniesieniu do naszej Sztuki.

Yogi Mahajan otrzymał ode Mnie notkę. To co osiągnęliśmy w Maharastrze możemy także zrobić tutaj. W ten sposób możemy rozwinąć twórczość i nasza artystyczna wizja powinna się rozwijać w teatr i wiele innych rzeczy. Pokazałam im. Powinniśmy działać na wielu różnych polach. Sahaja Joga nie jest tylko dla was. Jest przewidziana dla całego świata. Jest nie tylko dla duchowości, ale także by wprowadzić i ustanowić duchowość na tym świecie jak Kabir Das powiedział: “Mann mamat aye” co oznacza lewą stronę, a Ja wmieszam pięć żywiołów w prawą stronę. Te pięć żywiołów stanowi prawą stronę, a lewa czyli “mann mamat aye” Ja to wymieszam. Tak więc wszystkie nasze uczucia i naszą sztukę Ja wmieszam do pięciu żywiołów. Czyli cała sztuka i wszystkie uczucia jakie mamy - powinniśmy próbować różnych sposobów aby to wyrazić. To będzie bardzo wyjątkowe osiągnięcie.

W Sahaja Jodze cokolwiek robimy, to ma specjalne znaczenie, np. wszyscy wielcy artyści tego świata byli zrealizowanymi duszami, jeżeli by nimi nie byli to ich sztuka nie przetrwałaby do dziś. Jakakolwiek sztuka stworzona przez innych - niezrealizowanych została zniszczona, zatrzymana albo nikt nie ma dla tego szacunku. Tak więc nie ma pola działania czy kierunku w którym nie moglibyśmy pójść i coś osiągnąć. W jakiejkolwiek dziedzinie jesteśmy zainteresowani, wszyscy powinniśmy pomyśleć: „Co mogę dla tego zrobić? Jak mogę wnieść do tego duchowość?” To jest bardzo ważne, by wprowadzić do tego duchowość.

W tym świecie duchowość nie jest ograniczona do pojedynczej osoby, ale należy do całego świata. Tak więc powinniśmy widzieć jej obecność we wszystkim. I jestem przekonana, że w nadchodzących latach to będzie widać w naszym życiu zawodowym, w naszej mowie i we wszystkich aspektach, że to istnienie Sahaj ewoluowało. Kiedy ten efekt się w nas ustali wtedy ludzie zobaczą, że to jest coś zupełnie innego. Z tą ideą Sahaj wewnątrz nas. Widzimy jak cuda się dzieją, to nie jest ograniczone tylko do nas, ale to my to mamy i możemy to powodować wszędzie, we wszystkich wymiarach i pokazać to - i to jest bardzo łatwo osiągalne. Widzicie, że oni sami robią muzykę, komponują ją. I jeśli wy to weźmiecie do tych wiosek, tak jak powiedzmy dzisiejsze bhajany, wtedy ludzie przyjdą, wtedy śpiewajcie przed nimi. Nie ma innego lepszego sposobu rozprzestrzeniania Sahaja Jogi.

W Maharastrze, całe rozprzestrzenianie duchowości jest (robione) przez muzykę. Więc tak samo, każdej niedzieli weźcie grupę ludzi, jedźcie na wieś i grajcie bhajany, zróbcie teatr i właśnie tak ludzie zrozumieją kim jesteśmy i co robimy. W tej kwestii jogini z zagranicy przygotowali bardzo ładne przedstawienia teatralne i także zagrali bardzo ładną muzykę. W szczególności bardzo polubili indyjską muzykę, do tego stopnia, że nie są już zainteresowani swoją własną. Oni tworzą indyjską muzykę wysokiej jakości. Wiec my także powinniśmy przygotować tak samo wyskoki standard muzyki, który będziemy mogli publicznie prezentować.

Powoli, powoli wasza twórczość także pokaże swój wzrost i kreatywność. Popatrzcie, że ci ludzie, którzy tworzą muzykę i teatr są także normalnymi ludźmi, ale my jesteśmy Sahaja Joginami i mamy w sobie wiele Shakti (mocy) za pomocą których możemy wytłumaczyć i pokazać, wprowadzić ludzi do duchowości. Tak więc dziś mówię, że ta lewa strona która jest Muzyką, Sztuką, która ma (bhavana) emocje, niech je pokaże.

To Saraswati stworzyła wszystkie Swaras (nuty), ale co z tego! to emocje które one zawierają, to bhakti (oddanie), jest możliwe właśnie dzięki błogosławieństwom Mahaviry. Mahavira naprawdę ciężko na to pracował, ponieważ przestraszył ludzi, że gdy pójdziesz złą drogą, to pójdziesz do piekła, a obierając właściwą ścieżkę będziesz zasypany (błogosławieństwami) i wy wszyscy właśnie tego jesteście świadkami. W ten sposób wszyscy powinniśmy zwiększyć nasze oddanie i wzrastać w nim w pracy Mahaviry. Jestem szczęśliwa że w tym dniu Jayanti Mahaviry (rocznicy urodzin) wszyscy wykonujecie jego pracę...
