Modlitwa o Poprawę, Z wykładu "Rady dla yoginów". Chelsham ashram, Londyn (UK), 2.09.1980

https://youtu.be/oI7MeWjKPo8

Musicie wiedzieć, że reprezentujecie Mnie. 
Spróbujcie przyswoić sobie niektóre z Moich cech. Czy kiedykolwiek narzekam na jedzenie? Niektóre z Moich cech. Musicie wykazać się cierpliwością. Najlepszym sposobem byłaby modlitwa. Modlitwa jest bardzo ważną sprawą dla Sahaja yoginów. Módlcie się z serca. Przede wszystkim musicie prosić Matkę o siłę: 

"Daj mi siłę, żebym był szczery i nie oszukiwał samego siebie". 

Oszukujecie siebie od rana do wieczora. 
"Daj mi siłę, abym stawił sobie czoła i z całego serca, starał się poprawić." 

Bo te defekty nie są wasze, one są na zewnątrz. Jeśli odpadną, poczujecie się dobrze, będziecie doskonali. Powinniście poprosić o przebaczenie, módlcie się o przebaczenie. W modlitwie powiedzcie: 

"Przebacz mi, byłem ignorantem, nie wiedziałem co robić, 
popełniałem błędy, więc proszę przebacz mi". 

Pierwszą rzeczą, o którą trzeba prosić jest przebaczenie. Drugą rzeczą, o którą prosicie: 

"Daj mi słodki język, abym stał się komunikatywny z innymi, 
żeby oni mnie szanowali, lubili i cieszyli się moją obecnością. 
Daj mi siłę. 
Daj mi miłość, daj mi to piękno kultury i piękno zrozumienia, 
żeby każdy mnie kochał i chciał ze mną przebywać". 

Proście o to. W modlitwie proście: 

"O Panie, daj mi poczucie bezpieczeństwa mojego Ducha, 
żebym nie czuł się niepewnie, nie dręczył innych lub nie wpadał w złość. 
Daj mi poczucie własnej godności, żebym nie czuł się poniżany
i żeby nikt mnie nie poniżał". 

Jeśli jesteście na wyższej pozycji, nikt nie może was poniżyć. Wy jesteście poniżeni tylko przez waszą głupotę i zwątpienie. Proście o siłę: 

"Daj mi stan świadka, daj mi zadowolenie". 

Proście Mnie o satysfakcję. 

"Pozwól mi czuć zadowolenie z tego co posiadam, 
cokolwiek mam, cokolwiek jem, ze wszystkiego. 
Zabierz moją uwagę od tych wszystkich rzeczy." 

Wiecie, że wasza uwaga jest w brzuchu i ci, którzy są bardzo mocno zainteresowani jedzeniem, i tak zachorują na wątrobę. 

"Gdziekolwiek podąża moja uwaga, proszę, 
daj mi siłę, żeby ją odciągnąć. Chittanirodha. 
Naucz mnie, jak unikać rzeczy, które mnie kuszą, 
które odciągają moją uwagę, które odciągają moje myśli. 
Daj mi stan świadka, abym mógł zobaczyć całe to przedstawienie. 
Nigdy nie pozwól mi dokuczać innym i krytykować ich. 
Pozwól mi widzieć moje błędy, a nie innych. 
Pozwól mi zobaczyć, dlaczego ludzie nie są ze mną szczęśliwi. 
Daj mi siłę posiadania słodkiej mowy i natury, 
żeby inni lubili moje towarzystwo, cieszyli się moim towarzystwem. 
Pozwól mi być kwiatem a nie cierniem." 

Musicie się modlić. Wszystkie te modlitwy wam pomogą. Następnie poproście o największą modlitwę: 

"Proszę trzymaj mnie z daleka od ego, 
które podsuwa mi pomysły, że jestem lepszy od innych, 
które zabiera mi moją łagodność i pokorę. 
Daj mi naturalną pokorę, 
dzięki której będę mógł dotrzeć do serc innych ludzi". 

Musicie tylko pochylić głowę i dotrzeć do swojego serca. Musicie pochylić głowę. Musicie tylko pochylić głowę i dotrzeć do swojego serca, gdzie rezyduje Duch. Bądźcie z tym. Jeśli w jakikolwiek sposób ranicie swoje ego lub ranicie czyjeś ego - to jest to samo. Będziecie zachowywać się w ten sam sposób, w ten sam egoistyczny sposób. 
Więc spróbujcie zrozumieć, że te rzeczy muszą zniknąć. Najlepiej jest modlić się i prosić o pomoc. Modlitwa to bardzo ważna rzecz, módlcie się z całego serca: 
"Boże, daj mi siłę i wzrost, abym mógł czasami zadowolić naszą Matkę. 
Chcemy sprawić przyjemność naszej Matce, chcemy widzieć Ją szczęśliwą". 

Jedyną rzeczą, które tak naprawdę Mnie uszczęśliwi to… 
że tak jak Ja kocham was, wy pokochacie siebie nawzajem.