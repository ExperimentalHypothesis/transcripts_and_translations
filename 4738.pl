21 marca 1985
Urodzinowa Pudźa
Mumbai (Indie)
Puja Urodzinowa, Bombaj, Indie, 21.03.1985

Dzisiaj jest Dzień Gauri. Gauri jest tą, która jako dziewica stworzyła Shri Ganeshę. I wy tak samo dostaliście waszą Realizację. W taki sam sposób!
Więc musicie używać tej samej siły, która jest wewnątrz was, siły Gauri, żeby utrzymywać wasze serca w czystości. Musicie mieć czyste serca. Wasze myślenie musi być czyste. Wasze umysły powinny być czyste. Oczywiście, bhaki [oddanie] daje wam tę czystość, ale jeśli nadal coś tkwi w waszych umysłach, to muszę wam powiedzieć, o trzech rzeczach, które będą się działy od dzisiaj.

Po pierwsze, rozpoczęliśmy Vishva Nirmala Dharmę. Jesteście pod obserwacją Shri Ganeshy, pod nadzorem waszego Ducha i macie błogosławieństwo Boga Wszechmogącego. Ale uważajcie, bo kiedy sie tym staniecie, musicie trzymać się Dharmy, musicie być w tym uczciwi.
Jeśli się na to zdecydowaliście, od dzisiaj bądźcie ostrożni; wszystko może się wydarzyć, jeśli wyjdziecie poza granice 'Maryadas'. Dopóki utrzymujecie 'maryadas' Sahaja Yogi, mówiąc sobie przez cały czas ”Jestem Sahaja yoginem”, nikt nie może was zranić, ani zrobić wam krzywdy. Nikt nie może przysporzyć wam kłopotów. Wręcz przeciwnie, utrzymując się w 'maryadas', będziecie cieszyć się życiem.
Ale jeśli opuścicie 'maryadas' Sahaja Yogi, będziecie mieć wielkie problemy. Więc po drugie, chcę wam powiedzieć, że dzisiaj rozpoczęliśmy realizację wielkiej wizji, obiecanej bardzo dawno temu, wizji Zrealizowanych Dusz.
Po trzecie, robiąc to wszystko co robimy, musimy też obiecać Bogu, że będziemy mieć wiedzę o Sahaja Yodze, przez dokładne czytanie i porządne zrozumienie. Będziemy mistrzami Sahaja Yogi. Będziemy utrzymywać się w czystości. I całkowicie oddamy swoje życie Sahaja Yodze.
Oto co musicie obiecać w swoich sercach. Oddanie siebie Sahaja Yodze, jest właściwie poddaniem się radości, błogości i pokojowi. Jesteście w tym zwycięzcami, nikt tutaj nie przegrywa. Oto jak dzisiaj musimy się zdecydować raz na zawsze.
Jak wiecie, dzisiaj jest dzień, który moi przodkowie nazywali pierwszym dniem roku [Gudi Padva. Nowy Rok według Kalendarza Shalivahana]. I jako godło mieli ‘Kalasha’ i ‘Szal′ Bogini, lub można powiedzieć, flagę Shalivahana.
W każdym razie Moje spóźnienie było ważne, ponieważ przedtem była Amavasya [ostani dzień ciemnej fazy księżyca], i musieliśmy pozbyć się tej Amavasya, żeby móc rozpocząć w pierwszym dniu nowego cyklu. To dlatego była zwłoka, i wszystko się wypracowało. Nie powinniśmy martwić się: ”Dlaczego jest opóźnienie, dlaczego to czy tamto..?”
Niekiedy mogę przybyć wcześniej, mogę też przybyć później - to wszystko jest zaaranżowane. Bo jak moglibyście mieć Moją puję podczas Amavasya? To takie proste. Wszystko jest załatwione, wszystko się wypracowało. Wszystko jest w porządku, po prostu bądźcie Sobą. Niczym się nie denerwujcie, niczym się nie martwcie. Spróbujcie być całkowicie spokojni.
Ja was testuję i patrzę jak sobie radzicie z tą sytuacją, jak utrzymujecie całkowity wewnętrzny spokój. Jeśli nie robicie nic złego, jeśli jesteście Sahaja yoginami, nie powinno być żadnego niepokoju. Jeśli inni zrobili coś złego, to w porządku, to nie ma znaczenia, ty nic nie zrobiłeś. O ile ty nic nie zrobiłeś, nie ma się czym martwić. A nawet jeśli zrobiłeś coś złego, Bóg ci wybaczy.
Zatem nie martwcie się o nic. Z całą siłą, z całą odwagą, z tą obietnicą idźcie śmiało do przodu.
Ponieważ widzę, że teraz Sahaja Yoga zacznie nowy etap. Z pewnością tak się stanie. Zaczniemy etap, kiedy tysiące ludzi połączy ręce. Ale przede wszystkim ci, od których się zaczęło, ci którzy budują fundamenty, oni muszą pracować bardzo ciężko, żeby utrzymywać się ponad wszelkiego rodzaju pokusami, ponad wszelkimi głupotami, które wcześniej robili, ponad 'Asahaja' [rzeczami które nie są Sahaja].
Wasza mowa powinna być słodka, wasze zachowanie powinno być dobre, bardzo łagodne i delikatne. Powinniście zachowywać się jak yogini, żyć jak Święci, żeby ludzie poprzez was mogli zobaczyć wielkość Sahaja Yogi.

Niech Bóg was błogosławi.