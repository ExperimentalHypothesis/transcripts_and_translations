Shri Mahalakshmi Puja. Münih (Almanya), 8 Eylül 1984

Bugün Mahalakshmi Puja'nın yapıldığı büyük bir gün. Mahalakshmi, Vishnu'nun gücü olan Lakshmi'nin enkarnasyonudur. O sadece enkarne olmuştur. Mahalakshmi prensibi, Shri Vishnu'nun gücü olan Lakshmi'den doğmuştur. Bir insanda, daha yükseğe çıkma arzusu ortaya çıktığı zaman, Lakshmi prensibi Mahalakshmi prensibine dönüşür. Batı'daki gibi, insanların Lakshmi'nin zenginliğine sahip olduklarını söyleyebiliriz, bu yüzden onlar bu ilkenin üzerine yükselmek ve Mahalakshmi olmak istediler. Farkındalıkta bu, estetik gibi bir mesele üzerinde çalışır; insanlar sahip olmaktan çok, estetik tarafı için endişe duyarlar. Ve kendi arayışlarının farkındalığında gitgide yükselmeye başladıklarında, dikkatin böyle olması gerektiğini, bir şeylerin estetiğine kaba değerinden daha fazla önem vermeleri gerektiğini görürler. Şimdi, bu arzu insanlarda belirgin hale geldiğinde, Lakshmi sadece o zaman, Mahalakshmi olarak enkarne olur. Bu yüzden Rama bu dünyaya ilk kez geldiğinde O da, Mahalakshmi olarak enkarne olmuştur. Ve Shri Krishna bu dünyaya geldiğinde ise, O Radha olarak enkarne oldu. Ve Meryem olarak geldiğinde ise, Rab İsa Mesih olan çocuğu doğuran da Mahalakshmi'ydi. Yani doğurduğu çocuk Mahavishnu'nun büyük kişiliğiydi. Bu Mahavishnu-tattwa aynı zamanda Sita'nın iki çocuğu olarak bu dünyada enkarne olan diğerleri tarafından da temsil edilir ya da bunun onun bir niteliği olduğunu söyleyebiliriz.

Onlar Mahavira ve Buddha olarak, Hasan ve Hüseyin olarak enkarne olmuşlardır. Ayrıca peygamberler zamanında, Mahalakshmi onlarla saf bir ilişki içinde olarak enkarne olur. Raja Janaka'nın kızının Janaki olması gibi, yani Sita’nın; O daha sonra bu dünyaya Muhammed Sahib'in kızı olarak geldi; ve sonrasında ise dünyaya Nanaka'nın kız kardeşi olan Nanaki olarak geldi. Yani O, bu gurularla saf bir ilişki içinde kalır. Bu  Mahalakshmi'nin büyüklüğüdür, ancak O'nun gücü sayesinde Sushumna  Kundalini tarafından kaplanır. O bizim evrimimizin gücüdür. Ve sadece O'nun gücü sayesinde bizler insan olmaya doğru yükseldik ve O'nun oğlunun gücü sayesinde daha yüksek insanlar olacağız. Bu yüzden tüm Sahaja Yogiler için Mahalakshmi'nin önemi çok büyüktür. Çünkü O bizim Vishnu tattwa'mızın doruk noktasına varmasına, tamamlanışına yönlendirir ve bu bizim evrimimizin prensibidir. Bu şekilde O, Dharma'yı verendir, O bize Dharma'yı verir ve O gerçeği verendir. Bizi beynimizle ilişkilendiren O'dur, beynin tüm sistemi Mahalakshmi'nin sistemidir. Dolayısıyla, bilginin tamamını merkezi sinir sistemimiz üzerinde bize hakikat olarak ifşa eden O'dur. Ama Virata konumunda, Vishnu Virata olduğu zaman, büyük ezeli varlık haline geldiğinde, o zaman onun gücü olarak Kendisine Viratangana (Virat’ın gücü, beynin yapabileceği her şey) denir. İşte bunlar Mahalakshmi'nin size anlattığım enkarnasyonlarıdır.

Mahalakshmi tattwa hakkında söylenebilecek o kadar çok şey var ki; hepiniz bununla çokça kutsanıyorsunuz. Ve bugün O'nun Maria olarak büyük enkarnasyonunu anıyoruz, O çok büyüktü çünkü sahip olduğu tüm güçleriyle kalbinde korkunç acılara katlanmak zorundaydı, O muazzam güçlü bir hanımdı ama buna rağmen, İsa’ya yapılan tüm işkenceleri yüreğinde taşıdı. Ve insanların tekrar dirilebilmesi için İsa’nın çarmıha gerilmesi O'nun emri ve arzusuydu. Ve bazen Hintliler Bana Mahalakshmi olmak için Onun ne yaptığını, neyi başardığını sorarlar. Dedim ki: "O tüm gücüyle buna katlandı. Bu dramı oynamak Ona çok fazla gelmiş olmalı." Yani O kurtarıcıdır ve O sizi Tanrı'ya bağlar. Bir anlamda O, bir köprüdür. Ve Kundalini köprünün üzerinde yükselir. Ve Kundalini Mahakali'dir. Şimdi Hindistan'da, Kolhapur'da Mahalakshmi'nin ziyaret ettiğiniz bir tapınağı var; ve orada şarkı söylediklerinde, onlar Mahalakshmi'ye ibadet ettiklerinde, o zaman "udho, udho, Ambe" derler. O zaman şöyle derler: "Ey Ambe, Kundalini, sen yüksel". Ama Kundalini üç gücün hepsinin potansiyelidir: Mahakali, Mahalakshmi, Mahasaraswati, çünkü bu ezeli arzudur.

O Kutsal Ruh olduğu için, biliyorsunuz, O bu üç gücün hepsini Kendi içinde barındırır. Adi Shakti'nin, Mahakali, Mahalakshmi ve Mahasaraswati'nin üç gücüne de sahip olması gibi. Şimdi bugün, bizler için harika bir gün çünkü Mahalakshmi bize çok yardım etti ve Onun kutsamaları çok fazla. O bizim tüm esenliğimizle ilgilenir, O bizim tüm kurtuluş sorunlarımızla ilgilenen kişidir, O bize Çakralarımızda ve onların düzeltilmesinde mümkün olan tüm yardımı veren kişidir. Ve bize maddi ya da fiziksel refahı veren O'dur, bu yüzden bugün O'na çok ama çok müteşekkir olmalıyız. Minnettar olmalısınız. Ayrıca bugün Gregoire'ın doğum günü. Münih'e gelmemi sağladığı için kendisini kutlamak isterim çünkü muazzam bir program gerçekleştirdik.

Tanrı hepinizi kutsasın.

Puja'ya başlamadan önce Hugo'nun çok çok yardımcı olduğunu ve çok aktif olduğunu söylemeliyim. Eşiyle birlikte Avustralya'dan buraya kadar geldi. Ve onun sayesinde buraya geldiğimi söylemeliyim. Sevgimin ve sıkı çalışmalarına duyduğum takdirin bir göstergesi olarak onlara üzerinde platin çizgiler bulunan bir yemek takımı hediye etmek istiyorum, çünkü platin Mahalakshmi'nin rengidir. Çünkü Mahalakshmi aynı zamanda Annapurna'dır. İnsanlara yiyecek sağlar. Mahalakshmi'nin en büyük Gruha Laxshmi olduğunu söyleyebilirsiniz.

Tanrı hepinizi kutsasın.
