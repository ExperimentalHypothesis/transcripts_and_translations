21 август 1983
Бхуми Деви пуджа
Surbiton Ashram, Surbiton (England)

21 август 1983 г.
Бхуми Деви пуджа
Surbiton Ashram, Surbiton (England)

Днес трябва да разберем нещо за връзката на Сахаджа йога с Майката Земя. Много е важно, да разберем значимостта на Майката Земя. Тя е много добра към всички ви. Абсорбира вибрациите ви. Дава ви всичко, което виждате наоколо. Днес трябва да разберем връзката, символичния израз на Майката Земя вътре в нас.

Казвала съм ви и преди, че Кундалини, която е три пъти и половина навита, е разположена в триъгълната кост. Този дом на Кундалини се нарича Муладхара и е представен във Вселената като Майката Земя. А на пуджа е представен като кумбха. Имаме ли кумбха тук? Да. Ето я кумбхата.

Досега в движението на нашето съзнание сме се опитвали да разберем Всемогъщия Бог и всичките пет елемента, които смятаме за важни. Съзнанието се е опитвало да разбере другите четири елемента освен Майката Земя. Така трябваше да бъде, защото докато не се постигне разбиране на тези четири елемента. до определена степен, Майката Земя не може да се изрази. Както, ако четири чакри са блокирани, не може да се издигне Кундалини не може да се дава Себереализация. Не може да има масов еволюционен процес. Затова бяха нужни ягиите и всички други методи за активиране на четирите елемента. Водата беше боготворена, също въздухът, небето, етерът, светлината.

И така до времето на Христос, когато беше боготворена светлината. Но днес, във времето на съвременната Сахаджа йога, ние всъщност сме на нивото на Майката Земя, защото това е ерата на Водолея. Водолеят всъщност е Кумбха – това е Майката Земя. Така че ние сме на нивото на Майката Земя. Може да се види, че съзнанието на човешките същества – и на мъжете, и на жените - се движи повече към женския израз на живота. Но каквито са си глупави човешките същества, феминистите също са много глупави, защото се борят на нивото на разума, в икономическата, в политическата област – все безполезни неща. Равенството във всички тези области, ако се постигне, всички ставате мъже, просто ставате като мъжете. Ако обичате да спорите, ако сте рационални, ако говорите като мъже – това е мъжки образец на развитие. А майчинският образец на развитие, женското развитие не е равенство в начина, по който мъжете вършат глупости. Няма никаква полза да се състезавате с мъжете в тяхната глупост. Толкова глупости вече са натворени, че са напълно достатъчни. Целият днешен свят е израз на тяхната глупост - конкуренция, агресивност, подтисничество.

А другата страна - на жената – наричана доминираната, тъмната страна, подтисканата и т.н., трябваше да намери друг начин да се изяви. Трябваше да промени целия си стил на живот. В християнството, трябва да се знае, защо само християнството, и юдеизмът, и която и да е религия, и в хиндуизма и всички други – но най-вече в християнството, колкото и да е учудващо, в него няма място за Мария. А мюсюлманите стигнаха върха, като напълно отрекоха Фатима. А на всичко отгоре, при християните ръкополагането – мисля, че така се нарича – не е разрешено за жени, въпреки че Христос не е роден от мъж. Но това в никакъв случай не означава, че трябва да се състезавате с мъжете в техните глупави начинания, с които са довели на практика този свят до разрушение.

Така че днес трябва да разберем, че е време да бъдат развити майчинските качества. Дори един мъж, само когато придобие майчински маниер на поведение, става велик човек. Както Христос – когато започна да проявява състрадание, беше наречен светец. И така, качествата на жената като Майка – Богинята е винаги като Майка – тя е най-важната енергия, която възпламенява Сахаджа йога.

Ще ви кажа как. Ще ви дам аналогия, но не бива да я пренасяте върху всичко. Като мъдри сахаджа йоги не бива да се увличате прекалено. Например, има една нула, тя няма никакво значение. По същия начин Всемогъщият Бог няма значение, докато пред нулата не поставите единица или двойка. Той е нула. Съществува, но няма капацитет, няма енергия да се изяви. Тоест е нула. Така бихме могли да определим и мъжкия растеж като нула.

Ще ви дам друга аналогия, за да разберете. Виждали сте кабели за високо напрежение, които вървят над главите ви – те са абсолютно безопасни, няма причина за тревога. В Делхи имахме предложение за един много голям парцел земя, който можеше да бъде получен безплатно, тъй като над него преминаваха кабели с високо напрежение. Попитах: “В какво е проблемът?” Отговориха ми, че само ако се установи връзка между земята и кабелите, тогава може да има проблем. Така че докато тези неща с високо напрежение не се свържат със земята, те са без никакво значение.

Но Земята е много по-различна от тази динамична сила, която тече по въпросните жици, които са нула, т. е. нищо. По същия начин, в жената, утробата на жената е Кундалини. Какво е утроба? Ако това е Кундалини, утробата изразява Кундалини на физическо ниво. Това означава че Майката Земя е също като утробата. А какво прави утробата. Тя приема спермата. За мъжа това е просто един фриволен акт или можем да го наречем просто агресия. А тя след това подхранва онова, което е приела, грижи се за него, коригира го, позволява му да расте, но не по агресивен начин, а по много състрадателен и чувствителен начин, докато бъде изхвърлено от утробата, след като е пораснало. Така че идеята за утробата е, че изразяването трябва да се осъществява по такъв начин, че да няма доминиране. Тя не доминира ембриона. Ако го доминира, как ще расте той? А тя го подхранва и му дава условия да расте.

Точно това прави днес Сахаджа йога. Майката Земя е тази, която е символизирана вътре във вас като Муладхара, символизирана като Ади Шакти тук, която седи пред вас, за да ви подхранва, да ви кара да израствате като нови, зрели личности. Тази концепция трябва да разберем.

Жените на запад трябва да разберат, че трябва напълно да се откажат от безсмислените идеи, които са взели от мъжете. Трябва да станат преди всичко жени. Онези жени, които просто говорят като мъже, никога не могат да помогнат в Сахаджа йога. Те трябва да бъдат като Майката Земя, която ви позволява. да правите с нея каквото си искате. Искам да кажа, че човешките същества сте толкова глупави, че я експлоатирате безогледно. И не само това. Тя понася много глупости. Но после идва време, когато Тя става експлозивна. и тогава започва да поглъща хора вътре в себе си. И когато прави това, тогава виждате земетресения, суши и т.н. Всякакви такива неща стават, хората потъват в тези проблеми и обвиняват за това Майка Земя. За проблемите, които хората са създали поради агресивната си природа – агресивни са дори спрямо Майката Земя – трябва да плащат дивиденти заради това. И плащат.

За да се спре този вид агресивно движение, което води до какви ли не проблеми, човек трябва да се оттегли и да развиe чувство за цялостност, за състрадание. Докато не разберете тоталността - общото, завършеното, цялото – това е утробата, това е вашата Майка – докато се опитвате да бъдете индивидуалисти, не можете да бъдете добри сахаджа йоги. Трябва да станете едно с Цялото.

Затова е много важно да се вгледаме внимателно в себе си. Особено на запад, бих казала, че трябва добре да видим себе си, много ясно, докъде сме стигнали. Това е много важно. Най-напред нека видим къде е нашето внимание. Задайте си въпрос. Ние сме сахаджа йоги и то сахаджа йоги в нашата общност и понякога се изненадвам, че дори сега. вниманието може да бъде толкова странно. Като например да е насочено към материални неща. “Това е мое, онова е твое. Имам право на уединение.” Тогава стигате до друга област на агресивност. Ако се опитвате да имате свое собствено пространство, тогава лишавате другите от такова пространство.

Докато не бяхте сахаджа йоги, беше добре да се уединявате – така можехте да се развивате, в усамотение. Но след Сахаджа йога трябва да станете едно с всички останали – много е важно. Преди Сахаджа йога бяхте едни, сега – след Сахаджа йога – сте други. Цялата концепция трябва да се промени след Сахаджа йога. Вече сте станали едно с Цялото и за да почувствате, че сте едно с Цялото трябва да се опитате да се откажете от всичките прояви на индивидуализъм. Много често може да се чуе: “Да, аз харесвам това, аз харесвам онова.” Много често се чува: “Аз харесвам.” Много често. Но не прилича на един сахаджа йоги да казва подобно нещо. Как мога да кажа, че харесвам нещо. Помислете за майката, която трябва да износи детето, да го роди, да се грижи за него, да следи за неговите нужди, да го предпазва, да го възпитава. Как може да каже. “Аз харесвам това, харесвам онова.” Откъде време? Да мисли какво харесва и какво не харесва. “Харесвам тази храна, харесвам онази храна.” Откъде време за това? Откъде да остане енергия за това? Къде е вниманието. Вниманието е върху отглеждането на детето.

По същия начин, като сахаджа йоги трябва да знаете, че вътре във вас се ражда едно дете – Духът. Духът е детето, което е родено във вас и вие трябва да го подхранвате чрез Кундалини. Да му давате вода, да се грижите за него. Да му давате възможност да расте. Е, откъде време за разни глупави неща? Вие сте с дете на ръце. Всички вие сте майки, които се грижат за детето си, тоест за своя Дух. Откъде имате време за всички други неща? Вниманието трябва да бъде. “Какво мога да сторя, за да направя детето щастливо, да го накарам да расте, да го накарам напълн. да изяви моята истинска същност? Майката се оттегля, когато детето стане зряло. Така че сега във вас майчинството трябва да вземе връх над бащинството. Майчинското отношение спрямо вас самите. Отношението трябва да е като отношението на майката към детето. Нейното внимание е насочено само към детето. Можете да видите как се държи тя в ежедневието.

Виждала съм хора, които много се интересуват – дори и сега – от храна. Откъде имат време? Къде е вниманието им? Как можете да се вълнувате толкова от храната, спането, здравето си и т.н.? Вие сте тук, за да се грижите за вашето дете, което имате сега вътре във вас. И понеже детето е пренебрегвано, понякога откривате, че то е болно, понякога изпада в кома, а може и да умре.

Положението за сахаджа йогите сега е много различно – как да се отнасят към себе си – особено онези, които все още тичат след храна. и разни там безсмислени неща. Виждала съм сахаджа йоги, чието внимание през цялото време е върху храната. Каква преданост може да развие човек, който е толкова отдаден на храната.

Някои от вас може би са видели пещерите в Аджанта. Те са строени от десет поколения, цели десет! При това са построени на място, където не е имало дори вода. Ден след ден, хиляди хора, без да получава. възнаграждение, без да получават нищо, строят. Никаква храна. И дума да не става. Яли са плодове оттук-оттам. Тяхната отдаденост им дава сила да направят това. Такава отдаденост може да бъде развита, само ако разберете, че трябва да бъдете майка на вашето дете. Ако майката е грозна и детето ще бъде грозно. Защото майката е тази, която е изразена в детето. Тя не доминира детето, да, но определено може да изкриви образа на детето. И точно това става, когато ние, сахаджа йогите, изобщо не се интересуваме как се грижим за нашия Дух и за духовния си растеж.

Дори сега, колкото и да е изненадващо, 50% от хората ми пишат писма: “Майко, все още съм обсебен. Работих с лимони и чушки. Идвам при Вас за това и това.” Много е жалко. Мисля, че ако дори след толкова много години сте обсебени, тогава трябва да се шубитирате всеки ден по 108 пъти. Това е много ниско ниво на поведение. Лично Аз смятам, че ако след толкова години усилена работа на вашата Майка върху вас, вие все още сте си същите – идвате с ужасната идея, че може да стоварвате всякакви проблеми върху вашата Майка – това означава, че не сте се грижили за вашето дете.

В Сахаджа йога детето не е някое индивидуално дете, за което трябва да се грижите. Това трябва да се разбере. Ето тук бъркаме много, особено интелектуалците. Те си мислят, че тяхното собствено дете трябва да бъде добре и че няма значение как са децата на другите или дали имате връзка с другите или не. Много често се среща. Защото знаете, че разумът им дава такова усещане: “О, моят Дух е добре, вибрациите ми са добри. Значи всичко е наред. Значи може и да не ходя на пуджа или на колективни сбирки, може да не подкрепям колективната работа и да не поемам никаква отговорност в Сахаджа йога.” Защото щом станете колективни, вие поемате отговорност. А вие сте прекалено доволни от себе си. “Добре е, че не трябва да поемам никаква отговорност. Всички сахаджа йоги са лоши или някои от тях са лоши. Аз нямам нищо общо с тях и т.н. и т.н...”

Но в Сахаджа йога майчинството е универсално. Защото – да кажем – ако вие сте носът, някой друг е окото. ако вие сте ушите, друг е устните. Така че за вас е особено важно да разберете, че ако който и да е сахаджа йоги има неприятности, това означава, че и вие имате неприятности, че това е заплаха за вашето израстване. Заплаха е за вашето израстване, защото Цялото е онова, което расте.

Разбира се, тези, които са абсолютно безполезни, ще бъдат постепенно изхвърлени. Това прави Майката. Те могат да бъдат изхвърлени, абсолютно, толкова надалеч, че няма да могат да се върнат никога. Но вие не се безпокойте за такива хора. Те ще бъдат изхвърлени. Ще им бъде даден шанс, ще им се дадат още възможности, ще им се окаже милост, но накрая ще бъдат изхвърлени. Така че не бива да се тревожите. Но трябва да се тревожите за Цялото. И трябва да поемате отговорността. Тези, които не поемат отговорност, не са хората, които са помогнали на детето – тоест на Духа – да узрее. Всякакъв вид отговорност, която можете да поемете. Помислете каква отговорност можете да поемете.

Затова и повечето от нас имат лоша Вишудхи чакра – защото не поемаме отговорности. А каквато и отговорност да поемем, трябва да бъдем много, много, много по-отговорни от обикновените държавни служители. Понякога от едното ни ухо влиза и от същото излиза –. дори не позволяваме да ни влезе в главата. Така че всеки трябва да разбере, че детето е вашата отговорност и вие трябва да се грижите за него. А Цялото също е ваша отговорност.

Как да установим връзката между вашия Дух или как да запазим връзката между Духа и утробата (Кундалини)? Това е най-големият проблем пред всички ни – че връзката е много слаба. и затова Кундалини не може да се грижи за Духа.

Чудя се дали сте забелязали, че в Сахаджа йога можете да боравите с Кундалини, но не и с Духа. Може да издигнете ръката си и Кундалини ще се задвижи. Може да я управлявате. Може да направите бандан и тя ще се върти ли върти. Но как стои въпросът с Духа. Него не можете да управлявате. Има само една мантра за събуждане на Духа. В смисъл че за да му доставите удоволствие, трябва да кажете, че сте Духът. Но не можете да го управлявате. Трябва да накарате Кундалини да се грижи за него, да я заведете там, до сърцето, така че детето, което току-що се е родило, да може грижливо да бъде развивано и да му се даде възможност да съзрява.

И така, и двете страни – мъже и жени – трябва да разберат, че ако си мъж и доминираш, добре. Но ако си жена и доминираш, тогава за Сахаджа йога е трудно да те излекува, защото ти си загубила качеството да бъдеш жена. Като начало поне трябва да бъдеш жена. Ако дори не си жена, тогава какво може да направиш с тази трета личност, която не е нито мъж, нито жена.

А мъжете, които доминират, трябва да разберат, че трябва да бъдат състрадателни. Трябва да бъдат мили, да бъдат внимателни, но никога слуги, никога слуги. Това е нещо, което всеки трябва да разбере, че вие не трябва да бъдете слуги. А онова, което жените трябва да бъдат, е да са с големи сърца, отзивчиви, приемащи и подхранващи всичко това. Шокирана съм от начина, по който на Запад понякога се говори на съпруга. Съпругата казва на господин Х: “Х, не си направил това. Х, не си направил онова. Как можа да го поставиш тук? Направи това, направи онова.” Не е работа на жената да говори така, абсолютно неправилно е да се казва. на мъжа да направи нещо. Вие се превръщате в мъже. И тогава ние загубваме напълно силата, която подхранва женската любов, която е силата на жената и която жените не разбират.

Ще ви дам пример с Моята внучка. Тя иска да стане стюардеса, винаги го е искала. Казва: “Сигурно и ти си мислила да станеш стюардеса.” Питам я: “Защо? Какво толкова велико има в това да си стюардеса?” Тя отговаря: “Само тогава можеш да даваш храна на хората.” Виждате ли, това е естественият инстинкт на Майката – “нека да им дам да се нахранят”. Самите те не се хранят, а искат другите да ядат. Но това – казвам ви – не е схващането на западните жени. Те не могат да разберат: “Защо? Аз направих това, така че защо той да не направи това, онова...?” За вас е привилегия да вършите тези неща както трябва, по правилния начин. Да предположим, че някой е много добър механик, жената също става механик – “И аз ще се занимавам с механика.” Но тя не е тук, за да се занимава с механична работа. Тя е тук заради механиката на емоциите. А тя прави точно обратното. Мъжът се прибира и тя започва да нарежда. “Ти трябва да направиш това еди-как си. Защо си изцапал килима? Защо си направил това? Почисти го, вземи това, направи онова.” Цялата механика на неговите емоции е свършена. Щом като с механиката на емоциите му е свършено, той е безполезен и ти си безполезна в такъв случай. Мъжете не трябва да вършат работата на жените. Оставете ги да си вършат тяхната собствена работа.

Мисля, че това е един от най-големите проблеми на Запад днес – че мъжете не са мъже и жените не са жени. Намирам това качество за толкова ужасно, че не зная какво да правя с тази смесица. Трябва да разберете едно много просто нещо в живота, че ако вие сте хибрид, не можете да имате качеството на сахаджа йоги. Ако объркате всичко в едно, става странно, нали. Така че жената трябва да се опита да бъде жена, а мъжът трябва да се опита да бъде мъж.

Нека сега да видим какво е положението от гледна точка на. мъжкото въздействие върху развитието на съзнанието. Тъй като мъжката страна се изявяваше, се разви науката. Развихме всички тези познания, всички тези външни неща. Вече всичко е готово. Сега идва ред на жената да се прояви. Искам да кажа в абстрактен план, не мислете за жената, а за женското начало. Женската природа трябва да се издигне. Сега всичко е готово и просто трябва да заработи. Всички чакри са готови – нека събудим Кундалини. Кундалини е толкова важна, колкото и останалите чакри. Поведението и начинът на действие на Кундалини са много по-различни от начина на действие на чакрите. Ако Кундалини се превърне в чакри, а чакрите в Кундалини, как ще се справяте със Сахаджа йога.

Но ние (жените) трябва да приемем собствената си природа с цялото достойнство и гордост – не да се чувстваме по-ниско, по никакъв начин. Само защото мъжът седи на кон, жената също иска да седне на кон. Защо е необходимо жената да сяда на кон. Не разбирам. Тук всички жени сядат на кон. Ще станат като коне. Мисля, че вече половината от кралското семейство изглеждат като коне, нали. Така мисля. Лицата им приличат на конски. Няма никаква нужда жените да върша. всички неща, които мъжете вече са направили.

Например, една личност от мъжки род, която идва и свършва някаква работа. Работата е свършена, добре. После идва друга личност, за да свърши същата работа. Вижте и положението, в което изпада Божественото. Цялата сложност идва от това, че една работа вече е свършена, но идва друг, който иска да върши същото. Следите ли мисълта ми? Цялата енергия е напълно прахосана. Цялата подготовка е направена, за да може да настъпи Епохата на Водолея и да донесе събуждането на Кундалини. Да направи така, че Цялото да заработи по начин, който да даде възможност Лявото да срещне Дясното и всички вие да се възпламените, да се просветлите. Това беше въпрос на нашето съществуване – да се сподели цялата работа при подходящо разбиране.

Сега да видим как самата Земя беше създадена? Това също е нещо просто. Най-напред движението на енергията започна да тече. Това е комбинирана енергия, нали? След това комбинираната енергия започна да се върти и когато се консолидира, се осъществи големият взрив. Когато той настъпи... Това беше мъжка работа, трябва да кажа, в известен смисъл мъжка работа, тъй като Майка Земя още не беше създадена. Та тогава тези малки фрагменти отново започнаха да се въртят. В резултат на инерционното си движение те станаха кръгли. От тях Майката Земя беше избрана за определена работа. Не за да върши нещо, а да съществува в тишина първоначално.

На Майката Земя от водата се появи животът – появи се въглеродът. Всички помогаха и беше създадено човешкото същество. Тогава мъжете започнаха да действат, за да подобряват своите общества. И всичко, което можеха да направят в тази насока. със своето его, вече е свършено. Край. Тe вече свършиха тяхната работа. Сега са на помощи за безработни, така да се каже.

Сега жената – или можем да кажем Кундалини – която през всичките тези години чака, почива в очакване на днешното време. И затова казваме, че “е дошло времето на разцвет”. В това време Кундалини трябва да се издигне и запламти по такъв начин, че цялата тази работа да бъде завършена – просто е. Разбирате ли сега?

Така че няма състезание между мъжете и жените, просто стилът на работа е различен. Ако разберете това, тогава само този вид революция ще се осъществи и няма да се превръща в бунт. Всъщност жените се бунтуват срещу мъжете, а това е глупост. Толкова е неприятно, когато сте създали нещо, дали сте му възможност да израсне, след това идва другата страна, която трябва да завърши работата, а тя започне да се бунтува. Така че революцията трябва да се осъществи, а тя е възможна само ако разберем каква част от работата е останала да бъде извършена. Разбирате ли ме?

Тази част сега е Реализацията, събуждането на нашата Кундалини. За това ще ви помогнат вашите женски качества, а не мъжките. Мъжете трябва да се откажат от агресивността. А тъй като сега са сахаджа йоги, трябва да приемат и женски качества, не войнствени. Ако жените воюват, те не са жени. На жените им се казва. "Вие сте безполезни." “Не ставате за нищо.” И сега те се опитват да докажат: “Не, ние също сме си наред. Ако вие изядете една фъшкия, ние ще изядем три.” Разбирането... мъдрото отношение е да се замисли. какво трябва да направим сега, за да променим начина и стила на нашия живот. Какво не е наред тук?

Настъпил е преломен момент. Сега еволюцията не е бунт, в никакъв случай. Това е неправилна идея, която хората имат. Това не е бунт – ти ме удари и аз ще те ударя и започва размяна на удари - като махало се движите - ту в единия, ту в другия край. Не става така – днес си роден мюсюлманин, утре се раждаш евреин, след това хиндуист и т.н. – не е махало. Движението е спираловидно. Така че всеки път, когато постигате някаква еволюция, вие сте на по-високо ниво отпреди. Тоест движението е спираловидно. Следите ли мисълта ми?

А за да достигнем по-високото ниво на цялостно съществуван. какво трябва да направим? Да разберем, че за да стигнем от една точка до друга трябва да се извисим – да се издигнем, и то не по траекторията на махалото, а по пътя на спиралата. А за да се движите спираловидно, трябва да използвате друг вид сила. Каквато и сила да е използвана досега, тя трябва да отстъпи място на друг вид сила. и тази сила са женствените качества на жената. Но къде са женствените жени. Те се обличат като жени, опитват се да се държат женствено и толкова. Не е това пътят, а отвътре, от сърцето - сърцето да е женско. Христос показва това в Своя живот – Той прощава. Само жена може да прости. Мъжът не може, защото е агресивен. Как може той да прости. Кришна никога не прощава на никого. Той убива – по истински кралски тертип: “Така ли, добре, щом си такъв, добре.” Готово.

В прошката си Христос стига до крайност, за да покаже, че прави завой в спиралата. и женското качество трябва да бъде развито сред човешките същества. Но това не означава, че трябва да започнете да ходите като жени или да пазите талия. Защото това пък е друга глупост. А да бъдете майчински настроени. Не като бащи, а като майки. Такава благост, нежност трябва да съществува в поведението ви един спрямо друг.

Разбира се, и тази сила коригира, понякога също изпитва гняв. Майката също може да се ядоса понякога, особено на онези хора, които никога не поправят своето поведение. Налага й се да повиши тон, да накаже, а понякога може и да унищожи. Случва се. Но само понякога, не през цялото време. Така че точно сега всеки трябва да приеме, че за да бъде като Майката Земя, трябва да е въздържан, дхара. Тя e опората на всичко, Тя поема всичко, абсорбира вибрациите. И сега, за първи път, след Реализацията вие можете да й върнете това, което сте взели от нея. Можете да дадете вибрации на нейните дървета, които са създадени, и да ги направите красиви. Можете да промените цветето в по-красиво. Сега всичко, което сте взели от Майката Земя, можете да го дадете, защото вашата Майка Земя сега е пробудена вътре във вас. Така че вие връщате всичко, което сте получили от Нея, и го давате на другите. Щедрост, голямо сърце, благородство, прошка, любов, привързаност, понасяйки всичко в името на любовта. А майката, за да спаси своето дете, самата тя ще гладува, ще направи всичко, за да го спаси – има пълно отдаване към детето. Това е истинската майка. Макар че днес виждаме майки, които не са нито майки, нито жени. А това, за което говоря, е истинският образ на майката и вие имате този образ пред себе си.

Ето това всеки трябва да развие сега, независимо дали сте мъже или жени, като сахаджа йоги трябва да развиете ново съзнание на привързаност, любов и състрадание. Да се ядосвате, да избухвате, да крещите на хората – това няма да ви помогне особено. Ако трябва да помогнете на Цялото, на растежа на Цялото опитайте се да направите себе си по-мека личност. Ядосвайте се на себе си, че сте загубили самообладание и сте били нелюбезни към другите. Всички проблеми са дошли в резултат на свръхразвитие на мъжкото. Свръхразвитие. Достигната е такава точка, такова окаяно състояние, че то трябва да слезе от сцената.

От друга страна, женствеността, на по-низко ниво, без Реализация може да бъде много, много боязлива, страхлива – може през цялото време да се тревожите за собственото си дете. Ето това трябва да се промени. Трябва да изпитвате любов и привързаност към всеки сахаджа йоги, към всеки. Когато се наложи да се борите срещу другите, всички сте Едно, но помежду си можете да се грижите един за друг, да говорите с тях. Например, носът ме боли тук, само ще се опитам да го разтрия, но няма да го отрежа, нали. Нито ще го фрасна. Тоест развивайте чувството, че другият – това си ти самият. Бъдете мили, любезни, стремете се да се подобрявате и да помагате. Надявам се, че сте разбрали всичко.

Накратко, трябва да променим целия начин (на общуване), Трябва да настъпи радикална промяна в обществото на сахаджа йогите.

Ако има въпроси, задайте ги преди да започне пуджата. Може да преразгледате и проблема с разводите в този аспект.

Въпрос: Добре ли е да нараняваме хората за тяхно добро, Майко?

Шри Матаджи: Какво каза.

Въпрос: Добре ли е да нараняваме хората за тяхно добро, Майко.

Шри Матаджи: Такъв проблем възниква, когато не сте Цялото. Нали? Да предположим, че сте Цялото – както ви казах – тогава кой е другият? Тогава ще действате, дори да се наложи да нараните. Например, ако тече кръв от палеца ми, притискам го силно, за да спре кръвта. Това ще му причини болка. Но трябва да използвам разграничението си - губя кръв, а тя е много по-ценна от тази лека болка. Но трябва да се постигне това разграничение. В Сахаджа йога всички сте свободни да развивате чувството си за разграничение. Щом го развиете, след това постепенно ще знаете какво да правите. В началото ще наранявате, няма съмнение, защото така сте свикнали. Виждала съм хора, които започват да се джафкат още щом се видят. Където и да отидете го има, в цялата страна. Хората просто започват да се джавкат за нищо. Бях учудена, когато отидох в едно училище, там също всеки крещеше на другия. Независимо от това дали хората са пияни или не – положението е същото.

Но след Реализацията може да изкажете мнение, защото се чувствате загрижени и се тревожите. Но нещата трябва да се казват така, че да бъде постигнат резултат. Разбирате ли? Това е критерият - да постигате резултат. Да речем, идва човек за първи път и вие му казвате, че е бхут. Това естествено ще го нарани. Много често се случва. Човек идва за първи път и вие му казвате, че е бхут. Благодарете на Бог, ако човекът не разбира значението на думата "бхут". Тогава всичко е наред.

Най-напред помислете как да бъдете внимателни, симпатични, с меден глас, мили. Намерете различни начини. Много добро средство е вечер да пишете колко пъти казахте нещо мило през деня. Не от рода на “изглеждаш красива” и разни такива, не такива повърхностни комплименти. Това може да разглези егото. Но има толкова много хубави неща. Можете да кажете например: “Достатъчно топло ли ти е?” – много мил начин да зададеш въпрос. Много е просто. Но вие просто не можете. Забелязала съм, че за някои хора е много трудно да кажат дори това.

Грижете се за удобствата на другите. Например, ако някой е седнал, но иска вода, а трудно става, просто изтичайте и му донесете вода. О, но това едва ли може да се очаква. О, Боже, да дадеш вода. “Аз да не съм му слуга” - веднага изниква в главата. Просто се опитайте да свършите някоя дреболия. Понякога докато пазарувате виждате нещо и си казвате: “О, нека му го взема”. Децата го правят. Виждала съм. Те винаги мислят за приятелите си и какво могат да им купят: “Това е чудесно за моя приятел, това е чудесно за... Тя си пада по такива неща. Харесва...”. Ей такива дребни нещица. Понякога дори такава дреболия, като например – ставаш сутрин рано и виждаш, че другият спи на една страна, одеялото му е на друга страна, възглавницата – на трета. Ти просто поставяш възглавницата под главата му и го покриваш с одеялото. Ето това е работата на Майката. Не от страх, а от чиста любов. Или пък ако е студено и нечии копчета са разкопчани, можеш да му ги закопчаеш. Малки, малки неща.

У жените има много сладки нещица, които правят мъжете щастливи. Но сега жените са загубили това чувство. Не воювайте, а мислете какво добро можете да направите. Понякога шегата също е добро нещо. Да погъделичкаш някого е хубаво. Трябва да съществува хармония между единия и другия, че можеш да направиш нещо за него. Това е изкусна работа. Този, който може да се справи с това, е майстор, а който не е, не може. Такива хора ще продължат да нараняват и в крайна сметка ще започнат да нараняват, да хапят или да удрят. А “майсторите” вършат всичко толкова красиво, че виждате при тях нежно взаимоотношение, наречено Мадхуря. Без никаква похот, без паричен интерес. И радостта ще блика. Всички извращения ще отпаднат. Ще остане само едно нежно взаимоотношение. Нали? Само като казвам това, вие се чувствате щастливи.